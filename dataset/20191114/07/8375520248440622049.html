<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-pogirshilisya-pogodni-umovi-ogolosheno-pershiy-riven-nebezpeki-639836.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T07:27:11+00:00"/>
    <meta property="og:title" content="У Києві погіршилися погодні умови: оголошено перший рівень небезпеки"/>
    <meta property="og:description" content="Фахівці радять громадянам триматися подалі від дерев і рекламних щитів"/>
  </head>
  <body>
    <article>
      <h1>У Києві погіршилися погодні умови: оголошено перший рівень небезпеки</h1>
      <address>
        <time datetime="2019-11-14T07:27:11+00:00">14 Nov 2019, 07:27</time>
      </address>
      <h4>Фахівці радять громадянам триматися подалі від дерев і рекламних щитів</h4>
      <p>Рятувальники попереджають про погіршення погодних умов по Києву.</p>
      <p>Сьогодні, 14 листопада, у столиці пориви вітру 15-20 м/с (І рівень небезпеки). Про це повідомляє пресслужба Головного управління ДСНС у Києві.</p>
      <p>Управління з питань цивільного захисту Київської міської держадміністрації нагадує основні правила поводження в разі посилення вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися у найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>Управління з питань цивільного захисту рекомендує при падінні дерев чи гілок, при травмуванні людей тощо негайно інформувати екстрені служби за телефонами: 101 або 103.</p>
      <p>Як повідомлялося, <a href="https://glavcom.ua/news/sogodni-v-ukrajini-zberezhetsya-suha-i-tepla-pogoda-639535.html">у Києві сьогодні без опадів, вітер південно-східний, 5-10 м/с</a>. У столиці температура вдень 12-14°.</p>
      <p>У Києві температура в ніч на середу, 13 листопада, не опустилася нижче +9,2 градусів. Це значить, що попереднє рекордне значення 1963 року було перевищено на 0,9 градусів. Це вже <a href="https://glavcom.ua/kyiv/news/pogoda-divuje-listopad-u-kijevi-vstanoviv-pyatiy-temperaturniy-rekord-639648.html">п’ятий температурний рекорд листопада у столиці.</a></p>
      <related>
        <a href="https://glavcom.ua/country/incidents/prognoz-pogodi-v-ukrajini-na-chetver-poteplinnya-do-18-i-doshchi-na-zahodi-639797.html"/>
        <a href="https://glavcom.ua/kyiv/news/pogoda-divuje-listopad-u-kijevi-vstanoviv-pyatiy-temperaturniy-rekord-639648.html"/>
        <a href="https://glavcom.ua/world/observe/u-veneciji-povin-voda-pidnyalasya-bilsh-nizh-na-metr--639436.html"/>
      </related>
    </article>
  </body>
</html>