<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823014.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T07:00:00+00:00"/>
    <meta property="og:title" content="ترامپ: ترکیه شریک راهبردی آمریکاست؛ طرفدار اردوغان هستم"/>
    <meta property="og:description" content="به گزارش فارس، «رجب طیب اردوغان»، رئیس‌جمهور ترکیه چهارشنبه شب به وقت تهران در واشنگتن با رئیس‌جمهور آمریکا دیدار و گفت‌وگو کرد."/>
  </head>
  <body>
    <article>
      <h1>ترامپ: ترکیه شریک راهبردی آمریکاست؛ طرفدار اردوغان هستم</h1>
      <address>
        <time datetime="2019-11-14T07:00:00+00:00">14 Nov 2019, 07:00</time>
      </address>
      <p>رئیس‌جمهور آمریکا پس از دیدار با اردوغان در واشنگتن از ترکیه به‌عنوان شریک راهبردی آمریکا نام برد.</p>
      <p>به گزارش فارس، «رجب طیب اردوغان»، رئیس‌جمهور ترکیه چهارشنبه شب به وقت تهران در واشنگتن با رئیس‌جمهور آمریکا دیدار و گفت‌وگو کرد.</p>
      <p>«دونالد ترامپ»، رئیس‌جمهور آمریکا پس از این دیدار از ترکیه به‌عنوان متحد مهم آمریکا در ناتو و شریک راهبردی این کشور یاد کرد.</p>
      <p>وی از شخص رئیس‌جمهور ترکیه نیز تمجید کرد و گفت: «در حالی که در تلاش برای ساختن خاورمیانه‌ای مرفه‌تر هستیم، می‌خواهم از همکاری‌های رئیس‌جمهور اردوغان تشکر کنم. من از طرفداران او هستم. ترکیه دومین ارتش بزرگ ناتو را دارد و این دومین ارتش بسیار قوی است.»</p>
      <p>ترامپ همچنین ترکیه را شریکی مهم در افغانستان، سوریه و نابودسازی خلافت داعش خواند. به گفته او، کمک ترکیه در از بین بردن «ابوبکر البغدادی»، سرکرده سابق داعش، راهگشا بوده است.</p>
      <p>رئیس‌جمهور ترکیه نیز پس از این دیدار از «عملیات چشمه صلح» در شمال سوریه به‌عنوان گامی یاد کرد که آنکارا در مقابله با تروریسم برداشته است. اردوغان بخاطر این عملیات در آمریکا به‌شدت مورد انتقاد قرار گرفته، بالاخص از جانب قانون‌گذاران آمریکایی.</p>
    </article>
  </body>
</html>