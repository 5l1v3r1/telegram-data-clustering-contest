<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/741607"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T07:26:00+00:00"/>
    <meta property="og:title" content="จีนสนใจนำหลักพุทธพัฒนาคุณภาพชีวิตประชาชน"/>
    <meta property="og:description" content="ประธานคณะกรรมการแห่งชนชาติและศาสนาแห่งสาธารณรัฐประชาชนจีน เยี่ยมชมงานสำนักพุทธฯ พร้อม สนใจนำหลักพุทธพัฒนาคุณภาพชีวิตประชาชน"/>
  </head>
  <body>
    <article>
      <h1>จีนสนใจนำหลักพุทธพัฒนาคุณภาพชีวิตประชาชน</h1>
      <address>
        <time datetime="2019-11-14T07:26:00+00:00">14 Nov 2019, 07:26</time>
      </address>
      <p>
        <b>ประธานคณะกรรมการแห่งชนชาติและศาสนาแห่งสาธารณรัฐประชาชนจีน เยี่ยมชมงานสำนักพุทธฯ พร้อม สนใจนำหลักพุทธพัฒนาคุณภาพชีวิตประชาชน</b>
      </p>
      <p>วันนี้ (14 ต.ค.) นายควัน เจ๋อ จู รองประธานคณะกรรมการแห่งชนชาติและศาสนาแห่งสาธารณรัฐประชาชนจีน และคณะเข้าเยี่ยมชมการดำเนินงาน และแลกเปลี่ยนข้อคิดเห็นด้านพระพุทธศาสนากับสำนักงานพระพุทธศาสนาแห่งชาติ(พศ.) โดยมี นายณรงค์ ทรงอารมณ์ รองผอ.พศ. รักษาราชการแทนผอ.พศ. พร้อมด้วยผู้บริหารพศ.ให้การต้อนรับที่ห้องประชุมชั้น 3 สำนักงานพระพุทธศาสนาแห่งชาติหลังที่ 2 อ.พุทธมณฑล จ.นครปฐม  โดยนายควัน เจ๋อ จู กล่าวว่า รัฐบาลจียมุ่งเน้นที่ต้องการจะทำให้ประชาชนมีความสุข มีคุณธรรม ตามนโยบาย  one belt  one road โดยประชาชนชาวจีนมีผู้ที่นับถือศาสนาพุทธ และศาสนาเต๋า หรือลัทธิเต๋า มากกว่า 200 ล้านคน ดังนั้นจึงต้องการหารือถึงแนวทางความร่วมมือทางพระพุทธศาสนากับไทย เพื่อนำหลักพระพุทธศาสนามาเป็นแรงขับเคลื่อนในการสร้างคุณภาพชีวิตที่ดีให้กับประชาชน<br/><br/>ด้านนายณรงค์ กล่าวว่า ทางพศ.พร้อมที่จะให้ข้อมูล และร่วมมือ ในการนำหลักพระพุทธศาสนามาสร้างความสุขให้กับประชาชน ซึ่งเป็นเรื่องที่ทางคณะสงฆ์ไทย โดยมหาเถรสมาคม(มส.) ดำเนินการมาอย่างต่อเนื่อง เช่น หน่วยอบรมประชาชนประจำตำบล (อ.ป.ต.), โครงการหมู่บ้านรักษาศีล 5 เป็นต้น ซึ่งการดำเนินงานจะเน้นไปที่การสนับสนุน ส่งเสริม ให้ประชาชนประกอบสัมมาชีพ ตามหลักเศรษฐกิจพอเพียง</p>
    </article>
  </body>
</html>