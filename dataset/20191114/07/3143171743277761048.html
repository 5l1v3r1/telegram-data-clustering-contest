<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-furto-delle-casseforti-allazienda-di-santalessio-a-giudizio-patrizia-cucuzzella.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T07:02:03+00:00"/>
    <meta property="og:title" content="Il furto delle casseforti all’azienda di Sant’Alessio, a giudizio Patrizia Cucuzzella"/>
    <meta property="og:description" content="Udienza preliminare a febbraio per Patrizia Cucuzzella, accusata di aver scardinato 3 casseforti col denaro dell'azienda, dopo il sequestro della Finanza"/>
  </head>
  <body>
    <article>
      <h1>Il furto delle casseforti all’azienda di Sant’Alessio, a giudizio Patrizia Cucuzzella</h1>
      <address><time datetime="2019-11-14T07:02:03+00:00">14 Nov 2019, 07:02</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>La Procura ha chiesto il rinvio a giudizio della donna denunciata per aver portato via 650 mila euro asportando le casseforti dal muro</i>
      </p>
      <p>Si avvicina il vaglio preliminare per Patrizia <b>Cucuzzella,</b> componente della famiglia di Sant’Alessio attiva nel settore laterizi.</p>
      <p>Il Pm Antonio Carchietti ha chiesto per la donna la citazione diretta a giudizio per furto. Si presenterà davanti al Giudice per l’udienza preliminare Salvatore <b>Mastroeni</b> il prossimo 12 febbraio, assistita dai suoi difensori, gli avvocati Antonio <b>Scarcella</b> e Giancarlo <b>Padiglione.</b>  </p>
      <p>La donna è accusata di aver portato parecchio denaro in contanti dall’abitazione di famiglia, prelevandoli interamente con le tre casseforti che li contenevano. Anziché forzarle, la donna con un flex ha asportato le casseforti dal muro.</p>
      <p>L’episodio risale al novembre del 2016, dopo lo scoppio dell’inchiesta<b><i><a href="https://www.tempostretto.it/news/taormina-false-fatturazioni-maxi-evasione-2milioni-euro-3-arresti-guai-5-societ-edilizie.html"> Case Fantasma</a></i></b> che ha riguardato il le aziende di famiglia, e in particolare la posizione del fratello Giovanni, patron del gruppo. L’indagine della Finanza aveva agitato parecchio gli animi, in casa Cucuzzella.</p>
      <p>Con Patrizia quel giorno c’era anche l’altro fratello, <b><i><a href="https://www.tempostretto.it/news/operazione-case-fantasma-assolto-salvatore-cucuzzella.html">Salvatore</a></i></b>, che avrebbe ammesso il fatto ai carabinieri, depositando anche delle registrazioni effettuate. Le casseforti avrebbero dovuto essere spostate dall’abitazione all’azienda. Dove però, secondo la denuncia di Giovanni, non sarebbero mai arrivate. L’Accusa nel capo di imputazione non quantifica la somma prelevata, ma la denuncia parla di almeno 650 mila euro.</p>
      <p>La Procura aveva inizialmente <b><i><a href="https://www.tempostretto.it/news/risvolti-sant-alessio-dopo-sequestro-scoppia-guerra-casa-coccuzzella.html?refresh_ce">chiesto l’archiviazione</a></i></b> della denuncia contro la donna, inizialmente indagata per appropriazione indebita. I fratelli si sono però opposti e il fascicolo è tornato al PM, che ne ha chiesto l’imputazione, derubricando la contestazione al reato meno grave di furto.</p>
      <h3>Articoli correlati</h3>
    </article>
  </body>
</html>