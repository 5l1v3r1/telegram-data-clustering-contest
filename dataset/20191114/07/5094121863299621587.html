<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/breclav-se-pri-hromadne-nehode-zranilo-sedm-nehoda-srazka-20191114.html"/>
    <meta property="og:site_name" content="Deník.cz"/>
    <meta property="article:published_time" content="2019-11-14T07:05:00+00:00"/>
    <meta property="og:title" content="V Břeclavi se srazil autobus, dodávka a osobní auto. Šest lidí se zranilo"/>
    <meta property="og:description" content="Šest zraněných si ve čtvrtek vyžádala ranní nehoda v Břeclavi. Na silnici I/55 do Hodonína se srazil linkový autobus, dodávka a osobní auto. Silnice je v místě nehody uzavřená. Řidiči musejí po objízdné trase."/>
  </head>
  <body>
    <article>
      <h1>V Břeclavi se srazil autobus, dodávka a osobní auto. Šest lidí se zranilo</h1>
      <address><time datetime="2019-11-14T07:05:00+00:00">14 Nov 2019, 07:05</time> by <a rel="author">Michal Záboj</a></address>
      <p>Nehoda se stala kolem půl šesté ráno na mostě nad železnicí na okraji Břeclavi. Dodávce se na namrzlé vozovce rozkmital přívěs, na kterém byl naložený bazén. „Následně došlo k bočnímu nárazu do autobusu, který jel ve směru na Hodonín. Do přívěsu pak ještě narazilo osobní auto,“ popsala mluvčí břeclavské policie Kamila Haraštová.</p>
      <figure>
        <img src="https://g.denik.cz/68/0c/dscn8695-d191113f4sv01_denik-150-3x2.jpg"/>
      </figure>
      <aside>
        <a href="https://breclavsky.denik.cz/ctenar-reporter/boleradicti-uctili-valecne-veterany-20191114.html">Boleradičtí uctili válečné veterány Přečíst článek ›</a>
      </aside>
      <figure>
        <img src="https://g.denik.cz/68/74/polbrvefd_denik-630.jpg"/>
      </figure>
      <p>Při nehodě se zranilo šest lidí, z toho čtyři cestující z autobusu. „O všechny zraněné jsme se na místě postarali a poskytli jim přednemocniční péči. Pět z nich bylo s lehkými zraněními převezeno do břeclavské nemocnice,“ upřesnila mluvčí jihomoravské záchranky Michaela Bothová.<br/><br/>Silnice byla v místě nehody uzavřená. Policie dopravu v obou směrech odkláněla přes obec Ladná. Aktuálně je úsek průjezdný jedním pruhem.</p>
      <figure>
        <img src="https://g.denik.cz/68/ca/rakvice-obnoveny-pomnik-utonulym-detem-dyje-nove-mlyny-1936-03_denik-150-3x2.jpg"/>
      </figure>
      <aside>
        <a href="https://breclavsky.denik.cz/zpravy_region/pripomina-tragedii-pamatnik-utonulym-detem-dostal-puvodni-cernou-barvu-pisma-20191112.html">Připomíná tragédii. Památník utonulým dětem dostal původní černou barvu písma Přečíst článek ›</a>
      </aside>
      <p>Břeclavská nemocnice přijala šest osob, které se při nehodě zranili. "Pět lidí jsme ošetřili ambulantně a propustili je na domácí léčení. Jedna žena s lehčími zraněními zůstává hospitalizovaná v nemocnici,“ uvedla mluvčí břeclavské nemocnice Táňa Svobodová.<br/><br/>Až do jedenácté hodiny byla silnice zcela uzavřená, policie dopravu v obou směrech odkláněla přes obec Ladná. "V současnosti už policisté zprovoznili jeden jízdní pruh, dopravu na místě řídí kyvadlově," doplnila Haraštová.</p>
    </article>
  </body>
</html>