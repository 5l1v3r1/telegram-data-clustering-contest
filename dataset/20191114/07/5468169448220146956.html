<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277661/ondernemersvertrouwen-sterk-gedaald-in-de-bouw-met-25-procent.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-14T07:30:30+00:00"/>
    <meta property="og:title" content="Ondernemersvertrouwen sterk gedaald, in de bouw met 25 procent"/>
    <meta property="og:description" content="Het ondernemersvertrouwen, de stemmingsindicator van ondernemend Nederland, kwam aan het begin van het vierde kwartaal lager uit dan in het voorgaande kwartaal. 'Desondanks zijn ondernemers nog steeds bovengemiddeld positief gestemd', zo meldt het CBS donderdag."/>
  </head>
  <body>
    <article>
      <h1>Ondernemersvertrouwen sterk gedaald, in de bouw met 25 procent</h1>
      <address>
        <time datetime="2019-11-14T07:30:30+00:00">14 Nov 2019, 07:30</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/bouw-cement-struik-bon2019.jpg?itok=Ly_9RKg9"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/bouw-cement-struik-bon2019.jpg?itok=Ly_9RKg9"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Den Haag - </b>Het ondernemersvertrouwen, de stemmingsindicator van ondernemend Nederland, kwam aan het begin van het vierde kwartaal lager uit dan in het voorgaande kwartaal. 'Desondanks zijn ondernemers nog steeds bovengemiddeld positief gestemd', zo meldt het CBS donderdag.</p>
      <p><b>Den Haag - </b>Het ondernemersvertrouwen, de stemmingsindicator van ondernemend Nederland, kwam aan het begin van het vierde kwartaal lager uit dan in het voorgaande kwartaal. 'Desondanks zijn ondernemers nog steeds bovengemiddeld positief gestemd', zo meldt het CBS donderdag.</p>
      <h3>Minder positief</h3>
      <p>De verwachtingen van ondernemers voor 2020 zijn positief, maar minder positief dan een jaar geleden, zo melden het CBS, KVK, het Economisch Instituut voor de Bouw, MKB-Nederland en VNO-NCW op basis van de Conjunctuurenquête Nederland.</p>
      <h3>Informatie en communicatie</h3>
      <p>Het ondernemersvertrouwen kwam in het vierde kwartaal uit op 6,6. In het derde kwartaal stond het vertrouwen op 10,6. De daling van het vertrouwen is in de meeste bedrijfstakken terug te zien. De grootste verslechtering van het sentiment vond plaats in de informatie en communicatie en in de delfstoffenwinning. In de informatie en communicatie kwam het ondernemersvertrouwen uit op 9,5. In het derde kwartaal was dit nog 25,0. Hierbij geldt dat het ondernemersvertrouwen in deze bedrijfstak grillig is. In de delfstoffenwinning nam het vertrouwen af naar –8,5. Het vertrouwen in de transportsector is afgenomen van 10,3 naar neutraal.</p>
      <h3>Bouw</h3>
      <p>Ook in de bouw is het vertrouwen afgenomen, met ruim 5 punten tot 15,3. Maatregelen rond PFAS en stikstofuitstoot spelen hier mogelijk een rol. Het ondernemersvertrouwen bevindt zich in deze bedrijfstak echter nog wel op een hoog niveau.</p>
      <h3>Toename in autobranche</h3>
      <p>De enige bedrijfstakken waar het ondernemersvertrouwen is toegenomen zijn de autobranche, waar het vertrouwen overigens nog steeds negatief is, de detailhandel en de verhuur en handel van onroerend goed.</p>
      <h3>Verwachtingen voor 2020</h3>
      <p>Ondernemers zijn verdeeld over de verwachtingen voor 2020. De verwachtingen zijn over het algemeen positief, maar minder positief dan ze een jaar geleden waren voor 2019. Per saldo voorziet 18,9 procent van de ondernemers een toename van de omzet in 2020. In de bouwnijverheid en de delfstoffenwinning is het aantal ondernemers dat volgend jaar een afname van de omzet verwacht groter dan het aantal dat een toename verwacht.</p>
      <h3>Meer personeel</h3>
      <p>Per saldo verwacht 13,0 procent van de ondernemers in 2020 meer personeel in dienst te hebben dan in 2019. Per saldo 5,0 procent van de ondernemers verwacht in 2020 meer te investeren. De verschillen tussen de bedrijfstakken zijn groot. Zo verwacht in de onroerendgoedbranche per saldo 25,6 procent van de ondernemers een toename van de investeringen, in de autobranche verwacht per saldo 9,3 procent van de ondernemers minder te investeren.</p>
    </article>
  </body>
</html>