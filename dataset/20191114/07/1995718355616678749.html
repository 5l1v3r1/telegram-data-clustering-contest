<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152213-14-lystopada--den-chudotvorciv-kuzmy-j-demiana-scho-ne-mozhna-robyty-sogodni"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T07:44:00+00:00"/>
    <meta property="og:title" content="14 листопада – день чудотворців Кузьми й Дем'яна: що не можна робити сьогодні"/>
    <meta property="og:description" content="14 листопада 2019 року – день святих чудотворців Кузьми й Дем'яна"/>
  </head>
  <body>
    <article>
      <h1>14 листопада – день чудотворців Кузьми й Дем'яна: що не можна робити сьогодні</h1>
      <address>
        <time datetime="2019-11-14T07:44:00+00:00">14 Nov 2019, 07:44</time>
      </address>
      <p>14 листопада 2019 року – день святих чудотворців Кузьми й Дем'яна. Брати-близнюки Кузьма й Дем'ян родом з Малої Азії. Вони були освіченими й талановитими лікарями, покровителями аптекарів, фармацевтів, хірургів, зубних лікарів, фізиків та перукарів. У них був надзвичайний дар – зцілювати душевні та тілесні рани за допомогою молитов.<br/><br/>Особливу шану брати мали через те, що не брали грошей за свою роботу. Вони лікували усіх нужденних, особливо – бідних. Лікуючи хворих, брати навертали їх у християнську віру, - пише <a href="https://24tv.ua/lifestyle/14_listopada_2019_svyato_ukrayina_yake_sogodni_svyato_shho_ne_mozhna_robiti_n1232323">24 канал</a>.<br/><br/>За народними оповідями, 14 листопада називають дівочим або курячим святом. Цього дня відбувалися молодіжні вечорниці. Дівчата приносили на гуляння кури. З курячого м'яса готували різні страви, а ввечері подавали на стіл, парубки жартома визначали – "чия курятина смачніша". Віддавна предки вірили, що святі опікуються домашньою птицею, відтак кури були символом щастя й плодючості.<br/><br/>Іменини 14 листопада святкують: Давид, Дем'ян, Денис, Федір, Яків.<br/><br/>Народні прикмети на 14 листопада<br/><br/>– Якщо мороз слабкий, то зима настане пізно.<br/><br/>– Теплий день – зима не настане на початку грудня і буде теплою.<br/><br/>– На річках утворився лід – мороз буде триматися до весни.<br/><br/>– Якщо наймолодший чоловік у сім'ї з'їсть куряче серце – буде увесь рік здоровим.<br/><br/>– Нявкає кішка – до невезіння.<br/><br/><b>Що можна робити 14 листопада</b><br/><br/>1. Дівчатам та жінкам з цього дня дозволяється в'язати теплі речі.<br/><br/>2. Щоб водилася курятина – їжте цього дня страви з птиці.<br/><br/><b>Що не можна робити 14 листопада</b><br/><br/>1. Подаючи милостиню – не дивіться жебракові в очі – до біди.<br/><br/>2. Не виливайте на вулицю воду, яка залишилася після купання немовлятка, бо, ймовірно, він страждатиме від безсоння.</p>
    </article>
  </body>
</html>