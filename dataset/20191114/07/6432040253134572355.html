<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617498,Rzad-rozdaje-miliony-na-nowe-linie-autobusowe.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-14T07:24:15+00:00"/>
    <meta property="og:title" content="Rząd rozdaje miliony na nowe linie autobusowe"/>
    <meta property="og:description" content="Wojewoda Artur Chojecki zachęca samorządy do korzystania z rządowego wsparcia, które można przeznaczyć na uruchomienie nowych połączeń autobusowych."/>
  </head>
  <body>
    <article>
      <h1>Rząd rozdaje miliony na nowe linie autobusowe</h1>
      <address>
        <time datetime="2019-11-14T07:24:15+00:00">14 Nov 2019, 07:24</time>
      </address>
      <p>
        <b>Wojewoda Artur Chojecki zachęca samorządy do korzystania z rządowego wsparcia, które można przeznaczyć na uruchomienie nowych połączeń autobusowych.</b>
      </p>
      <p>Dzięki wsparciu z rządowego Funduszu Rozwoju Przewozów Autobusowych powstało już 20 linii. Najwięcej, bo aż dziewięć nowych połączeń autobusowych uruchomiono w powiecie elbląskim. W powiecie olsztyńskim z takiego wsparcia skorzystały z kolei gminy: Stawiguda (4 linie) i Dywity (3 linie). Dwa nowe połączenia autobusowe dofinansowano w powiecie kętrzyńskim, a po jednym w gminach Lidzbark i Jedwabno.<br/><br/>— Chcę bardzo podziękować włodarzom tych samorządów za włączenie się w realizację ustawy. To przywraca część społeczności lokalnych do normalnego funkcjonowania — mają możliwość dojazdu do większych aglomeracji, do lekarza, czy do urzędu — mówił wojewoda warmińsko-mazurski Artur Chojecki. I przypomniał, że ma to też wielkie znaczenie dla spójności komunikacyjnej regionu.<br/><br/>Te samorządy, którym zabrakło czasu, by ubiegać się o dofinansowanie w pierwszym naborze, mają czas do 29 listopada na złożenie dokumentów. Jest się czym dzielić, bo kwota, która przypada naszemu województwu wynosi prawie 59 milionów złotych. Rząd oferuje samorządom do końca 2021 roku dopłatę złotówki do tzw. wozokilometra.<br/><br/>Przypomnijmy, że o dofinansowanie z rządowego funduszu można się starać dla tych linii autobusowych, które nie funkcjonowały przez minimum trzy miesiące przed 18 lipca i na które umowa o świadczenie usług dotyczących publicznego transportu zbiorowego została zawarta po wejściu ustawy w życie. <br/><br/><b>Do końca roku ma zostać uruchomionych jeszcze 15 linii. Skorzystają z nich mieszkańcy powiatów nidzickiego i olsztyńskiego oraz gminy Giżycko.</b><br/><br/><i>dbp</i><br/><br/><b>Czytaj e-wydanie</b></p>
      <figure>
        <img src="http://m.wm.pl/gofiles/GOOL_01.jpg"/>
      </figure>
      <blockquote>Podziel się informacją: Pochwal się tym, co robisz. Pochwal innych. Napisz, co Cię denerwuje. Po prostu stwórz swoją stronę na naszym serwisie. To bardzo proste. Swoją stronę założysz klikając "<a href="http://wm.pl/user/register/back/olsztyn.wm.pl/redirect/profile"> Tutaj </a>". Szczegółowe informacje o tym czym jest profil i jak go stworzyć: <a href="http://gazetaolsztynska.pl/141978,Zostan-dziennikarzem-obywatelskim.html?preview=7d9e5c0a3fa72da1916c#axzz2OSaYmwEK%3C/blockquote%3E">kliknij</a></blockquote>
    </article>
  </body>
</html>