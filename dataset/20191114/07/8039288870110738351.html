<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/noua-dacia-logan-stepway-informatii-si-fotografii-oficiale/"/>
    <meta property="og:site_name" content="AutoExpert"/>
    <meta property="article:published_time" content="2019-11-14T07:09:47+00:00"/>
    <meta property="og:title" content="Noua Dacia Logan Stepway – Informații și fotografii oficiale"/>
    <meta property="og:description" content="Constructorul de la Mioveni va comercializa și în România Dacia Logan Stepway, rezervată, până la această oră, exclusiv pieței sud-americane."/>
  </head>
  <body>
    <article>
      <h1>Noua Dacia Logan Stepway – Informații și fotografii oficiale</h1>
      <address><time datetime="2019-11-14T07:09:47+00:00">14 Nov 2019, 07:09</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-2-741x467.jpg"/>
      </figure>
      <p>
        <b>Surpriză de proporții pentru fanii Dacia! Constructorul de la Mioveni va comercializa și în România Dacia Logan Stepway, rezervată, până la această oră, exclusiv <a href="https://www.autoexpert.ro/oficial-asa-arata-noile-logan-si-sandero/">pieței din Rusia și din America de Sud</a>. Modelul poate fi comandat începând de azi!</b>
      </p>
      <p>Cel mai bine vândut model în România, Dacia Logan, vine cu o abordare complet nouă. Sedanul primește elementele tipice gamei Stepway. Este ușor de recunoscut grație protecțiilor laterale din plastic, de culoare neagră, ornamentelor cromate din partea inferioară a barelor de protecție față și spate, dar și grație jantelor Flexwheels de 16 inci. Se pot comanda opțoal jante din aluminiu, aer condiționat și aer condiționat cu reglare automată. Noile versiuni Stepway poartă exclusiv culoarea Bleu Azurite.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-1.png"/>
      </figure>
      <p>La bord apare o tapițerie specifică, gri. Logo-ul Stepway se regăsește pe spătarele scaunelor, dar și în partea inferioară a volanului îmbrăcat în piele. Noua Dacia Logan Stepway vine cu sistem de navigație MediaNav, redat pe ecran tactil, are oglinzi electrice și încălzite, cruise control și asistență la parcarea cu spatele.</p>
      <p>Logan Stepway păstrează proporțiile modelului standard și măsoară 4.347 mm în lungime, 1.733 mm în lățime și 1.517 mm în înălțime.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-3.jpg"/>
      </figure>
      <p>510 litri oferă portbagajul noului Logan Stepway pentru bagaje, exact ca al versiunii standard, ajungând la 1.257 de litri atunci când bancheta este rabatată.</p>
      <p>Trei versiuni de motorizare sunt disponibile în noua gamă. Este vorba despre motorul pe benzină TCe 90 și de două unităț diesel, Blue dCi 75 și Blue dCi 95.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-4.jpg"/>
      </figure>
      <p>Pentru moment, noua Dacia Logan Stepway poate fi comandată începând de azi, în exclusivitate prin intermediul <a href="https://vanzari.dacia.ro/">platformei de vânzări online</a>. Cei care aleg să facă o rezervare, trebuie să plătească 500 de euro. Site-ul Dacia România anunță că cine comandă acum mașina, o poate primi până la Crăciun.</p>
      <p>Noul model ajunge în showroom-uri luna viitoare. 10.250 de euro va costa Dacia Logan Stepway TCe 90, în timp ce prețul de pornire pentru Blue dCi 75 este de 11.350 de euro, iar pentru Blue dCi 95 este de 12.150 de euro.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-1.jpg"/>
      </figure>
    </article>
  </body>
</html>