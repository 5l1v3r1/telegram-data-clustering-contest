<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/dnipro-zdobuv-pershu-peremogu-v-kubku-jevropi-fiba-639798.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T07:37:14+00:00"/>
    <meta property="og:title" content="«Дніпро» здобув першу перемогу в Кубку Європи ФІБА"/>
    <meta property="og:description" content="Дніпряни переграли в домашньому матчі іншого представника української Суперліги – Київ-Баскет"/>
  </head>
  <body>
    <article>
      <h1>«Дніпро» здобув першу перемогу в Кубку Європи ФІБА</h1>
      <address>
        <time datetime="2019-11-14T07:37:14+00:00">14 Nov 2019, 07:37</time>
      </address>
      <h4>Дніпряни переграли в домашньому матчі іншого представника української Суперліги – Київ-Баскет</h4>
      <p>Команда Дениса Журавльова провела чудовий заключний відтинок матчу, що дозволило дніпрянам святкувати першу перемогу в цьогорічному розіграшу Кубку Європи ФІБА. </p>
      <h3>«Дніпро» – «Київ-Баскет» – 79:76 (20:20, 17:23, 25:16, 17:17)</h3>
      <p><b>«Дніпро»</b>: Сизов 5 + 6 підбирань, Закурдаєв 13, Тимофеєнко 11 + 6 підбирань, Чумаков 8,  Шундель 6 + 6 передач, Корнієнко 12, Санон 11 + 5 підбирань + 6 втрат, Коломойський, Глєбов 7, Фесенко 6.  </p>
      <p><b>«Київ-Баскет»</b>: Шепард 17 + 5 підбирань + 5 передач, Близнюк 16 + 5 підбирань + 4 передачі, Крутоус 6, Павлов 8, Коренюк 8 + 5 підбирань, Кондраков, Пустозвонов 10, Едвін 7, Петров 4 + 4 підбирання + 6 передач. </p>
      <blockquote>
        <b>Читайте також: <a href="https://glavcom.ua/sport/news/fanati-dinamo-zaklikali-kerivnictvo-klubu-ne-vpuskati-lyudey-iz-simvolikoyu-shahtarya-na-stadion-639766.html">Фанати «Динамо» закликали керівництво клубу не впускати людей із символікою «Шахтаря» на стадіон</a></b>
      </blockquote>
      <p>Стартове вкидання виграли гравець Дніпра Ігор Чумаков і господарі паркету одразу помчалися в атаку, проте, перший кидок від Станіслава Тимофеєнка своєї цілі не досяг. Натомість відкрив лік набраним балам у грі ефектним данком новачок гостей зі столиці України – Владислав Коренюк. Кейсі Шепард перевагу своєї команди подвоїв, а господарі перші бали набрали лише з лінії штрафних на третій хвилині гри – двічі точним був Макс Закурдаєв. Надалі комади грали рівно та йшли буквально нога в ногу, не відпускаючи одна одну більше ніж на декілька балів. Після вдалого кидка від дніпрянина Глєбова рахунок став 20:14 на користь команди Журавльова, проте в кінцівці кияни зуміли відіграти відставання та наздогнати своїх суперників – 20:20 після першої десятихвилинки. </p>
      <p>На старті другого періоду команди почали приділяти більше уваги захисту та грати обережніше, проте краще це вдалося команді Багатскіса, яка й пішла на велику перерву в якості лідера з перевагою у 6 пунктів – 37:43. </p>
      <p>Дніпряни чудово відіграли стартові хвилини третього періоду і вже за півтори хвилини завдяки двом поспіль влучним дальнім від Закурдаєва повернули на табло ПС Шинник рівний рахунок. Надалі вже «Київ-Баскет» намагався відновити свою перевагу, проте сьогоднішні господарі паркету без бою не здавались та нав’язували команді Багатскіса свою гру. </p>
      <p>На рівних команди грали практично до завершення матчу: за півтори хвилини до закінчення четвертої чверті Корнієнко скоротив різницю в рахунку до 1 балу на користь гостей, а вже у наступній атаці Тимофеєнко вивів свою команду вперед. За 21 секунду до завершення гри головний тренер гостей зі столиці був вимушений взяти хвилину, проте, завершився тайм-аут перехопленням від Сизова, який і поставив крапку в матчі своїм лей-апом. Гості могли відігратися на останній секунді за рахунок рятівного дальнього від Петрова, однак бігмен власний кидок не влучив – 79:76 – перша перемога «Дніпра» в Єврокубку. </p>
      <related>
        <a href="https://glavcom.ua/sport/news/eks-trener-zbirnoji-ukrajini-z-basketbolu-ocholit-komandu-ssha-638791.html"/>
      </related>
    </article>
  </body>
</html>