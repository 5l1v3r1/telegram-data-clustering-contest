<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/glava-yevrokomisiyi-nazvav-rosiyu-strategichnoyu-problemoyu-yevropy/"/>
    <meta property="og:site_name" content="Рубрика"/>
    <meta property="article:published_time" content="2019-11-14T07:18:59+00:00"/>
    <meta property="og:title" content="Глава Єврокомісії назвав Росію &quot;стратегічною проблемою Європи&quot;"/>
    <meta property="og:description" content="Глава Єврокомісії Дональд Туск не погодився з президентом Франції Емманюелем Макроном, який у недавньому інтерв’ю заявив про необхідність відновлення стратегічного діалогу з Москвою. Повідомляє Financial Times, передає Інтерфакс. “Президент Франції нещодавно заявив, що згоден в цьому питанні з прем’єр-міністром Угорщини Віктором Орбаном та розраховує, що останній переконає поляків змінити своє ставлення до Росії”, – сказав […]"/>
  </head>
  <body>
    <article>
      <h1>Глава Єврокомісії назвав Росію "стратегічною проблемою Європи"</h1>
      <address><time datetime="2019-11-14T07:18:59+00:00">14 Nov 2019, 07:18</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/11/912032-860x580-c-1.jpg"/>
      </figure>
      <p>
        <b>
          <b>Глава Єврокомісії Дональд Туск не погодився з президентом Франції Емманюелем Макроном, який у недавньому інтерв’ю заявив про необхідність відновлення стратегічного діалогу з Москвою.</b>
        </b>
      </p>
      <p>Повідомляє Financial Times, передає <a href="https://ua.interfax.com.ua/news/general/624548.html">Інтерфакс.</a></p>
      <p>“Президент Франції нещодавно заявив, що згоден в цьому питанні з прем’єр-міністром Угорщини Віктором Орбаном та розраховує, що останній переконає поляків змінити своє ставлення до Росії”, – сказав Туск. “Емманюелю, тільки мене переконувати не треба”, – зазначив глава Єврокомісії.</p>
      <p>Як зазначив Туск, слід пам’ятати, що “Росія є не стратегічним партнером Євросоюзу, а його стратегічною проблемою”.</p>
      <p>Раніше заяву Макрона прокоментував і прем’єр-міністр Польщі Матеуш Моравецький. За його словами, французький президент робить такі заяви, тому що “не відчуває гарячого дихання російського ведмедя на своїй шиї”.</p>
      <p>У четвер, 7 листопада, <b>Макрон в інтерв’ю британському журналу The Economist заявив про “смерть мозку” НАТО</b> і про те, що європейським країнам необхідно перестати розраховувати на США і інших союзників і почати нарощувати власну оборону. При цьому він закликав інші країни Європи налагоджувати діалог з Москвою. Генеральний секретар альянсу Єнс Столтенберг і канцлер Німеччини Ангела Меркель висловили свою незгоду зі словами французького лідера.</p>
    </article>
  </body>
</html>