<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991111/sanayi-%C3%BCretimi-eyl%C3%BClde-artt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T07:30:00+00:00"/>
    <meta property="og:title" content="Sanayi üretimi Eylül'de arttı"/>
    <meta property="og:description" content="Sanayi üretimi 2019 Eylül döneminde bir önceki yılın aynı ayına göre yüzde 3,4 arttı. Türkiye İstatistik Kurumu (TÜİK), 2019 Eylül dönemi sanayi üretim endeksi verilerini açıkladı. Buna göre; sanayinin alt sektörleri (2015=100 referans yıllı) incelen"/>
  </head>
  <body>
    <article>
      <h1>Sanayi üretimi Eylül'de arttı</h1>
      <address>
        <time datetime="2019-11-14T07:30:00+00:00">14 Nov 2019, 07:30</time>
      </address>
      <p>Sanayi üretimi 2019 Eylül döneminde bir önceki yılın aynı ayına göre yüzde 3,4 arttı.<br/><br/>Türkiye İstatistik Kurumu (TÜİK), 2019 Eylül dönemi sanayi üretim endeksi verilerini açıkladı. Buna göre; sanayinin alt sektörleri (2015=100 referans yıllı) incelendiğinde, 2019 yılı Eylül ayında madencilik ve taşocakçılığı sektörü endeksi bir önceki yılın aynı ayına göre yüzde 5,7, imalat sanayi sektörü endeksi yüzde 3,4 ve elektrik, gaz, buhar ve iklimlendirme üretimi ve dağıtımı sektörü endeksi yüzde 0,4 arttı.<br/><br/><b>Sanayi üretimi bir önceki aya göre yüzde 3,2 arttı</b><br/><br/>Sanayinin alt sektörleri (2015=100 referans yıllı) incelendiğinde, 2019 yılı Eylül ayında madencilik ve taşocakçılığı sektörü endeksi bir önceki aya göre yüzde 7,5 ve imalat sanayi sektörü endeksi yüzde 3,3 artarken elektrik, gaz, buhar ve iklimlendirme üretimi ve dağıtımı sektörü endeksi yüzde 1,4 azaldı.<br/><br/><b>Sanayi üretimi bir önceki yılın aynı çeyreğine göre yüzde 0,4 azaldı</b><br/><br/>Takvim etkisinden arındırılmış sanayi üretimi 2019 yılı üçüncü çeyreğinde bir önceki yılın aynı çeyreğine göre yüzde 0,4 azaldı. Bir önceki çeyreğe göre mevsim ve takvim etkilerinden arındırılmış sanayi üretimi ise yüzde 1,6 arttı.<br/><br/> </p>
    </article>
  </body>
</html>