<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191114-u-koledzhi-blagoveshhenska-student-vlashtuvav-strilyanynu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T07:50:44+00:00"/>
    <meta property="og:title" content="У коледжі Благовєщенська студент влаштував стрілянину"/>
    <meta property="og:description" content="У російському Благовєщенську студент Амурського коледжу будівництва та житлово-комунального господарства взяв в заручники інших учнів, а незадовго після цього почав стрілянину."/>
  </head>
  <body>
    <article>
      <h1>У коледжі Благовєщенська студент влаштував стрілянину</h1>
      <address>
        <time datetime="2019-11-14T07:50:44+00:00">14 Nov 2019, 07:50</time>
      </address>
      <p>У російському Благовєщенську студент Амурського коледжу будівництва та житлово-комунального господарства взяв в заручники інших учнів, а незадовго після цього почав стрілянину.</p>
      <p>В результаті стрілянини в Амурському коледжі будівництва та житлово-комунального господарства у російському Благовєщенську загинули двоє осіб, ще троє отримали поранення.</p>
      <p>У студента коледжу не виникло проблем з тим, щоб пронести в аудиторію рушницю. Потрапивши туди, він направив зброю на однокурсників і вигнав викладача, яка після цього викликала поліцію.</p>
      <p>Першими на місце події прибули співробітники ДПС, які відкрили вогонь у бік нападника. Їм вдалося поранити студента.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191112-u-harkovi-cholovik-pererizav-sobi-gorlo-ta-vystrybnuv-z-8-poverhu/">У Харкові чоловік перерізав собі горло та вистрибнув з 8 поверху</a>
      </p>
      <p>Одним із загиблих в перестрілці був і сам зловмисник, який наклав на себе руки.</p>
      <p>Постраждалих студентів госпіталізували з вогнепальними пораненнями.</p>
      <p>За попередньою інформацією, студент влаштував стрілянину через конфлікт з учнями коледжу. Нападником нібито був 19-річний студент четвертого курсу Данило Засорін, проте наразі ця інформація не підтверджена.</p>
      <p>Рушниця була офіційно зареєстрована на нього.</p>
      <p>Факти ICTV також писали про те, що в одному з супермаркетів Харкова сталася сварка, під час якої <a href="https://fakty.com.ua/ua/proisshestvija/20191107-u-harkovi-pidlitok-vlashtuvav-strilyanynu-v-supermarketi-dvoye-postrazhdalyh/">14-річний хлопець відкрив стрілянину.</a></p>
      <figure>
        <iframe src="https://www.youtube.com/embed/i57NCbI7WRU" width="560" height="315" data-service="Youtube" scrolling="no"/>
      </figure>
    </article>
  </body>
</html>