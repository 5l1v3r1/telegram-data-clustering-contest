<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008916-posol-japonii-posetil-vostok-ukrainy"/>
    <meta property="og:site_name" content="Главное™"/>
    <meta property="article:published_time" content="2019-11-14T07:45:00+00:00"/>
    <meta property="og:title" content="Посол Японии посетил Восток Украины"/>
    <meta property="og:description" content="12-13 листопада 2019 року Делегація посольства Японії в Україні на чолі з Надзвичайним і Повноважним Послом Такаші Кураі відвідала схід України, щоб ознайомитися із програмами УВКБ ООН та ЮНІСЕФ. Мета візиту полягала в ознайомленні делегації на місцях ..."/>
  </head>
  <body>
    <article>
      <h1>Посол Японии посетил Восток Украины</h1>
      <address>
        <time datetime="2019-11-14T07:45:00+00:00">14 Nov 2019, 07:45</time>
      </address>
      <p>12-13 листопада 2019 року Делегація посольства Японії в Україні на чолі з Надзвичайним і Повноважним Послом Такаші Кураі відвідала схід України, щоб ознайомитися із програмами УВКБ ООН та ЮНІСЕФ.</p>
      <p> <br/>Мета візиту полягала в ознайомленні делегації на місцях з результатами та досягненнями у наданні гуманітарної допомоги в Україні з боку уряду Японії, зокрема програм УВКБ ООН та ЮНІСЕФ.<br/> <br/>«Це моя друга поїздка до східних регіонів відтоді, як я почав працювати в Україні. Для мене важливо продовжувати відвідувати ці місця, щоб побачити ефективність проектів на власні очі, а також зіграти певну роль для підвищення рівня обізнаності міжнародної спільноти про ситуацію там, де страждають люди. Я радий зустрічі з людьми та керівництвом Донецької та Луганської областей», - сказав панТакаші Кураі, посол Японії в Україні.<br/> <br/>«Японія дуже послідовно надає важливу підтримку Україні та УВКБ ООН. Завдяки цій підтримці ми вирішуємо дві найважливіші потреби осіб, що постраждали від конфлікту на сході України: захист та ремонт пошкоджених будинків. Це дійсно суттєво змінює життя людей, які постійно живуть поруч із обстрілами та стикаються з іншими ризикам, пов'язаними з конфліктом», - сказавПабло Матеу, Представник УВКБ ООН в Україні.<br/> </p>
      <related>
        <h4>Читайте также:</h4>
        <a href="https://glavnoe.ua/news/n357008376-japonija-spustila-na-vodu-novuju-submarinu"/>
      </related>
      <p> <br/>Від початку конфлікту у 2014 році, уряд Японії послідовно надавав фінансову підтримку проектам, які впроваджує Агентство ООН у справах біженців для підтримки ВПО та постраждалих внаслідок конфлікту осіб у Донецькій та Луганській областях України. У 2019 році загальний обсяг фінансування, наданого урядом Японії УВКБ ООН та його НУО-партнерам, перевищив 4 мільйони доларів. Завдяки цій підтримці цьогоріч Агентство ООН у справах біженців змогло відремонтувати будинки близько 400 родин у Донецькій та Луганській областях. Ще понад 350 осіб з особливими потребами отримали індивідуальну екстрену допомогу у формі готівки і змогли придбати найнеобхідніше, щоб підготуватися до зимового сезону, а також оплатити медичні послуги. Така допомога є надзвичайно важливою, адже вона спрямовується на захист найбільш незахищених людей, які постраждали через збройний конфлікт на сході України.<br/> <br/>Уряд Японії не залишає поза увагою допомогу дітям. Загалом від початку конфлікту на сході України, уряд Японії виділив ЮНІСЕФ більше 8 млн. доларів США для підтримки дітей та їхніх родин. Це фінансування дозволило ЮНІСЕФ створити безпечне навчальне середовище для 200 тис. дітей, покращити доступ до питної води та санітарії для 1,5 мільйона осіб у зоні конфлікту та підтримати розвиток підлітків та молоді через навчання проектним і підприємницьким навичкам.<br/> </p>
      <related>
        <h4>Читайте также:</h4>
        <a href="https://glavnoe.ua/news/n357008327-amerikanskij-istrebitel-sluchajno-sbrosil-bombu-na-japonskuju-derevnju"/>
      </related>
      <p> <br/>В рамках візиту у Донецьку область делегація зустрілася у Слов’янську з переможцями молодіжної інноваційної програми UPSHIFT, що впроваджується ЮНІСЕФ на Сході за підтримки уряду Японії. Пан Посол відкрив роботу розмовного клубу з англійської мови, який створено молодими учасниками програми UPSHIFT, а також передав швейне обладнання для курсів шиття для молоді з інвалідністю.<br/> <br/>«Ми вдячні уряду Японії за підтримку, яку він надає для подолання наслідків збройного конфлікту на сході України, - сказавРаміз Бехбудов, керівник офісів ЮНІСЕФ на сході Україні. – Діти та молодь належать до уразливих категорій, які найбільше страждають від конфлікту. ЮНІСЕФ за фінансової підтримки уряду Японії докладає зусиль для того, щоб покращити умови освіти та сприяти життєстійкості серед дітей та підлітків».<br/> </p>
      <related>
        <h4>Читайте также:</h4>
        <a href="https://glavnoe.ua/news/n357008297-japonija-otkazala-v-vize-rodivshejsja-v-krymu-saksofonistke-iz-za-rossijskogo-pasporta"/>
      </related>
      <p> <br/>Цього року уряд Японії надав 360 тисяч доларів США для реалізації проекту ЮНІСЕФ “Зміцнення стійкості молоді та сприяння соціальній стабільності їхніх громад у Донецькій та Луганській області” у 2019 -2020 році. Загальна мета проекту - пом'якшити вплив конфлікту на дітей, підлітків та молодь у східних областях шляхом посилення стійкості дітей та громад.<br/> <br/>12 листопада, під час зустрічі з керівництвом Донецької облдержадміністрації Надзвичайний і Повноважний Посол Японії в Україні Такаші Кураї запевнив, що наступного року Японія надаватиме пріоритет підтримці освітніх, медичних та економічних проектів, спрямованих на створення нових робочих місць на сході України. Ця допомога надаватиметься через різні організації.<br/> <br/>Зі свого боку, голова Донецької ОДА Павло Кириленко висловив подяку панові послу Японії за послідовну підтримку відбудови житла та розбудови місцевих громад в регіоні.<br/> </p>
      <related>
        <h4>Читайте также:</h4>
        <a href="https://glavnoe.ua/news/n357008177-japonskoe-podrazdelenie-microsoft-pereshlo-na-chetyrehdnevnyj-rezhim-raboty"/>
      </related>
      <p> <br/>Голова Луганської обласної державної адміністрації та керівник обласної військово-цивільної адміністрації Сергій Гайдай, під час зустрічі 13-го листопада наголосив на ролі, яку відіграють агентства ООН у підтримці постраждалого внаслідок конфлікту населення: «Ми щиро вдячні народу Японії та її Уряду за усіляку допомогу та підтримку, яка надається області протягом усіх цих складних часів. Також хочу висловити слова подяки поважній міжнародній організації – ООН. З її боку задіяно максимум програм та проектів для відновлення нашого регіону. Жителі Луганщини завжди пам’ятатимуть, що саме ви одними з перших прийшли на допомогу».</p>
      <related>
        <h4>Читайте также:</h4>
        <a href="https://glavnoe.ua/news/n357007939-v-samolete-premera-japonii-pri-polete-proizoshlo-vozgoranie"/>
      </related>
    </article>
  </body>
</html>