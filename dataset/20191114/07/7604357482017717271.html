<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/34-000-islamitische-terreuraanslagen-sinds-1979/"/>
    <meta property="og:site_name" content="SCEPTR"/>
    <meta property="article:published_time" content="2019-11-14T07:35:34+00:00"/>
    <meta property="og:title" content="34.000 islamitische terreuraanslagen sinds 1979"/>
    <meta property="og:description" content="Sinds 2013 is islamitische terreur wereldwijd de dodelijkste vorm van terrorisme."/>
  </head>
  <body>
    <article>
      <h1>34.000 islamitische terreuraanslagen sinds 1979</h1>
      <address><time datetime="2019-11-14T07:35:34+00:00">14 Nov 2019, 07:35</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>De afgelopen 40 jaar pleegden moslimterroristen 34.000 terreuraanslagen, oftewel gemiddeld 850 per jaar. Gemiddeld vielen daarbij dagelijks 11 doden. Sinds 2013 is islamitische terreur wereldwijd de dodelijkste vorm van terrorisme.<a href="http://www.fondapol.org/wp-content/uploads/2019/11/ENQUETE-TERRORISME-2019-11-08_w.pdf"> Dat blijkt uit een onderzoek van de Franse denktank Fondapol</a>.</b>
      </p>
      <p>Gisteren – precies vier jaar na de islamitische terreuraanslag in Parijs waarbij 130 doden vielen – publiceerde de Franse denktank Fondapol een uitgebreide studie naar islamitisch terrorisme. De denktank probeerde daarbij alle islamitische terreuraanslagen van de afgelopen 40 jaar in kaart te brengen.</p>
      <figure>
        <iframe data-src="https://twitter.com/Fondapol/status/1194595125755863040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Grote stijging moslimterreur na 9/11</h3>
      <p>Tussen 1979 en 2019 zijn bijna 34.000 aanslagen gepleegd door moslimterroristen. Dat zijn gemiddeld 850 aanslagen per jaar. Die aanslagen waren goed voor ongeveer 167.000 doden, oftewel gemiddeld 4.000 doden per jaar of gemiddeld 11 doden per dag.</p>
      <p>Tot en met 2013 waren moslimterroristen verantwoordelijk voor een minderheid – 39,1 procent – van de doden die vielen bij aanslagen. Sinds de aanslagen van 11 september 2001 is dat aantal wereldwijd echter sterk toegenomen. Sinds 2013 is een meerderheid – 63 procent – van alle doden door terreur op het conto van moslimterroristen te schrijven.</p>
      <figure>
        <iframe data-src="https://twitter.com/Fondapol/status/1193438634302693377?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>IS dodelijkste islamitische terreurgroep</h3>
      <p>De overgrote meerderheid – 89 procent – van de moslimterreur vindt plaats in islamitische landen, waar ook 91 procent van de dodelijke slachtoffers vielen. Afghanistan, Irak, Nigeria, Pakistan en Somalië zijn de zwaarst getroffen landen in dit opzicht.</p>
      <p>Islamitische Staat is tot nu toe de dodelijkste islamitische terreurgroep, met 52.619 dodelijke slachtoffers. De Taliban komen op de tweede plaats, met 39.733 doden. De derde plaats is voor Boko Haram, met 22.287 doden.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/ingezameld-geld-voor-oorlogsslachtoffers-ging-naar-is/"/>
        <a href="https://sceptr.net/2019/11/is-bruid-wil-terug-naar-vs-iedereen-verdient-tweede-kans/"/>
        <a href="https://sceptr.net/2019/11/turkije-zal-is-leden-terugsturen-naar-europa/"/>
      </related>
    </article>
  </body>
</html>