<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/mario-iskreno-o-svojih-prepricanjih-vse-sem-naredil-da-se-ve-da-nisem-kreten-248868"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T07:33:00+00:00"/>
    <meta property="og:title" content="Mario iskreno o svojih prepričanjih: Vse sem naredil, da se ve, da nisem kreten"/>
    <meta property="og:description" content="Dolgoletni voditelj na nacionalni televiziji Mario Galunič, ki ga ob petkih in sobotah lahko spremljamo ob vodenju družinskega kviza, se je odprl svoji kolegici in novinarki Vesni Milek. Govorila st..."/>
  </head>
  <body>
    <article>
      <h1>Mario iskreno o svojih prepričanjih: Vse sem naredil, da se ve, da nisem kreten</h1>
      <h2>Z Vesno Milek sta spregovorila o različnih delih njegovega življenja.</h2>
      <address><time datetime="2019-11-14T07:33:00+00:00">14 Nov 2019, 07:33</time> by <a rel="author">P. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/306095.jpg"/>
          <figcaption> FOTO: Press</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1639436.jpg"/>
          <figcaption>Vesna Milek ga je gostila v oddaji Od blizu. FOTO: Rtvslo.si</figcaption>
        </figure>
      </slideshow>
      <p>Dolgoletni voditelj na nacionalni televiziji <b>Mario Galunič</b>,<b> </b>ki ga ob petkih in sobotah lahko spremljamo ob vodenju družinskega kviza, se je odprl svoji kolegici in novinarki <b>Vesni Milek</b>. Govorila sta o različnih delih njegovega življenja, o karieri, prijateljih, družini, literaturi in njegovih prepričanjih.<br/><br/>Milekova ga je izzvala, zakaj se v svoji dolgoletni karieri še nikoli ni postavil na stran kakšnih marginalnih skupin oz. manjšin. Zanimalo jo je, zakaj nikoli ni odločno komentiral aktualnega dogaja bodisi okoli problema migrantov ali pa zatiranja homoseksualcev.</p>
      <figure>
        <img src="https://www.slovenskenovice.si/images/slike/2019/11/13/1639436.jpg"/>
        <figcaption>Vesna Milek ga je gostila v oddaji Od blizu. FOTO: Rtvslo.si</figcaption>
      </figure>
      <p>​Galunič je iskreno povedal, da se mu to ne bi zdelo korektno, saj kot voditelj zabavnih oddaj, ki naj bi povezovale ljudi, ni želel nikogar izključevati. Poudaril je, da upa, da je s svojim načinom dela in z odnosom do ljudi dal jasno vedeti, kakšna so njegova stališča. »Zdi se mi, da sem naredil vse, da se ve, da jaz nisem kreten. Da ne razmišljam kot kakšen drug, proti komur sem. Tako sem jaz to presodil in mi zato niti ni žal,« je povedal Galunič.</p>
    </article>
  </body>
</html>