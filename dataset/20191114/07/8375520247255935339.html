<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rada-sogodni-planuje-rozglyanuti-byudzhet-2020-u-drugomu-chitanni-639840.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T07:44:24+00:00"/>
    <meta property="og:title" content="Рада сьогодні планує розглянути Бюджет-2020 у другому читанні"/>
    <meta property="og:description" content="Розгляд проєкту держбюджету у другому читанні може тривати до другої години ночі, вважає глава фракції «Слуга народу» Давид Арахамія"/>
  </head>
  <body>
    <article>
      <h1>Рада сьогодні планує розглянути Бюджет-2020 у другому читанні</h1>
      <address>
        <time datetime="2019-11-14T07:44:24+00:00">14 Nov 2019, 07:44</time>
      </address>
      <h4>Розгляд проєкту держбюджету у другому читанні може тривати до другої години ночі, вважає глава фракції «Слуга народу» Давид Арахамія</h4>
      <p>Верховна Рада України сьогодні, 14 жовтня, на пленарному засіданні розгляне проєкт закону про Державний бюджет на 2020 рік у другому читанні. Про це йдеться у порядку денному сьогоднішнього засідання парламенту.</p>
      <p>Так, парламентарі розглянуть у другому читанні проект закону №2000 про Державний бюджет України на 2020 рік, а також №2144 про внесення змін до Бюджетного кодексу України. Також планують розглянути законопроект про використання земель оборони (№0855).</p>
      <p>Розгляд проєкту держбюджету <a href="https://glavcom.ua/economics/finances/nardepi-gotuyutsya-rozglyadati-projekt-byudzhetu-2020-do-drugoji-nochi--639727.html">може тривати до другої години ночі</a>, вважає глава фракції «Слуга народу» Давид Арахамія.</p>
      <p>Окрім того, народні депутати планують розглянути у першому читанні проєкт закону щодо продажу земельних ділянок державної та комунальної власності або прав на них (№2195), а також низку законопроектів про внесення змін до Податкового кодексу.</p>
      <p>Також планують внести до порядку денного розгляд проєкту закону №2359 та альтернативний №2359-1 щодо створення умов для забезпечення виконання зобов'язань України з відокремлення діяльності з транспортування природного газу за Протоколом про приєднання України до Договору про заснування Енергетичного співтовариства.</p>
      <p>Окрім того, парламентарі планують розглянути у другому читанні законопроекти про отримання дозвільних документів (№0897), про наукову і науково-технічну діяльність (№0898), про державну підтримку малого та середнього підприємництва (№0942).</p>
      <p>Також народні депутати розглянуть низку кадрових рішень.</p>
      <p>Як повідомлялось, 18 жовтня<a href="https://glavcom.ua/news/rada-shvalila-byudzhet-2020-za-osnovu-633573.html"> Верховна Рада ухвалила в першому читанні законопроєкт «Про Державний бюджет України на 2020 рік»</a> (№2000). За ухвалення цього рішення проголосували 255 народних депутатів при мінімально необхідних 226-ти.</p>
      <blockquote><b> Читайте також: <br/></b><br/>   •  <b><a href="https://glavcom.ua/economics/finances/byudzhet-2020-v-kartinkah-prezentaciya-premjer-ministra-637822.html">Бюджет-2020 в картинках. Презентація прем’єр-міністра<br/></a></b>   •  <b><a href="https://glavcom.ua/news/yakimi-budut-zarplati-i-skilki-groshey-otrimaje-oborona-ta-medicina-osnovni-pokazniki-derzhbyudzhetu-2020-633613.html">Якими будуть зарплати і скільки грошей отримає оборона та медицина. Основні показники держбюджету-2020</a></b></blockquote>
      <related>
        <a href="https://glavcom.ua/economics/finances/nardepi-gotuyutsya-rozglyadati-projekt-byudzhetu-2020-do-drugoji-nochi--639727.html"/>
        <a href="https://glavcom.ua/news/meri-ukrajinskih-mist-obureni-projektom-derzhbyudzhetu-2020-639499.html"/>
        <a href="https://glavcom.ua/columns/o_tyagnybok/na-ukrajinciv-ochikuje-tipoviy-oligarhichniy-byudzhet-tipovoji-oligarhichnoji-vladi-639391.html"/>
      </related>
    </article>
  </body>
</html>