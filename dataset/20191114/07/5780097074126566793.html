<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://km.rfi.fr/cambodia/kem-sokha-lawyer-wants-to-discuss-further-14-11-2019"/>
    <meta property="og:site_name" content="RFI"/>
    <meta property="article:published_time" content="2019-11-14T07:18:26+00:00"/>
    <meta property="og:title" content="​មេធាវី​នឹង​ពិភាក្សា​ជាមួយ ​លោក កឹម សុខា ដើម្បី​សុំ​ការ​ពន្យល់​ពី​បម្រាម​មិន​ឲ្យ​ធ្វើ​នយោ​បាយ​"/>
    <meta property="og:description" content="លោក ផែង ហេង សហ​មេធាវី​ការពារ​ក្ដី​ឲ្យ​លោក កឹម សុខា បានថ្លែង​​ប្រាប់​វិទ្យុ​បារាំង​អន្ដរជាតិ RFI នា​ថ្ងៃ​ព្រហស្បតិ៍ ទី​១៤​វិច្ឆិកា​នេះ​ថា ខ្លួន​នឹង​ពិភាក្សា​ជាមួយ​កូន​ក្ដី​របស់​ខ្លួន ដើម្បី​ស្វែង​រក​ការ​ពន្យល់​ពី​បម្រាប​របស់​តុលាការ ដែល​ហាម​លោក កឹម..."/>
  </head>
  <body>
    <article>
      <h1>​មេធាវី​នឹង​ពិភាក្សា​ជាមួយ ​លោក កឹម សុខា ដើម្បី​សុំ​ការ​ពន្យល់​ពី​បម្រាម​មិន​ឲ្យ​ធ្វើ​នយោ​បាយ​</h1>
      <address><time datetime="2019-11-14T07:18:26+00:00">14 Nov 2019, 07:18</time> by <a rel="author">វ៉ា សំណព្វ</a></address>
      <p><b>លោក ផែង ហេង សហ​មេធាវី​ការពារ​ក្ដី​ឲ្យ​លោក កឹម សុខា បានថ្លែង​​ប្រាប់​វិទ្យុ​បារាំង​អន្ដរជាតិ RFI នា​ថ្ងៃ​ព្រហស្បតិ៍ ទី​១៤​វិច្ឆិកា​នេះ​ថា ខ្លួន​នឹង​ពិភាក្សា​ជាមួយ​កូន​ក្ដី​របស់​ខ្លួន ដើម្បី​ស្វែង​រក​ការ​ពន្យល់​ពី​បម្រាប​របស់​តុលាការ ដែល​ហាម​លោក កឹម សុខា មិន​ឲ្យ​ធ្វើ​សកម្មភាព​នយោបាយ។ បើ​តាម​លោក ផែង ហេង ក្រុម​មេធាវី​និង​លោក កឹម សុខា ខ្លួន​ឯង រហូត​មក​ទល់​ពេល​នេះ នៅ​តែ​ស្រពេច​ស្រពិល​នៅ​ឡើយ ចំពោះ​វិសាលភាព​នៃ​បម្រាម​របស់​តុលាការ​ ដោយ​ចោទ​សួរ​ថា បើលោក កឹម សុខា ចេញជួបប្រជាពលរដ្ឋ ហើយមានការស្រែកគាំទ្រ ឬអបអរសាទរ តើជាទង្វើដែលខុសនឹងបំរាមរបស់តុលាការដែរឬទេ? <br/></b>សូមស្ដាប់ប្រសាសន៍ លោកមេធាវី ផែង ហេង ដែលជាការរៀបចំជូនដោយវ៉ា សំណព្វ៖ 14/11/2019</p>
      <figure>
        <audio src="http://telechargement.rfi.fr/rfi/cambodgien/audio/modules/actu/201911/Sound_Lawyer-Pheng_Heng.mp3"/>
      </figure>
      <p>ជុំ​វិញ​ភាព​ស្រពេច​ស្រពិល​នៃ​បម្រាម​របស់​តុលាការ​ចំពោះ​លោក កឹម សុខា នេះ លោក ជិន ម៉ា​លីន អ្នកនាំពាក្យ​ក្រសួងយុត្តិធម៌ ធ្លាប់បានពន្យល់ថា លោក កឹម សុខា អាច​ជួប​គ្រប់​អ្នកនយោបាយ និង​សហកា​រី​របស់លោក​ពីមុនៗមក ហើយក៏​អាច​ចុះទៅ​ជួប​ប្រជាពលរដ្ឋ​បានផងដែរ​។​ ប៉ុន្តែលោកបានសង្កត់ធ្ងន់ថា រាល់​ជំនួប​ទាំងនោះ មិនត្រូវ​និយាយ ​ឬ​ធ្វើ​សកម្មភាព​នយោបាយនោះ​ឡើយ៕</p>
    </article>
  </body>
</html>