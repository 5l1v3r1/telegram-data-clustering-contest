<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-video-gameplay/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T07:13:00+00:00"/>
    <meta property="og:title" content="Pokemon Spada e Scudo: svelati i primi 70 minuti con un video gameplay"/>
    <meta property="og:description" content="Pokemon Spada e Scudo si mostrano nei primi 70 minuti di gioco tramite un video gameplay. Ecco tutti i dettagli sull'inizio della nostra avventura."/>
  </head>
  <body>
    <article>
      <h1>Pokemon Spada e Scudo: svelati i primi 70 minuti con un video gameplay</h1>
      <address><time datetime="2019-11-14T07:13:00+00:00">14 Nov 2019, 07:13</time> by <a rel="author">Nicola Armondi</a></address>
      <p>Domani è un gran giorno per tutti i videogiocatori, finalmente sarà rilasciato il primo “vero nuovo” gioco di Pokemon per Nintendo Switch. Per quanto Let’s Go abbiamo avuto i propri pregi, infatti, <b>Pokemon Spada e Scudo ci permetteranno di esplorare una nuova regione e catturare varie nuove creature</b>. Questa avventura porterà con sé vari novità, introdotto fin dal primo minuto di gioco.</p>
      <p>Parlando proprio di minuti di gioco, è da poco stato rilasciato un video, realizzato dal canale YouTube Contra Network, che svela<b> i primi 70 minuti di Pokemon Spada e Scudo</b>. Le fasi iniziali, in termini generali, sono strutturate come ci si aspetterebbe: creazione del personaggio (che ricordiamo sarà personalizzabile di più rispetto al passato), l’incontro con l’amichevole rivale e la scelta del proprio starter.</p>
      <figure>
        <iframe src="https://www.youtube.com/embed/Ob4MnXc6A4o" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/09/pokemon-spada-scudo-autosalvataggio-trailer-direct-04-09-2019-50555.768x432.jpg"/>
        </figure>
        <figure>
          <img src="https://www.tomshw.it/images/images/2019/07/pokemon-spada-scudo-43018.768x432.jpg"/>
        </figure>
        <figure>
          <img src="https://www.tomshw.it/images/images/2019/05/pokemon-spada-e-scudo-33454.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/fortnite-update-11-11-cambiamenti-segreti/">Fortnite, update 11.11: giocatori scovano i primi cambiamenti segreti</a></p>
      <p>Nella fase finale è possibile anche vedere un Raid, novità di Pokemon Spada e Scudo. Insieme ad altri tre allenatori dovremo fronteggiare una creatura formato gigante con lo scopo di ottenere vari premi e catturarla. Il gioco propone anche una Area Selvaggia, il primo vero tentativo della serie in campo open world.</p>
      <p><b>Pokemon Spada e Scudo saranno disponibili a partire dal 15 novembre 2019 su Nintendo Switch.</b> Inoltre, i giocatori che si avventureranno per Galar entro l’inizio di gennaio avranno più possibilità di ottenere versioni Gigamax di certi Pokémon. Vi ricordiamo anche che Nintendo ha rilasciato una <a href="https://toms.it/3NKG8">versione speciale di Nintendo Switch Lite</a>, la versione portatile della console ibrida, a tema Pokemon Spada e Scudo. Diteci, cosa ne pensate dei primi minuti di gioco? Vi convincono?</p>
      <blockquote>Potete prenotare la vostra copia di Pokemon Spada e Scudo su Amazon, precisamente a <a href="https://toms.it/x0dWS">questo indirizzo</a>.</blockquote>
    </article>
  </body>
</html>