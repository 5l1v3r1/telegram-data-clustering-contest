<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/zhan-belenyuk-odnym-iz-dzherel-finansuvannya-sportu-v-ukrayini-povynen-staty-gral-nyj-biznes/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-14T07:46:00+00:00"/>
    <meta property="og:title" content="Жан Беленюк: «Одним із джерел фінансування спорту в Україні повинен стати гральний бізнес»"/>
    <meta property="og:description" content="Український борець і народний депутат України від партії «Слуга Народу» Жан Беленюк розповів на брифінгу у Верховній Раді про його ставлення до закону про легалізацію грального бізнесу в контексті інтересів спорту в країні."/>
  </head>
  <body>
    <article>
      <h1>Жан Беленюк: «Одним із джерел фінансування спорту в Україні повинен стати гральний бізнес»</h1>
      <address><time datetime="2019-11-14T07:46:00+00:00">14 Nov 2019, 07:46</time> by <a rel="author">Сергій Гумен</a></address>
      <p>Український борець і народний депутат України від партії «Слуга Народу» Жан Беленюк розповів на брифінгу у Верховній Раді про його ставлення до закону про легалізацію грального бізнесу в контексті інтересів спорту в країні.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/33-2.png?w=800&amp;ssl=1"/>
        <figcaption>Жан Беленюк: «Одним із джерел фінансування спорту в Україні повинен стати гральний бізнес»</figcaption>
      </figure>
      <p>Народний депутат України від партії «Слуга Народу» Жан Беленюк розповів на брифінгу у Верховній Раді про його ставлення до закону про легалізацію грального бізнесу.</p>
      <p>«Пропозиції нашого комітету, які були затверджені бюджетним комітетом, були відкладені і не враховані урядом. У бюджеті взагалі не враховано фінансування спортивної медицини та мережі спортивних диспансерів. Це означає, що в наступному олімпійському році у наших спортсменів не буде належних умов для підготовки до змагань.</p>
      <p>За умов відсутності фінансового ресурсу на спорт у країні необхідно шукати додаткові джерела надходження цих фінансів. Одним із варіантів додаткового фінансування цієї сфери, на мій погляд, є легалізація грального бізнесу з залученням грошей в тому числі і на спорт.</p>
      <p>Будемо підтримувати такі законопроекти тільки в тому випадку, якщо будуть відрахування в тому числі і на спорт. Держава повинна піклуватися про спорт і робити все залежне для того, щоб наші спортсмени прославляли Україну на міжнародних аренах та Олімпійських іграх», – сказав Беленюк.</p>
      <p>Напам’ятаємо, що 25 жовтня <a href="https://bookmaker-ratings.com.ua/opublikovani-detali-zakonoproektu-pro-legalizatsiyu-bukmekeriv/">на сайті Верховної Ради України</a> було оприлюднено текст законопроекту №2285 «Про Державне регулювання діяльності у сфері організації та проведення азартних ігор».</p>
      <related>
        <a href="https://bookmaker-ratings.com.ua/bukmekery-otsinyly-v-85-imovirnist-pryznachennya-gansa-flika-golovnym-trenerom-bavariyi/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-chy-vstygnut-ukrayina-ta-rosiya-domovytysya-pro-tranzyt-gazu-do-1-sichnya-2020-roku/"/>
        <a href="https://bookmaker-ratings.com.ua/bk-vbet-stala-sponsorom-vechoru-boksu-v-paryzhi/"/>
        <a href="https://bookmaker-ratings.com.ua/bukmekery-pryjmayut-stavky-na-zavershennya-andriyem-p-yatovym-kar-yery-v-zbirnij-ukrayiny/"/>
      </related>
    </article>
  </body>
</html>