<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/vesti-bune-pentru-salariati-angajatii-ar-putea-avea-parte-de-o-noua-minivacanta-de-5-zile-18580248"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T07:31:00+00:00"/>
    <meta property="og:title" content="Veşti bune pentru salariaţi: Angajaţii ar putea avea parte de o nouă minivacanţă de 5 zile"/>
    <meta property="og:description" content="La sfârşitul lunii decembrie, românii care lucrează la stat ar putea avea parte de o nouă minivacanaţă de cinci zile, ca urmare a faptului că pe data de 25 decembrie (miercuri) şi 26 decembrie (joi) se sărbătoreşte Crăciunul, zile libere conform Codului Muncii."/>
  </head>
  <body>
    <article>
      <h1>Veşti bune pentru salariaţi: Angajaţii ar putea avea parte de o nouă minivacanţă de 5 zile</h1>
      <address>
        <time datetime="2019-11-14T07:31:00+00:00">14 Nov 2019, 07:31</time>
      </address>
      <p>La sfârşitul lunii decembrie, românii care lucrează la stat ar putea avea parte de o nouă minivacanaţă de cinci zile, ca urmare a faptului că pe data de 25 decembrie (miercuri) şi 26 decembrie (joi) se sărbătoreşte Crăciunul, zile libere conform Codului Muncii.</p>
      <p>Guvernul ar putea lua decizia acordării bugetarilor a unei zile libere vineri, ceea ce ar da angajaţilor de la stat posibilitatea de a se bucura de o minivacanţă de cinci  zile. Dacă Guvernul va acorda o zi liberă, acestea se va recupera ca până acum, fie prin prelungirea programului de lucru, fie prin lucrul în zile de sâmbătă.</p>
      <p>Zilele libere care urmează în 2019 sunt:</p>
      <p>30 noiembrie — Sfântul Andrei - sâmbătă</p>
      <p>1 decembrie — Ziua Naţională a României - duminică</p>
      <p>25 decembrie - Crăciunul</p>
      <p>26 decembrie — Crăciunul</p>
      <p>Angajatorii ai căror salariaţi lucrează în zile de sărbătoare legală, sunt obligaţi să le acorde acestora compensaţii.</p>
      <p>Conform legislaţiei în vigoare, angajaţii au dreptul la o compensare cu timp liber în următoarele 30 de zile. În caz că această compensare nu poate fi acordată, angajaţii au dreptul la un spor salarial de cel puţin 100% din salariul de bază.</p>
      <p>Angajatorii care nu acordă salariaţilor timp liber în zilele nelucrătoare sau care nu-i recompensează pentru munca în respectivele zile riscă amenzi între 5.000 şi 10.000 de lei.</p>
    </article>
  </body>
</html>