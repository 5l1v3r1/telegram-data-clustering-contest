<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991126/%E2%80%8Btaylor%C4%B1n-azil-soru%C5%9Fturmas%C4%B1-kapsam%C4%B1ndaki-ifadesi-trumpa-y%C3%B6nelik-%C5%9F%C3%BCpheleri"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T07:30:00+00:00"/>
    <meta property="og:title" content="​Taylor'ın azil soruşturması kapsamındaki ifadesi Trump'a yönelik şüpheleri artırdı"/>
    <meta property="og:description" content="ABD’nin Ukrayna Büyükelçiliği’nde görevli diplomat William Taylor bugün, ABD Başkanı'nın azil soruşturması kapsamında gerçekleşen ilk açık oturumda “Donald Trump'ın ikinci dönem için yürüttüğü seçim kampanyası kapsamında Ukrayna'ya baskı uyguladığını"/>
  </head>
  <body>
    <article>
      <h1>​Taylor'ın azil soruşturması kapsamındaki ifadesi Trump'a yönelik şüpheleri artırdı</h1>
      <address>
        <time datetime="2019-11-14T07:30:00+00:00">14 Nov 2019, 07:30</time>
      </address>
      <p>ABD’nin Ukrayna Büyükelçiliği’nde görevli diplomat William Taylor bugün, ABD Başkanı'nın azil soruşturması kapsamında gerçekleşen ilk açık oturumda “Donald Trump'ın ikinci dönem için yürüttüğü seçim kampanyası kapsamında Ukrayna'ya baskı uyguladığını” söyledi.<br/><br/>Soruşturmayı "maskaralık" olarak nitelendiren Trump ise "işiyle çok meşgul" olduğunu ve Cumhuriyetçi Parti saflarından yapılan açık desteği gösteren Kongre oturumlarını televizyondan takip etmeye vakti olmadığını söyledi.<br/><br/>Televizyonda canlı yayınlanan oturumlar bugün William Taylor ve ABD Dışişleri Bakanlığı Avrupa ve Avrasya Sorumlusu Vekili George Kent'in dinlenmesi ile başladı.<br/><br/>Demokratlar Trump'ı Ukraynalı mevkidaşı Vladimir Zelenskiy'den gelecek yıl yapılacak başkanlık seçimlerinde karşı karşıya gelmesi muhtemel olan eski Başkan Yardımcısı Joe Biden hakkında soruşturma açmasını isteyerek başkanlık yetkilerini kötüye kullanmakla suçluyor.<br/><br/>Temsilciler Meclisi'nde çoğunluğu elinde tutan Demokratlar, eylül sonunda ABD Başkanı'nın görevden alınmasını sağlayacak bir dosya oluşturmak için soruşturma başlattı.<br/><br/>Donald Trump, ABD tarihinde azil soruşturmalarıyla hedef alınan üçüncü başkan oldu. Ancak şu ana kadar hiçbir başkan söz konusu soruşturma ile görevden alınmadı.<br/><br/>Demokratlar, altı hafta süren kapalı oturumların ardından kamuoyu üzerinde etki oluşturmasını umdukları ifadeleri canlı yayında ABD'lilere dinletmek istiyor.<br/><br/>Ancak yapılan değerlendirmeler Cumhuriyetçi ve Demokrat milletvekillerinin yer aldığı duruşmalarda kutuplaşmış seçmenleri etkileyebilecek bir çelişkili durum olmadığı yönünde.<br/><br/>Taylor oturumda ABD'nin Avrupa Birliği Büyükelçisi Gordon Sondland'in ABD Başkanı'nın “ülkedeki durumdan çok soruşturma açmakla daha fazla ilgilendiğini” söylediği sözlerini hatırlattı.<br/><br/>Kongre'de 20 Kasım'a kadar birçok duruşma daha yapılması planlanıyor.<br/><br/>Muhalefet, prosedürleri hızlandırarak Temsilciler Meclisi'nde ABD Başkanı'nı suçlayacak olası bir oylama için "zaman kaybetmemek" istiyor.<br/><br/>Senato'da davayla ilgili son söz hakkının Cumhuriyetçi çoğunlukta olduğu düşünülürse Trump'ın görevden alınması pek olası görünmüyor.<br/><br/>İstihbarat Komitesi Başkanı Adam Schiff soruşturmaların, Trump'ın Ukrayna'nın seçimlere müdahale etmesinin önünü açıp açmadığı ve yetkilerini kullanıp kullanmadığıyla ilgili olduğunu söyledi.<br/><br/>Demokratlar Trump'ı Kiev'e yaklaşık 400 milyon dolarlık askeri yardımı geri çekmekle ve bu emri Ukrayna Devlet Başkanı'nın Beyaz Saray'a davetine bağlı olarak vermekle suçluyor.</p>
    </article>
  </body>
</html>