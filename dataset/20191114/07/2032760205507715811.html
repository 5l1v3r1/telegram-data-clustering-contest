<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89556"/>
    <meta property="og:site_name" content="Denník politika"/>
    <meta property="article:published_time" content="2019-11-14T07:35:09+00:00"/>
    <meta property="og:title" content="Facebook odstránil za pol roka vyše tri miliardy falošných účtov"/>
    <meta property="og:description" content="14.11.2019 (Webnoviny.sk) – Spoločnosť Facebook odstránila zo svojej sociálnej siete za posledných šesť mesiacov 3,2 miliardy falošných účtov. Boli to všetko účty, ktoré ešte nezačali pôsobiť na Facebooku ako domnelé profily osôb či organizácií a spoločnosti sa ich podarilo identifikovať veľmi krátko po ich založení."/>
  </head>
  <body>
    <article>
      <h1>Facebook odstránil za pol roka vyše tri miliardy falošných účtov</h1>
      <address><time datetime="2019-11-14T07:35:09+00:00">14 Nov 2019, 07:35</time> by <a rel="author">Webnoviny</a></address>
      <p>14.11.2019 (Webnoviny.sk) – Spoločnosť Facebook odstránila zo svojej sociálnej siete za posledných šesť mesiacov 3,2 miliardy falošných účtov. Boli to všetko účty, ktoré ešte nezačali pôsobiť na Facebooku ako domnelé profily osôb či organizácií a spoločnosti sa ich podarilo identifikovať veľmi krátko po ich založení.</p>
      <p>Tieto čísla preto nesúvisia s nedávno zverejneným odhadom Facebooku, podľa ktorého zhruba päť percent z 2,45 miliardy jeho používateľov nie sú reálni ľudia, ale falošné účty.</p>
      <p>Podľa aktuálnych údajov za obdobie od apríla do septembra 2019, ktoré Facebook v stredu zverejnil, sa tejto spoločnosti podarilo v rozmedzí týchto šiestich mesiacov odstrániť aj 18,5 snímok zobrazujúcich detskú nahotu či sexuálne zneužívanie.</p>
      <p>Facebook podobné polročné správy vydáva pravidelne už od roku 2018 a vo väčšine sledovaných ukazovateľov sa postupne zlepšuje.</p>
      <p>Viac k témam: <a href="https://www.webnoviny.sk/tag/falosne-ucty/"><u>falošné účty</u></a><br/>Zdroj: Webnoviny.sk – <a href="https://www.webnoviny.sk/facebook-odstranil-za-pol-roka-vyse-tri-miliardy-falosnych-uctov/"><u>Facebook odstránil za pol roka vyše tri miliardy falošných účtov</u></a> © SITA Všetky práva vyhradené.</p>
    </article>
  </body>
</html>