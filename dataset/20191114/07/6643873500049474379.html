<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/MRXebE/store-pengepremier-saa-mye-tjener-langrennsstjernene-paa-suksess"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T07:07:15+00:00"/>
    <meta property="og:title" content="Store pengepremier: Så mye tjener langrennsstjernene på suksess"/>
    <meta property="og:description" content="Her er pengepremiene denne sesongen."/>
  </head>
  <body>
    <article>
      <h1>Store pengepremier: Så mye tjener langrennsstjernene på suksess</h1>
      <h2>Her er pengepremiene denne sesongen.</h2>
      <address><time datetime="2019-11-14T07:07:15+00:00">14 Nov 2019, 07:07</time> by <a rel="author">NTB-Espen Hartvig</a></address>
      <p>Det venter et solid pengeregn for Johannes Høsflot Klæbo, Therese Johaug og langrennsstjernene til vinteren. Tour de Ski har vel 5 millioner kroner i potten.</p>
      <p>Dette er <a href="https://assets.fis-ski.com/image/upload/v1571408312/fis-prod/assets/Rules_WC_CC_1920_oct2019_all.pdf">sammenlagtpremiene</a> til de tre beste og total premiesum i vinterens tre store «etappe-konkurranser»:</p>
      <p>
        <b>TOUR DE SKI (Sveis og Italia):</b>
      </p>
      <ul>
        <li>Vinner: 504.000 kroner.</li>
        <li>2.-plass: 366.800 kroner.</li>
        <li>3.-plass: 253.175 kroner.</li>
      </ul>
      <p><b>Totalt:</b> 5,135 millioner kroner.</p>
      <p>
        <b>SKI TOUR 2020 (Sverige og Norge):</b>
      </p>
      <ul>
        <li>Vinner: 431.000 kroner.</li>
        <li>2.-plass: 310.312 kroner.</li>
        <li>3.-plass: 215.495 kroner.</li>
      </ul>
      <p><b>Totalt: </b>4,401 millioner kroner.</p>
      <p>
        <b>RUKA (Finland):</b>
      </p>
      <ul>
        <li>Vinner: 206.325 kroner.</li>
        <li>2.-plass: 160.475 kroner.</li>
        <li>3.-plass: 100.870 kroner.</li>
      </ul>
      <p><b>Totalt: </b>1,650 millioner kroner.</p>
      <p>Det ligger også inne en egen sprinttour i Nord-Amerika helt mot slutten av sesongen. Der er det også godt med penger å hente: 2,2 millioner kroner til fordeling.</p>
      <p>
        <a href="https://www.bt.no/sport/i/wPkJgP/klaebo-har-bestemt-seg-naa-kutter-han-norsk-suksessoppskrift">Les også<br/>Klæbo har bestemt seg. Nå kutter han norsk suksessoppskrift.</a>
      </p>
      <h3>Deler likt</h3>
      <p>Langrenn opererer med samme premieskala både for kvinner og menn. Det er 39 konkurranser for begge kjønn i løpet av månedene som kommer.</p>
      <p>I de fleste enkeltrennene i verdenscupen får vinneren 91.700 kroner, toeren 68.775 og treeren 45.850.</p>
      <p>20 løpere mottar pengepremie. Den laveste satsen er på 917 kroner.</p>
      <p>I stafett og lagsprint mottar vinnerne 110.000 kroner til deling. De seks beste lagene får FIS-penger.</p>
      <p>
        <a href="https://www.bt.no/sport/i/dOarV1/svenske-skistjerner-uenige-med-klaebo-ikke-det-minste-interessant">Les også<br/>Svenske skistjerner uenige med Klæbo: – Ikke det minste interessant</a>
      </p>
      <figure>
        <img src="https://images.sacdn.no/v2/images/b5dc8367-6461-4030-9b66-e7a2a8aa91d1?fit=crop&amp;h=1266&amp;w=1900&amp;s=39c5e5e95612c29de73a3033ec8f1e0b36fba682"/>
        <figcaption>Ingvild Flugstad Østberg tjente 1,6 millioner kroner i FIS-bonuser forrige sesong.<cite>Vegard Wivestad Grøtt / BILDBYRÅN NORWAY</cite></figcaption>
      </figure>
      <h3>Overlegen</h3>
      <p>Forrige sesong tjente <a href="http://medias2.fis-ski.com/pdf/2019/CC/4205/2019CC4205PR.pdf">Ingvild Flugstad Østberg mest av jentene med 1,6 millioner FIS-bonus-kroner</a>. Hun hadde Therese Johaug og Natalja Neprjajeva (Russland) nærmest seg.</p>
      <p>Blant <a href="http://medias1.fis-ski.com/pdf/2019/CC/4206/2019CC4206PR.pdf">gutta rasket Klæbo</a> med seg klart størst del. Han dro inn 1,9 millioner. Russeren Alexandr Bolsjunov og Sjur Røthe kom inn bak trønderen.</p>
      <p>Langrennssesongen starter med nasjonal norsk åpning på Beitostølen neste helg. Første verdenscuphelg går i finske Ruka en uke senere. Sesongavslutningen skjer i Canmore (Canada) 20.–22. mars.</p>
      <p>Det er ikke noe internasjonalt mesterskap i vinter. Neste VM går i Oberstdorf i 2021. Året etter er OL i Kina det store.</p>
      <related>
        <h4>Les også</h4>
        <a href="https://www.bt.no/sport/i/3Je72A/klaebo-rival-fortsatt-bitter-etter-ol-nekten-det-er-doedt-for-meg"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/i/rAOaAR/sbanken-kutter-i-antall-ansatte"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/bolig/i/6jeGmW/laget-plantevegg-den-er-et-smykke-i-stua-et-levende-kunstverk-som"/>
        <a href="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
        <a href="https://www.bt.no/sport/i/OpX5v3/bjoernebye-ferdig-i-rosenborg"/>
      </related>
      <ol>
        <li>
          <a href="https://www.bt.no/tag/Therese_Johaug">Therese Johaug</a>
        </li>
        <li>
          <a href="https://www.bt.no/tag/Sjur_R%C3%B8the">Sjur Røthe</a>
        </li>
        <li>
          <a href="https://www.bt.no/tag/Ingvild_Flugstad_%C3%98stberg">Ingvild Flugstad Østberg</a>
        </li>
        <li>
          <a href="https://www.bt.no/tag/Johannes_H%C3%B8sflot_Kl%C3%A6bo">Johannes Høsflot Klæbo</a>
        </li>
        <li>
          <a href="https://www.bt.no/tag/FIS">FIS</a>
        </li>
      </ol>
    </article>
  </body>
</html>