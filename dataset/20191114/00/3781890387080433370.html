<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741532"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T00:26:00+00:00"/>
    <meta property="og:title" content="สงสัยผัว'ผิดเวลา-ไม่มารับ' พบเป็นศพรมควันดับคารถ"/>
    <meta property="og:description" content="หนุ่มภูเก็ตตวัย 24 ปี รมควันดับคากระบะ เมียสาวเผยนาทีก่อนพบศพ ผิดสังเกตผัวไม่มารับเสียที ต้องกลับเองถึงบ้านสุดช็อก เปิดประตูรถพบผัวหมดสติ ตาไปเห็นเตาถ่าน มั่นใจรมควัวฆ่าตัวตาย"/>
  </head>
  <body>
    <article>
      <h1>สงสัยผัว'ผิดเวลา-ไม่มารับ' พบเป็นศพรมควันดับคารถ</h1>
      <address>
        <time datetime="2019-11-14T00:26:00+00:00">14 Nov 2019, 00:26</time>
      </address>
      <figure>
        <img src="https://www.dailynews.co.th/admin/upload/20191114/news_PoMXqjshKV072520_533.jpg?v=20191114103"/>
      </figure>
      <p>
        <b>หนุ่มภูเก็ตตวัย 24 ปี รมควันดับคากระบะ เมียสาวเผยนาทีก่อนพบศพ ผิดสังเกตผัวไม่มารับเสียที ต้องกลับเองถึงบ้านสุดช็อก เปิดประตูรถพบผัวหมดสติ ตาไปเห็นเตาถ่าน มั่นใจรมควัวฆ่าตัวตาย</b>
      </p>
      <p>เมื่อช่วงกลางดึกของวันที่ 13 พ.ย.ที่ผ่านมา พ.ต.ท.พิชัย ภู่พรหมินทร์ รอง ผกก.(สอบสวน) สภ.ถลาง จ.ภูเก็ต ได้รับแจ้งเหตุคนจุดไฟรมควันฆ่าตัวตายภายในรถยนต์ โดยเหตุเกิดที่บ้านเลขที่ 196/13 ซอยหัวท่า ม.3 ต.ศรีสุนทร อ.ถลาง จ.ภูเก็ต ขอให้เดินทางไปตรวจสอบด้วย จึงรุดไปตรวจสอบพร้อมเจ้าหน้าที่ชุดสืบสวนสภ.ถลาง และเจ้าหน้าที่มูลนิธิกุศลธรรมภูเก็ต </p>
      <figure>
        <img src="https://www.dailynews.co.th/admin/upload/20191114/news_genxPyQYIi072520_533.jpg?v=20191114103?v=3277"/>
      </figure>
      <p> <br/>ทั้งนี้ที่เกิดเหตุเป็นห้องแถวชั้นเดียว เมื่อเจ้าหน้าที่เดินทางไปถึงพบญาติ ๆ กำลังยืนอยู่ในอาการโศกเศร้าอยู่ที่บริเวณหน้าบ้าน พร้อมด้วยเพื่อนบ้านจำนวนหนึ่ง ใกล้กันพบรถกระบะสีขาว ทะเบียน บบ-8250 ภูเก็ต จอดสตาร์ทติดเครื่องยนต์ไว้ ที่กระจกหน้ารถมีผ้านวมขนาดใหญ่คลุมปิดอยู่ เจ้าหน้าที่เปิดประตูเข้าไปตรวจสอบภายในรถมีกลิ่นเหม็นควันไฟฟุ้งทั่วบริเวณ และพบเตาถ่าน 1 เตา  เจ้าหน้าที่จึงเก็บไว้เป้นหลักฐาน ส่วนบริเวณที่นั่งฝั่งคนขับพบศพ นายพีระวัฒน์ (สงวนนามสกุล) อายุ 24 ปี ชาวต.วิชิต อ.เมือง จ.ภูเก็ต สภาพศพสวมเสื้อยืดสีดำ สวมกางเกงยีนต์ขาสั้น ตรวจสอบตามร่างกายไม่พบร่องรอยการถูกทำร้ายแต่อย่างใด จากนั้นเจ้าหน้าที่ได้นำศพไปชันสูตรอย่างละเอียดที่ รพ.ถลาง ต่อไป<br/> <br/>จากการสอบสวน นางอุไรวรรณ (สงวนนามสกุล) ภรรยาของผู้เสียชีวิต เปิดเผยว่า ก่อนเกิดเหตุปกติทุกวันสามีจะเดินทางไปรับตนจากที่ทำงาน แต่วันนี้สงสัยว่าทำไม่สามีไม่ไปรับ จึงโทรศัทพ์หาสามีหลายครั้งแต่ไม่รับสาย ด้วยความสงสัยจึงรีบกลับมาบ้าน เห็นรถกระบะจอดติดเครื่องยนต์อยู่หน้าบ้าน จึงเคาะกระจกเพื่อให้สามีเปิดประตู แต่ไม่ยอมเปิด จึงได้ใช้กุญแจสำรองไขเพื่อตรวจสอบ พบว่าสามีนอนหมดสติยู่ที่เบาะฝั่งคนขับ และเห็นเตาปิ้งย่างอยู่บริเวณที่พักเท้าฝั่งคนขับ จึงมั่นใจว่าสามีรมควันไฟฆ่าตัวตาย และรีบแจ้งให้เจ้าหน้าที่ตำรวจทราบ.</p>
    </article>
  </body>
</html>