<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/motorola-razr-mercato-schermo-pieghevole-data-e-prezzo.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Motorola Razr torna sul mercato con schermo pieghevole: data e prezzo"/>
    <meta property="og:description" content="Motorola rilancia il celebre Razr con meccanica clamshell, ma in questo caso è tutto lo schermo OLED a piegarsi quando si chiude, unendo dunque la forma vecchia a tecnologie nuove.. Motorola ha de..."/>
  </head>
  <body>
    <article>
      <h1>Motorola Razr torna sul mercato con schermo pieghevole: data e prezzo</h1>
      <h2>Motorola rilancia il celebre Razr con meccanica clamshell, ma in questo caso è tutto lo schermo OLED a piegarsi quando si chiude, unendo dunque la forma vecchia a tecnologie nuove.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>Motorola</b> ha deciso di rilanciare sul mercato il <b>Razr</b>, celebre smartphone della compagnia, che continuerà ad avere la tipica forma a conchiglia, ovvero con la possibilità di essere piegato e chiuso, ma sfruttando uno <b>schermo pieghevole</b>.<br/><br/>Quello che sembra un ritorno alle soluzioni classiche di <a href="https://multiplayer.it/notizie/nuovo-motorola-razr-ecco-come-dovrebbe-apparire.html">Motorola</a>, dunque, con il nuovo <a href="https://multiplayer.it/notizie/motorola-razr-prime-immagini-reali-smartphone-pieghevole.html">Razr</a> nasconde in verità l'utilizzo di tecnologia decisamente all'avanguardia: da chiuso, lo smartphone si mostra piccolo e compatto come all'epoca ma da aperto invece della tastiera il nuovo Razr ha uno schermo ampio a coprire entrambe le estremità, con la possibilità di piegarlo a metà.<br/><br/>Il <b>display</b> è un pannello OLED da 6,2 pollici con risoluzione 2142 x 876 pixel, oltre a un display secondario da 2,7" sul "coperchio", da 600 x 800 pixel, che consente di vedere notifiche, scattare selfie, gestire elementi multimediali utilizzare Google Assistant.<br/><br/>Tra le altre caratteristiche troviamo Android 9 Pie come sistema operativo, una fotocamera posteriore singola da 16MP e una frontale da 5MP, <b>processore</b> Qualcomm Snapdragon 710 da 6 GB di RAM e 128 GB di spazio di archiviazione. La batteria è da 2510 mAh con ricarica rapida da 15 W (TurboPower).<br/><br/>Le prestazioni non sembrano proprio di alta fascia, dunque, ma la tecnologia impiegata per il display sostanzialmente lo rendono tale, così come il <b>prezzo</b>: in Europa è previsto partire da 1599 euro, con <b>data di uscita</b> fissata per il 4 dicembre negli USA, in attesa di conferme sull'arrivo in Italia.</p>
      <figure>
        <iframe data-src="https://twitter.com/Moto/status/1194844828615561217?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.theverge.com/2019/11/13/20963294/motorola-razr-new-foldable-smartphone-android-hands-on-flip-phone-photos-video">Fonte</a>
        </li>
      </ul>
    </article>
  </body>
</html>