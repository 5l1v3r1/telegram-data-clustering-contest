<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954095"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T00:17:07+00:00"/>
    <meta property="og:title" content="పబ్లిక్‌ ఇష్యూకు మెడ్‌ప్లస్‌!"/>
    <meta property="og:description" content="ADVT"/>
  </head>
  <body>
    <article>
      <h1>పబ్లిక్‌ ఇష్యూకు మెడ్‌ప్లస్‌!</h1>
      <address>
        <time datetime="2019-11-14T00:17:07+00:00">14 Nov 2019, 00:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రూ.700 కోట్లు సమీకరించే యోచన</b>
        </li>
        <li>
          <b>కెనడా కంపెనీ ఆరోగ్య ఉత్పత్తుల విక్రయానికి ఒప్పందం</b>
        </li>
      </ul>
      <p><b>హైదరాబాద్‌ (ఆంధ్రజ్యోతి బిజినెస్‌): </b>హైదరాబాద్‌కు చెందిన ఫార్మసీ రిటైల్‌ చెయిన్‌ కంపెనీ మెడ్‌ప్లస్‌ పబ్లిక్‌ ఇష్యూకురానుంది. ఈ ఇష్యూ ద్వారా రూ.700 కోట్ల వరకూ సమీకరించాలనుకుంటున్నట్లు మెడ్‌ప్లస్‌ హెల్త్‌ సర్వీసెస్‌ వ్యవస్థాపకుడు, సీఈఓ గంగడి మధుకర్‌ తెలిపారు. సెబీ వద్ద పబ్లిక్‌ ఇష్యూ విషయ వివరణ పత్రాన్ని దాఖలు చేసే ప్రక్రియ డిసెంబరులో ప్రారంభంకాగలదని చెప్పారు. ఇష్యూలో కొంత ప్రమోటర్‌ వాటాను కూడా విక్రయించనున్నారు. సమీకరించిన నిధులను విస్తరణకు వినియోగిస్తారు. తన వాటా విక్రయం ద్వారా లభించిన నిధులతో రుణాలు తీర్చనున్నట్లు మధుకర్‌ చెప్పారు. మెడ్‌ప్ల్‌సలో ప్రమోటర్లకు 77 శాతం, విప్రో చైర్మన్‌ అజీమ్‌ ప్రేమ్‌జీకి చెందిన ప్రేమ్‌జీ ఇన్వె్‌స్టకు 13 శాతం వాటా, ఇతరుల చేతిలో మిగిలిన వాటా ఉంది. దేశవ్యాప్తంగా ఏడు రాష్ట్రాల్లో మెడ్‌ప్ల్‌సకు 1,700 రిటైల్‌ ఫార్మసీ అవుట్‌లెట్లు ఉన్నాయి.</p>
      <p> 2023నాటికి 3,100కు పెంచాలని కంపెనీ భావిస్తోంది. జమ్ముకశ్మీర్‌, ఈశాన్య రాష్ట్రాలు, ఉత్తరప్రదేశ్‌లోని కొన్ని ప్రాంతాలకు కార్యకలాపాలను విస్తరించాలని కంపెనీ యోచిస్తోంది. ఈ ఆర్థిక సంవత్సరం చివరినాటికి ఆదాయం రూ.2,800 కోట్లకు చేరగలదని అంచనా వేస్తున్నట్లు మధుకర్‌ తెలిపారు. కెనడాకు చెందిన జామిసన్‌ వెల్‌నెస్‌ ఐఎన్‌సీ ఆరోగ్య ఉత్పత్తులను ఇక్కడ విక్రయించడానికి ఆ కంపెనీతో మెడ్‌ప్లస్‌ ఒప్పందం కుదుర్చుకుంది. ముందుగా మెడ్‌ప్లస్‌ అవుట్‌లెట్ల ద్వారా విక్రయిస్తామని, తర్వాత ఇతర రిటైలర్లతో ఒప్పందం కుదుర్చుకుంటామని మధుకర్‌ చెప్పారు. విటమిన్లు, మినరల్స్‌, సహజ ఆరోగ్య సప్లమెంట్లు మొదలైన వాటిని జామిసన్‌ వెల్‌నెస్‌ తయారు చేస్తోంది. హెరిటేజ్‌ జామిసన్‌ బ్రాండ్‌ 40పైగా దేశాల్లో అందుబాటులో ఉంది. జామిసన్‌ వెల్‌నెస్‌ ఉత్పత్తులను భారత్‌లో విక్రయించడానికి ఈ ఒప్పందం దోహదం చేస్తుందని జామిసన్‌ వెల్‌నెస్‌ ప్రెసిడెంట్‌, సీఈఓ మార్క్‌ హార్నిక్‌ తెలిపారు.</p>
    </article>
  </body>
</html>