<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/vest-dana-srbija-domacin-kvalifikacionih-turnira-za-oi-u-tokiju/342465"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Vest dana: Srbija domaćin kvalifikacionih turnira za OI u Tokiju!"/>
    <meta property="og:description" content="Sport Klub javlja pozivajući se na izvore u FIBA"/>
  </head>
  <body>
    <article>
      <h1>Vest dana: Srbija domaćin kvalifikacionih turnira za OI u Tokiju!</h1>
      <h2>Sport Klub javlja pozivajući se na izvore u FIBA</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Muška i ženska košarkaška reprezentacija Srbije imaće velike šanse da se plasiraju na Olimpijske igre u Tokiju. Kako <b><a href="http://sportklub.rs/Kosarka/Reprezentacija/a314540-SK-saznaje-Srbija-domacin-olimpijskih-kvalifikacija.html">Sport Klub</a></b> saznaje iz izvora bliskih svetskoj kući košarke u Ženevi, naša zemlja će dobiti organizaciju oba kvalifikaciona turnira za odlazak na Olimpijske igre u Tokiju.</p>
      <figure>
        <img src="https://mozzartsport.com/upload/CKEditor/01.05.2019/770x200-KSS.png"/>
      </figure>
      <p>Tokom sutrašnjeg dana biće potvrđeni domaćini muških kvalifikacionih turnira, a Srbija ima veliku konkurenciju u Hrvatskoj i Litvaniji. Od kandidature je odustala Grčka, jer vlada te zemlje nije želela da dostavi potrebne garancije. Organizatori ženskih turnira, koji su na programu u februaru biće, obelodanjeni u ponedeljak.</p>
      <p>Sastavi grupa biće poznati 27. novembra, a iz svake od četiri u muškoj konkurenciji, do Tokija će stići samo pobednici. U kvalifikacijama će igrati 11 evropskih, sedam američkih, tri afričke i tri azijske selekcije.</p>
      <p>U ženskoj konkurenciji preostalo je još 10 mesta za Igre u Tokiju.</p>
      <figure>
        <img src="https://mozzartsport.com/upload/CKEditor/01.05.2019/2.Predstava%20Idealna%20Polovina%201080x1080.jpg"/>
      </figure>
    </article>
  </body>
</html>