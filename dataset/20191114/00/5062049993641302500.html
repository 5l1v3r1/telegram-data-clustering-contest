<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10689--atp-cup-je-kompletni-premierovy-rocnik-zna-posledni-ucastniky"/>
    <meta property="og:site_name" content="Tenisový svět"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="ATP Cup je kompletní! Premiérový ročník zná poslední účastníky"/>
    <meta property="og:description" content="Lednový ATP Cup, který by měl navázat na tradici Světového poháru, a prestiží jej suverénně překonat, zná kompletní startovní pole. Ve středu večer bylo oficiálně oznámeno posledních šest zemí, které si vybojovaly účast v Austrálii."/>
  </head>
  <body>
    <article>
      <h1>ATP Cup je kompletní! Premiérový ročník zná poslední účastníky</h1>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>
        <b>Lednový ATP Cup, který by měl navázat na tradici Světového poháru, a prestiží jej suverénně překonat, zná kompletní startovní pole. Ve středu večer bylo oficiálně oznámeno posledních šest zemí, které si vybojovaly účast v Austrálii.</b>
      </p>
      <p>Původně mělo být v polovině listopadu nominováno jen pět zemí. Odhlášení Rogera Federera ovšem stálo místo Švýcary, které nahradili ve skupině C Bulhaři.</p>
      <p>Dalšími kvalifikovanými týmy jsou Chile, Uruguay, Moldavsko, Norsko a Polsko, ti byli rozlosováni do celkem pěti skupin (skupina F měla již všechny čtyři účastníky jisté).</p>
      <p><b>Složení skupin:</b><br/><b>Skupina A, Brisbane:</b> Srbsko, Francie, Jižní Afrika, Chile<br/><b>Skupina B, Petrh:</b> Španělsko, Japonsko, Gruzie, Uruguay<br/><b>Skupina C, Sydney:</b> Velká Británie, Belgie, Bulharsko, Moldavsko<br/><b>Skupina D, Perth:</b> USA, Itálie, Rusko, Norsko<br/><b>Skupina E, Sydney:</b> Rakousko, Argentina, Chorvatsko, Polsko<br/><b>Skupina F, Brisbane:</b> Německo, Austrálie, Řecko, Kanada</p>
      <p>Premiérový ATP Cup se bude hrát na začátku sezony ve třech australských městech a kromě bodů do žebříčku nabídne také prize money ve výši 15 milionů dolarů. Pořadatelé mají přislíbenou účast 26 z 30 nejlepších hráčů světa.</p>
      <figure>
        <iframe data-src="https://twitter.com/SchoolerSport/status/1194756545105604612?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>Jan Vojkůvka, foto: ATP Cup</footer>
    </article>
  </body>
</html>