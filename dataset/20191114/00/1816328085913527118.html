<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/World/2019/11/14174430/India-condemns-fake-reports-in-Bangladesh-of-PM-congratulating.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="அயோத்தி தீர்ப்பையும் பிரதமர் மோடியையும் தொடர்புபடுத்தி பரப்பப்பட்ட பொய்ச்செய்தி ; இந்தியா கடும் கண்டனம்"/>
    <meta property="og:description" content="அயோத்தி தீர்ப்பையும் பிரதமர் மோடியையும் தொடர்புபடுத்தி வங்காளதேசத்தில் பரப்பப்பட்ட பொய்ச்செய்திக்கு இந்தியா கடும் கண்டனம் தெரிவித்துள்ளது."/>
  </head>
  <body>
    <article>
      <h1>அயோத்தி தீர்ப்பையும் பிரதமர் மோடியையும் தொடர்புபடுத்தி பரப்பப்பட்ட பொய்ச்செய்தி ; இந்தியா கடும் கண்டனம்</h1>
      <h2>அயோத்தி தீர்ப்பையும் பிரதமர் மோடியையும் தொடர்புபடுத்தி வங்காளதேசத்தில் பரப்பப்பட்ட பொய்ச்செய்திக்கு இந்தியா கடும் கண்டனம் தெரிவித்துள்ளது.</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>டாக்கா,அயோத்தி தீர்ப்பை தொடர்ந்து, தலைமை நீதிபதி ரஞ்சன் கோகோய்க்கு பிரதமர் மோடி வாழ்த்து கடிதம் அனுப்பியதாகவும், இந்து ராஷ்டிரத்திற்கு சுப்ரீம் கோர்ட்டு அமர்வின் உன்னதமான பங்களிப்புக்கு அதில் பாராட்டு தெரிவித்திருந்ததாகவும் வங்காளதேச ஊடகங்களில் ஒரு செய்தி பரவியது.</p>
      <p>இது முற்றிலும் பொய்யான செய்தி என வங்காள தேசத்தில் உள்ள இந்திய தூதரகம் அறிக்கை வெளியிட்டுள்ளது. மேலும் இந்த பொய்ச்செய்தியை வெளியிட்டவர்களுக்கு கடும் கண்டனம் தெரிவித்துள்ள வெளியுறவுத்துறை செய்தித் தொடர்பாளர் ரவீஷ்குமார், "சமூக நல்லிணக்கத்தை கெடுப்பதே, இதுபோன்ற சக்திகளின் நோக்கம்" என குறிப்பிட்டுள்ளார். </p>
    </article>
  </body>
</html>