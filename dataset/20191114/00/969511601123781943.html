<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ejobs-managerii-au-fost-in-2019-candidatii-cei-mai-interesati-de-schimbarea-jobului-cele-mai-putine-solicitari-au-venit-de-la-candidatii-pentru-pozitii-entry-level-18584304"/>
    <meta property="og:site_name" content="BusinessMagazin"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="eJobs: Managerii au fost, în 2019, candidaţii cei mai interesaţi de schimbarea jobului; cele mai puţine solicitări au venit de la candidaţii pentru poziţii entry-level"/>
    <meta property="og:description" content="Managerii au fost în 2019 candidaţii cei mai interesaţi de schimbarea jobului, aplicând în medie la 26 de joburi, în timp ce, în ciuda aşteptărilor, cele mai puţine solicitări au venit de la candidaţii din..."/>
  </head>
  <body>
    <article>
      <h1>eJobs: Managerii au fost, în 2019, candidaţii cei mai interesaţi de schimbarea jobului; cele mai puţine solicitări au venit de la candidaţii pentru poziţii entry-level</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>eJobs: Managerii au fost, în 2019, candidaţii cei mai interesaţi de schimbarea jobului; cele mai puţine solicitări au venit de la candidaţii pentru poziţii entry-level</h3>
      <p>Managerii au fost în 2019 candidaţii cei mai interesaţi de schimbarea jobului, aplicând în medie la 26 de joburi, în timp ce, în ciuda aşteptărilor, cele mai puţine solicitări au venit de la candidaţii din categoria entry-level.</p>
      <p>Managerii au fost în 2019 candidaţii cei mai interesaţi de schimbarea jobului, aplicând în medie la 26 de joburi, în timp ce, în ciuda aşteptărilor, cele mai puţine solicitări au venit de la candidaţii din categoria entry-level.</p>
      <p>În total, peste 730.000 de aplicări au fost înregistrate de cei aproape 28.000 de manageri şi executivi activi pe platforma de recrutare online eJobs.ro</p>
      <p>Următorii cei mai dinamici candidaţi de pe piaţa muncii au fost cei din segmentul mid-level şi senior-level, fiecare dintre ei cu o medie de 21 de aplicări, în perioada ianuarie-noiembrie 2019. Cumulat, au adunat aproape 4 milioane de aplicări anul acesta.</p>
      <p>Cei care au căutat o poziţie entry-level au aplicat, în medie, la câte 20 de joburi de la începutul anului, numărul de aplicări înregistrate de ei depăşind pragul de 2,7 milioane. Asta deşi cele mai multe joburi existente în acest moment în piaţă se adresează celor cu nivel minim de experienţă.</p>
      <p>“Când vine vorba de manageri, toată lumea îşi imagineză că sunt asaltaţi de oferte de angajare şi că schimbarea job-ului vine mai degrabă ca răspuns la o propunere primită şi nu ca un efort proactiv de a găsi altceva. Cu toate acestea, 2019 a fost anul surprizelor pentru recrutori, care, potrivit cifrelor noastre, par să fi avut mai multă lejeritate în găsirea unui manager decât a unui junior. Rata mai mare de aplicare decât în cazul celor aflaţi la început de carieră se explică şi prin faptul că o poziţie de conducere are o listă mult mai lungă de criterii care trebuie bifate de candidaţi şi, prin urmare, angajarea se face mai greu. Din acest motiv, pentru a obţine jobul dorit, în unele cazuri, managerii sunt nevoiţi să aplice pentru mai multe job-uri decât candidaţii din poziţii de entry level”, spune Bogdan Badea, CEO eJobs România.</p>
      <p>În ceea ce priveşte categoriile de vârstă cele mai mai interesate de schimbarea job-ului, pe primul loc s-au aflat candidaţii cu vârste cuprinse între 25 şi 35 de ani (22 de aplicări, în medie, pentru fiecare candidat), urmaţi de cei din segmentul 36-45 de ani (20 de aplicări / candidat) şi de cei cu vârste de peste 45 de ani (19 aplicări / candidat).</p>
      <p>Citiţi mai multe pe <a href="http://www.mediafax.ro/">www.mediafax.ro</a>. </p>
      <p> </p>
    </article>
  </body>
</html>