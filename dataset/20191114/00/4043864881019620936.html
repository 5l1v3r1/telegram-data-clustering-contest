<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231897/"/>
    <meta property="og:site_name" content="Українська правда"/>
    <meta property="article:published_time" content="2019-11-14T00:34:46+00:00"/>
    <meta property="og:title" content="&quot;Не будь дурнем&quot;: Ердоган повернув Трампу його лист"/>
    <meta property="og:description" content="Президент Туреччини Тайіп Ердоган заявив, що він особисто повернув американському колезі Дональду Трампу його листи, в тому числі той, який містив заклик “не бути дурнем”."/>
  </head>
  <body>
    <article>
      <h1>"Не будь дурнем": Ердоган повернув Трампу його лист</h1>
      <address>
        <time datetime="2019-11-14T00:34:46+00:00">14 Nov 2019, 00:34</time>
      </address>
      <p>Президент Туреччини Тайіп Ердоган заявив, що він особисто повернув американському колезі Дональду Трампу його листи, в тому числі той, який містив заклик "не бути дурнем".</p>
      <p><b>Джерело:</b> прес-конференції Трампа і Ердогана, передає <a href="https://tass.ru/mezhdunarodnaya-panorama/7112351?utm_source=twitter.com&amp;utm_medium=social&amp;utm_campaign=smm_social_share&amp;fbclid=IwAR1vGCb9e950cHE94zEelkl4tcXBiTaZSwO2tyf59_FzggRLSIrE1fpjccw">ТАРС</a></p>
      <p><b>Пряма мова: </b>"Ці листи я сьогодні повернув пану президенту. Я був особливо засмучений листом, в якому говорилося, що цей терорист Абді Шахін (командувач Сил демократичної Сирії Мазлюм Кобань) був співрозмовником такої країни, як Америка. Так званий Абді Шахін є терористом, який винен в загибелі сотень наших громадян".</p>
      <p><b>Деталі:</b> Раніше <a href="https://www.bbc.com/ukrainian/news-50080585">BBC</a> з посиланням на джерела в оточенні Ердогана повідомляло, що президент Туреччини викинув лист, який йому надіслав Дональд Трамп, в смітник. Видання уточнює, що це був лист, в якому Дональд Трамп просить Ердогана "не бути дурнем".</p>
      <p>
        <b>Нагадаємо:</b>
      </p>
      <ul>
        <li>Президент США <a href="https://www.pravda.com.ua/news/2019/10/17/7229252/">Дональд Трамп</a> написав лист президенту Туреччини в якому закликав зупинити вторгнення Туреччини до Сирії.</li>
        <li>Американський лідер закликав Ердогана "не бути крутим хлопцем" і "не бути дурнем". У ньому Трамп також повідомив, що командувач збройної коаліції "Сили демократичної Сирії" (СДС) Мазлюм Абді висловив готовність провести переговори з Ердоганом.</li>
      </ul>
      <related>
        <a href="https://www.pravda.com.ua/news/2019/11/14/7231895/"/>
        <a href="https://www.pravda.com.ua/news/2019/11/13/7231880/"/>
        <a href="https://www.eurointegration.com.ua/news/2019/11/13/7102982/"/>
      </related>
    </article>
  </body>
</html>