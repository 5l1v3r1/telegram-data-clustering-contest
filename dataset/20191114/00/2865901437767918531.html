<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342413/sport:nekategorizovano/title:rezzime-jucerasnjeg-dana-sreda-nigerija-i-senegal-opravdali-ocekivanja"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Rezzime jučerašnjeg dana (sreda): Nigerija i Senegal opravdali očekivanja"/>
    <meta property="og:description" content="Pogledajte ko vam je 13. novembra doneo novac, a ko vas je prodao..."/>
  </head>
  <body>
    <article>
      <h1>Rezzime jučerašnjeg dana (sreda): Nigerija i Senegal opravdali očekivanja</h1>
      <h2>Pogledajte ko vam je 13. novembra doneo novac, a ko vas je prodao...</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p><b>NAPOMENA</b>: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://www.mozzartsport.com/fudbal/vesti/predlozzi-i-tipovanja-sreda-flamengo-pravi-novi-trokorak-ka-tituli-uniks-ispija-cedevitu-i-obezbeduje-top-16/342349">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p>
        <b>ZAOKRUŽENO</b>
      </p>
      <p>
        <b>NIGERIJA - BENIN (tip 1, kvota 1,35) - rezultat 2:1</b>
      </p>
      <p>Ohladila je Nigerija nakratko kladioce, jer je postojala bojazan da bi posle Kameruna još jedan velikan mogao da razočara, ali sve se na kraju ipak završilo pozitivno. Sesenjon je iskoristio trenutak nepažnje i doveo goste u vođstvo koje je okrenuto neposredno po isteku prvog časa ige uz golove Osimhena i Kalua. Jesu gosti bili opasni do kraja, ali je rezultat ostao nepromenjen.</p>
      <p>
        <b>MALAVI - JUŽNI SUDAN (tip 1, kvota 1,40) - rezultat 1:0</b>
      </p>
      <p>Mučili su se fudbaleri Malavija da probiju bedem Južnog Sudana i na kraju su to učinili u momentu kada je mnogima već prolazio kroz glavu scenario u kojem će baciti tiket u kantu. Mango je uspeo da iskoristi malo slobodnog prostora i postigne jedini gol na utakmici koji je obradovao sve, izuzev gostiju.</p>
      <p>
        <b>NAMIBIJA - ČAD (tip 1, kvota 1,50) - rezultat 2:1</b>
      </p>
      <p>Punih 66 minuta navijači dva tima nisu mogli da vide previše toga, ali onda je u deset minuta stalo tri gola, od čega su dva završila u mreži gostiju za još jedan zaokružen pogodak naših kladilaca. Dobro je...</p>
      <p>
        <b>UTA ARAD - GLORIJA (tip 1, kvota 1,25) - rezultat 3:0</b>
      </p>
      <p>Ubedljiva pobeda za koju su se fudbaleri Arada dobrano pomučili. Sve do 59. minuta utakmica je bila otvorena, ali onda je domaćin u roku od pet minuta postigao dva gola i praktično završio sav posao. Isti je bio dodatno olakšan kada su gosti ostali bez Kamare zbog dva žuta kartona. Ubrzo je stigao i treći gol posle kojeg ste mogli da se fokusirate na druge mečeve.</p>
      <p>
        <b>GVINEJA BISAU - SVAZILEND (tip 1, kvota 1,30) - rezultat 3:0</b>
      </p>
      <p>Konačno jedna pobeda gde je sve bilo jasno već posle 45 minuta. Gvineja Bisau je dugo merkala protivnika, a onda ga u završnih pet minuta slomila sa dva pogotka, što je bilo sasvim dovoljno za mirniji nastavak i finiš utakmice u kojem je pao još jedan gol.</p>
      <p>
        <b>SENEGAL - KONGO (tip 1, kvota 1,25) - rezultat 2:0</b>
      </p>
      <p>Senegal se pridružio krugu onih zbog kojih niste morali mnogo da brinete. Sve je bilo završeno praktično do 28. minuta, odnosno u rasponu od manje od 120 sekundi, kada su Sar i Dijalo zatresli mreže Konga i napravili dobar rezultat na startu kvalifikacija.</p>
      <p>
        <b>SUDAN - SAO TOME (tip 1, kvota 1,30) - rezultat 4:0 </b>
      </p>
      <p>Pobeda bez previše stresa. Po dva gola u prvom i drugom poluvremenu, uz rani crveni karton gostiju već u 22. minutu i Sudan nije mogao da zamisli lepši start predigre za Afrički kup nacija. Sve je bilo rešeno u prvom delu, rutinski.</p>
      <p>
        <b>ŠRUŽBERI - MAKLSFILD (tip 1, kvota 1,28) - rezultat 3:1</b>
      </p>
      <p>Opravdao je Šruzberi epitet favorita, ali je na kraju morao dobro da preznoji dresove jer je poslednjih 15 minuta igrao bez jednog igrača, kada se duel baš zahuktao. Samo nekoliko trenutaka posle drugog gola domaćina došao je taj crveni karton Lava, ali srećom po kladioce i Šruzberi, Maklsfild nije uspeo da ponovo anulira zaostatak, već je primio još jedan gol i tako olakša posao svima. </p>
      <p>
        <b>PRECRTANO</b>
      </p>
      <p>
        <b>KAMERUN - ZELENORTSKA OSTRVA (tip 1, kvota 1,50) - rezultat 0:0</b>
      </p>
      <p>Kakav udarac za kladioce i afričkog giganta na startu kvalifikacija. Muka! Domaćin jeste napadao, imao više lopte u svom posedu i uputio čak deset šuteva, od čega je u okvir gola išlo pet, ali slaba je vajda kada je rezultat svih 90 minuta bio 0:0. A, vama je bio potreban samo jedan gol...</p>
      <p>
        <b>ANGOLA - GAMBIJA (tip 1, kvota 1,65) - rezultat 1:3</b>
      </p>
      <p>Uh, kakav kiks Angole, onda i kladilaca. Svi su videli kec, a došla je dvojka kao suza čista. A, sve je počelo fantastično po domaćina. Već u 3. minutu Eduardo je doveo Angolu u vođstvo, ali je Gambija sve okrenula u manje od 60 sekundi efektivne igre, u 17. i 18. minutu igre! Kakav šok za Angolu koja do kraja nije uspela da se oporavi, a onda još i primila gol u finišu, da ukus bude gorak...</p>
      <p>
        <b>Foto: </b>
        <i>Shutterstock</i>
      </p>
    </article>
  </body>
</html>