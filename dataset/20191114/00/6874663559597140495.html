<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773741,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="&quot;דווקא עכשיו אילת&quot;"/>
    <meta property="og:description" content="סגירת שדה דב יצרה בפני מדינת ישראל הזדמנות לפתוח את אילת לעולם הגלובלי. השדה החדש משמש מנוף וכרטיס כניסה לחברות בינלאומיות ויזמים להשקיע בעיר שיכולה לספק חבילת נופש ייחודית למיליוני תיירים מידי שנה"/>
  </head>
  <body>
    <article>
      <h1>"דווקא עכשיו אילת"</h1>
      <h2>סגירת שדה דב יצרה בפני מדינת ישראל הזדמנות לפתוח את אילת לעולם הגלובלי. השדה החדש משמש מנוף וכרטיס כניסה לחברות בינלאומיות ויזמים להשקיע בעיר שיכולה לספק חבילת נופש ייחודית למיליוני תיירים מידי שנה</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">אבי כראל</a></address>
      <p>
        <b>מוגש מטעם DUN'S 100</b>
      </p>
      <p>אלכסנדר גרהאם בל אמר פעם כי "כשנסגרת דלת אחת - נפתחת אחרת, אבל לעיתים קרובות אנו ממשיכים להביט בצער רב כל כך בדלת הסגורה, עד שאיננו רואים את זו שנפתחה בפנינו". זאת בדיוק התחושה כלפי העיר אילת לאחר הפסקת פעילות שדה דב לאילת.</p>
      <p>סגירת שדה התעופה איננו סוף פסוק עבור אילת ותושביה, ובוודאי לא דלת שנסגרה ויש להמשיך ולהביט אליה בעצב. זו בדיוק הנקודה שבה ניתן וצריך לטרוף את הקלפים מחדש ולומר "דווקא עכשיו – אילת". במשך שנים התבססה אילת על תיירות מקומית. תושבי ישראל מכירים, מעריכים ואוהבים את העיר אילת והיופי שלה, אולם מדובר בתיירות מוגבלת בהיקפה.</p>
      <p>הדלת שנפתחה היא בדמות השקעה של למעלה מ-2 מיליארד שקל על ידי המדינה. הקמת שדה תעופה בינלאומי רמון היא ההזדמנות האמיתית של העיר אילת ותושביה. השדה צריך לשמש כמנוף הצמיחה של העיר כשער הכניסה הדרומי של מדינת ישראל עבור תיירות בינלאומית, כמו גם השקעות בנדל"ן, בתעסוקה, בתעשייה ובתחבורה שיכולים להצעיד את אילת קדימה.</p>
      <p>השדה הבינלאומי יכול לשמש ככרטיס הכניסה של חברות בינלאומיות להשקיע בנגב הצחיח בדיוק כפי שאינטל הגיע לקריית גת והשפיעה עליה רבות. חברות נדל"ן ותשתיות כבר מביעות עניין בהשקעה בעיר שיכולה לספק מגוון רחב של הזדמנויות. המערכת הפיננסית תומכת באותן מתעניינים ונראה כי הכיוון חיובי, למרות שכביכול הדלת נסגרה.</p>
      <p>מיקומה האסטרטגי של אילת, מזג האוויר הקייצי והמרחק הקצר מהערים הגדולות באירופה הן המפתח המשמעותי לשגשוגה של העיר ולהגדלת הכנסות המדינה באמצעותה. דווקא סגירת השדה יצרה הזדמנות, פתחה דלת, להגדלת המשאבים לשיווק העיר הדרומית ברחבי העולם.</p>
      <p>המיקום של אילת ביחד עם פתיחת השדה החדש מאפשר לה לייצר חבילת נופש ייחודית שעשרות מיליוני תיירים בעולם יכולים ליהנות ממנה – סיור חוצה גבולות בין 3 מדינות (ישראל, מצרים, וירדן) ונסיעה של שעות בודדות ל-3 פלאי עולם (ים המלח בישראל, פרמידות במצרים ופטרה בירדן) מתוך 7 פלאי עולם בעולם כולו!</p>
      <figure>
        <img src="https://images1.calcalist.co.il/PicServer3/2018/08/29/843693/2L.jpg"/>
        <figcaption>אבי כראל</figcaption>
      </figure>
      <p>התיירות הבינלאומית מהווה שוק אינסופי ומייצרת אפשרויות בלתי מוגבלות, ולאילת יש את המאפיינים הייחודים שיכולים להפוך לאטרקציה אמיתית עבור תיירים מכל רחבי העולם. המשאבים של העיר ובהם: שמש, ים, מדבר, מלונות, אטרקציות, מסחר, קולינאריה ועוד יכולים לייצר הכנסות של עשרות ואף מאות מיליוני שקלים מדי שנה. כעת המטרה של המדינה צריכה להיות חגיגות התייר ה-4 מיליון שמגיע לנפוש באילת.</p>
      <p>לסיכום, דלת אחת נסגרה, אבל במקביל נפתחה דלת המאפשרת להצעיד את אילת קדימה לעולם גדול יותר עם פוטנציאל משמעותי יותר. רק צריך להישיר אליה מבט.</p>
      <p>
        <b>הכותב הוא אבי כראל, יזם הבונה את קומפלקס המלונאות והמגורים בראון 42 באילת</b>
      </p>
    </article>
  </body>
</html>