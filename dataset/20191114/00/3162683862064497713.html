<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/CHekhy-mayut-namir-vidnovyty-budivnytstvo-kaskadu-mini-HES-na-richtsi-SHopurka/"/>
    <meta property="og:site_name" content="Eco Town"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Чехи мають намір відновити будівництво каскаду міні-ГЕС на річці Шопурка"/>
    <meta property="og:description" content="У селищі міського типу Великий Бичків(Закарпатська область) мають намір відновити будівництво каскаду семи малих гідроелектростанцій на річці Шопурка."/>
  </head>
  <body>
    <article>
      <h1>Чехи мають намір відновити будівництво каскаду міні-ГЕС на річці Шопурка</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталя Яковлєва</a></address>
      <p>У селищі міського типу Великий Бичків(Закарпатська область) мають намір відновити будівництво каскаду семи малих гідроелектростанцій на річці Шопурка.</p>
      <p>Реалізацію тимчасово призупиненого проекту обговорили з керівником ОДА Ігоря Бондаренко представники чеської компанії «Мавел» 6 листопада, передає <a href="http://novzak.uz.ua/news/igor-bondarenko-zustrivsya-z-predstavnykamy-cheskoyi-kompaniyi-yaka-zdijsnyuye-investproyekt-na-rahivshhyni/">novzak.uz.ua</a>.</p>
      <p>ГЕС дериваційного типу будуватимуть з невеликою греблею та обвідним каналом. Вся вода, яку заберуть для гідроелектростанції, повертатиметься назад у річку, і це ніяк не впливатиме на її якість або хімічний склад, зауважив член ради директорів АТ «Mavel» Ян Шіп.</p>
      <p>Проектом також передбачено рибохід, який дозволить мігрувати вгору та вниз по річці іхтіофауні. Також ГЕС дозволить моніторити паводки: завчасно оцінювати масштаб та попереджати населення прибережних районів.</p>
      <blockquote>«Проект дозволить генерувати «зелену» електроенергію з відновлювального джерела – води, використовуючи гідропотенціал річки, - зазначив член ради директорів АТ «Mavel» Ян Шіп. - Це дасть можливість зменшити споживання палива на базі вуглеводів, викиди в атмосферу парникових газів і поліпшити екологію в цілому».</blockquote>
      <p>Загалом, на 13-ти кілометрах річки Шопурки - гірської притоки Тиси - інвестори збираються побудувати аж 9 МГЕС – 7 у Великому Бичкові й 2 – у Кобилецькій Поляні.</p>
      <p>У Закарпатській облдержадміністрації створять робочу группу для детального вивчення проблем, з якими стикнулася компанія в ході реалізацію проекту. "Проведемо двосторонню зустріч і визначимо, як рухатися далі», – резюмував Ігор Бондаренко.</p>
      <p>Компанія «Мавел» заснована у 1990 році займається виробництвом турбін для ГЕС потужністю від 30 кВт до 30 МВт і поставляє продукцію у 43 країни.</p>
    </article>
  </body>
</html>