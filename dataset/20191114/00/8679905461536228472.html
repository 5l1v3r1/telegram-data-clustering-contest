<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/la-strana-fobia-di-olivier-giroud"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="La strana fobia di Olivier Giroud"/>
    <meta property="og:description" content="La paura è un’emozione che provano tutti gli esseri umani. A quanti di voi, però, gli si chiuderebbe lo stomaco, verrebbero i brividi e i battiti del cuore a 20..."/>
  </head>
  <body>
    <article>
      <h1>La strana fobia di Olivier Giroud</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Calciatori Brutti</a></address>
      <p>La paura è un’emozione che provano tutti gli esseri umani. A quanti di voi, però, gli si chiuderebbe lo stomaco, verrebbero i brividi e i battiti del cuore a 2000 nel vedere l’immagine di questo personaggio dei cartoni animati anni ‘80?  </p>
      <figure>
        <img src="https://calciatoribrutti.com/application/files/1315/7374/6552/Progetto_senza_titolo_-_2019-11-14T163217.647.png"/>
        <figcaption> </figcaption>
      </figure>
      <p>Nessuno, rispondereste tranquillamente in coro. Eppure c’è un calciatore alto, grosso e pieno di sicurezza che al solo suono della parola “<b>Alf</b>”, lo strano alieno che non sappiamo nemmeno affiancare alle sembianze di animale, visto che ricorda un papiro brutto con il ciuffo alla <b>Cristiano Malgioglio</b>, inizierebbe a correre come un forsennato nella speranza di sparire dai paraggi in men che non si dica. </p>
      <p>Quel giocatore si chiama <b>Olivier Giroud</b>.  </p>
      <p>L’attaccante del Chelsea, sempre più vicino al suo approdo all’Inter nella sessione di mercato invernale, ha confessato la sua fobia più grande ai microfoni dei colleghi editoriali inglesi. </p>
      <p>
        <i>“Da bambino, i miei fratelli mi facevano soffrire dicendomi che di notte Alf sarebbe venuto a prendermi. Io soffrivo perché ero terrorizzato dalla figura di quello strano cartone animato. Credevo che un giorno sarebbe davvero comparso nella mia stanza”. </i>
      </p>
      <p>Ad Appiano Gentile sono abituati alle paure dei giocatori. Negli anni ‘90 infatti la squadra nerazzurra possedeva nella propria rosa l’olandese volante con la fobia per i viaggi in aereo, ovvero <b>Dennis Bergkamp</b>. Quella di Giroud, però, la batterebbe a mani basse senza dubbio. </p>
      <p>
        <b>LEGGI ANCHE: <a href="https://calciatoribrutti.com/it/le-5-paure-piu-assurde-dei-calciatori">LE 5 PAURE PIU' ASSURDE DEI CALCIATORI</a></b>
      </p>
    </article>
  </body>
</html>