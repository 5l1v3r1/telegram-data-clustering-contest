<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/flash-mob-pantheon"/>
    <meta property="og:site_name" content="LAV"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Roma, il video del nostro flash mob al Pantheon per salvare i macachi"/>
    <meta property="og:description" content="Oggi a Roma di fronte al Pantheon tutto si è fermato per la nostra protesta silenziosa: un flash mob per ricordare che il destino dei macachi @unito @unipr è appeso a un filo. Ministro @robersperanza fermi subito gli esperimenti! #CIVEDIAMOLIBERI"/>
  </head>
  <body>
    <article>
      <h1>Roma, il video del nostro flash mob al Pantheon per salvare i macachi</h1>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <slideshow>
        <figure>
          <img src="https://www.lav.it/uploads/home/15dcd5d6ebd2cf.png"/>
          <figcaption>Il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d7294de9.jpg"/>
          <figcaption>Il presidente LAV durante il flashmob al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5da097b76.jpg"/>
          <figcaption>Michela Kuan durante il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d7fecc48.jpg"/>
          <figcaption>Il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d84b9263.jpg"/>
          <figcaption>Il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d9135019.jpg"/>
          <figcaption>Il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d8969a4d.jpg"/>
          <figcaption>Il flashmob LAV al Pantheon</figcaption>
        </figure>
        <figure>
          <img src="https://www.lav.it/uploads/home/15dcd5d7b7f74e.jpg"/>
          <figcaption>Il flashmob LAV al Pantheon</figcaption>
        </figure>
      </slideshow>
      <p><b>Oggi a Roma, di fronte al Pantheon, tutto si è fermato per la nostra protesta silenziosa:</b> un flash mob per ricordare pacificamente che il destino dei macachi oggetto della sperimentazione Lightup, attualmente in corso ad opera delle Università di Torino e Parma è appeso a un filo.</p>
      <figure>
        <iframe src="https://www.youtube.com/embed/PlGl_IGw3B4" width="560" height="315" data-service="Youtube" scrolling="no"/>
      </figure>
      <blockquote>La battaglia per salvare i macachi delle Università di Torino e Parma è lunga e difficile, ma noi non molliamo: Ministro Speranza, lei può salvarli ponendo fine a questa atrocità!</blockquote>
      <p><b>Dopo la <a href="http://www.lav.it/news/tar-macachi-torino">sentenza negativa e ingiusta del TAR</a></b>, che non ha risposto alle nostre istanze, negando la sospensione degli esperimenti e spostando l’attenzione su altri temi, subito strumentalizzati dai ricercatori del Progetto Lightup, <b>noi non ci fermiamo</b>.</p>
      <p>Sono già <b>400.000 gli italiani contrari a questo orrore che hanno firmato la nostra petizione</b>, tante le <b>associazioni</b> che stanno portando avanti la campagna e sempre più numerosi gli <b>scienziati e i ricercatori</b> che hanno espresso il loro dissenso al progetto di ricerca Lightup, sulla base di valutazioni scientifiche che ne contestano l’utilità.</p>
      <p>
        <mark><i>"Chi è coinvolto nell’esperimento continua a descrivere la procedura come 'non invasiva', e persino 'divertente' per gli animali, sostenendo che questa potrà guarire la cecità negli umani (anche se dopo 50 anni di studi simili sul blindsight nessuna persona è mai tornata a vedere!), ma la realtà è ben diversa </i>– dichiara <b>Michela Kuan Responsabile LAV Ricerca senza animali </b>- <i>non bisogna essere laureati in primatologia per capire che nessuna scimmia è felice o prova benessere a stare chiusa in una gabbia tutta la vita e costretta ad eseguire compiti immobilizzata”</i></mark>
      </p>
      <blockquote>Siamo stanchi di sentire queste follie, è ora di dire basta e pretendere una ricerca etica e davvero innovativa, che possa dare reali prospettive ai malati e al progresso della scienza!</blockquote>
      <p>
        <a href="http://www.change.org/p/roberto-speranza-salviamo-i-macachi-di-torino">FIRMA ORA!</a>
      </p>
    </article>
  </body>
</html>