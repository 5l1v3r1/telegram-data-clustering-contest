<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698349/%D9%87%D8%B2%D8%A7%D8%B1%D9%85%DB%8C%D9%86-%DA%AF%D9%84-%D9%BE%D9%84%D9%87-50-%D8%B3%D8%A7%D9%84%D9%87-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="هزارمین گل پله، 50 ساله شد"/>
    <meta property="og:description" content="اسطوره فوتبال برزیل در پنجاهمین سالروز هزارمین گل خود در مصاحبه با یک نشریه ایتالیایی ضمن اشاره به وضعیت جسمانی‌اش، از بهترین مدافعی که در دوران فوتبالی مقابل وی قرار گرفته نام برد و در نهایت به پرسش همیشگی و جنجالی این روزهای دنیای فوتبال پاسخ داد."/>
  </head>
  <body>
    <article>
      <h1>هزارمین گل پله، 50 ساله شد</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/23/1037116_635.jpg"/>
      </figure>
      <p>اسطوره فوتبال برزیل در پنجاهمین سالروز هزارمین گل خود در مصاحبه با یک نشریه ایتالیایی ضمن اشاره به وضعیت جسمانی‌اش، از بهترین مدافعی که در دوران فوتبالی مقابل وی قرار گرفته نام برد و در نهایت به پرسش همیشگی و جنجالی این روزهای دنیای فوتبال پاسخ داد.</p>
      <p>به گزارش  ایرنا، «پله» در پنجاهمین سالروز هزارمین گل فوتبالی خود که در پیراهن سانتوس و در دیدار برابر واسکودو گاما در ورزشگاه ماراکانا برزیل به ثمر رسید، با لا گزت دلو اسپورت به گفت‌وگو نشست.</p>
      <p>مرد افسانه‌ای سلسائو که حالا ۷۹ سال دارد، مصاحبه خود را اینگونه آغاز کرد: اگرچه در بدنم کمی احساس درد دارم اما به طور کلی خوب و سرحال هستم اما به نظر خدا برای من صورت‌حساب فرستاده است.</p>
      <p>پله در این چند سال با مشکلات جسمانی زیادی دست و پنجه نرم کرد؛ از مشکلات کلیوی تا عفونت مجاری ادرار و جراحی لگن.</p>
      <p>پله در ادامه بحث را به سمت فوتبال برد و گفت که «جیوانی تراپاتونی» سخت‌ترین رقیبی بوده که در دوران فوتبالی با وی مواجه شده است.</p>
      <p>وی در این خصوص اظهار داشت: تراپاتونی بهترین و البته سخت‌ترین مدافعی بود که مقابل او بازی کردم؛ او سرسخت و دقیق بود و به هیچ عنوان شبیه انگلیسی‌ها یا آرژانتینی ها بازی نمی‌کرد؛ آنها زیاد روی من خطا می‌کردند.</p>
      <p>و سرانجام اسطوره فوتبال برزیل در پاسخ به این پرسش که اگر می‌توانست، دوست داشت با کدام یک از ستارگان کنونی دنیای فوتبال، هم‌بازی باشد؟، «لیونل مسی» را بالاتر از هموطنش یعنی «نیمار» و مهاجم پرتغالی یعنی «کریستیانو رونالدو» برگزید.</p>
    </article>
  </body>
</html>