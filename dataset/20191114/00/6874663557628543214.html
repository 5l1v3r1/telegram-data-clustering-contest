<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773748,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="דיווחים: אקסון מובייל במגעים עם שותפות מאגר לוויתן"/>
    <meta property="og:description" content="מטרת השיחות, כך לפי רשתות תקשורת זרות - הקמת מתקני ייצוא גז נוזלי לאירופה; בשלב זה מדובר בשיחות בלבד, שלא ברור מה יעלה מהן. כך או כך, בנייה של מתקן כזה תארך שנים, בעלויות של מיליארדי דולרים"/>
  </head>
  <body>
    <article>
      <h1>דיווחים: אקסון מובייל במגעים עם שותפות מאגר לוויתן</h1>
      <h2>מטרת השיחות, כך לפי רשתות תקשורת זרות - הקמת מתקני ייצוא גז נוזלי לאירופה; בשלב זה מדובר בשיחות בלבד, שלא ברור מה יעלה מהן. כך או כך, בנייה של מתקן כזה תארך שנים, בעלויות של מיליארדי דולרים</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">ליאור גוטמן</a></address>
      <p>גורמים בענקית האנרגיה אקסון מובייל מצוטטים ברשתות תקשרות זרות בנוגע למגעים המתנהלים בין החברה לבין שותפות מאגר לוויתן, במטרה לבנות מתקני ייצוא גז נוזלי לאירופה. בשלב זה מדובר בשיחות בלבד שלא ברור מה יעלה מהן, אם וכאשר.</p>
      <p>במידה והמגעים יבשילו לכדי הקמת של תשתית ימית, היא עשויה לשרת ייצוא גז לאירופה או שווקים רחוקים, אולם כך או כך בנייה של מתקן שכזה תארך שנים בעלויות של מיליארדי דולרים. בשותפות לוויתן סרבו להתייחס לידיעה.</p>
      <figure>
        <img src="https://images1.calcalist.co.il/PicServer2/20122005/532250/2_L.jpg"/>
        <figcaption>יצחק תשובה ומאגר לוויתן <br/>צילום: אוראל כהן</figcaption>
      </figure>
      <p>הרעיון לייצא גז מישראל לאירופה דרך מתקני תשתית חדשים נחשף לראשונה לפני כחצי שנה ובמסגרת הדו"חות השנתיים של דלק קידוחים, שמחזיקה בכ-45% ממאגר לוויתן. <a href="https://www.calcalist.co.il/local/articles/0,7340,L-3758935,00.html">באותם דיווחים</a> נכתב שהחברה בוחנת "כדאיות כלכלית לכמה פרויקטים לייצוא באמצעות LNG (גז נוזלי - ל"ג)", מבלי לחשוף יותר מדי פרטים.</p>
      <p>עבור אקסון מובייל מדובר בניסיון שני להכנס לשוק הישראלי, זאת לאחר שבמסגרת המכרז הבינלאומי לחלוקת רישיונות קידוח הענקית האמריקאית <a href="https://www.calcalist.co.il/local/articles/0,7340,L-3758278,00.html">רכשה את המסמכים הרשמיים</a>, אולם בסופו של יום העדיפה להתמקד בשווקים במצרים ובקפריסין.</p>
    </article>
  </body>
</html>