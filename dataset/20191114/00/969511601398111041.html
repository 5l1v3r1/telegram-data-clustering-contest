<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/reteaua-de-clinici-dentare-dr-leahu-a-investit-3-7-mil-euro-in-trei-noi-unitati-si-ajunge-la-12-centre-in-tara-18583583"/>
    <meta property="og:site_name" content="BusinessMagazin"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Reţeaua de clinici dentare Dr. Leahu a investit 3,7 mil. euro în trei noi unităţi şi ajunge la 12 centre în ţară"/>
    <meta property="og:description" content="Lanţul de clinici dentare Dr. Leahu, înfiinţat de antreprenorul Ionuţ Leahu în urmă cu opt ani, anunţă deschiderea a trei centre stomatologice în Bucureşti, Constanţa şi Oradea, în urma unei investiţii..."/>
  </head>
  <body>
    <article>
      <h1>Reţeaua de clinici dentare Dr. Leahu a investit 3,7 mil. euro în trei noi unităţi şi ajunge la 12 centre în ţară</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Reţeaua de clinici dentare Dr. Leahu a investit 3,7 mil. euro în trei noi unităţi şi ajunge la 12 centre în ţară</h3>
      <p>Lanţul de clinici dentare Dr. Leahu, înfiinţat de antreprenorul Ionuţ Leahu în urmă cu opt ani, anunţă deschiderea a trei centre stomatologice în Bucureşti, Constanţa şi Oradea, în urma unei investiţii totale de 3,7 mil. euro.</p>
      <p>Lanţul de clinici dentare Dr. Leahu, înfiinţat de antreprenorul Ionuţ Leahu în urmă cu opt ani, anunţă deschiderea a trei centre stomatologice în Bucureşti, Constanţa şi Oradea, în urma unei investiţii totale de 3,7 mil. euro.<br/><br/>Odată cu acestă extindere reţeaua ajunge la 12 unităţi situate în Bucureşti, Piteşti, Timişoara, Turda, Constanţa şi Oradea, cu un total de 86 de scaune, jumătate fiind inaugurate anul acesta, potrivit datelor furnizate de companie.<br/><br/>“Am crescut accelerat în 2019 şi vom menţine acelaşi ritm şi în 2020”, spune Lucia Ciucă, director de dezvoltare al Clinicilor Dentare Dr. Leahu.<br/><br/>Clinica din Constanţa a presupus o investiţie de 1,8 mil. euro, cea mai mare realizată până acum în reţea, şi dispune de 12 scaune şi centru de radiologie. În plus, integrează un concept creat special pentru copii.<br/><br/>Unitatea din Oradea are 8 scaune şi a fost dezvoltată prin sistemul de parteneriere lansat anul trecut, fiind a doua deschisă în acest fel, după clinica din Piteşti.<br/><br/>“A fost gândită ca un centru regional, cu servicii integrate, inclusiv cele pentru copii în noul format, şi  are ca obiectiv atragerea pe termen mediu a pacienţilor din toate ţările din Europa Centrală şi de Est”, transmit reprezentanţii Clinicilor Dentare Dr. Leahu.<br/> <br/>Noua clinică din Bucureşti se află în zona Pieţei Victoriei în apropierea centrului specializat pentru copii deschis luna trecută, Academia Spaţială Dr. Leahu, şi este noul Centru de Excelenţă în Estetică Dentară din cadrul reţelei.<br/><br/>Echipa include în prezent peste 350 de persoane, dar operatorul continuă să recruteze.<br/><br/>Compania a raportat în  2018 afaceri de 30 mil. lei, plus 70%, iar pentru anul acesta ţinta de afaceri este de 45 mil. lei.<br/><br/> </p>
    </article>
  </body>
</html>