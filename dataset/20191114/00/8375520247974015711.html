<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/na-konu-nasha-krajina-tramp-zapisav-zvernennya-do-amerikanciv-639795.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T00:20:36+00:00"/>
    <meta property="og:title" content="«На кону - наша країна»: Трамп записав звернення до американців"/>
    <meta property="og:description" content="Президент США вважає, що «те, що зараз відбувається – це найбільше шахрайство в історії американської політики»"/>
  </head>
  <body>
    <article>
      <h1>«На кону - наша країна»: Трамп записав звернення до американців</h1>
      <address>
        <time datetime="2019-11-14T00:20:36+00:00">14 Nov 2019, 00:20</time>
      </address>
      <h4>Президент США вважає, що «те, що зараз відбувається – це найбільше шахрайство в історії американської політики»</h4>
      <p>На тлі публічних слухань у Конгресі США щодо розслідування в рамках імпічменту, президент США звернувся до американців.</p>
      <p>Хоча Трамп не згадав слухання безпосередньо, його заява співпала в часі зі слуханнями, на яких свідки вказали на тиск адміністрації Трампа на Україну, а республіканці наголошують на доцільності та доречності розслідувань на яких власне і наполягала адміністрація Трампа.</p>
      <p>«Те, що зараз відбувається – це найбільше шахрайство в історії американської політики. Демократи хочуть забрати вашу зброю, ваше медичне страхування, нівелювати ваші голоси на виборах, забрати вашу свободу, суддів, яких ви підтримуєте, вони хочуть забрати все», - відзначив Трамп у відеозверненні у <a href="https://twitter.com/WhiteHouse/status/1194660405907464194?ref_src=twsrc%5Etfw%7Ctwcamp%5Etweetembed%7Ctwterm%5E1194660405907464194&amp;ref_url=https%3A%2F%2Fukrainian.voanews.com%2Fa%2Ftramp-zayava-impichment%2F5164620.html">Twitter.</a></p>
      <figure>
        <iframe data-src="https://twitter.com/WhiteHouse/status/1194660405907464194?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Ми не можемо допустити цього ніколи. Ми боремося за те, щоб осушити вашингтонське болото (Трамп обіцяв подолати корупцію у Вашингтоні у ході виборчої кампанії 2016-го року, порівнюючи її із болотом - ред), і саме це я зараз і роблю. Тепер ви бачите, чому це нам необхідно це зробити», - заявив Трамп.</p>
      <p>«Як ніколи раніше, на кону - наша країна. Все дуже просто: вони намагаються зупинити мене, бо я борюсь за вас, і я ніколи цього не допущу», - заявив президент США.</p>
      <p>Нагадаємо, у середу під час слухань у Палаті представників США тимчасовий повірений у справах США в Україні посол <a href="https://glavcom.ua/news/impichment-trampa-teylor-v-kongresi-poyasniv-chomu-bezgluzdo-zupinyati-dopomogu-ukrajini-639755.html">Вільям Тейлор пояснив, чому безглуздо зупиняти допомогу Україні</a>.</p>
      <p>Також Тейлор заявив, що <a href="https://glavcom.ua/world/observe/teylor-trampa-bilshe-hvilyuvalo-rozsliduvannya-proti-baydena-nizh-pidtrimka-ukrajini--639783.html">Трампа більше хвилювало розслідування проти Байденів в Україні, ніж питання підтримки Києва.</a></p>
      <p>Як повідомляв <a href="https://glavcom.ua/">Главком</a>, 13 листопада в Палаті представників почалися <a href="https://glavcom.ua/news/u-kongresi-ssha-startuvali-publichni-sluhannya-pro-impichment-trampa--639715.html">перші публічні слухання</a> в контексті розслідування з імпічменту президента США.</p>
      <p>Також у Конгресі США оприлюднили <a href="https://glavcom.ua/world/observe/u-kongresi-ssha-oprilyudnili-spisok-nastupnih-sluhan-u-spravi-impichmentu-trampa-639547.html">список наступних слухань щодо імпічменту Трампа</a>.</p>
      <p>До слова, <a href="https://glavcom.ua/world/observe/tramp-zanadto-zaynyatiy-shcho-divitsya-sluhannya-shchodo-impichmentu-639765.html">Дональд Трамп заявив, що він «занадто зайнятий»</a>, щоб стежити за першими публічними слуханнями в Конгресі США щодо його імпічменту.</p>
      <footer>Джерело: <a href="http://ukrainian.voanews.com/">Голос Америки</a></footer>
      <related>
        <a href="https://glavcom.ua/world/observe/teylor-trampa-bilshe-hvilyuvalo-rozsliduvannya-proti-baydena-nizh-pidtrimka-ukrajini--639783.html"/>
        <a href="https://glavcom.ua/world/observe/tramp-zanadto-zaynyatiy-shcho-divitsya-sluhannya-shchodo-impichmentu-639765.html"/>
        <a href="https://glavcom.ua/world/observe/ukrajinageyt-cnn-oprilyudnila-novi-dokazi-proti-trampa-639548.html"/>
      </related>
    </article>
  </body>
</html>