<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/politika-pomaze-iranu/342436"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Politika pomaže Iranu"/>
    <meta property="og:description" content="Irak domaćin u Jordanu protiv velikog rivala, što mu je u startu adut manje u kvalifikacijama za Svetsko prvenstvo"/>
  </head>
  <body>
    <article>
      <h1>Politika pomaže Iranu</h1>
      <h2>Irak domaćin u Jordanu protiv velikog rivala, što mu je u startu adut manje u kvalifikacijama za Svetsko prvenstvo</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Fudbalski rivalitet Iraka i Irana traje od 1962. i poput viševekovnih odnosa ovih zemalja imao je velike amplitude. Kada je režim <b>Sadama Huseina </b>2003. doživeo krah, činilo se da su na putu da prevaziđu razmirice koje su kulminirale ratom između 1980. i 1988. Međutim, zbog dešavanja u prethodnih petnaestak godina ponovo stoje na oštrici noža i ovaj susret ima težinu zbog koje sumnjamo da će obilovati šansama i golovima – uostalom, takva je bila većina njihovih duela.</p>
      <p>Nažalost, predigra za ovu utakmicu nije imala veze sa sportom: FIFA je naložila da se meč odigra na neutralnom terenu umesto u Basri koju nisu mimoišle velike antivladine demonstracije započete u Bagdadu i dosad su odnele nekoliko stotina života. Izbor je pao na prestonicu Jordana Aman, i to je u startu prednost za Iran jer su komšije pretrpele samo jedan poraz na svom tlu otkako im je svetska „kuća fudbala” dopustila da se vrate iz višegodišnjeg egzila. Pritom, izabranici Belgijanca <b>Marka Vilmotsa </b>u prethodnom kolu neočekivano su izgubili u Bahreinu i sa vodećeg skliznuli na treće mesto u grupi, a mnogo je veća verovatnoća da će do iskupljenja za prvi poraz u mundijalskim kvalifikacijama od novembra 2012. doći van Iraka.</p>
      <related>
        <a href="https://www.mozzartsport.com/fudbal/vesti/fudbaler-direktor-selektor/342423"/>
      </related>
      <p>I dok su Iranci na miru trenirali, puleni slovenačkog stručnjaka <b>Srečka Kataneca </b>pripremali su se s nogama na terenu, a glavama okrenutim ka dramatičnim dešavanjima u domovini, i to tek što su se privikli na (relativno) normalne okolnosti. Kad se sve uzme u obzir, dvojka je najrealnija, ali ako smatrate da Persijske zvezde neće uspeti da slome žilavog protivnika željnog dokazivanja oslonite se na 0-2.</p>
      <p>
        <b>AZIJSKE KVALIFIKACIJE ZA SVETSKO PRVENSTVO 2022, DRUGI KRUG - 5. kolo</b>
      </p>
      <p>
        <b>Četvrtak</b>
      </p>
      <p>
        <u>
          <i>
            <b>GRUPA C</b>
          </i>
        </u>
      </p>
      <p>
        <b>
          <a href="https://www.mozzartbet.com/sr#/match/4519804">13.00: (10,5) Hongkong (5,00) Bahrein (1,27)</a>
          <br/>
          <a href="https://www.mozzartbet.com/sr#/match/4516117">15.00: (5,30) Irak (3,30) Iran (1,70)</a>
        </b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/14.11.2019./ahfkfalgfdhfghhrhhrehrrhhh.JPG"/>
      </figure>
      <p><b>Foto</b>: <i>Reuters</i></p>
      <hr/>
      <figure>
        <img src="https://mozzartsport.com/upload/CKEditor/14.11.2019./1.Donacija%20infuzionih%20pumpi%20klinici%20za%20neurohirurgiju%20u%20Beogradu%201080x1080.jpg"/>
      </figure>
    </article>
  </body>
</html>