<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698291/%D9%81%D8%B1%D8%AC%D8%A7%D9%85%E2%80%8C%D8%AE%D9%88%D8%A7%D9%87%DB%8C-%D9%82%D8%AF%D9%88%D8%B3-%D8%A8%D9%87-cas-%D8%AC%D9%88%D8%A7%D8%A8-%D8%AF%D8%A7%D8%AF%D8%AC%D8%B1%DB%8C%D9%85%D9%87-%D9%86%D9%82%D8%AF%DB%8C-%D9%87%D8%A7%D9%81%D8%A8%DA%A9-%D8%A7%DB%8C%D8%B1%D8%A7%D9%86%DB%8C-%D9%86%D8%B5%D9%81-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="فرجام‌خواهی قدوس به CAS جواب داد/جریمه نقدی هافبک ایرانی نصف شد"/>
    <meta property="og:description" content="در زمینه جریمه نقدی که فیفا او را به پرداخت 4 میلیون یورو محکوم کرده بود، با تلاش این هافبک ایرانی و اعتراض به دادگاه عالی ورزش (CAS)، قرار شد این مبلغ را باشگاه استرشوندس سوئد و قدوس باهم بپردازند."/>
  </head>
  <body>
    <article>
      <h1>فرجام‌خواهی قدوس به CAS جواب داد/جریمه نقدی هافبک ایرانی نصف شد</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">عصر ايران</a></address>
      <p>
        <b>در زمینه جریمه نقدی که فیفا او را به پرداخت 4 میلیون یورو محکوم کرده بود، با تلاش این هافبک ایرانی و اعتراض به دادگاه عالی ورزش (CAS)، قرار شد این مبلغ را باشگاه استرشوندس سوئد و قدوس باهم بپردازند.</b>
      </p>
      <figure>
        <img src="https://cdn.asriran.com/files/fa/news/1398/8/23/1036994_572.jpeg"/>
      </figure>
      <p>جریمه نقدی هافبک ایرانی آمیان با حکم دادگاه عالی ورزش نصف شد.<br/><br/>به گزارش فارس و به نقل از سایت «francefootball»، سامان قدوس، هافبک ایرانی آمیان فرانسه به خاطر شکایت باشگاه اوئسکا اسپانیا به دلیل نقض قوانین و رفتنش به این تیم، تا ما دسامبر حق بازی فوتبال ندارد.</p>
      <p>اما در زمینه جریمه نقدی که فیفا او را به پرداخت 4 میلیون یورو محکوم کرده بود، با تلاش این هافبک ایرانی و اعتراض به دادگاه عالی ورزش (CAS)، قرار شد این مبلغ را باشگاه استرشوندس سوئد و قدوس باهم بپردازند.</p>
      <p>به گزارش فارس، قدوس پیش از این به شانه خالی کردن باشگاه استرشوندس از پرداخت جریمه معترض بود و در مصاحبه ای اعلام کرد که این حکم ناعادلانه است و باشگاه سوئدی او را فریب داده است. در نتیجه دادگاه عالی ورزش به نفع قدوس رای داد تا این جریمه نقدی نصف شود. بدین ترتیب هافبک ایرانی باید 2 میلیون یورو جریمه پرداخت کند و مابقی را باشگاه سوئدی می پردازد.</p>
      <p>قدوس 2 ماه پیش به خاطر امضای قرارداد با باشگاه اوئسکا اسپانیا و نقض این قرارداد و رفتنش به آمیان فرانسه، به مبلغ 4 میلیون یورو جریمه نقدی و ممنوعیت 4 ماه از حضور در میادین، محکوم شده بود.</p>
    </article>
  </body>
</html>