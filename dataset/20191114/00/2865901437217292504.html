<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/horhe-lorenco-napusta-moto-gp/342459"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Horhe Lorenco napušta Moto GP"/>
    <meta property="og:description" content="Trostruki šampion na vanrednoj konferenciji za medije objavio da će mu VN Valensije biti poslednja trka kao profesionalnom vozaču"/>
  </head>
  <body>
    <article>
      <h1>Horhe Lorenco napušta Moto GP</h1>
      <h2>Trostruki šampion na vanrednoj konferenciji za medije objavio da će mu VN Valensije biti poslednja trka kao profesionalnom vozaču</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Nekada je sportista sa 32 godine ili već bio u penziji ili je ozboljno razmišljao o istoj. Danas, sa napretkom sportske medicine, fizičke pripreme i zahvalujući novim saznanjima o uticaju ishrane to su godine kada se dostiže vrhunac. Jer sportsta sa 32 leta ne samo da je, ako je naravno "očuvan", fizički i dalje moćan, nego ga iskustvo čini dodatno snažnijim. Pogledajmo samo šta se dešava u vrhu tenisa sa <b>Federerom</b> (38 godina), <b>Nadalom</b> (33) i <b>Đokovićem</b> (32).</p>
      <p>Ali, nekima je sa 32 godine dosta svega, naročito vrhunskim asovima koji jednostavno izgube motivaciju, a deluje je da je upravo taj psihološki aspekt odlučio u današnjoj šok vesti koja dolazi iz motociklizma. A ona kaže da će <b>Horhe Lorenco</b> u nedelju na Velikoj nagradi Valensije voziti poslednju Moto GP trku. Zapravo ne samo Moto GP nego uopšte pošto je odlučio da se takmičarski više ne bavi motociklizmom.</p>
      <p>Iako se poslednjih sezona mučio sa formom, naročito od kako je 2016. napustio Jamahu sa kojom je stigao do sve tri titule (2010, 2012. i 2015) u najjačoj kategoriji Svetskog motociklističkog šampionata pod patronatom FIM (Međunarodna motociklistička federacija), malo ko je očekivao da 32-godišnji Majorčanin posegne za ovom odlukom. Jahač Honde je ostvario 47 pobeda na 202 starta u Moto GP, 43 puta je osvajao pol-pozicije, a  30 puta je ostvarivao najbrži krug. U ovo takmičenje je ušao 2008. kao dvostruki šampion Moto 2, to jest kategorije do 250 kubika.</p>
      <p>Velika nagrade Valensije, ujedno i poslednja trka Moto GP sezone u kojoj je ponovo izdominirao još jedan Španac <b>Mark Markez</b>, vozi se u nedelju od 14 časova.</p>
      <p>
        <i>(Foto: Reuters)</i>
      </p>
      <figure>
        <img src="https://mozzartsport.com/upload/CKEditor/14.11.2019./1.%20Humanitarni%20tiket%20za%20fondaciju%20Budi%20human%201080x1080.jpg"/>
      </figure>
      <p> </p>
    </article>
  </body>
</html>