<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/geen-xbox-scarlett-nieuws-tijdens-x019/"/>
    <meta property="og:site_name" content="Power Unlimited"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Geen Xbox Scarlett nieuws tijdens X019 "/>
    <meta property="og:description" content="Vanaf vanavond gaat Microsoft los met het X019 event in Londen, maar helaas mogen we geen Xbox Scarlett nieuws verwachten. Wat dan wel? Alle info in deze Nachtwacht met verder nieuws over The Witcher serie, Stormland, Google Stadia, Shenmue 3, Call of Duty: Modern Warfare en Death Stranding."/>
  </head>
  <body>
    <article>
      <h1>Geen Xbox Scarlett nieuws tijdens X019 </h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Florian</a></address>
      <p>
        <b>Vanaf vanavond gaat Microsoft los met het X019 event in Londen, maar helaas mogen we geen Xbox Scarlett nieuws verwachten. Wat dan wel? Alle info in deze Nachtwacht met verder nieuws over The Witcher serie, Stormland, Google Stadia, Shenmue 3, Call of Duty: Modern Warfare en Death Stranding.</b>
      </p>
      <h3>The Witcher serie krijgt tweede seizoen</h3>
      <p>Moguh! De Nachtwacht heeft weer zijn best gedaan om boeiend game nieuws te vinden, maar er is werkelijk geen ruk te melden. Gelukkig is er genoeg opvulling, te beginnen met een inkoppertje over de serie van The Witcher op Netflix. Het eerste seizoen is vanaf 20 december te checken, maar omdat er nu al een flinke hype bestaat rond de serie, kondigt Netflix alvast aan dat The Witcher in ieder geval een <a href="https://www.vg247.com/2019/11/13/the-witcher-netflix-season-two-has-been-greenlit/">tweede seizoen</a> zal krijgen. Via Twitter liet Netflix het volgende weten:</p>
      <figure>
        <img src="https://cdn2.pu.nl/media/floor/witcher_serie_2.jpg"/>
      </figure>
      <blockquote>
        <i>“Geralt's adventure is only beginning... The Witcher has been renewed for Season 2!”</i>
      </blockquote>
      <p>Hopelijk blijkt de serie een succes te zijn, want eerder lieten de makers van de serie al weten ideeën te hebben voor maar liefst <a href="https://www.vg247.com/2019/11/05/the-witcher-netflix-showrunner-7-seasons-mapped-out/">7 seizoenen!</a></p>
      <h3>Stormland launch trailer</h3>
      <p>Ontwikkelaar Insomniac Games is de afgelopen tijd druk bezig geweest met het afmaken van een van de meest geanticipeerde VR games ooit, Stormland. De game is vanaf morgen beschikbaar voor de Oculus Rift en Rift S en daar hoort natuurlijk een spectaculaire launch trailer bij, die je hieronder kunt checken. De Wacht heeft de game al aardig wat gespeeld en kan alvast verklappen dat de game absoluut niet tegenvalt. Review in de VR View in het magazine!</p>
      <figure>
        <iframe src="https://www.youtube.com/embed/iXEDX5iJgKU" width="608" height="360" data-service="Youtube" scrolling="no"/>
      </figure>
      <h3>Google Stadia maakt nieuwe multiplayer modes mogelijk?</h3>
      <p>Interessant nieuwtje nu over Google Stadia! Over een klein weekje gaat Google Stadia live en zo langzamerhand worden er steeds meer details bekend, ook over de games die naar de streaming service gaan komen. Zo komt de nieuwe Grid naar Google Stadia, nog voor het einde van dit jaar, en ontwikkelaar Codemasters heeft laten weten dat de service daadwerkelijk voor nieuwe mogelijkheden gaat zorgen, die niet mogelijk zijn met andere hardware.</p>
      <p>Mark Green, de development director van Grid, heeft in een interview wat details gegeven over het beschikbaar maken van Grid via Google Stadia en liet weten dat er een nieuwe multiplayer mode in de maak is, met maar liefst <a href="https://wccftech.com/grid-has-a-40-car-mode-on-google-stadia-thats-just-not-possible-with-other-hardware/">40 auto’s</a> tegelijkertijd. Hij zei:</p>
      <blockquote>
        <i>“Development on any new hardware is always equal parts exciting and interesting. Perhaps the area with the biggest difference was the streaming, but also the ability of Stadia to talk to other Stadia so quickly transforms some ideas around multiplayer – for example developing a whole new mode for GRID Stadia which has 40 cars on track at the same time, something that just isn’t possible with other hardware.”</i>
      </blockquote>
      <figure>
        <img src="https://cdn2.pu.nl/media/floor/stadia_cloud.jpg"/>
      </figure>
      <p>Zeker cool dat Google Stadia dit mogelijk maakt! Als kers op de taart werd Mark ook gevraagd hoe Grid via Google Stadia er uitziet vergelijken met de PC versie met alle settings op max. Hij zei:</p>
      <blockquote>
        <i>“I’d say it is very similar – it looks beautiful and runs smoothly in 4K!”</i>
      </blockquote>
      <p>Tijdens het schrijven van deze Nachtwacht is er een AMA bezig op Reddit met een paar Google Stadia devs, waar vast ook nog wat details bekend gemaakt gaan worden. <a href="https://www.reddit.com/r/Stadia/comments/dvv3tv/hi_reddit_andrey_from_the_stadia_team_here_and_im/">Koekeloer hier!</a></p>
      <h3>Shenmue 3 launch trailer</h3>
      <p>Newsflash! Het heeft belachelijk lang geduurd, maar volgende week komt dan eindelijk de nieuwe Shenmue uit voor PC en PS4. Na 18 jaar gaat het verhaal van Ryo Hazuki door en hieronder kan je alvast kijken naar de launch trailer.</p>
      <figure>
        <iframe src="https://www.youtube.com/embed/259RtvcEuRo" width="608" height="360" data-service="Youtube" scrolling="no"/>
      </figure>
      <h3>CoD: Modern Warfare easter egg</h3>
      <p>Er is een toffe easter egg gevonden in Call of Duty: Modern Warfare, die de Wacht nu keihard gaat spoilen! Als je het niet wil weten, moet je dus NU je ogen dichtknijpen en lekker verder naar beneden scrollen. In de Hill multiplayer map zit namelijk een bekende badguy die je kunt spotten, als je weet waar je naartoe moet kijken. Het is niemand minder dan Predator! En nee, er gebeurt niets als je op hem schiet, het lijkt puur een geinige easter egg te zijn. Check Predator in de boom zitten in het filmpje hieronder.</p>
      <figure>
        <iframe src="https://www.youtube.com/embed/o7SV5BMvxJM" width="608" height="360" data-service="Youtube" scrolling="no"/>
      </figure>
      <h3>Death Stranding easter egg</h3>
      <p>Wat, nog een easter egg? Jazeker, en het gaat nu om Death Stranding. Ook hier geldt weer, als je het niet wil weten, moet je dit stukje lekker overslaan. Als speler moet je aan het begin van de game je geboortedatum invoeren, wat volgens de game te maken heeft met je DOOMS abilities, maar dat heeft verder helemaal geen invloed op de gameplay. Maar wat gebeurt er als je de game speelt op je verjaardag en je met Sam naar je private room gaat? Dan krijg je taart en een bosje bloemen van Mad Mikkelsen!</p>
      <figure>
        <iframe src="https://www.youtube.com/embed/E4peEMp76T4" width="608" height="360" data-service="Youtube" scrolling="no"/>
      </figure>
      <h3>Geen Xbox Scarlett nieuws tijdens X019</h3>
      <p>Dit hele weekend gaat Microsoft los met het X019 event in Londen. Om te beginnen staat er een Inside Xbox livestream gepland, waar Microsoft nieuwe aankondigingen gaat doen van games en details geeft over services als Xbox Game Pass en Project xCloud. Het wordt volgens Microsoft de ‘biggest Inside Xbox ever’ en Wouter gaat de boel dan ook gezellig livestreamen hier op PU.nl! Houdt de site dus goed in de gaten vanavond.</p>
      <p>Een hoop gamers, inclusief de Wacht, waren aan het hopen op wat nieuwe info over de next-gen Xbox tijdens deze Inside Xbox, maar Aaron Greenberg, de general manager van Xbox games marketing, helpt ons uit de droom. <a href="https://www.trueachievements.com/n39663/project-scarlett-x019">Via Twitter</a> zei hij:</p>
      <figure>
        <img src="https://cdn2.pu.nl/media/floor/xbox_x019promo.jpg"/>
      </figure>
      <blockquote>
        <i>“Next year is all about Project Scarlett, X019 is all about the games!”</i>
      </blockquote>
      <p>Om je alvast warm te maken voor vanavond heeft Microsoft een teaser trailer online gezet, met wat hints over wat we mogen verwachten tijdens Inside Xbox. Lijkt er op dat het een vette show gaat worden, zin in!</p>
      <figure>
        <iframe src="https://www.youtube.com/embed/Aqbsf9AYcD4" width="608" height="360" data-service="Youtube" scrolling="no"/>
      </figure>
    </article>
  </body>
</html>