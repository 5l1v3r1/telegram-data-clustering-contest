<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/tumbakovic-otvoreno-jedna-grupa-kad-pomisli-da-je-zavrsila-posao-pocne-da-se-igra-fudbala/342497"/>
    <meta property="og:site_name" content="MozzartSport"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Tumbaković otvoreno: Jedna grupa kad pomisli da je završila posao počne da se igra fudbala"/>
    <meta property="og:description" content="Tri gola u protivničkoj mreži, tri boda u džepu. Ali selektor Ljubiša Tumbaković ne može da bude zadovoljan posle pobede od 3:2 protiv Luksemburga, jer je Srbija sama sebi zakomplikovala život posle vrlo dobrih 30 minuta igre.&quot;Dok smo držali koncetraciju i želeli da da ostvarimo rezultat, dok je bilo discipline, trčanja, utakmica je bila pod kontrolom. Gotovo celo poluvreme je bilo pod našom kontrolom, uz par nekih naleta njihovih. Em onda kad počnemo da mislimo da smo završili posao onda padne koncetracija, postajemo nesigurni i dovodimo celu utakmicu u pitanju. Mene zadovoljnim posle ovakve utakmice može da čini samo rezultat&quot;, počeo je selektor na konferenciji za novinare posle utakmice."/>
  </head>
  <body>
    <article>
      <h1>Tumbaković otvoreno: Jedna grupa kad pomisli da je završila posao počne da se igra fudbala</h1>
      <h2>"A fudbal se ne igra, fudbal se radi", kaže selektor</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>Tri gola u protivničkoj mreži, tri boda u džepu. Ali selektor <b>Ljubiša Tumbaković</b> ne može da bude zadovoljan posle pobede od 3:2 protiv Luksemburga, jer je Srbija sama sebi zakomplikovala život posle vrlo dobrih 30 minuta igre.<br/>"<b>Dok smo držali koncetraciju i želeli da da ostvarimo rezultat, dok je bilo discipline, trčanja, utakmica je bila pod kontrolom. Gotovo celo poluvreme je bilo pod našom kontrolom, uz par nekih naleta njihovih. Em onda kad počnemo da mislimo da smo završili posao onda padne koncetracija, postajemo nesigurni i dovodimo celu utakmicu u pitanju. Mene zadovoljnim posle ovakve utakmice može da čini samo rezultat</b>", počeo je selektor na konferenciji za novinare posle utakmice.</p>
      <figure>
        <img src="https://mozzartsport.com/upload/CKEditor/14.11.2019./770x200-FSS.png"/>
      </figure>
      <p>Međutim, to je bio samo početak, kasnije se vratio na istu stvar, samo je bio rečitiji.<br/>"<b>Primljeni me golovi brinu. Imaš 2:0 i 3:1 i zbog pada koncetracije primaš golove. Drugi gol smo primili jer smo izgubil loptu na 60 metara od gola. I primimo gol?! Isto je bilo u Luksemburgu. I sad nam se ponovilo... Ima i druga stvar, naravno da nije opravdanje, ali mi još nismo spremni da psihološki izdržimo. Cele kvalifikacije nešto jurimo.Imamo opterećenje da naravimo rezultat. Iskustveno govorim, imamo situacije kod grupe igrača da kad misle da su završili posao počinju da se igraju. A fudbal se ne igra. On ima dimenziju igre, kao termina. Ali u savrmenim uslovima on se odrađuje, on se radi. Jedna grupa igrača je to shvatila i to je dobro</b>".</p>
      <p>A šta je još dobro? <br/>"<b>Ima napretka. Definišemo polako tim. Sve je bolje u odnosu na septembarsko okupljanje,ali mora da bude mnogo bolje. Nismo imali ni sve igrače u funkciji. Do pred samu utakmicu nismo znali da li će Sergej moći da igra. Rodić je povraćao celu noć. Ali kad su detalji igre u pitanju, ima onih kojima sam zadovoljan, koje treba da nadogradimo, ali onih prvih pola sata, to je ono što Srbija treba da igra. Samo sa većom dozom trčanja, koncetracije</b>".</p>
      <figure>
        <img src="https://mozzartsport.com/upload/CKEditor/14.11.2019./2.Akcija%20Milion%20razloga%20za%20gol%20-%20Sas%CC%8Ca%20Ilic%CC%81%20za%20NURDOR%201080x1080px.jpg"/>
      </figure>
      <p>Bilo je i zamerki da Srbija igrala previše sporo...<br/>"<b>To su sve neke finese, mi smo namerno stavili pod znacima navoda igrače koji su majstori na malom prostoru, svi iza Mitrovića znaju da rešavaju te situacije na malom prostoru. Ne treba im dimenzija neke brzine kakvu je posleo doneo Radonjić. Ali to su sve finese sa osnovnim ciljem da se zadovolji krajnji cilj</b>".</p>
      <p>Plasman na Evropsko prvenstvo naravno. I pre toga "generalna proba" protiv odlične Ukrajine.<br/>"<b>Ostaje nam prostor da pojedincima skrenemo pažnnju, da istumbamo malo kad je tim u pitanju... Postavili smo rezultat kao cilj u ovom novembarskom okupljanju. Sad još želimo i da pred navijačima za dva dana ostavimo bolji utisak</b>".</p>
      <figure>
        <img src="https://mozzartsport.com/upload/CKEditor/14.11.2019./BETING%20PARTNER%20NOVI.jpg"/>
      </figure>
      <p><b>Foto</b>:<i> Reuters</i><br/> </p>
    </article>
  </body>
</html>