<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773718,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="גלוברנדס: קיפאון בהכנסות, עלייה של 5% ברווח הנקי ברבעון השלישי"/>
    <meta property="og:description" content="יבואנית מוצרי הטבק ומפיצת הממתקים מסכמת את הרבעון עם רווח נקי של 18.5 מיליון שקל והכנסות של 121.1 מיליון שקל. לדברי החברה, היא נערכת ליישום התיקון לחוק הגבלת הפרסומת והשיווק של מוצרי טבק כבר ברבעון הרביעי השנה"/>
  </head>
  <body>
    <article>
      <h1>גלוברנדס: קיפאון בהכנסות, עלייה של 5% ברווח הנקי ברבעון השלישי</h1>
      <h2>יבואנית מוצרי הטבק ומפיצת הממתקים מסכמת את הרבעון עם רווח נקי של 18.5 מיליון שקל והכנסות של 121.1 מיליון שקל. לדברי החברה, היא נערכת ליישום התיקון לחוק הגבלת הפרסומת והשיווק של מוצרי טבק כבר ברבעון הרביעי השנה</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">אורי גלאור</a></address>
      <p>יבואנית הסיגריות ומפיצת הממתקים <a href="https://www.calcalist.co.il/stocks/home/0,7340,L-3959-1147487,00.html?quote=%D7%92%D7%9C%D7%95%D7%91%D7%A8%D7%A0%D7%93%D7%A1">גלוברנדס</a> מסכמת את הרבעון השלישי של 2019 עם קיפאון בהכנסות (נטו ממס קניה) ועלייה קלה בשורת הרווח הנקי.</p>
      <p>הכנסות החברה (בניכוי מיסי קניה) נותרו בסטגנציה לעומת הרבעון המקביל אשתקד וסתכמו ב-121.2 מיליון שקל. במגזר מוצרי העישון הסתכמו ההכנסות נטו בכ-106.9 מיליון שקל, בהשוואה לכ-108.7 מיליון שקל ברבעון המקביל אשתקד, ואילו במגזר הממתקים והחטיפים גדלו ההכנסות לכ-14.3 מיליון שקל, בהשוואה לכ-12.4 מיליון שקל ברבעון המקביל אשתקד.</p>
      <p>הרווח הגולמי גם כן נותר בדומה לרבעון המקביל אשתקד והסתכם ב-43.4 מיליון שקל.</p>
      <p>הרווח התפעולי צמח ב-2.8% ל-25.2 מיליון שקל וזאת אל מול 24.5 מיליון שקל ברבעון המקביל אשתקד.</p>
      <p>בשורה התחתונה החברה הצליחה לשפר את הרווח הנקי ב-5% לעומת הרבעון המקביל אשתקד אשר הסתכם ב-18.5 מיליון שקל.</p>
      <p>יצוין כי הרווח הנקי הרבעון הושפע לחיוב בין היתר מרישום רווח הון על מכירת רכבים בגובה של 1.7 מיליון שקל אשר נרשם בהכנסות אחרות, בעוד בסעיף הכנסות האחרות ברבעון המקביל אשתקד נרשמו הכנסות אחרות בגובה של 200 אלף שקל בלבד, כלומר שללא רישום הרווח הון הרבעון הרווח הנקי אף היה יורד במעט אל מול הרבעון המקביל אשתקד.</p>
      <figure>
        <img src="https://images1.calcalist.co.il/PicServer3/2018/07/10/831557/BQ2R534822360_l.jpg"/>
        <figcaption>גדי נצר, מנכ"ל גלוברנדס <br/>צילום: אוראל כהן</figcaption>
      </figure>
      <p>ה-Adjusted EBITDA (הכולל עסקאות גידור לרכישת מלאי אשר מומש במהלך התקופה) ירד ב-2% והסתכם ב-27 מיליון שקל לעומת 27.6 מיליון שקל ברבעון המקביל אשתקד.</p>
      <p><b>הגבלת הפרסומת והשיווק של מוצרי טבק</b> </p>
      <p>החברה מציינת בדוח, כי במסגרת התיקון לחוק הגבלת הפרסומת והשיווק של מוצרי טבק תאסר החל מינואר 2020, בין היתר, מכירת מוצרי עישון באריזות שאינן אריזות אחידות, כאשר השוני היחיד בין המוצרים יהיה שם המותג/המוצר באותיות רגילות וללא לוגו. לדברי החברה, היא נערכת ליישום התיקון לחוק כבר במהלך הרבעון הרביעי השנה. עוד מציינים בדוח כי אין ביכולתה של החברה להעריך את מידת ההשפעה של יישום התיקון לחוק על סך השוק, נתחי השוק של המותגים אותם היא משווקת ועל תוצאותיה הכספיות.</p>
      <p>גלוברנדס מפיצה ומוכרת מוצרי עישון של שתי ענקיות הטבק הבינלאומיות: JTI - Japan Tobacco International ו-BAT - British American Tobacco. היא מייבאת ומפיצה בין היתר את מותגים Winston, Lucky Strike ,Vogue, Kent, Mall Pall ו-Camel. ב-31 לדצמבר 2018 צנח שווי השוק של החברה ב-24.8% ל-415.9 מיליון שקל לאחר שהוציאה דיווח מפתיע, על פגיעה קשה ברווחים העתידיים, בשל עדכון תנאי הסחר עם אחת משתי הספקיות העיקריות שלה- JTI.</p>
    </article>
  </body>
</html>