<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/pidpryjemstva/sogodni-shahtari-povinni-otrimati-100-koshtiv-za-serpen-i-veresen-a-takoj-43-zaplati-za-jovten.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Сьогодні гірники “Львіввугілля” повинні отримати всю зарплату за серпень і вересень, а також частину за жовтень"/>
    <meta property="og:description" content="Після зустрічі керівництва ДП «Львіввугілля» і шахтарських профспілок з головою Львівської облдержад..."/>
  </head>
  <body>
    <article>
      <h1>Сьогодні гірники “Львіввугілля” повинні отримати всю зарплату за серпень і вересень, а також частину за жовтень</h1>
      <address><time datetime="2019-11-14T00:00:00+00:00">14 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Після зустрічі керівництва ДП «Львіввугілля» і шахтарських профспілок з головою Львівської облдержадміністрації Маркіяном Мальським, яка відбулась 12 листопада, очільник області проінформував Президента України Володимира Зеленського про кризову ситуацію з виплатою заборгованості із заробітної плати шахтарям.</p>
      <p>За повідомленням прес-служби ДП «Львіввугілля», Глава держави одразу викликав Прем’єр-міністра України Олександра Гончарука і поставив завдання – терміново забезпечити виплату гірникам виділеного з держбюджету мільярду гривень. На сьогодні кошти розподілено та відправлено на держказначейство.</p>
      <p>На виплату заборгованої зарплати ДП «Львіввугілля» отримало 225 млн 523 грн. В авральному порядку відкрито рахунки, ведеться комп’ютерний набір платіжних доручень у бухгалтерії. 14 листопада кошти повинні надійти на особові рахунки працівників держпідприємства. Буде доплачено усю зарплату за серпень і вересень (тобто повністю, до 100% закрито місяці) та 43% за жовтень, крім виплат контрактникам та за лікарняні листки – їх буде здійснено при надходженні коштів за реалізовану товарну продукцію.</p>
      <related>
        <h4>Публікації по темі</h4>
        <a href="https://golossokal.com.ua/pidpryjemstva/shahta-vidrodjennia-z-richnim-planom-na-gora.html"/>
        <a href="https://golossokal.com.ua/pidpryjemstva/hirnyky-tret-oi-zminy-shakhty-lisova-dp-l-vivvuhillia-vidmovliaiut-sia-spuskatysia-u-shakhtu-cherez-zaborhovanist-po-zarplati.html"/>
        <a href="https://golossokal.com.ua/pidpryjemstva/shahtarski-kolektivi-zvertautsia-do-prezidenta-ykraini.html"/>
      </related>
    </article>
  </body>
</html>