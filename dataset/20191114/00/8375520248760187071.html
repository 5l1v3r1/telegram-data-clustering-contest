<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-pidpisav-zakon-shchodo-auditu-bezpeki-avtodorig-639799.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T00:53:18+00:00"/>
    <meta property="og:title" content="Зеленський підписав закон щодо аудиту безпеки автодоріг"/>
    <meta property="og:description" content="Документ розроблений з метою імплементації положень європейських директив з аудиту безпеки автомобільних доріг загального користування"/>
  </head>
  <body>
    <article>
      <h1>Зеленський підписав закон щодо аудиту безпеки автодоріг</h1>
      <address>
        <time datetime="2019-11-14T00:53:18+00:00">14 Nov 2019, 00:53</time>
      </address>
      <h4>Документ розроблений з метою імплементації положень європейських директив з аудиту безпеки автомобільних доріг загального користування</h4>
      <p>Президент України Володимир Зеленський підписав закон «Про внесення змін у деякі закони України з управління безпеки автомобільних доріг» №200-ІХ, прийнятий парламентом 17 жовтня.</p>
      <p>Про це повідомляє пресслужба <a href="https://president.gov.ua/news/prezident-pidpisav-zakon-shodo-auditu-bezpeki-avtomobilnih-d-58333">президента</a>.</p>
      <p>Зазначається, що документ розроблений з метою імплементації положень європейських директив з аудиту безпеки автомобільних доріг загального користування.</p>
      <p>Як сказано в пояснювальній записці, за даними Всесвітньої організації охорони здоров'я, автомобільні дороги України є одними з найбільш небезпечних для учасників руху, а ризик травмування або загибелі людей на українських дорогах в 5-6 разів вище, ніж в європейських країнах.</p>
      <p>Так, закон вносить зміни до законів України «Про дорожній рух» та «Про автомобільні дороги», якими запроваджується поняття «економічні втрати у зв'язку із загибеллю або пораненням (травмуванням) людей в результаті ДТП».</p>
      <p>Також документ вводить аудит безпеки автодоріг на стадії їх проектування та після введення в експлуатацію та перевірку безпеки автодоріг під час експлуатації. Законом передбачена обов'язковість проведення аудиту на міжнародних і національних автошляхах.</p>
      <p>Наголошується, що впровадження норм закону дозволить підвищити безпеку на дорогах, знизити рівень аварійності та тяжкості наслідків ДТП, а також сприятиме інтеграції автомобільних доріг загального користування України до міжнародної дорожньої мережі з високим рівнем безпеки інфраструктури.</p>
      <p>До слова, прем'єрміністр <a href="https://glavcom.ua/news/goncharuk-zapevniv-shcho-dorogi-v-ukrajini-gotovi-do-zimi--636816.html">Олексій Гончарук запевнив, що дороги в Україні готові до зими</a>.</p>
      <related>
        <a href="https://glavcom.ua/kyiv/news/u-kijevi-dorozhniki-vidremontuyut-shche-dva-vtomlenih-mosti-639658.html"/>
        <a href="https://glavcom.ua/kyiv/news/dorozhniki-na-tizhden-obmezhili-ruh-volodimirskoyu-639604.html"/>
        <a href="https://glavcom.ua/kyiv/news/chinovniki-brovarskogo-rayonu-rozdali-zemlyu-v-zoni-prohodzhennya-velikoji-kilcevoji-dorogi-639582.html"/>
      </related>
    </article>
  </body>
</html>