<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/World/2019/11/14222325/Prime-Minister-Narendra-Modi-at-BRICS-Summit-in-Brasilia.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="வர்த்தகம் மற்றும் முதலீட்டில் கவனம் செலுத்த வேண்டும் - பிரிக்ஸ் மாநாட்டில் பிரதமர் மோடி பேச்சு"/>
    <meta property="og:description" content="பிரிக்ஸ் நாடுகளுக்கு இடையேயான வர்த்தகம் மற்றும் முதலீட்டில் கவனம் செலுத்த வேண்டும் என்று பிரேசிலில் நடைபெற்ற பிரிக்ஸ் மாநாட்டில் பிரதமர் மோடி கூறினார்."/>
  </head>
  <body>
    <article>
      <h1>வர்த்தகம் மற்றும் முதலீட்டில் கவனம் செலுத்த வேண்டும் - பிரிக்ஸ் மாநாட்டில் பிரதமர் மோடி பேச்சு</h1>
      <h2>பிரிக்ஸ் நாடுகளுக்கு இடையேயான வர்த்தகம் மற்றும் முதலீட்டில் கவனம் செலுத்த வேண்டும் என்று பிரேசிலில் நடைபெற்ற பிரிக்ஸ் மாநாட்டில் பிரதமர் மோடி கூறினார்.</h2>
      <address>
        <time datetime="2019-11-14T00:00:00+00:00">14 Nov 2019</time>
      </address>
      <p>பிரேசிலியா,பிரிக்ஸ் நாடுகளின் 11-வது உச்சி மாநாடு பிரேசிலில் நடைபெற்று வருகிறது. புதுமையான எதிர்காலத்திற்கான பொருளாதார வளர்ச்சி என்ற தலைப்பில் மாநாடு நடைபெறுகிறது.  இந்த மாநாட்டில் பிரிக்ஸ் நாடுகளின் கூட்டமைப்பில் அங்கம் வகிக்கும் நாடுகளின் தலைவர்கள் பங்கேற்றுள்ளனர்.</p>
      <p>இந்தநிலையில், பிரேசிலில் நடைபெற்ற பிரிக்ஸ் மாநாட்டில் பிரதமர் மோடி பேசியதாவது:- பிரிக்ஸ் நாடுகளுக்கு இடையேயான வர்த்தகம் மற்றும் முதலீட்டில் கவனம் செலுத்த வேண்டும்.  உலகளவிலான வர்த்தகத்தில் பிரிக்ஸ் நாடுகளின் வர்த்தகம் வெறும் 15% மட்டுமே.  பயங்கரவாத அச்சுறுத்தல், போதைப் பொருள் புழக்கம், பயங்கரவாத முதலீடு மற்றும் பயங்கரவாத அமைப்புகள் வர்த்தகத்தை பாதிக்கின்றன. பயங்கரவாதத்திற்கான பிரிக்ஸ் நடவடிக்கைகள் குறித்து நான் மகிழ்ச்சி அடைகிறேன்.அண்மையில் ‘ஃபிட் இந்தியா’ இயக்கத்தை தொடங்கினோம். உடற்பயிற்சி, ஆரோக்கியம் சார்ந்த விஷயங்களில் பிரிக்ஸ் நாடுகள் தகவல்களை பரிமாறிக்கொள்ள வேண்டும்.இவ்வாறு அவர் கூறினார்.பிரிக்ஸ் உச்சிமாநாட்டில் பிரதமர் மோடி, ரஷ்ய அதிபர் விளாடிமிர் புதின், துருக்கி அதிபர் ரெசிப் தயீப் எர்தோகன், சீன அதிபர் ஜி ஜின்பிங், பிரேசில் அதிபர் உள்ளிட்டோர் கலந்து கொண்டனர்.</p>
    </article>
  </body>
</html>