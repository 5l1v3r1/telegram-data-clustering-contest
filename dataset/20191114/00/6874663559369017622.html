<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773735,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="האם נמצאה תרופת על למחלת הסוכרת?"/>
    <meta property="og:description" content="ביום הסוכרת הבינלאומי רואים בדאגה גדולה את הסתמנותה של הסוכרת כמגיפת המאה ה-21. חברת סינדרומאקס פיתחה תרופה בעלת מנגנון פעולה ייחודי העשויה להוות תרופת-על כוללנית לטיפול במרכיבים השונים של המחלה."/>
  </head>
  <body>
    <article>
      <h1>האם נמצאה תרופת על למחלת הסוכרת?</h1>
      <h2>ביום הסוכרת הבינלאומי רואים בדאגה גדולה את הסתמנותה של הסוכרת כמגיפת המאה ה-21. חברת סינדרומאקס פיתחה תרופה בעלת מנגנון פעולה ייחודי העשויה להוות תרופת-על כוללנית לטיפול במרכיבים השונים של המחלה.</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">בשיתוף ריינהולד כהן מאת איילת שוורץ</a></address>
      <p>על פי אומדני האגודה הישראלית לסוכרת, מספר החולים בסוכרת מסוג 2 בישראל כבר עובר את ה- 500,000 וצפוי להגיע לשני מיליון עד שנת 2030. הנתון הגלובלי עומד כיום על 500,000,000 חולים וצפוי להגיע עד 2045 ל 9.9% של אוכלוסית העולם (מבוגרים). סוכרת מסוג 2 מהווה כ 90% ממקרי הסוכרת בעולם ונגרמת עקב חוסר יכולתו של הגוף להשתמש בסוכר בגין תנגודת לאינסולין, ועקב פגיעה מתקדמת ביכולתו של הלבלב להפריש אינסולין. הטיפול בחולים נעשה באמצעות דיאטה, פעילות גופנית ותרופות, לרבות אינסולין.</p>
      <p>סוכרת היא מחלה כרונית המלווה במחלות נוספות (כמו יתר לחץ דם, השמנה, שומני דם, מחלת לב ועוד) המחייבות טיפול תרופתי גם הן. לפיכך, החולים מטופלים במספר גדול של תרופות הניטלות מידי יום. מחקרים מצביעים על כך שככל שמספר התרופות גדול יותר, כך יורדת ההיענות לטיפול.</p>
      <p>אי לכך, חולה סוכרת מטופל בדרך כלל ב -5 עד 7 תרופות שונות לאיזון סוכר הדם, לחץ הדם ושומני הדם. זאת, בנוסף להמלצות תזונה ופעילות גופנית. ואולם, רק ב 20% של המקרים ניתן להשיג את סך מטרות הטיפול. יתרה מכך, לתרופות הקיימות יעילות מוגבלת בלבד במניעה ובריפוי של המחלה הטרשתית, השמנת הכבד, המחלה הרישתית, הכלייתית והעצבית, מחלות אשר קובעות את איכות חיי החולה ושרידותו.</p>
      <p>התרופות המטפלות כיום בסוכרת מכוונות אל הסימפטומים השונים של המחלה (סוכר הדם, שומני דם, לחץ דם), תוך החמצת גורמי העל הפתוגניים המניעים ודוחפים את ההיבטים הפתולוגיים השונים של המחלה.</p>
      <p>הקהילה הרפואית המדעית מחפשת בקדחתנות תרופות חדשות ויעילות יותר, ודרכים לשפר את האפקטיביות של התרופות הקיימות לחולי סוכרת, במטרה להפחית את סיבוכי המחלה והתמותה.</p>
      <figure>
        <img src="https://images1.calcalist.co.il/PicServer3/2019/11/14/947633/13_l.jpg"/>
        <figcaption>צילום: Pixabay</figcaption>
      </figure>
      <p>מנגנון הפעולה הייחודי של תרכובות <b>"מדיקה"</b> עשוי לספק תרופת-על כוללנית לטיפול במרכיבים השונים של המחלה. תרכובות אלה, שנועדו לטפל בהיבטים הפתולוגיים השונים והמורכבים של מחלת הסוכרת פותחו על ידי חברת<b> סינדרומאקס</b> שנוסדה על ידי חברת יישום (החברה לפיתוח המחקר של האוניברסיטה העברית בירושלים) <b>ופרופסור יעקב בר-תנא</b> בפקולטה לרפואה של האוניברסיטה.</p>
      <p>
        <b>כיצד פועלות תרכובות "מדיקה", ומה הבשורה שהן נושאות עימן?</b>
      </p>
      <p>מסתבר כי התרכובות משרות במטופל פרופיל מטבולי של צום, בדומה לזה שמתקבל לאחר ניתוח בריאטרי (התערבות ניתוחית במערכת העיכול שנועדה להביא להורדה במשקל) או בדיאטה ענייה בפחמימה (קטוגנית/פליאוליתית). התרופות מטפלות הן בהיבט הסוכרתי והן בהיבטים הפתולוגיים האחרים של המחלה שקובעים את מהלכה ואת התמותה ממנה (השמנה, כבד שומני, שומני פלסמה, טרשת, פתולוגיה כלייתית, רישתית ועצבית).</p>
      <p><b>פרופסור בר-תנא</b> מעדכן, כי "פרוטוטיפ מדיקה" אושר על ידי ה-FDA לניסוי קליני בשלוש אינדיקציות – סוכרת, השמנה ושומני פלסמה, וכי הדור השני של "מדיקה" סיים לאחרונה ניסוי קליני מוגבל בחולי סוכרת בלתי מאוזנים שמטופלים בכל הארסנל התרופתי המצוי היום בסל הסוכרת (כולל הזרקות אינסולין). הוא מוסיף גם, כי "תרופת הדור השני הוכיחה יעילות טיפולית טובה משמעותית בהשוואה לתרופות הקיימות, הן בהיבט הסוכרתי, הן ברגישות לאינסולין והן בתיפקוד הלבלבי" .</p>
      <p>לתרופות "מדיקה" הוגשו ואושרו פטנטים של Composition of Matter ושל Use.</p>
      <figure>
        <img src="https://images1.calcalist.co.il/PicServer3/2019/11/14/947631/12_l.jpg"/>
        <figcaption>צילום: Pixabay</figcaption>
      </figure>
      <p>עורכת הפטנטים <a href="https://rcip.co.il/our-team/michal-hackmey/">מיכל חכמי </a>המטפלת בבקשות הפטנט והפטנטים של <b>חברת סינדרומאקס</b> במשרד <a href="https://rcip.co.il/">ריינהולד כהן ושותפיו</a>, מסבירה, כי הצלחת הניסוי הקליני בחולי סכרת מסוג 2 בלתי מאוזנים הביאו את <b>פרופ' בר-תנא</b> להבנות חדשות בקשר למשטרי מינון והושטה חדשניים של תרכובות "מדיקה", ושימושים שונים שלהן, ביניהם הקטנת המינון הנדרש של התרופות הקיימות היום ואף ביטול הצורך בהן, מניעת החמרת המחלה כחלוף הזמן (כפי שידוע אצל חולי סוכרת), מניעת הצורך בהחרפת הטיפול התרופתי, ודחייה ממושכת ואף מניעה של הצורך בהזרקת אינסולין. נמצא, כי מינונים נמוכים ביותר של "מדיקה" כגלולה/טבליה לנטילה פומית פעם ביום בלבד, מביאים לאפקטים הרצויים שתוארו.</p>
      <p>האפקט הייחודי של תרכובות "מדיקה" ומשטרי מינון והושטה חדשים אלה מוצאים ביטוי בבקשות לפטנט שהגישה החברה במספר מדינות, בין כתרופת Stand alone ובין כרכיב בטיפול משולב Combination therapy בתרופות קיימות. ההגנה על האפקט הייחודי ומשטרי מינון והושטה הינה כלי חשוב בהגנת הקניין הרוחני של החברה. במקביל, תרופות "מדיקה" הוכחו כיעילות אף בטיפול בסוכרת נעורים (סוכרת מסוג 1), ופטנט אמריקאי עומד להיות מוענק בקרוב לטיפול באינדיקציה חדשה זו.</p>
      <p>סינדרומאקס נמצאת כעת בשלב של גיוס מימון ו/או שותף אסטרטגי להמשך הפיתוח הקליני של "מדיקה" ועם סיומו החברה מתכוונת לקבל היתר שיווק גלובאלי.</p>
      <p>אין במידע הכלול לעיל כדי להוות ייעוץ מקצועי מכל סוג שהוא, ובכלל זה ייעוץ משפטי, או תחליף לייעוץ כאמור, ואין להסתמך עליו בעת קבלתה של כל החלטה מכל סוג שהוא.</p>
      <p>
        <a href="https://www.calcalist.co.il/internet/home/0,7340,L-5631,00.html">לקריאה נוספת בזירת הפטנטים והקניין הרוחני&gt;&gt;</a>
      </p>
    </article>
  </body>
</html>