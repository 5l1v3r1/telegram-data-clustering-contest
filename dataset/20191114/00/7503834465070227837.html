<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/black-friday-deals-nintendo-switch/"/>
    <meta property="og:site_name" content="Power Unlimited"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Black Friday-deals: Nintendo Switch "/>
    <meta property="og:description" content="Black Friday 2019 komt eraan: dé dag om op zoek te gaan naar goede deals voor games en hardware. Ook Nintendo maakt onderdeel uit van de aanbiedingen, met onder andere goedkope Nintendo Switch-games en Nintendo Switch-consoles. In dit artikel vind je in aanloop naar 29 november de beste aanbiedingen."/>
  </head>
  <body>
    <article>
      <h1>Black Friday-deals: Nintendo Switch </h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Redactie</a></address>
      <p>
        <b>Black Friday 2019 komt eraan: dé dag om op zoek te gaan naar goede deals voor games en hardware. Ook Nintendo maakt onderdeel uit van de aanbiedingen, met onder andere goedkope Nintendo Switch-games en Nintendo Switch-consoles. In dit artikel vind je in aanloop naar 29 november de beste aanbiedingen.</b>
      </p>
      <h3>   <br/>Wat is Black Friday?</h3>
      <p>Black Friday is de dag na Thanksgiving, een zeer populaire Amerikaanse feestdag. Op Black Friday hebben Amerikanen over het algemeen vrij en spelen winkeliers hierop in door producten in de aanbieding te doen. De dag staat bekend als hét moment om aankopen te doen vanwege de gigantische kortingen en goede deals in alle productcategorieën. In de laatste paar jaren is Black Friday overgewaaid naar Nederland en kun je ook hier onder andere games en hardware voor zeer lage prijzen krijgen. Black Friday vindt plaats op vrijdag 29 november.</p>
      <figure>
        <img src="https://cdn2.pu.nl/media/niels/nintendo-switch-widescreen-computer-wallpaper-909-928-hd-wallpapers.jpg"/>
      </figure>
      <p>    </p>
      <h3>Nintendo Switch hardware deals op Black Friday </h3>
      <p>Momenteel zijn er nog geen Black Friday-deals voor Nintendo bekend, maar op basis van vorige jaren kunnen we alvast voorspellen wat voor deals we kunnen verwachten. Ten eerste gaat zeer waarschijnlijk de Nintendo Switch in de aanbieding. Momenteel gaat de console voor zo’n 320 euro over de toonbank, en met Black Friday wordt verwacht dat de console wellicht onder de 300 duikt. </p>
      <p>Let wel op, sinds dit jaar zijn er twee hoofdmodellen: de originele Switch uit 2017 en de Nintendo Switch met extra batterijduur. Het laatste model heeft een verdubbelde batterijduur en is daarom meer dan de moeite waard om te verkiezen boven het originele model. Je kunt het model met extra batterijduur herkennen aan de rode doos.</p>
      <p>Daarnaast is er ook een kans dat de Nintendo Switch Lite in de aanbieding gaat. Dit model is recent uitgebracht door Nintendo en is met 230 euro zo’n honderd euro goedkoper dan het originele model. De Switch Lite alleen als handheld worden gebruikt en werkt dus niet op de televisie. Het is de vraag of de handheld ook daadwerkelijk in de aanbieding gaat, maar een bundel met een Switch-games ligt waarschijnlijk in het verschiet.</p>
      <p>De Nintendo Switch kent ook een hoop accessoires die waarschijnlijk in de aanbieding gaan. Naast hoezen en screenprotectors zijn de aantrekkelijkste nieuwe Joy-Con-controllers en de Pro controller. Joy-Cons kosten ongeveer 50 euro per stuk, dus voor wie een nieuwe set wil aanschaffen ins het de moeite om deze in de gaten te houden. Daarnaast kost de Pro Controller normaal gesproken 60 tot 70 euro, die wellicht ook in prijs zakt.</p>
      <figure>
        <img src="https://cdn2.pu.nl/media/niels/mmcwhertor_190819_ply0943_switch_0103.0.jpg"/>
      </figure>
      <p>   </p>
      <h3>Nintendo Switch game deals op Black Friday</h3>
      <p>Over Nintendo Switch-games gesproken, Black Friday is ook het perfecte moment om nieuwe titels aan te schaffen. In 2019 verscheen een groot aantal topgames, waaronder Marvel Ultimate Aliance 3, Astral Chain, Super Mario Maker 2, The Legend of Zelda: Link’s Awakening, Fire Emblem: Three Houses, Yoshi’s Crafted World, Luigi’s Mansion 3 en The Witcher 3: Wild Hunt. </p>
      <p>Omdat de Switch al ruim twee jaar oud is zakken oudere titels ongetwijfeld verder in prijs. Mocht je nog niet in het bezit zijn van toppers als Mario Kart 8 Deluxe, Super Mario Odyssey, Zelda: Breath of the Wild, Super Smash Bros. Ultimate en Splatoon 2, dan is Black Friday een uitstekend moment om ze aan te schaffen.</p>
      <p>Een aantal Switch-games gaat ook in de aanbieding op de Nintendo eShop. Vaak gaat het om een aantal afgeprijsde AAA-games en een hoop goede indiegames.</p>
      <figure>
        <img src="https://cdn2.pu.nl/media/niels/switch_thelegendofzeldalinksawakening_nd0213_scrn_05.0.jpg"/>
      </figure>
      <p>   </p>
      <h3>De beste Nintendo Switch-deals op een rij</h3>
      <p>
        <i>Onderstaand overzicht wordt geüpdatet zodra er meer deals bekend zijn of komen te vervallen.</i>
      </p>
      <p>
        <b>   </b>
      </p>
      <h3>Switch-consoles en bundels</h3>
      <p>
        <b>   </b>
      </p>
      <h3>Switch-games</h3>
      <p>
        <b>   </b>
      </p>
      <h3>Nintendo eShop</h3>
      <p>   </p>
    </article>
  </body>
</html>