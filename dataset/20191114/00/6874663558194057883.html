<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/real_estate/articles/0,7340,L-3773731,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="עלייה של 2.7% במספר הדירות החדשות שנמכרו ביולי-ספטמבר לעומת הרבעון הקודם"/>
    <meta property="og:description" content="ביולי-ספטמבר נמכרו 7,440 דירות חדשות; בבאר שבע, ראש העין, אור עקיבא וראשל&quot;צ נרשמה ירידה חדה במספר מכירות הדירות החדשות. לעומת זאת ביהוד, אשדוד, נתיבות, בית שמש, רעננה ועכו נרשמה העלייה המשמעותית ביותר"/>
  </head>
  <body>
    <article>
      <h1>עלייה של 2.7% במספר הדירות החדשות שנמכרו ביולי-ספטמבר לעומת הרבעון הקודם</h1>
      <h2>ביולי-ספטמבר נמכרו 7,440 דירות חדשות; בבאר שבע, ראש העין, אור עקיבא וראשל"צ נרשמה ירידה חדה במספר מכירות הדירות החדשות. לעומת זאת ביהוד, אשדוד, נתיבות, בית שמש, רעננה ועכו נרשמה העלייה המשמעותית ביותר</h2>
      <address><time datetime="2019-11-14T00:00:00+00:00">14 Nov 2019</time> by <a rel="author">אמיתי גזית</a></address>
      <p>ירידה של 2.7% במספר הדירות החדשות שנמכרו ביולי-ספטמבר 2019, בהשוואה לאפריל-יוני. ביולי-ספטמבר נמכרו 7,440 דירות חדשות, לעומת 7,650 דירות באפריל-יוני. אך בלמ"ס מציינים כי בניכוי השפעות עונתיות, מספר העסקאות לרכישת דירה חדשה נחשב דווקא גבוה ב-2.7% לעומת 3 החודשים שקדמו לה.</p>
      <p>יצוין כי בתחילת השנה שינתה הלמ"ס את שיטת המדידה שלו, וכעת היא מבוססת על סקר שמבצע הלמ"ס על בסיס נתוני היתרי בנייה שהוא מקבל מרשויות מקומיות, בעוד שעד 2019 הלמ"ס השתמשה גם בנתונים שהתקבלו ממשרד הבינוי והשיכון בפרויקטים שבפיקוחו. עקב שינוי שיטת המדידה, הלמ"ס לא יכולה נכון להיום לספק השוואה של נתוני 2019 לשנים קודמות.</p>
      <p>מעל לרבע מהדירות שנמכרו הן במחוז מרכז - 2,008 המהוות 27% מסך הדירות. במחוז תל אביב נמכרו 1,618 - 21% מהדירות, במחוז חיפה נמכרו 1,389 דירות - 18% מהדירות, במחוז 651 דירות - 9% מסך הדירות. במחוז דרום נמכרו 1,075 דירות - 14%, ואילו במחוז ירושלים רק 592 דירות שמהוות 7.8% מסך העסקאות. ביו"ש נמכרו 111 יח"ד - 1.5% מסך העסקאות.</p>
      <figure>
        <img src="https://images1.calcalist.co.il/PicServer3/2019/09/01/930954/12_l.jpg"/>
        <figcaption>בנייה מבשרת ציון <br/>צילום: דוד הכהן</figcaption>
      </figure>
      <p>
        <b>עודף היצע בבאר שבע</b>
      </p>
      <p>על פי הלמ"ס בבאר שבע, ראש העין, אור עקיבא, ובראשון לציון, נרשמה ירידה חדה במספר  מכירות הדירות החדשות. בבאר שבע נרשמה ירידה של 45% מ-511 עסקאות באפריל-יוני ל-280 ביולי-ספטמבר. נזכיר בשנה האחרונה המדינה מתקשה לשווק מגרשים לבנייה בבאר שבע, והערכות הן כי הסיבה היא עודף היצע.</p>
      <p>באפריל-יוני נמכרו בראש העין 358 דירות, לעומת 156 בלבד ביולי-ספטמבר - ירידה של 56%. בראשון לציון נרשמה ירידה של 21.8% - מ-353 ל-376 דירות, ובאור עקיבא נרשמה ירידה של 60% מ-451 ל-177 דירות. הערכה היא כי הירידות בערים אלה לא נובעות מירידה בביקוש אלא  עצירה בשיווקים לאחר שנמכר מספר גבוה של דירות בכמה פרויקטים.</p>
      <p>הערים שבהן נרשם גידול משמעותי במספר העסקאות הם יהוד, אשדוד, נתיבות, בית שמש, רעננה ועכו.</p>
      <p>על פי נתוני הלמ"ס ביוני-ספטמבר נרשמה ירידה של 31.5% במספר הדירות שהחלה לבנייתן והן לא למכירה - כלומר כאלה שנבנו לשימוש עצמי: של בעל הקרקע במסגרת "בנה ביתך", קבוצת רכישה, להשכרה, להוסטל, ולדיור מוגן. מספר הדירות החדשות שלא למכירה שהחלה בנייתן ביולי-ספטמבר עמד על כ-3,830. </p>
      <p>השנה הלמ"ס החל לדווח גם על מספר העסקאות שדווחו לרשות המסים. על פי נתוני הרשות, מספר העסקאות לרכישת דירה חדשה שבוצעו ביולי-ספטמבר גבוה בהרבה מזה שבסקר הלמ"ס. על פי הדיווחים שהגיעו לרשות בתקופה הנבדקת נרשמו 9,550 עסקאות לרכישת דירה, כאשר 13% מהעסקאות האלה עוד לא נבדקו על ידי רשות המסים. הפער בין נתוני הלמ"ס לבין מספר הדירות בעסקאות שמדווחות לרשות המסים נובע מכך שהלמ"ס מתבססת על נתונים מתוך היתרי בנייה שהוצאו לחברות הבנייה, אך יש עסקאות שבוצעות ודווחו לרשות המסים תרם הוצאת היתר בנייה.</p>
    </article>
  </body>
</html>