<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Amerykantsi-vypustyly-metanovyy-traktor-yakyy-skorochuye-vykydy-na-80/"/>
    <meta property="og:site_name" content="Eco Town"/>
    <meta property="article:published_time" content="2019-11-14T00:00:00+00:00"/>
    <meta property="og:title" content="Американці зробили метановий трактор, який скорочує викиди на 80%"/>
    <meta property="og:description" content="Американський виробник спеціальної й сільськогосподарської техніки New Holland випустив метановий трактор, який скорочує викиди CO2 мінімум на 10%, а загальні викиди — на 80%."/>
  </head>
  <body>
    <article>
      <h1>Американці зробили метановий трактор, який скорочує викиди на 80%</h1>
      <address><time datetime="2019-11-14T00:00:00+00:00">14 Nov 2019</time> by <a rel="author">Наталя Яковлєва</a></address>
      <p>Американський виробник спеціальної й сільськогосподарської техніки New Holland випустив метановий трактор, який скорочує викиди CO2 мінімум на 10%, а загальні викиди — на 80%.</p>
      <p>T6 Methane Power переміг у категорії «Сталий розвиток» конкурсу<a href="https://traktorist.ua/news/4169-ogolosheno-peremozhtsiv-konkursu-traktor-roku-2020"> «Трактор року 2020»</a>, який проводився в рамках міжнародної виставки <a href="https://latifundist.com/sobytiya/2219-agritechnica-2019">Agritechnica 2019</a>, передає <a href="https://traktorist.ua/news/4181-metanoviy-traktor-new-holland-zdobuv-peremogu-u-nominatsiyi-staliy-rozvitok">Traktorist.ua</a>.</p>
      <blockquote>«Перевагою метанового трактора є зниження експлуатаційних витрат до 30%, - каже представник New Holland Томас Буркерт. - T6 Methane Power забезпечує продуктивність аналогічного дизельного трактора — потужність 180 к.с., крутний момент 740 Нм».</blockquote>
      <p>Метановий трактор оснащений абсолютно новим 6,7-літровим двигуном NEF, спеціально розробленим FPT Industrial для застосування у сільському господарстві.</p>
      <p>На T6 Methane Power метанові балони зберігаються у тому ж положенні, що і балони дизельного пального на стандартній моделі T6. Це забезпечує оператору відмінну видимість з кабіни і не обмежує доступ.</p>
      <p>Коробка передач 17*16 забезпечує швидкість 50 км/год і 40 км/год у режимі ECO.</p>
    </article>
  </body>
</html>