<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/betuttelwatch-kijkwijzer-overweegt-te-waarschuwen-voor-rokende-acteurs-in-film-en-op-tv/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T17:11:00+00:00"/>
    <meta property="og:title" content="Betuttelwatch – Kijkwijzer overweegt te waarschuwen voor rokende acteurs in film en op TV"/>
    <meta property="og:description" content="Sigaretten in culturele producties nu ook al kwetsend"/>
  </head>
  <body>
    <article>
      <h1>Betuttelwatch – Kijkwijzer overweegt te waarschuwen voor rokende acteurs in film en op TV</h1>
      <h2>Sigaretten in culturele producties nu ook al kwetsend</h2>
      <address><time datetime="2019-11-14T17:11:00+00:00">14 Nov 2019, 17:11</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De Nederlandse Kijkwijzer onderzoekt of er voortaan ook geïnformeerd moet worden dat er mensen roken in programma’s en films. Dat heeft directeur Tiffany van Stormbroek donderdag gemeld. Streamingdienst Disney+, die twee dagen geleden officieel van start ging, waarschuwt als eerste platform in Nederland als in tv-series of films sigaretten voorkomen.</p>
      <p>“De Kijkwijzer is gebaseerd op twee pijlers”, legt Van Stormbroek uit. “Wetenschappelijk onderzoek over het effect van media op kinderen. En de mening van de Nederlandse ouders, die we regelmatig vragen wat zij belangrijk vinden. Deze twee aspecten worden meegenomen in onze classificatie.” Op basis hiervan is twintig jaar geleden besloten icoontjes voor bijvoorbeeld geweld, drugsgebruik of seks in het leven te roepen.</p>
      <p>Tijden veranderen natuurlijk, erkent Van Stormbroek. “Toen werd er nog volop gerookt in de trein of het vliegtuig. Inmiddels is de maatschappelijke opinie over roken veranderd.”</p>
      <p>Het ligt overigens niet voor de hand dat er een apart pictogram voor roken komt. “Maar je zou er bijvoorbeeld aan kunnen denken dat sigaretten worden toegevoegd aan het icoontje voor drugs”, suggereert ze. De directeur kan niet zeggen op welke termijn hier een besluit over moet worden genomen.</p>
      <p>Een pictogram voor “verouderde culturele representatie”, zoals Disney+ dat in de VS ook heeft, staat overigens nog niet op de agenda van de Kijkwijzer. De streamingdienst waarschuwt bijvoorbeeld bij oude tekenfilms die Afro-Amerikaanse personages opvoeren dat die als racistische kunnen worden ervaren. “We hebben overigens wel een pictogram voor discriminatie”, zegt Van Stormbroek hierover.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>