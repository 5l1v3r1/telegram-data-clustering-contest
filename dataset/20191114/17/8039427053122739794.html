<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954855"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T17:57:12+00:00"/>
    <meta property="og:title" content="బాలల రక్షణకు ప్రభుత్వం ప్రత్యేక చర్యలు- మంత్రి సత్యవతి రాథోడ్‌"/>
    <meta property="og:description" content="ADVT"/>
  </head>
  <body>
    <article>
      <h1>బాలల రక్షణకు ప్రభుత్వం ప్రత్యేక చర్యలు- మంత్రి సత్యవతి రాథోడ్‌</h1>
      <address>
        <time datetime="2019-11-14T17:57:12+00:00">14 Nov 2019, 17:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> తెలంగాణ రాష్ట్రంలో బాలలకు రక్షణ కవచంగా ప్రభుత్వం ప్రత్యేక చర్యలు తీసుకుంటోందని మహిళా, శిశు సంక్షేమశాఖ మంత్రి సత్యవతీరాథోడ్‌ అన్నారు. గర్భం దాల్చిన నాటి నుంచే తల్లికి, పిల్లలకు ప్రభుత్వమే పౌష్టికాహారం అందిస్తోందన్నారు. గురువారం బాలల దినోత్సవం సందర్భంగా రవీంద్ర భారతిలో మహిళా, శిశుసంక్షేమవాఖ ఆధ్వర్యంలో నిర్వహించిన కార్యక్రమానికి మంత్రి సత్యవతి ముఖ్యఅతిధిగా హాజరయ్యారు. ఈసందర్భంగా ఆమె మాట్లాడుతూ బాల్యం అమూల్యమైంది. దానిని బాలలందరూ సద్వినియోగం చేసుకుని ప్రయోజకులు కావాలని అన్నారు. బాలల హక్కులను పరిరక్షించడానికి ప్రభుత్వం జువనైల్‌ జస్టిస్‌ యాక్ట్‌2015 తీసుకు వచ్చిందన్నారు. బాల్య వివాహాల నిరోధక చట్టం, బాలల ఉచిత నిర్భంద విద్యాహక్కుచట్టం, ప్రీ నైటల్‌ డయాగ్నోస్టిక్‌ టెక్నిక్‌యాక్ట్‌, బాల కార్మికుల నిరోధక చట్టం, వంటివి సమర్ధవంతంగా అమలు జరిగేలా చర్యలు తీసుకుంటున్నామని అన్నారు. మహిళలు, బాలల సంక్షేమం కోసం మరిన్ని కార్యక్రమాలను ప్రభుత్వం తీసుకుంటుందన్నారు. ఈసందర్భంగా వివిధ రంగాల్లో ప్రతిభ కనబరిచిన విద్యార్ధులకు మంత్రి సత్యవతి బహుమతులను అందజేశారు. వివిధ పాఠశాలల నుంచి వచ్చిన విద్యార్ధులు ప్రదర్శించిన సాంస్కృతిక కార్యక్రమాలు ఆహుతులను ఆకట్టుకున్నాయి.</p>
    </article>
  </body>
</html>