<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/bugune-kadar-kesfedilen-en-uzak-noktadaki-cismin-yeni-ad-belli-oldu-arrokoth?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-14T17:05:25+00:00"/>
    <meta property="og:title" content="Bugüne kadar keşfedilen en uzak noktadaki cismin yeni adı 'Arrokoth'"/>
    <meta property="og:description" content="Güneş'ten 4 milyar mil uzaklıktaki, bugüne kadar keşfedilen en uzak gök cismi &quot;2014 MU69&quot; resmi adına kavuştu: Arrokoth. İlk keşfedildiğinde gök cismine verilen &quot;Ultima Thule&quot; ismi Nazilerle olan bağı nedeniyle tartışma yaratmıştı."/>
  </head>
  <body>
    <article>
      <h1>Bugüne kadar keşfedilen en uzak noktadaki cismin yeni adı 'Arrokoth'</h1>
      <address><time datetime="2019-11-14T17:05:25+00:00">14 Nov 2019, 17:05</time> by <a rel="author">Tuba Altunkaya</a></address>
      <p>Güneş'ten 4 milyar mil uzaklıktaki, bugüne kadar keşfedilen en uzak gök cismi "2014 MU69" resmi adına kavuştu: Arrokoth.</p>
      <p>Amerikan yerlilerinden Powhatan halkının dilinde "gökyüzü" anlamına gelen Arrokoth'un adını verdiği gök cismi geçici olarak "Ultima Thule" olarak anılıyordu. Eski Yunan ve Romalıların dünyanın sınırlarının ötesinde en uzak yerleri tanımlamak için kullandıkları "Ultima Thule" ismi Nazilerle olan bağı nedeniyle tartışma yaratmıştı.</p>
      <p>35 kilometre uzunluğunda ve 15 kilometre genişliğinde kardan adam şeklindeki Arrokoth, Güneş Sistemi'nin en uç gezegeni Plüton'dan 1,6 milyar kilometre uzaklıkta yer alıyor.</p>
      <ul>
        <li>
          <a href="https://tr.euronews.com/2019/01/02/gunes-sistemi-nin-en-uzak-noktasindan-dunya-ya-ilk-sinyal">Güneş Sistemi'nin en uzak noktasından Dünya'ya ilk sinyal</a>
        </li>
        <li>
          <a href="https://tr.euronews.com/2019/01/03/video-gunes-sisteminin-en-uzaginda-kardan-adam-goruntulendi">Video | Güneş sisteminin en uzağında 'kardan adam' görüntülendi</a>
        </li>
        <li>
          <a href="https://tr.euronews.com/2019/03/09/samanyolu-galaksisinin-kutlesi-hesaplandi-1-5-trilyon-gunes-kutlesi-buyuklukte">Samanyolu Galaksisi’nin kütlesi hesaplandı</a>
        </li>
      </ul>
      <p>NASA'ya ait New Horizons (Yeni Ufuklar) adlı uzay aracının, bu yılın ilk günü çok yakından görüntülediği Arrokoth, bugüne kadar keşfedilen en uzak noktadaki gök cismi olarak tarihe geçti. 1 Ocak 2019 günü, uzay aracının Arrokoth'a en yakın olduğu ana dair ilk sinyal uçuştan 10 saat sonra Dünya'ya ulaşmıştı.</p>
      <p>Arrokoth'un Güneş Sistemi'ndeki cisimlerin nasıl oluştuğuyla ilgili daha fazla bilgi vermesi bekleniyor.</p>
      <p>Ek kaynaklar<b> • AP</b></p>
    </article>
  </body>
</html>