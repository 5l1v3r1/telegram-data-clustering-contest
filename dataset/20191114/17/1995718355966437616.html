<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152239-volontery-prosiat-pryvitaty-hlopcia-u-iakogo-tato-prykordonnyk-zagynuv-na-shodi-ukrainy"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T17:19:00+00:00"/>
    <meta property="og:title" content="Волонтери просять привітати хлопця, у якого тато-прикордонник загинув на Сході України"/>
    <meta property="og:description" content="На Волині триває реалізація проекту «Діти Небесного Легіону»."/>
  </head>
  <body>
    <article>
      <h1>Волонтери просять привітати хлопця, у якого тато-прикордонник загинув на Сході України</h1>
      <address>
        <time datetime="2019-11-14T17:19:00+00:00">14 Nov 2019, 17:19</time>
      </address>
      <p>На Волині триває реалізація проекту «Діти Небесного Легіону».<br/><br/>Організатори повідомили про ще одну дитину, якій охочі можуть допомогти.<br/><br/><a href="http://www.volynpost.com/news/152138-volynian-zaklykayut-zrobyty-podarunok-divchynci-tato-iakoi-zagynuv-v-avarii">ЧИТАТИ БІЛЬШЕ ПРО ДІТЕЙ НЕБЕСНОГО ЛЕГІОНУ</a><br/><br/><b>Щоб допомогти, потрібно звертатися за цими контактами: (050) 973-44-84; (098) 948-14-50.</b><br/><br/>Невдовзі сімнадцятий день народження зустріне <b>Дмитро Гулюк</b>, котрий є сином <b>Сергія Гулюка</b> – молодшого сержанта Луцького прикордонного загону Державної прикордонної служби України, котрий героїчно загинув на Сході 31 липня 2014 в районі Василівки під час обстрілу прикордонників російськими окупантами з мінометів та гранатометів. У Гулюка сиротами лишилося троє дітей. За особисту мужність та героїзм, виявлені у захисті державного суверенітету та територіальної цілісності України, вірність військовій присязі під час російсько-української війни, нагороджений орденом «За мужність» III ступеня (посмертно).<br/><br/>Безумовним авторитетом для Дмитра завжди був і буде його тато Сергій, саме його він ставить собі у приклад в усьому. Батько навчив хлопця хорошим та мудрим речам, усі його настанови син береже у своєму серці. <br/><br/>«Ми з ним ходили на риболовлю, грали у футбол. Був зі мною на тренуваннях та допомагав. Оскільки, я старший, стараюсь так само як і він проводити час з братом, сестричкою та з мамою» – з гордістю промовляє іменинник.<br/><br/>Дмитро, навчається у Волинському обласному ліцеї з ПВФП імені Героїв Небесної Сотні в 11 класі. Успішність добра, найбільше йому до вподоби фізкультура та математика, а не дуже – географія та фізика. <br/><br/>Великим захопленням для нашого іменинника є силові види спорту. Він відвідує дзюдо, і за свої результати частенько піднімається ще й на призовий подіум в своїй категорії. Навіть, вже є кандидатом у майстри спорту з дзюдо. Раніше ще пробував себе у сумо та самбо. <br/>Дмитро не проти у майбутньому пов’язати свою професію зі спортом. Але можливо продовжить навчання по військовому напрямку. Цікавить також спеціальність кібербезпека.<br/><br/>Хлопець дуже любить подорожувати. Завдячуючи підтримці волонтерів та небайдужих людей побував уже в багатьох країнах: в Англії, Польщі, Болгарії, Литві, Чехії. <br/><br/>Із відомих людей хотів би зустрітися із Георгієм Зантараю і Олександром Косталєвим.<br/><br/>Діма – добрий, відкритий, щирий хлопець, якому рано довелося подорослішати та взяти на себе обов’язки глави сімейства. В нього, як і у кожної людини бувають певні труднощі в житті, але у важких ситуаціях юнак не впадає у відчай, а намагається їх долати. У Дмитра є ще молодший брат Максим, який дуже любить у всьому бути першим і дуже засмучується коли програє. Є ще дев'ятирічна сестричка Софійка, яку він називає принцесою, вона любить співати та танцювати, професійно займається танцями, та ходить на фортепіано. Він дуже любить своїх рідних та піклується про них, а вони, в свою чергу, сприймають його як тата.<br/><br/>Дмитро про маму Юлію відгукується дуже тепло. Каже, що вона найкраща, найгарніша і найдобріша для нього людина на цілім світі. Він їй допомагає і підтримує у всьому, а також виконує усі домашні обов’язки.<br/><br/>Сім'я отримала фінансові виплати з приводу втрати на війні годувальника, але діти ростуть і потрібно весь час купувати одяг та взуття, а також є й інші побутові нюанси. Діма з мамою кажуть: «Матеріальні труднощі є, але будемо старатися помаленьку долати їх самі. З Божою допомогою і допомогою волентерів, та простих людей». Хлопець вдячний за підтримку усім небайдужим до його долі та його родини і не проти, щоб листуватися з друзями.<br/><br/>Інформація про батька хлопця є у Книзі пам’яті. Деталі за посиланням: http://memorybook.org.ua/4/gulyksergiy.htm<br/><br/>Маєте бажання підтримати дітей – переказуйте кошти нашому координатору даного проекту Natali Sky(Приватбанк: 4149-4991-2177-2535 Скиба Наталія Миколаївна).<br/><br/>Інформація для благодійників: ГУЛЮК ДМИТРО - невдовзі 17 років (18.11.2002). м. Луцьк. Ріст: 173 см , розмір взуття 41-42. <br/>Подарунок до ДН: будь-який сюрприз на ваш розсуд.</p>
    </article>
  </body>
</html>