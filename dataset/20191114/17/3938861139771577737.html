<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_opublikuvali-novi-dokazi-prichetnosti-rosiyi-do-katastrofi-mn17/938178"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:14:00+00:00"/>
    <meta property="og:title" content="Опублікували нові докази причетності Росії до катастрофи МН17"/>
    <meta property="og:description" content="Спільна слідча група опублікувала чергову частину телефонних розмов російських бойовиків з їх кураторами. Спілкування відбувалося за кілька тижнів до збиття рейсу MH17 на Донбасі в 2014 році, доповідають JIT. На аудіо &amp;ndash; розмова терориста, самопроголошеного прем'єр-міністра ..."/>
  </head>
  <body>
    <article>
      <h1>Опублікували нові докази причетності Росії до катастрофи МН17</h1>
      <address><time datetime="2019-11-14T17:14:00+00:00">14 Nov 2019, 17:14</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938178_w_300.jpg?v=1"/>
        <figcaption>На фото тіла загиблих, яких збили за вказівкою російського керівництва. Фото: Reuters</figcaption>
      </figure>
      <p>Спільна слідча група опублікувала чергову частину телефонних розмов російських бойовиків з їх кураторами.</p>
      <p>Спілкування відбувалося за кілька тижнів до збиття рейсу MH17 на Донбасі в 2014 році, доповідають <a href="https://www.politie.nl/ru/themes/mh17-%D0%BF%D0%BE%D0%B8%D1%81%D0%BA-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B5%D0%B9-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D1%8B.html#alinea-title----">JIT</a>.</p>
      <p>На аудіо – розмова терориста, самопроголошеного прем'єр-міністра Олександра Бородая та самопроголошеного міністра оборони так званої Донецької народної республіки <b>Ігоря Гіркіна</b> із кримським окупантом <b>Сергієм Аксьоновим</b> та помічником президента Російської Федерації <b>Владиславом Сурковим.</b></p>
      <p>Під час розмов терористи не цуралися того, щоб обговорювати команди з Кремля.</p>
      <p>"Ну, ваші плани далекосяжні. Мої ні. Я виконую замовлення і захищаю інтереси єдиної держави - Російської Федерації. Це суть", - сказав в одній з телефонних розмов, що відбулася 3 липня 2014 року о 17:30:15 російських загарбник Бородай.</p>
      <p>Під час іншого дзвінка бойовики ділилися враженнями від того, що на Донбас "люди приїжджають з мандатом від Шойгу". <b>Сергій Шойгу</b> - міністр оборони Росії.</p>
      <p>В розмові йшлося про те, що приїжджі з Москви виженуть з місць тамтешніх ватажків та візьмуть командування на себе.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/life/_zurnalisty-nashli-gde-i-pod-kakim-imenem-skryvaetsya-terrorist-bezler/937176"/>
      </related>
      <p>JIT також повідомили, що деякі бойовики, які співпрацюють зі слідством, розповіли про те, як російська служба безпеки ФСБ і служба військової розвідки ГРУ приймали участь в управлінні окупованими населеними пунктами.</p>
      <p>За декілька днів до збиття пасажирського літака МН17 над Сніжним, 13 серпня 2014 року о 00 год. 28 хв. 31 с. Бойовик Бородай (B) подзвонив обвинуваченому Гіркіну (С).</p>
      <p>У JIT надали стенограму запису:</p>
      <p>В: Алло?! Де ти?</p>
      <p>C: Ну, я повертаюся в штаб.</p>
      <p>В: Ти повертаєшся в штаб?</p>
      <p>C: Так, це так. Уся концепція там змінюється. Я маю на увазі, що ми більше не багаті власники тваринництва, але бідні вуличні... як там... жебраки.</p>
      <p>В: (...) Отже, що ми робимо? Ми їдемо в штаб?</p>
      <p>C: Так-так-так-так! Повертайся в штаб. Бувай!</p>
      <p>В: Тоді гаразд! Ось так! Добре! Ми їдемо в штаб!..</p>
      <p>C: Ага... Так.</p>
      <p>В: Як завжди, ми їдемо...</p>
      <blockquote>5 років тому російські бойовики пострілом з зенітно-ракетного комплексу протиповітряної оборони "Бук", ракетою "Бук Телар" збили пасажирський літак Boeing 777. Він летів рейсом МН17 з зі столиці Нідерландів Амстердаму до Куала Лумпур в Малайзії.<br/>На борту було 298 людей, вони всі загинули.</blockquote>
    </article>
  </body>
</html>