<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zinku-iz-shistma-ditmi-pidpalili-v-hati/938193"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:22:00+00:00"/>
    <meta property="og:title" content="Жінку із шістьма дітьми підпалили в хаті"/>
    <meta property="og:description" content="У пожежі на Житомирщині ледь не загинула мати і 6 дітей. Оселю, де спала жінка з малюками, начебто підпалив її колишній чоловік. Це сталось о 5-й ранку. Матір із дітьми врятувало те, що від тріскоту вогню прокинувся старший син. Коли вибіг на вулицю, побачив що палає дах, і почав будити ..."/>
  </head>
  <body>
    <article>
      <h1>Жінку із шістьма дітьми підпалили в хаті</h1>
      <address><time datetime="2019-11-14T17:22:00+00:00">14 Nov 2019, 17:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938193_w_300.jpg?v=1"/>
        <figcaption>На Житомирщині підпалили будинок багатодітної родини. Фото - ТСН</figcaption>
      </figure>
      <p>У пожежі на Житомирщині ледь не загинула мати і 6 дітей.</p>
      <p>Оселю, де спала жінка з малюками, начебто підпалив її колишній чоловік. Це сталось о 5-й ранку. Матір із дітьми врятувало те, що від тріскоту вогню прокинувся старший син. Коли вибіг на вулицю, побачив що палає дах, і почав будити інших, повідомляє <a href="https://tsn.ua/ukrayina/na-zhitomirschini-cherez-pidpal-matir-ta-shestero-ditey-led-ne-zaginuli-u-pozhezhi-1443123.html">ТСН.</a></p>
      <p>Жінка встигла вивести надвір усіх дітей. Рятувальники, які гасили будинок, кажуть - ще кілька хвилин, і врятуватися родина б не змогла.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_posvarivsya-z-tescheyu-cholovik-sered-hati-pidpaliv-gazovij-balon/770585"/>
      </related>
      <p>У поліції одразу запідозрили підпал, адже біля хати знайшли пляшку із пальним. 32-річна жінка вказала на свого цивільного чоловіка - нещодавно вона вигнала його з хати, і він був обурений. Чоловіка затримала поліція. Щодо самої хати, від неї майже нічого не лишилося. Тимчасово багатодітну родину поселили у санаторії.</p>
      <p>"Пожежа сталася через підпал, поблизу було знайдено пляшку з різким запахом пального. До того ж є свідки, які того вечора бачили поблизу будинку колишнього чоловіка заявниці", - каже прес-офіцер Новоград-Волинського райвідділу поліції Інна Вовченко.</p>
      <p>Триває слідство.</p>
      <blockquote>Заради помсти <a href="https://gazeta.ua/articles/np/_colovik-pidpaliv-u-hati-kolishnyu-druzhinu-z-ditmi/766803">33-річний чоловік вночі підпалив хату,</a> де спала його колишня дружина із двома дітьми. Подія трапилася в одному із сіл Хмельницького району Хмельницької області.</blockquote>
    </article>
  </body>
</html>