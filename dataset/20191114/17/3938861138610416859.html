<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science/_na-orbitu-viveli-pershij-shtuchnij-suputnik-marsu/938176"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:00:00+00:00"/>
    <meta property="og:title" content="На орбіту вивели перший штучний супутник Марсу"/>
    <meta property="og:description" content="14 листопада 1971 року перший міжпланетний космічний апарат &quot;Марінер-9&quot; досягнув орбіти Марса. Пристрій запустили 30 травня того ж року з космодрому на мисі Канаверал о 22:23. Його доправили за допомогою ракети-носія &quot;Atlas-Centaur&quot;. Метою безпілотного зонду NASA було дослідження червоної ..."/>
  </head>
  <body>
    <article>
      <h1>На орбіту вивели перший штучний супутник Марсу</h1>
      <address><time datetime="2019-11-14T17:00:00+00:00">14 Nov 2019, 17:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938176_w_300.jpg?v=0"/>
        <figcaption>"Марінер-9" - перший штучний супутник Марсу Фото: NASA</figcaption>
      </figure>
      <p>14 листопада 1971 року перший міжпланетний космічний апарат "Марінер-9" досягнув орбіти Марса.</p>
      <p>Пристрій запустили 30 травня того ж року з космодрому на мисі Канаверал о 22:23. Його доправили за допомогою ракети-носія "Atlas-Centaur". Метою безпілотного зонду NASA було дослідження червоної планети. Американський супутник випередив радянський апарат "Марс-2" на 13 днів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/science/_ilon-mask-zapustiv-na-orbitu-60-suputnikiv/937675"/>
      </related>
      <p>Перші зображення поверхні Марса він відправив у кінці жовтня 1971 року. Однак через те, що на планеті вирувала сильна пилова буря, вони виявились неякісними. Чіткі знімки вийшли після її припинення близько 10 січня 1972 року. Загалом протягом своєї місії "Марінер-9" надіслав 7329 знімків.</p>
      <p>27 жовтня 1972 року "Марінер-9" вимкнули після використання запасів газу, які були потрібні для відслідковування його перебування. Штучний супутник перебуватиме на орбіті до 2022 року. За оцінками NASA, після апарат потрапить у атмосферу Марса, де згорить, або впаде на поверхню планети.</p>
      <blockquote>"Марінер-9" оснащений двома телевізійними камерами, ультрафіолетовим та інфрачервоним спектрометрами, а також інфрачервоним радіометром. Прилади розташовані на сканувальній платформі, яка спрямовує їх на потрібні ділянки планети.</blockquote>
    </article>
  </body>
</html>