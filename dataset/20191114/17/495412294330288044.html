<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/terremoto-oggi-in-indonesia-m-7-4-allerta-tsunami-rischio-onde-fino-a-300-km/1949390/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T17:11:13+00:00"/>
    <meta property="og:title" content="Terremoto oggi in Indonesia, M 7.4: allerta tsunami/ “Rischio onde fino a 300 km”"/>
    <meta property="og:description" content="Terremoto Indonesia, scatta l'allerta tsunami: scossa di magnitudo 7.4 registrata oggi nel Mar delle Molucche. Le ultime notizie."/>
  </head>
  <body>
    <article>
      <h1>Terremoto oggi in Indonesia, M 7.4: allerta tsunami/ “Rischio onde fino a 300 km”</h1>
      <h2>Terremoto Indonesia, scatta l’allerta tsunami: scossa di magnitudo 7.4 registrata oggi nel Mar delle Molucche. Le ultime notizie.</h2>
      <address><time datetime="2019-11-14T17:11:13+00:00">14 Nov 2019, 17:11</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>Violento terremoto in Indonesia</b>, torna la paura nel sud-est asiatico: oggi, giovedì 14 novembre 2019, è stata registrata una scossa di <b>magnitudo 7.4</b> nel <b>mar delle Molucche</b>, al largo delle coste indonesiane. Come riporta Usgs – ente geofisico Usa – il potente sisma è stato rilevato al largo dell’isola di Ternate, a 45 chilometri di profondità ed a 140 chilometri dal capoluogo. Le autorità indonesiane hanno diramato l’allerta tsunami: il terremoto potrebbe infatti causare onde fino a 300 chilometri dall’epicentro sulle coste indonesiane. L’European-Mediterranean Seismological Centre (EMSC) stima la scossa come magnitudo 7.1, l’ennesimo sisma che colpisce la “Pacific Ring of Fire”, area del bacino dell’Oceano Pacifico nota per essere soggetta frequentemente a potenti terremoti. Fino a questo momento le autorità non hanno registrato danni a persone o cose.</p>
      <h4>TERREMOTO INDONESIA, M 7.4: DIRAMATA ALLERTA TSUNAMI</h4>
      <p>Attesi aggiornamenti nel corso delle prossime ore sul terremoto che ha colpito l’Indonesia: le autorità locali hanno invitato i residenti a stare lontani dalle spiagge e dal mare. Non è il prima sisma di una certa entità a verificarsi nel sud-est asiatico: tra luglio e settembre, tre scosse di magnitudo superiore al 6.0. <a href="https://www.ilsussidiario.net/news/terremoto-indonesia-m-6-5-video-un-morto-e-diversi-feriti-paura-ad-ambon/1930122/"><b>Il terremoto di fine settembre</b></a> fece registrare un morto e diversi feriti sempre sulle isole Molucche, mentre il più violento è <a href="https://www.ilsussidiario.net/news/terremoto-in-indonesia-magnitudo-7-1-ultime-scosse-paura-sullisola-di-halmahera/1905104/"><b>quello di metà luglio</b></a>: magnitudo 7.1, colpita l’isola di Halmahera. Terremoti avvertiti anche a centinaia di chilometri di distanza dall’epicentro e che si caratterizzano per la serie di scosse collaterali che fanno tremare la terra per diversi minuti. In tutti e tre i casi, danni ingenti a case ed edifici.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/laurent-simons-a-9-anni-si-laurea-in-ingegneria-e-il-piu-giovane-della-storia/1949614/"/>
        <a href="https://www.ilsussidiario.net/news/torero-affonda-coltello-nella-testa-del-toro-video-choc-appello-peta-fermiamoli/1949533/"/>
        <a href="https://www.ilsussidiario.net/news/modella-23enne-partorisce-in-bagno-non-sapeva-di-essere-incinta/1949519/"/>
        <a href="https://www.ilsussidiario.net/news/hong-kong-il-piano-della-cina-per-infiltrare-le-universita-di-tutto-loccidente/1949303/"/>
        <a href="https://www.ilsussidiario.net/news/stregoneria-migliaia-di-minori-abusati-casi-in-aumento/1949204/"/>
        <a href="https://www.ilsussidiario.net/news/california-sparatoria-in-una-scuola-7-feriti-2-sono-gravi-e-caccia-allaggressore/1949409/"/>
      </related>
    </article>
  </body>
</html>