<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/popova-ochakvam-radev-da-podpishe-do-15-dni-406735.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T17:46:16+00:00"/>
    <meta property="og:title" content="Попова: Очаквам Радев да подпише до 15 дни"/>
    <meta property="og:description" content="В противен случай ще наруши Конституцията, каза бившият вицепрезидент"/>
  </head>
  <body>
    <article>
      <h1>Попова: Очаквам Радев да подпише до 15 дни</h1>
      <address><time datetime="2019-11-14T17:46:16+00:00">14 Nov 2019, 17:46</time> by <a rel="author">сс</a></address>
      <p>По Конституция най-късно до 15 дни президентът Румен Радев трябва да е подписал указа за назначаване на новия главен прокурор Иван Гешев. Това заяви бившият вицепрезидент Маргарита Попова по Канал 3. Тя добави, че неговото правомощие е записано в член 125 ал.2 от Конститцията и то не е „обвързана компетентност“, както е в областта на дипломацията и отбраната.</p>
      <p>На въпрос дали може да сезира Конституционния съд, Попова обясни, че той може да го направи само с въпрос по отношенние на законосъобразност, а не по отношение на огранизацията на работата на ВСС, защото това повелява Конституцията. Тя добави, че не очаква съветниците му да му дадат подобен съвет.</p>
      <p>Ако не се произнесе в законовия срок – 15 дни, това ще му коства неприятни взаимоотношенията с Конституционния съд, каза още Попова. Това ще означава, че ще наруши Конституцията, това е моят прочит, каза бившият правосъден министър.</p>
      <p>Президентът искаше да каже, че чува всички граждани, затова върна процедурата. Но той го направи без писмени мотиви до ВСС, въпреки че имаше подобни спекулации по време на днешното заседание, каза още Попова.</p>
      <p>Тя изрази разочарование, че днешните разпри във ВСС напомняли дразгите в пленарна зала. Политическото говорене на заседанието срива доверието в съдебната системе, заяви Попова.   </p>
      <p> </p>
    </article>
  </body>
</html>