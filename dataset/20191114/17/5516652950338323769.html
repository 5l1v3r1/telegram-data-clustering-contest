<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425772/kalesma-toy-dopar-gia-thn-hmera-kallipateira"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T17:40:01+00:00"/>
    <meta property="og:title" content="Κάλεσμα του ΔΟΠΑΡ για την «Ημέρα Καλλιπάτειρα»"/>
    <meta property="og:description" content="Κάλεσμα με ανακοίνωσή του απευθύνει ο ΔΟΠΑΡ προς όλους τους πολίτες της Ρόδου, για να ενισχύσουν την προσπάθεια εξωραϊσμού του ΔΑΚ «Καλλιπάτειρα» την Κυριακή 24 Νοεμβρίου. Ήδη φορείς και εθελοντικές ομάδες έχουν δηλώσει «παρών», ώστε η μεγαλύτερη αθλητική εγκατάσταση του νησιού μας ν’ αλλάξει μορφή προς το καλύτερο."/>
  </head>
  <body>
    <article>
      <h1>Κάλεσμα του ΔΟΠΑΡ για την «Ημέρα Καλλιπάτειρα»</h1>
      <h2>Την Κυριακή 24 Νοεμβρίου φορείς και εθελοντικές ομάδες θα είναι στο Κορακόνερο, προκειμένου να βοηθήσουν και ν’ αλλάξει μορφή η μεγαλύτερη αθλητική εγκατάσταση στο νησί μας</h2>
      <address>
        <time datetime="2019-11-14T17:40:01+00:00">14 Nov 2019, 17:40</time>
      </address>
      <p>
        <b>Κάλεσμα με ανακοίνωσή του απευθύνει ο ΔΟΠΑΡ προς όλους τους πολίτες της Ρόδου, για να ενισχύσουν την προσπάθεια εξωραϊσμού του ΔΑΚ «Καλλιπάτειρα» την Κυριακή 24 Νοεμβρίου. Ήδη φορείς και εθελοντικές ομάδες έχουν δηλώσει «παρών», ώστε η μεγαλύτερη αθλητική εγκατάσταση του νησιού μας ν’ αλλάξει μορφή προς το καλύτερο.</b>
      </p>
      <p>Η ανακοίνωση:</p>
      <p>«Την Κυριακή, 24 Νοεμβρίου 2019 και ώρα 9.00 π.μ, ο Δ.Ο.Π.Α.Ρ. διοργανώνει δράση καθαρισμού-εξωραϊσμού στους χώρους περιπάτου, άσκησης και αναψυχής στο αθλητικό κέντρο Καλλιπάτειρα - Καρακόνερο (Λεωφόρος Ρόδου-Καλλιθέας).</p>
      <p>Τη δράση στηρίζουν οι τεχνικές υπηρεσίες του Δήμου, η ΔΕΥΑΡ, η υπηρεσία Καθαρισμού, η υπηρεσία Πρασίνου και το προσωπικό του ΔΟΠΑΡ.</p>
      <p>Τη δράση συνδράμουν εθελοντικές ομάδες αθλητικοί σύλλογοι, Δημότες, επαγγελματίες, ο ΔΕΔΔΗΕ, οι Πρόσκοποι Δωδεκανήσου, η 95 ΑΔΤΕ, η Πυροσβεστική και η λίστα συνέχεια μεγαλώνει....</p>
      <p>Σημείο συνάντησης: Είσοδος Αθλητικού Κέντρου</p>
      <p>Δημότες, Φορείς, Σύλλογοι, Σχολεία, Εθελοντικές Οργανώσεις, Επαγγελματίες μπορούμε να αναβαθμίσουμε με την ενεργό συμμετοχή μας την ποιότητα της ζωής μας, αξιοποιώντας και διατηρώντας σε υψηλό επίπεδο τις υποδομές της πόλης μας, που με αγώνες δημιουργήσαμε».</p>
      <figure>
        <img src="https://www.rodiaki.gr/medias/2019/11/13/32ed374d8932eb56234eaec89539f5e1.jpg"/>
      </figure>
    </article>
  </body>
</html>