<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-violenza-sulle-donne-organizzati-corsi-gratuiti-di-autodifesa-femminile.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T17:47:06+00:00"/>
    <meta property="og:title" content="S. Teresa. Violenza sulle donne, organizzati corsi gratuiti di autodifesa femminile"/>
    <meta property="og:description" content="L'iniziativa sarà presentata venerdì 15 novembre nel Palazzo della Cultura. I corsi di autodifesa si terranno nella palestra del liceo &quot;Caminiti-Trimarchi&quot;"/>
  </head>
  <body>
    <article>
      <h1>S. Teresa. Violenza sulle donne, organizzati corsi gratuiti di autodifesa femminile</h1>
      <address><time datetime="2019-11-14T17:47:06+00:00">14 Nov 2019, 17:47</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>L'iniziativa sarà presentata venerdì 15 novembre nel Palazzo della Cultura</i>
      </p>
      <p>S. TERESA – <b>Corsi gratuiti di autodifesa femminile</b> saranno offerti a tutte le donne del comprensorio jonico grazie alla sinergia tra l’Amministrazione comunale di S. Teresa e l’Asd Natural Gym Center.</p>
      <p>L’iniziativa, promossa in occasione della <b>Giornata internazionale contro la violenza sulle donne</b>, sarà presentata <b>venerdì 15 novembre</b>, alle 17, nel Palazzo della Cultura, nell’ambito dell’evento organizzato dal Caffè d’Arte “Il Paese di fronte al mare”.</p>
      <p>Interverranno <b>Danilo Lo Giudice</b>, sindaco di S. Teresa; <b>Annalisa Miano</b>, assessore alle Pari opportunità; <b>Maria Carmela Lipari</b>, dirigente scolastico dell’Istituto di Istruzione Superiore “Caminiti – Trimarchi”; <b>Salvatore Grasso</b>, responsabile nazionale Asi settore Arti e strumenti di combattimenti; <b>Valentina Nicotra</b>, responsabile Kim promozione e sviluppo difesa donna e responsabile Ensi Sicilia Antiaggressione femminile.</p>
      <p>A seguire, l’evento “Le poetesse siciliane” raccontate e cantate da <b>Alfio Patti</b>, cantastorie aedo di Sicilia.</p>
      <p>I corsi saranno curati da <b>Andrea Scaletti</b>, istruttore di difesa personale femminile. Gli incontri, aperti alla partecipazione di tutte le donne residenti nel territorio jonico, si terranno il <b>21 e il 28 novembre, il 5 e il 12 dicembre</b> (dalle 18 alle 20) nella palestra dell’Istituto “Caminiti-Trimarchi”.</p>
    </article>
  </body>
</html>