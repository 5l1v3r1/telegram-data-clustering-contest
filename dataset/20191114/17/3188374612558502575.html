<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/interesting/design/106945"/>
    <meta property="og:site_name" content="ВСВІТІ"/>
    <meta property="article:published_time" content="2019-11-14T17:36:58+00:00"/>
    <meta property="og:title" content="5 хитрощів, які допоможуть зробити ваш дім більш затишним"/>
    <meta property="og:description" content="У кожного повинно бути місце, де ми відчуваємо себе у безпеці. «Мій дім – моя фортеця» кажуть у народі, бо саме стіни рідного дому можуть позбавити від стресу та заспокоїти. Що ж робити в тому випадку, коли ваш будинок перестав бути вашим захисником, а стіни почали на вас давити? Нещодавно англомовний журнал “Pure Wow” поділився […]"/>
  </head>
  <body>
    <article>
      <h1>5 хитрощів, які допоможуть зробити ваш дім більш затишним</h1>
      <address><time datetime="2019-11-14T17:36:58+00:00">14 Nov 2019, 17:36</time> by <a rel="author">Альона Гук</a></address>
      <figure>
        <img src="http://vsviti.com.ua/wp-content/uploads/2019/11/0-7.jpg"/>
      </figure>
      <p>У кожного повинно бути місце, де ми відчуваємо себе у безпеці. «Мій дім – моя фортеця» кажуть у народі, бо саме стіни рідного дому можуть позбавити від стресу та заспокоїти. Що ж робити в тому випадку, коли ваш будинок перестав бути вашим захисником, а стіни почали на вас давити? Нещодавно англомовний журнал “Pure Wow” поділився принципами інтер’єру дзен, які допоможуть зробити ваш дім затишним, а ваше життя у ньому спокійнішим.</p>
      <h3>Зробіть очищення оселі</h3>
      <p>Тут мова не йде про генеральне прибирання (хоча воно також впливає на ваше самопочуття в будинку), а про <b><i>енергетичне очищення</i></b>. На перший погляд це може здаватися безглуздям, до тих пір поки не пригадуєш скільки негативу ми приносимо додому після важкого робочого дня чи після розмови з неприємною людиною.  Енергетичне очищення – це певний спосіб спалювання поганої енергії за допомогою свічки або паличок. Принаймні після цього у вашій оселі буде панувати чудовий аромат.</p>
      <h4>6 кроків очищення</h4>
      <ul>
        <li>Очистіть дверні отвори.</li>
        <li>Думайте про приємне проводячи таке «прибирання».</li>
        <li>Пройдіть із запаленою свічкою чи паличкою по оселі у чотирьох протилежних напрямках: північ-південь, захід-схід.</li>
        <li>Створіть енергетичне кільце біля вхідних дверей з обох сторін. Говорять, що це робиться для того аби прикликати нову чисту енергію до свого будинку.</li>
        <li>Зробіть теж саме по периметру оселі.</li>
        <li>Закінчить енергетичне очищення словами подяки.</li>
      </ul>
      <h3>Придбайте домашню квітку з «супер силою»</h3>
      <p>Домашні квіти, як відомо, можуть підвищувати настрій господарям оселі. Наприклад, <b><i>базилік</i></b> містить спеціальну органічну сполуку, яка здатна впливати на зниження клітин стресу в організмі людини, робить її більш спокійною та врівноваженою. Зверніть увагу на <b><i>лаванду</i></b>. Вона не тільки милує око, а й заспокоює нерви, знімає головний біль, запобігає проявам безсоння та депресії. А якщо для вас важливо наповнити свій дім позитивною енергією, то придбайте <b><i>алое</i></b>.</p>
      <h3>Більше синього!</h3>
      <p>І знову ж таки, синій вважають найкращим кольором для зниження частоти серцебиття, підвищення якості сну та боротьби зі стресом. Більше синього значить більше затишку. Вважайте, що ця порада є поштовхом до зміни інтр’єру вашого будинку: придбайте нові подушки, перефарбуйте стіни, змініть меблі.</p>
      <p>У свою чергу, сірий, жовтий та зелений кольори також є найкращими для використання, наприклад, у спальні. Намагайтеся не використовувати фіолетовий, бо він надає забагато енергії. Через це ви не зможете відчути спокій під власним дахом.</p>
      <h3>Порадуйте себе природним світлом</h3>
      <p>Для того, щоб зробити оселю більш затишною додайте більше природного світла. Такою хитрістю користуються скандинави, яких вважають одними з найщасливіших людей на землі. Справа в тому, що сонячне світло призводить до вироблення в організмі вітаміну D, який так необхідний людям.</p>
      <h4><u>Ось деякі способи зробити ваш дім світлішим</u>:</h4>
      <ul>
        <li>приберіть бічні портьєри з кімнат де ви ними не користуєтесь;</li>
        <li>частіше мийте вікна;</li>
        <li>додайте більше матових світлих кольорів в інтер’єр;</li>
        <li>використовуйте дзеркала, щоб зробити ілюзію просторішої кімнати;</li>
        <li>приберіть зайві речі або меблі, якими ви не користуєтесь;</li>
        <li>розділіть кімнати у будинку на зони;</li>
        <li>додайте м’яких тканин.</li>
      </ul>
      <h3>Усе за фен-шуєм</h3>
      <p>Давньокитайське вчення фен-шуй витримало випробування часом тільки тому, що довело свою дієвість в організації простору оселі. Необхідно виділити такі хитрощі від знавців фен-шую: закриті двері у ванній кімнаті, бездоганно прибраний обідній стіл, правильно поставлене ліжко якомога далі від дверей. Це не тільки збереже енергію у вашому будинку, а й зробить його охайнішими і зручнішим.</p>
      <p>Для тих, хто захоплюється фен-шуєм ось ще декілька порад.</p>
      <ul>
        <li>Не вішайте дзеркала навпроти вхідних дверей. Вірять, що таким чином будь-яка енергія, яка потрапляє через поріг в оселю відбивається від поверхні дзеркала і повертається назад.</li>
        <li>Краще не розташовувати спальню над гаражем. Зайві звуки та тяжка енергетика – це останнє, що вам захочеться відчути перед сном.</li>
        <li>Відносьтесь до плити, як до найціннішого скарбу в оселі. Вона повинна завжди залишатися чистою.</li>
        <li>Приберіть електронні прилади зі спальні. Так вам буде гарантований спокійний сон.</li>
        <li>Відремонтуйте зламані меблі. За фен-шуєм це означає, що щось «зламане» чи «зламається» у вашому житті.</li>
      </ul>
      <p>Усі вищезгадані хитрощі допоможуть відчути себе затишно у власній оселі. Використайте хоча б одну аби відчути результат. Для ще більш дієвого ефекту спробуйте поєднати ці поради з правилом 20 хвилин: кожного дня проводьте цей час за прибиранням у будинку. Не важливо коли ви це будите робити (вранці, в обід чи ввечері), головне віднестися до цього серйозно та робити з добрими думками.</p>
      <p>
        <i>автор <a href="http://vsviti.com.ua/author/alionag">Альона Гук</a> спеціально для <a href="http://vsviti.com.ua/">vsviti.com.ua</a><br/>за матеріалами <a href="https://www.purewow.com/home/relaxing-home-tips">PureWow</a></i>
      </p>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/interesting/design/106031"/>
        <a href="http://vsviti.com.ua/interesting/design/105704"/>
        <a href="http://vsviti.com.ua/interesting/ideji/28224"/>
        <a href="http://vsviti.com.ua/interesting/ideji/101406"/>
        <a href="http://vsviti.com.ua/interesting/design/42673"/>
        <a href="http://vsviti.com.ua/interesting/design/40628"/>
      </related>
    </article>
  </body>
</html>