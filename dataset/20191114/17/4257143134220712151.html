<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/14/lovoldozes-egy-kaliforniai-iskolaban"/>
    <meta property="og:site_name" content="infostart"/>
    <meta property="article:published_time" content="2019-11-14T17:57:00+00:00"/>
    <meta property="og:title" content="Lövöldözés egy kaliforniai iskolában"/>
    <meta property="og:description" content="Az első információk szerint legalább hárman megsebesültek."/>
  </head>
  <body>
    <article>
      <h1>Lövöldözés egy kaliforniai iskolában</h1>
      <address><time datetime="2019-11-14T17:57:00+00:00">14 Nov 2019, 17:57</time> by <a rel="author">Infostart / MTI</a></address>
      <h3>Hat sérült és egy halott is van.</h3>
      <p>A lövöldözés a Los Angelestől mintegy 50 kilométerre északnyugatra fekvő Santa Clarita város egyik középiskolájában történt.</p>
      <p>A feltételezhető tettes, egy 15 éves ázsiai fiatal férfi, elmenekült a rendőrség üldözőbe vette. A középiskolát és a közelben lévő két másik iskolát és környékét átmeneti időre lezárták. A lövöldözés helyszínét a rendőrök aprólékosan fésülik át. Az első információk még három sebesültről szóltak, később azonban kiderült: hat főre emelkedett a sebesültek száma, és egy halottja is van a támadásnak. A kórház közlése szerint két sebesült állapota válságos.</p>
      <p>A megyei seriff hivatala a Twitteren arra szólította fel a város lakóit, hogy ne hagyják el otthonaikat és jól zárják be az ajtókat.</p>
      <p>Alex Villanueva seriff újságíróknak elmondta: a feltételezett elkövető 15 éves és nagy valószínűséggel az iskola egyik diákja. Egyetlen elkövető, nem volt társa - tette hozzá Villanueva. Elmondta azt is, hogy a rendőrök megkezdték a diák lakásának átkutatását is.</p>
      <p>Amerikai sajtóértesülések szerint a lövöldözés előtt</p>
      <blockquote>az iskola diákjai lőgyakorlaton vettek részt az iskola területén.</blockquote>
      <p>A Fehér Ház közleményben jelentette be, hogy Donald Trump amerikai elnök szorosan figyelemmel követi az eseményeket. "A Fehér Ház mindenkit arra bátorít, hogy kövesse és tartsa be a helyi rendfenntartó erők utasításait" - olvasható az elnöki hivatal kommünikéjében.</p>
    </article>
  </body>
</html>