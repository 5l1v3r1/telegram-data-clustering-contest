<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/privatizaciya-prem-yer-doruchiv-do-kincya-2019-roku-peredati-do-fdmu-500-pidpriyemstv-novini-ukrajini-50053600.html"/>
    <meta property="og:site_name" content="НВ"/>
    <meta property="article:published_time" content="2019-11-14T17:00:00+00:00"/>
    <meta property="og:title" content="Турборежим прем'єра. Гончарук доручив міністерствам передати 500 об'єктів на приватизацію до кінця 2019 року"/>
    <meta property="og:description" content="Прем'єр заявив, що уряд вжив всіх заходів для прозорої приватизації - в тому числі продажу Центренерго."/>
  </head>
  <body>
    <article>
      <h1>Турборежим прем'єра. Гончарук доручив міністерствам передати 500 об'єктів на приватизацію до кінця 2019 року</h1>
      <h2>Прем'єр заявив, що уряд вжив всіх заходів для прозорої приватизації - в тому числі продажу Центренерго.</h2>
      <address>
        <time datetime="2019-11-14T17:00:00+00:00">14 Nov 2019, 17:00</time>
      </address>
      <p>Прем'єр-міністр <a href="https://nv.ua/ukr/tags/goncharuk.html">Олексій Гончарук</a> доручив міністерствам та іншим центральним органам влади до кінця 2019 року передати не менш як 500 об'єктів до Фонду державного майна України на приватизацію, повідомляє прес-служба Кабміну.</p>
      <p>«До 31 грудня 2019 року 500 підприємств треба передати до Фонду держмайна так, щоб суспільство бачило прозорі конкурсні процедури. Потрібно знайти незалежних професійних радників, очистити наявне майно від усіх корупційних інтересів, кримінальних справ, штучних боргів. Так, щоб ці об'єкти стали цікавими для інвесторів», — сказав прем'єр.</p>
      <p>Гончарук додав, що уряд вжив усіх заходів та прийняв необхідні документи, щоб гарантувати прозорий та ефективний процес приватизації малих та великих об'єктів державної власності, зокрема щодо Центренерго.</p>
      <p>«Якщо є люди, які спеціально доводять підприємство до стану банкрутства, то потрібно приймати кадрові рішення. Немає жодних обмежень ані на рівні Уряду, ані на інших рівнях. Якщо є міністерства, які вам заважають, не передають підприємства на приватизацію, то давайте нам знати — ми будемо їх прискорювати», — наголосив Гончарук.</p>
      <p>Як повідомлялося, раніше перший заступник міністра економічного розвитку Павло Кухта заявив, що <a href="https://nv.ua/biz/markets/privatizaciya-skolko-gospredpriyatiy-nuzhno-ukraine-50053544.html">у державній власності має залишитись лише 766 підприємств</a>.</p>
    </article>
  </body>
</html>