<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741727"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T17:46:00+00:00"/>
    <meta property="og:title" content="ประจวบฯเป็นเจ้าภาพกีฬานร. คัดตัวแทนแข่ง&quot;อุดรธานีเกมส์&quot;"/>
    <meta property="og:description" content="ประจวบคีรีขันธ์ เป็นเจ้าภาพกีฬานักเรียน นักศึกษาแห่งชาติ เขต 7 คัดตัวแทนแข่ง “อุดรธานีเกมส์”ต้นปีหน้า"/>
  </head>
  <body>
    <article>
      <h1>ประจวบฯเป็นเจ้าภาพกีฬานร. คัดตัวแทนแข่ง"อุดรธานีเกมส์"</h1>
      <address>
        <time datetime="2019-11-14T17:46:00+00:00">14 Nov 2019, 17:46</time>
      </address>
      <p>
        <b>ประจวบคีรีขันธ์ เป็นเจ้าภาพกีฬานักเรียน นักศึกษาแห่งชาติ เขต 7 คัดตัวแทนแข่ง “อุดรธานีเกมส์”ต้นปีหน้า</b>
      </p>
      <p>เมื่อเร็วๆนี้ ที่โรงยิมเนเซียม 2 สนามกีฬากลางจังหวัดประจวบคีรีขันธ์ อ.เมือง จ.ประจวบคีรีขันธ์ นายภิรมย์ นิลทยา รองผู้ว่าราชการจังหวัดประจวบคีรีขันธ์ เป็นประธานพิธีเปิดการแข่งขันกีฬานักเรียน นักศึกษาแห่งชาติ ประจำปี 2563 รอบคัดเลือกตัวแทนเขตการแข่งขันกีฬาที่ 7 โดยมี นายณัฐรินทร์ วงศ์ภิรพัทธ์ ผู้ช่วยท่องเที่ยวและกีฬาจังหวัด รักษาราชการแทน ท่องเที่ยวและกีฬาจังหวัดประจวบคีรีขันธ์ กล่าวรายงาน มีนายประหยัด นาคเขียว ผอ.ศูนย์การกีฬาแห่งประเทศไทย ( กกท.) จ.ประจวบคีรีขันธ์ น.อ.กิจจาพจน์ สุกเพชร เสนาธิการกองบิน 5 ผู้แทนจากกรมพลศึกษา หัวหน้าส่วนราชการ ท่องเที่ยวและกีฬาทั้ง 8 จังหวัด ของเขต 7 ผู้บริหารสถานศึกษา คณะโค้ช/ผู้ฝึกสอน คณะกรรมการจัดการแข่งขัน และนักกีฬา เข้าร่วม</p>
      <figure>
        <img src="https://www.dailynews.co.th/admin/upload/20191115/news_gAbFzwojBa005809_533.jpg?v=20191115045?v=3162"/>
      </figure>
      <p> <br/>นายภิรมย์  กล่าวขอบคุณกรมพลศึกษา  กระทรวงการท่องเที่ยวและกีฬา ที่ได้ให้ความสำคัญในการพัฒนาและส่งเสริมสุขภาวะที่ดี ของเด็กและเยาวชนคนไทย ให้รู้จักการมีน้ำใจ รู้แพ้ รู้ชนะ รู้อภัย และรู้จักเคารพ กฎเกณฑ์ กติกา โดยใช้กีฬาเป็นเครื่องมือ ดังนั้น ขอให้นักกีฬาทุกคน มุ่งมั่นตั้งใจ มีสุขภาพกาย สุขภาพใจที่สมบูรณ์แข็งแรง และมีน้ำใจนักกีฬาอย่างแท้จริง เพื่อเป็นตัวแทนไปแข่งขันในระดับที่สูงขึ้นต่อไป</p>
      <figure>
        <img src="https://www.dailynews.co.th/admin/upload/20191115/news_DBrRXSbjFV005809_533.jpg?v=20191115045?v=8180"/>
      </figure>
      <p>ด้าน นายณัฐรินทร์  กล่าวว่า จ.ประจวบคีรีขันธ์ เป็นเจ้าภาพจัดการแข่งขันกีฬานักเรียน นักศึกษาแห่งชาติ ประจำปี 2563 รอบคัดเลือกตัวแทนเขต7 ระหว่างวันที่ 12 – 21 พฤศจิกายน 2562 ณ สนามกีฬากลางจังหวัดประจวบคีรีขันธ์ และสนามกีฬาภายในเขตการแข่งขันกีฬาที่ 7 โดยมีจังหวัดที่ส่งนักกีฬาเข้าร่วมการแข่งขัน จำนวน 8 จังหวัดด้วยกัน ได้แก่ จ.สุพรรณบุรี  นครปฐม ราชบุรี เพชรบุรี สมุทรสงคราม สมุทรสาคร กาญจนบุรี  และประจวบคีรีขันธ์  โดยกำหนดจัดการแข่งขันทั้งหมด 18 ชนิดกีฬา ได้แก่ กรีฑา, จักรยาน, เซปักตะกร้อ, เทควันโด, เทนนิส, บาสเกตบอล, แบดมินตัน, เปตอง, ฟุตซอล, ฟุตบอล, มวยไทยสมัครเล่น, มวยสากลสมัครเล่น, ลีลาศ, วอลเลย์บอล, วอลเลย์บอลชายหาด, ว่ายน้ำ, วู้ดบอล และปันจักสีลัต โดยมีนักกีฬาและเจ้าหน้าที่เข้าร่วมการแข่งขันในครั้งนี้ จำนวน  2,500 คน ทั้งนี้เพื่อคัดเลือกนักกีฬา เป็นตัวแทนเขตการแข่งขันกีฬาที่ 7 ส่งเข้าร่วมการแข่งขันกีฬานักเรียน นักศึกษาแห่งชาติ ครั้งที่ 41 “อุดรธานีเกมส์” ซึ่งจะจัดการแข่งขันช่วงระหว่างวันที่ 22 – 30 มกราคม 2563 ที่จังหวัดอุดรธานี<br/><br/>บุญมา ลิบลับ ผู้สื่อข่าวเว็บไซต์เดลินิวส์ออนไลน์ จ.ประจวบคีรีขันธ์<br/> </p>
    </article>
  </body>
</html>