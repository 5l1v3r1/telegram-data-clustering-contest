<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/hong_kong_proteste-6549650/news/2019-11-14/"/>
    <meta property="og:site_name" content="Agi"/>
    <meta property="article:published_time" content="2019-11-14T17:30:00+00:00"/>
    <meta property="og:title" content="Perché l'intervento militare della Cina a Hong Kong non sarebbe incostituzionale"/>
    <meta property="og:description" content="Un'azione militare di Pechino non contravverrebbe la legge fondamentale almeno a certe condizioni, la cui interpretazione si presta a un grande margine di discrezionalità"/>
  </head>
  <body>
    <article>
      <h1>Perché l'intervento militare della Cina a Hong Kong non sarebbe incostituzionale</h1>
      <h2>Un'azione militare di Pechino non contravverrebbe la legge fondamentale almeno a certe condizioni, la cui interpretazione si presta a un grande margine di discrezionalità</h2>
      <address><time datetime="2019-11-14T17:30:00+00:00">14 Nov 2019, 17:30</time> by <a rel="author" href="https://www.agi.it/authors/francesco-palmieri/" target="_blank">Francesco Palmieri</a></address>
      <p>Le ipotesi di un <b>intervento militare </b>della Repubblica Popolare Cinese a Hong Kong, sempre più probabili dopo le parole di Xi Jinping di oggi e dopo il crescendo delle violenze negli ultimi giorni, vanno lette alla luce dell'<b>articolo 14 della Basic Law</b>, la mini Costituzione che regola per cinquant'anni il regime giuridico della regione amministrativa speciale e che "scadrà" nel 2047.</p>
      <related>
        <a href="https://www.agi.it/estero/hong_kong_proteste_xi_jinping-6548947/news/2019-11-14/"/>
      </related>
      <p>Un'azione militare di Pechino non contravverrebbe la legge fondamentale almeno a certe condizioni, la cui interpretazione si presta a un grande margine di discrezionalità . </p>
      <p>Secondo l'articolo 14, il governo centrale di Pechino è <b>responsabile della sicurezza</b> ("defence") di Hong Kong, mentre il governo locale è responsabile del mantenimento dell'ordine pubblico ("public order") e la guarnigione militare cinese che staziona nell'ex colonia "non interferisce negli affari locali della Regione".</p>
      <p>Tuttavia il governo di Hong Kong, "<b>qualora necessario</b>", può chiedere l'<b>aiuto delle truppe </b>della Repubblica Popolare per il mantenimento dell'ordine pubblico o in caso di calamità naturali. Una formulazione che rende sfumata, se non ambigua, qualsiasi opzione nell'attuale situazione.</p>
      <p>Sarebbe difficile o impossibile contestare giuridicamente l'intervento militare, poiché in termini formali non configurerebbe una violazione della Basic Law. </p>
    </article>
  </body>
</html>