<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_v-ukrayini-zapracyuye-borgove-agentstvo-chim-zajmatimetsya/938177"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:17:00+00:00"/>
    <meta property="og:title" content="В Україні запрацює Боргове агентство: чим займатиметься"/>
    <meta property="og:description" content="В Україні створять Боргове агентство. Верховна Рада 14 листопада у другому читанні та в цілому схвалила законопроект &quot;Про внесення змін до Бюджетного кодексу України&quot;. Рішення підтримали 282 нардепи. Таким чином повноваження з формування та реалізації управління державним боргом та ..."/>
  </head>
  <body>
    <article>
      <h1>В Україні запрацює Боргове агентство: чим займатиметься</h1>
      <address><time datetime="2019-11-14T17:17:00+00:00">14 Nov 2019, 17:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938177_w_300.jpg?v=0"/>
        <figcaption>Боргове агентство зможе комплексно та ефективно застосовувати інструменти по управлінню державним боргом. Фото: argumentua.com</figcaption>
      </figure>
      <p>В Україні створять Боргове агентство. Верховна Рада 14 листопада у другому читанні та в цілому схвалила законопроект "Про внесення змін до Бюджетного кодексу України".</p>
      <p>Рішення підтримали 282 нардепи. Таким чином повноваження з формування та реалізації управління державним боргом та гарантованим державою боргом повністю перейшли до компетенції Мінфіну, повідомила прес-служба міністерства.</p>
      <p>Боргове агентство як окремий центральний орган виконавчої влади не буде залежати від політичних чинників. Це збільшить довіру інвесторів та прогнозованість процесів управління державним боргом у довгостроковій перспективі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_nazvali-plyusi-i-minusi-deshevogo-dolara/933386"/>
      </related>
      <p>Агентство зможе комплексно та ефективно застосовувати інструменти по управлінню державним боргом. Крім того, використовувати вдосконалені механізми управління ліквідністю, застосовуючи найсучасніші ринкові інструменти. Це сприятиме ефективному використанню тимчасово вільних коштів з формуванням додаткових доходів бюджету.</p>
      <p>Схожа модель управління державним боргом успішно функціонує в Австрії, Бельгії, Нідерландах, Німеччині, Швеції.</p>
      <blockquote>Верховна Рада ухвалила у другому читанні і в цілому державний бюджет на 2020 рік. "За" проголосували 279 нардепів. Доходи <a href="https://gazeta.ua/articles/politics/_rada-uhvalila-derzhbyudzhet2020/938143">державного бюджету</a> заплановані в розмірі 1,094 трлн грн, видатки — 1,108 трлн грн. Дефіцит становитиме 2,09% валового внутрішнього продукту.</blockquote>
    </article>
  </body>
</html>