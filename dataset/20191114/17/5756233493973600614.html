<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621514/%DA%AF%D8%B2%D8%A7%D8%B1%D8%B4-%D8%B2%D9%86%D8%AF%D9%87-%D8%B9%D8%B1%D8%A7%D9%82-%DB%B1-%D8%A7%DB%8C%D8%B1%D8%A7%D9%86-%DB%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T17:42:00+00:00"/>
    <meta property="og:title" content="گزارش زنده/ عراق ۱ - ایران ۱"/>
    <meta property="og:description" content="مهند علی در دقیقه 11 با شوت محکم به طاق دروازه گل اول عراق را به ثمر رساند. نوراللهی نیز با شوت زمینی تماشایی پاسخ گل مهند علی را داد تا ایران به گل تساوی برابر عراق برسد."/>
  </head>
  <body>
    <article>
      <h1>گزارش زنده/ عراق ۱ - ایران ۱</h1>
      <h2>مرحله مقدماتی جام جهانی ۲۰۲۲ قطر؛</h2>
      <address>
        <time datetime="2019-11-14T17:42:00+00:00">14 Nov 2019, 17:42</time>
      </address>
      <p>
        <i>مهند علی در دقیقه 11 با شوت محکم به طاق دروازه گل اول عراق را به ثمر رساند. نوراللهی نیز با شوت زمینی تماشایی پاسخ گل مهند علی را داد تا ایران به گل تساوی برابر عراق برسد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی ایران در دو مسابقه ابتدایی‌اش در مرحله مقدماتی جام جهانی 2022 به دو برتری برابر هنگ‌کنگ و کامبوج رسید ولی در دیدار اخیرش شکست تلخی را در خانه بحرین متحمل شد تا مشخص شود از همین ابتدا کار سختی در این رقابت‌ها دارد.</p>
      <p>شاگردان مارک ویلموتس اکنون که به مصاف عراق رفتند، از انگیزه زیادی برای کسب برتری برخوردار هستند تا علاوه بر بهبود شرایط جدولی برابر حریف 7 امتیازی خود، انتقام ناکامی‌های اخیرشان در رسیدن به پیروزی مقابل عراقی‌های سرسخت را بگیرند.</p>
      <figure>
        <img src="https://aftabnews.ir/files/fa/news/1398/8/23/359293_510.jpg"/>
      </figure>
      <p>مرحله مقدماتی جام جهانی 200 قطر- قاره آسیا- گروه C</p>
      <p>پنج‌شنبه: 98/08/23 ؛ ساعت 17:30</p>
      <p>استادیوم ملی شهر امان- اردن</p>
      <p>داور: دیلان پریرا(سریلانکا)/ کمک‌ها: پاراکراما هماسونگا و سانجیوا پرمالا؛ داور چهارم: سید عبدالله یعقوب(عمان)/ ناظر داوری: محمد عبدالله(قطر).</p>
      <p>
        <b>تیم ملی عراق</b>
      </p>
      <p>محمد حمید<br/>سعد ناطق<br/>احمد ابراهیم<br/>ریبین سولاقا<br/>علاء مهاوی<br/>علی عدنان<br/>امجد عطوان<br/>صفاء هادی<br/>همام طارق<br/>بشار رسن<br/>مهند علی</p>
      <p>سرمربی: سرچکو کاتانچ</p>
      <p>
        <b>تیم ملی ایران</b>
      </p>
      <p>علیرضا بیرانوند<br/>مرتضی پورعلی‌گنجی<br/>محمدحسین کنعانی‌زادگان<br/>رامین رضاییان<br/>میلاد محمدی<br/>امید ابراهیمی<br/>احمد نوراللهی<br/>مسعود شجاعی<br/>محمد محبی<br/>مهدی طارمی<br/>سردار آزمون</p>
      <p>سرمربی: مارک ویلموتس</p>
      <p>
        <b>اخطار</b>
      </p>
      <p>احمد ابراهیم(17) از عراق</p>
      <p>
        <b>شرح گل</b>
      </p>
      <p>عراق 1 - ایران صفر (دقیقه 11: مهند علی): بشار رسن نفوذ سریعی از سمت راست زمین انجام داد و ارسال خوبی به مقابل تیرک دوم انجام داد که سانتر او و شوت والی محکم علی عدنان را بیرانوند با واکنش مناسبی برگشت داد، اما در ریباند امید ابراهیمی نتوانست توپ را دفع کند تا مهند علی با فرصت‌طلبی و شوت پُرقدرت به طاق دروازه موفق به گلزنی برای عراق شود.</p>
      <p>
        <b>لحظات حساس</b>
      </p>
      <p>دقیقه 3: حرکت سریع مهند علی به سمت محوطه جریمه و شوت او را مدافعان تیم ملی ایران برگشت دادند.</p>
      <p>دقیقه 6: ارسال زیبای بشار رسن از روی ضربه ایستگاهی میانه زمین به پشت مدافعان ایران را مهند علی در موقعیت آفساید با ضربه سر زد که توپ راهی اوت شد.</p>
      <p>دقیقه 15: پاس بلند پورعلی گنجی از میانه زمین به پشت مدافعان عراق نزدیک بود با اشتباه محمد حمید، دروازه‌بان این تیم و توپی که از روی سر او عبور کرد، تبدیل به گل شود ولی توپ با فاصله کمی کنار دروازه این تیم به اوت رفت.</p>
      <p>دقیقه 20: خطایی که رضاییان در جناح راست زمین گرفته بود را مسعود شجاعی با سانتر بلند به مقابل تیرک دوم فرستاد، اما قبل از ضربه سر طارمی، مدافعان عراق توپ را دفع کردند.</p>
      <p>دقیقه 21: رضاییان در زدن ضربه آخر دقت لازم را نداشت تا توپ راهی اوت شود.</p>
      <p>دقیقه 22: شوت پای چپ علاء هادی از پشت محوطه دراختیار بیرانوند قرار گرفت.</p>
      <p>ادامه دارد...</p>
    </article>
  </body>
</html>