<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/hindistan-daki-deve-festivaline-dort-yuz-bin-kisi-katildi"/>
    <meta property="og:site_name" content="euronews"/>
    <meta property="article:published_time" content="2019-11-14T17:02:30+00:00"/>
    <meta property="og:title" content="Hindistan'da deve festivali dört yüz bin kişiyi ağırladı"/>
    <meta property="og:description" content="Asya kıtasının en büyük deve fuarı Hindistan'ın geniş çöllere sahip Racastan eyaletinde binlerce turistin katılımı ile gerçekleşti."/>
  </head>
  <body>
    <article>
      <h1>Hindistan'da deve festivali dört yüz bin kişiyi ağırladı</h1>
      <address>
        <time datetime="2019-11-14T17:02:30+00:00">14 Nov 2019, 17:02</time>
      </address>
      <p>Asya kıtasının en büyük deve fuarı Hindistan'ın geniş çöllere sahip Racastan eyaletinde neredeyse yarım milyon kişinin katılımı ile gerçekleşti.</p>
      <p>Her yıl kasım ayında düzenlenen ve iki hafta süren etkinliğe dört yüz bin kişi katıldı. Kum tepelerine kurulan dev pazarda eyalette taşımacılıkta kullanılan develer el değiştirdi. Bunun yanında atlar ve küçük baş hayvanlar da pazarda satışa sunuldu.</p>
      <p>Yabancı ziyaretçiler için adeta bir renk cümbüşünün yaşandığı fuarda Racastan eyaletinin dört bir yanında gelen halk zengin kültüründen kesitleri turistlerle paylaştı.</p>
      <p>Etkinliklerde en çok ilgiyi ise geleneksel deve yarışı gördü. Bunun yanında yerli müzik aletleri ile verilen konserler, kukla ve sihir gösterileri izleyenleri hayran bıraktı. En uzun bıyık yarışı, folklor ve alacakaranlıkta gerçekleşen ateş danslarını da turistler izleme fırsatı yakaladı.</p>
    </article>
  </body>
</html>