<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89657"/>
    <meta property="og:site_name" content="Denník politika"/>
    <meta property="article:published_time" content="2019-11-14T17:35:03+00:00"/>
    <meta property="og:title" content="Foto: Opitý cestný pirát poškodil viacero objektov, po zastavení políciou vypadol z auta"/>
    <meta property="og:description" content="14.11.2019 (Webnoviny.sk) – S fľašou alkoholu na sedadle spolujazdca dnes po Ilave jazdil 44-ročný Marián. Jazda cestného piráta sa však nezaobišla bez škôd na cudzom majetku. „Na dodávke Citroën Jumper narazil na Ulici kpt. Nálepku do zaparkovaného vozidla, následne poškodil aj plot rodinného domu a garážové dvere. V jazde pokračoval popri kanáli rieky Váh, kde sa chcel otočiť, ale veľa nechýbalo a takmer skončil aj s vozidlom v kanáli,“ informovala o jazde opitého vodiča krajská policajná hovorkyňa Elena Antalová."/>
  </head>
  <body>
    <article>
      <h1>Foto: Opitý cestný pirát poškodil viacero objektov, po zastavení políciou vypadol z auta</h1>
      <address><time datetime="2019-11-14T17:35:03+00:00">14 Nov 2019, 17:35</time> by <a rel="author">Webnoviny</a></address>
      <p>14.11.2019 (Webnoviny.sk) – S fľašou alkoholu na sedadle spolujazdca dnes po Ilave jazdil 44-ročný Marián. Jazda cestného piráta sa však nezaobišla bez škôd na cudzom majetku. „<i>Na dodávke Citroën Jumper narazil na Ulici kpt. Nálepku do zaparkovaného vozidla, následne poškodil aj plot rodinného domu a garážové dvere. V jazde pokračoval popri kanáli rieky Váh, kde sa chcel otočiť, ale veľa nechýbalo a takmer skončil aj s vozidlom v kanáli</i>,“ informovala o jazde opitého vodiča krajská policajná hovorkyňa Elena Antalová.</p>
      <p>Muž po vystúpení z vozidla spadol na zem a plazil sa v tráve popri kanáli rieky Váh, kde ho ilavskí policajti zadržali. „<i>Vodič dodávky krátko popoludní nafúkal 1,52 mg/l, čo predstavuje 3,17 promile alkoholu. Opakovaná dychová skúška ukázala ešte vyššiu hodnotu a to 1,84 mg/l, čo predstavuje 3,83 promile. Fľašu alkoholu mal na sedadle spolujazdca,</i>“ dodala k prípadu Antalová.</p>
      <p>Viac k témam: <a href="https://www.webnoviny.sk/tag/alkohol-za-volantom/"><u>alkohol za volantom</u></a>, <a href="https://www.webnoviny.sk/tag/autonehoda/"><u>autonehoda</u></a><br/>Zdroj: Webnoviny.sk – <a href="https://www.webnoviny.sk/foto-opity-cestny-pirat-poskodil-viacero-objektov-po-zastaveni-policiou-vypadol-z-auta/"><u>Foto: Opitý cestný pirát poškodil viacero objektov, po zastavení políciou vypadol z auta</u></a> © SITA Všetky práva vyhradené.</p>
    </article>
  </body>
</html>