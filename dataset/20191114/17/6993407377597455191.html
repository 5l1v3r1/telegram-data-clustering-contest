<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-pravo-zakonodavchoji-initsiatyvy-narodu-ks/30272174.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-14T17:49:22+00:00"/>
    <meta property="og:title" content="Право законодавчої ініціативи народу потребує конкретизації – Конституційний суд"/>
    <meta property="og:description" content="Конституційний суд визнав конституційним законопроєкт №1015, який дає право народу України подавати законопроєкти у Верховну Раду. Також суд вказав, що запропоноване законопроєктом положення «право за"/>
  </head>
  <body>
    <article>
      <h1>Право законодавчої ініціативи народу потребує конкретизації – Конституційний суд</h1>
      <address>
        <time datetime="2019-11-14T17:49:22+00:00">14 Nov 2019, 17:49</time>
      </address>
      <p>Конституційний суд <a href="http://www.ccu.gov.ua/novyna/nadano-vysnovok-ksu-u-spravi-shchodo-zakonodavchoyi-iniciatyvy-narodu">визнав конституційним</a> законопроєкт №1015, який дає право народу України подавати законопроєкти у Верховну Раду. Також суд вказав, що запропоноване законопроєктом положення «право законодавчої ініціативи у Верховній Раді України належить народу» потребує конкретизації виходячи з того, що в Конституції України поняття «народ» застосовано у значенні «український народ – громадяни України всіх національностей».</p>
      <p>Суд вважає, що законопроєкт відповідає вимогам ст. 157 (права і свободи громадян) і ст. 158 (внесення законопроєктів у Раду) Конституції.</p>
      <p>Законопроєкт пропонує доповнити ст. 93 Конституції переліком субʼєктів законодавчої ініціативи і закріпити, що крім президента, Кабінету міністрів, народних депутатів, право законодавчої ініціативи належатиме народу. Цю ж статтю пропонується доповнити абзацом: «Закон приймається відповідно до вимог законодавчої процедури, визначеної Конституцією та законами України».</p>
      <p>Верховна Рада 3 вересня направила до Конституційного суду законопроєкт №1015.</p>
    </article>
  </body>
</html>