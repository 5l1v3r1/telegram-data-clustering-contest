<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/berrettini-meglio-panatta-barazzutti-finals-rsquo-azzurro-219073.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T17:23:22+00:00"/>
    <meta property="og:title" content="Berrettini, gia’ eliminato, batte thiem ed entra nella storia del tennis italiano: ecco perche’"/>
    <meta property="og:description" content="BERRETTINI MEGLIO DI PANATTA E BARAZZUTTI! ALLE FINALS L’AZZURRO GIA’ ELIMINATO BATTE THIEM IN DUE SET ED ENTRA NELLA STORIA DEL TENNIS ITALIANO: ECCO PERCHE’ – “SONO FELICE DI CHIUDERE CON UNA VITTORIA. HO VISSUTO DIVERSI MOMENTI DIFFICILI IN STAGIONE. IL MIO DIRITTO DI FUOCO? &quot;DEVO RINGRAZIARE MIA MADRE...&quot; – VIDEO"/>
  </head>
  <body>
    <article>
      <h1>Berrettini, gia’ eliminato, batte thiem ed entra nella storia del tennis italiano: ecco perche’</h1>
      <address>
        <time datetime="2019-11-14T17:23:22+00:00">14 Nov 2019, 17:23</time>
      </address>
      <p>
        <b>BERRETTINI MEGLIO DI PANATTA E BARAZZUTTI! ALLE FINALS L’AZZURRO GIA’ ELIMINATO BATTE THIEM IN DUE SET ED ENTRA NELLA STORIA DEL TENNIS ITALIANO: ECCO PERCHE’ – “SONO FELICE DI CHIUDERE CON UNA VITTORIA. HO VISSUTO DIVERSI MOMENTI DIFFICILI IN STAGIONE. IL MIO DIRITTO DI FUOCO? "DEVO RINGRAZIARE MIA MADRE..." – VIDEO</b>
      </p>
      <hr/>
      <figure>
        <iframe data-src="https://twitter.com/atptour/status/1195005273653559297?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Da<a href="http://www.repubblica.it/"> repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255498/1238501.htm">
          <img src="https://cdn-static.dagospia.com/img/foto/11-2019/berrettini-1238501.png"/>
        </a>
        <figcaption>berrettini</figcaption>
      </figure>
      <p>Matteo Berrettini lascia le Atp Finals con un sorriso. La sua avventura con gli altri Maestri si chiude alle 16.44 con una bella vittoria su Dominic Thiem, l'austriaco che si è tolto il gusto di battere prima Federer, e poi Djokovic. L'azzurro si è imposto in due set, 7-6 (3), 6-3 e un'ora e sedici minuti di gioco.</p>
      <p>Si toglie così il lusso di aver fatto meglio di Adriano Panatta e Corrado Barazzutti che, nel 1975 e nel 1978, riuscirono a strappare solo un set nei loro tre match del girone. L'ultimo match del pomeriggio, in attesa di Djokovic-Federer alle 21, è stato come una passerella: una rifinitura per entrambi: per Thiem, in vista della semifinale, e del romano che domani, senza neanche il tempo di rifiatare, volerà verso Madrid dove c'è proprio Corrado Barazzutti, insieme a Fognini, Seppi, Sonego e Bolelli. Sarà l'ultima avventura per il numero uno azzurro, e poi un Natale da ricordare per sempre.</p>
      <figure>
        <a href="https://www.dagospia.com/mediagallery/Dago_fotogallery-255498/1237545.htm">
          <img src="https://cdn-static.dagospia.com/img/foto/11-2019/berrettini-1237545.png"/>
        </a>
        <figcaption>berrettini</figcaption>
      </figure>
      <p>"Sono molto fiero per il mio team, la mia famiglia e i miei amici. E' una stagione incredibile, spero di tornare il prossimo anno. Senza questi ragazzi non sarebbe stato possibile. Sono felice di chiudere con una vittoria" ha detto Berrettini dopo la vittoria. "Con Thiem - ha aggiunto - ho giocato sempre partite molto combattute.</p>
      <p>Sono stato bravo a tenere mentalmente nel primo set, sono molto contento della mia prestazione nonostante non sia al 100% fisicamente". Il diritto di fuoco? "Devo ringraziare mia madre...", ha scherzato. "Ho vissuto diversi momenti difficili in questa stagione, sono stato insopportabile nei giorni brutti ma il mio team è stato incredibile. Ora mi devo riposare in vista del prossimo grande evento e poi ci saranno le vacanze".</p>
      <figure>
        <a href="https://www.dagospia.com/mediagallery/Dago_fotogallery-255498/1223488.htm">
          <img src="https://cdn-static.dagospia.com/img/foto/10-2019/verdone-berrettini-1223488.png"/>
        </a>
        <figcaption>VERDONE BERRETTINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255498/1223489.htm">
          <img src="https://cdn-static.dagospia.com/img/foto/10-2019/malago-berrettini-1223489.png"/>
        </a>
        <figcaption>MALAGO' BERRETTINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255498/1207984.htm">
          <img src="https://cdn-static.dagospia.com/img/foto/09-2019/berrettini-nadal-4-1207984.jpg"/>
        </a>
        <figcaption>berrettini nadal 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255498/1223487.htm">
          <img src="https://cdn-static.dagospia.com/img/foto/10-2019/berrettini-alle-prese-con-la-carbonara-1223487.png"/>
        </a>
        <figcaption>BERRETTINI ALLE PRESE CON LA CARBONARA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255498/1237541.htm">
          <img src="https://cdn-static.dagospia.com/img/foto/11-2019/berrettini-1237541.png"/>
        </a>
        <figcaption>berrettini</figcaption>
      </figure>
    </article>
  </body>
</html>