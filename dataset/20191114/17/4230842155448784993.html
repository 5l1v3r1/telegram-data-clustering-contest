<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191114-u-nimechchyni-vykryly-ugrupovuvannya-yake-nelegalno-nadavalo-robotu-ukrayintsyam/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T17:41:19+00:00"/>
    <meta property="og:title" content="У Німеччині викрили угруповування, яке нелегально надавало роботу українцям"/>
    <meta property="og:description" content="У Німеччині поліція викрила організоване злочинне угруповання, що займалося нелегальним працевлаштуванням українців."/>
  </head>
  <body>
    <article>
      <h1>У Німеччині викрили угруповування, яке нелегально надавало роботу українцям</h1>
      <address>
        <time datetime="2019-11-14T17:41:19+00:00">14 Nov 2019, 17:41</time>
      </address>
      <p>У Німеччині поліція викрила організоване злочинне угруповання, що займалося нелегальним працевлаштуванням українців.</p>
      <p>Німецькі правоохоронці провели спецоперацію в шістьох федеральних землях з нейтралізації угруповання з нелегального працевлаштування українців.</p>
      <p>У рамках спецоперації проводилися масштабні обшуки кількох десятків помешкань та виробничих приміщень у Північній Саксонії, Бремені, Шлезвіг-Гольштайні, Північному Рейні-Вестфалії, Бранденбурзі та Рейнланд-Пфальці.</p>
      <p><b>Читайте:</b> <a href="https://fakty.com.ua/ua/svit/20190911-yak-v-yevropi-boryutsya-za-ukrayinskyh-zarobitchan-polshha-proty-nimechchyny/">Як в Європі борються за українських заробітчан. Польща проти Німеччини</a></p>
      <p>Внаслідок спецоперації затримали кілька осіб, зокрема 52-річного керівника злочинного угруповання. Під час обшуків правоохоронці конфіскували численні докази – ноутбуки, мобільні телефони, документи, готівку та цілий арсенал зброї.</p>
      <p>У поліції розповіли, що злочинці залучала до Німеччини працівників зі Східної Європи, переважно з України, які приїздили до країни начебто, як туристи, але потім залишалися для працевлаштування, хоч за законом не мали на це права.</p>
      <p>Для проходження реєстрації в місцевих органах влади зловмисники видавали їм фальшиві документи.</p>
      <p>Раніше Факти ICTV розповідали, як <a href="https://fakty.com.ua/ua/videos/lytva-zupynyla-trudovu-emigratsiyu-yak-vdalosya-povernuty-zarobitchan/">Литві вдалося побороти трудову міграцію</a> та повернути своїх громадян на батьківщину.</p>
      <p>За офіційними даними, еміграція в Литві нарешті зменшується. За рік виїжджають близько 10 тис. місцевих, але повертаються 14 тис.</p>
    </article>
  </body>
</html>