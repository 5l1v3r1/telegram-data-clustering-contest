<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/14/228698/novice/bela_krajina/110_let_po_ustanovitvi_vinarske_zadruge/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-11-14T17:35:00+00:00"/>
    <meta property="og:title" content="110 let po ustanovitvi vinarske zadruge"/>
    <meta property="og:description" content="Metlika - Na današnji dan pred 110 leti je bila v Metliki ustanovljena vinarska zadruga, saj so vinogradniki videli razvojni potencial v vinogradništvu, v zadrugi pa prihodnost. Ob tej priložnosti so v Kmetijski zadrugi (KZ) Metlika, ki je naslednica vinarske zadruge, pripravili novinarsko konferenco, na kateri je direktorica Tatjana Malešič predstavila pomembne mejnike v 110-letni zgodovini. Danes je v štirih zadružnih programih, torej v programih Vino, Meso, Trgovina in Oskrba gostinstva, zaposlenih 237 ljudi, zadruga pa ima tudi 110 kooperantov."/>
  </head>
  <body>
    <article>
      <h1>110 let po ustanovitvi vinarske zadruge</h1>
      <address><time datetime="2019-11-14T17:35:00+00:00">14 Nov 2019, 17:35</time> by <a rel="author">M. Bezek Jakše</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0647_16_1_000.jpg"/>
          <figcaption>Na novinarski konferenci se je zaposlenim v KZ Metlika pridružil še župan.</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0655_19_1_000.jpg"/>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0659_20_1_000.jpg"/>
        </figure>
      </slideshow>
      <p><b>Metlika</b> - Na današnji dan pred 110 leti je bila v Metliki ustanovljena vinarska zadruga, saj so vinogradniki videli razvojni potencial v vinogradništvu, v zadrugi pa prihodnost. Ob tej priložnosti so v Kmetijski zadrugi (KZ) Metlika, ki je naslednica vinarske zadruge, pripravili novinarsko konferenco, na kateri je direktorica <b>Tatjana Malešič</b> predstavila pomembne mejnike v 110-letni zgodovini. Danes je v štirih zadružnih programih, torej v programih Vino, Meso, Trgovina in Oskrba gostinstva, zaposlenih 237 ljudi, zadruga pa ima tudi 110 kooperantov.</p>
      <p><b>Andrej Škof</b>, vodja Vinske kleti KZ Metlika je dejal, da je bilo letošnje leto za belokranjske vinogradnike zelo zahtevno. Med drugim jih je trikrat prizadela toča, a so kljub temu uspeli natrgati dovolj kakovostnega grozdja. Vina KZ Metlika sodijo v slovenski vrh, osvajajo pa tudi svetovni vrh na ocenjevanjih v New Yorku, Londonu, Frankfurtu in v Pécsi na Madžarskem. Metliški župan<b> Darko Zevnik</b> pa je dodal, da se KZ Metlika trudi, da Bela krajina ostaja prepoznavna po vinogradih in s tem ohranja kulturno krajino.</p>
      <p><b>Jure Štalcar</b>, enolog v Vinski kleti KZ Metlika, pa je predstavil novo vinsko linijo, imenovano 1909 in prvo vino v njej. Gre za šardone prestiž iz grozdja, potrganega pred dvema letoma. Posebnost tega vina je, da je leto dni zorelo v barik sodčkih in v stiku z drožmi. Seveda je, kot je dejal, to šele začetek, zavedajo pa se, da morajo biti pri tej liniji zelo potrpežljivi.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0647_16_1_000.jpg"/>
          <figcaption>Slika 4 / 10: IMG_0647_16_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0649_17_1_000.jpg"/>
          <figcaption>Slika 5 / 10: IMG_0649_17_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0653_18_1_000.jpg"/>
          <figcaption>Slika 6 / 10: IMG_0653_18_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0655_19_1_000.jpg"/>
          <figcaption>Slika 7 / 10: IMG_0655_19_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0656_22_1_000.jpg"/>
          <figcaption>Slika 8 / 10: IMG_0656_22_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0659_20_1_000.jpg"/>
          <figcaption>Slika 9 / 10: IMG_0659_20_1</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/14/img_0660_21_1_000.jpg"/>
          <figcaption>Slika 10 / 10: IMG_0660_21_1</figcaption>
        </figure>
      </slideshow>
    </article>
  </body>
</html>