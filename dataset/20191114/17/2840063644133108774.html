<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/14/ronaldo-non-sto-bene-molto-bene_OkVJCvdhw2TPOBoSoO1hWI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-14T17:35:00+00:00"/>
    <meta property="og:title" content="Ronaldo: 'non sto bene, ma molto bene...'"/>
    <meta property="og:description" content="&quot;Vi dico una cosa per aprire le prime pagine dei giornali nazionali: il capitano sta bene. Il capitano non sta bene, sta molto bene&quot;. Lo ha detto l'attaccante della Juventus e capitano del Portogallo Cristiano Ronaldo, in un video mentre passeggia con i compagni di nazionale riportato dal giornale lusitano Maisfutebol, nel giorno della partita dei lusitani contro la Lituania, dopo le parole del ct del Portogallo, che mercoledì ha rassicurato tutti sulle condizioni di Cr7."/>
  </head>
  <body>
    <article>
      <h1>Ronaldo: 'non sto bene, ma molto bene...'</h1>
      <address>
        <time datetime="2019-11-14T17:35:00+00:00">14 Nov 2019, 17:35</time>
      </address>
      <p>"Vi dico una cosa per aprire le prime pagine dei giornali nazionali: il capitano sta bene. Il capitano non sta bene, sta molto bene". Lo ha detto l'attaccante della Juventus e capitano del Portogallo Cristiano Ronaldo, in un video mentre passeggia con i compagni di nazionale riportato dal giornale lusitano Maisfutebol, nel giorno della partita dei lusitani contro la Lituania, dopo le parole del ct del Portogallo, che mercoledì ha rassicurato tutti sulle condizioni di Cr7.</p>
      <p>Quello dell'attaccante portoghese sembra essere quindi un messaggio rivolto in particolare al tecnico bianconero Maurizio Sarri che lo ha sostituito nella gara di Champions con il Lokomotiv Mosca e poi in campionato con il Milan. "Il saldo è sempre positivo. E' abbastanza? Ora riprendete gli altri giocatori", ha concluso Ronaldo sorridendo.</p>
    </article>
  </body>
</html>