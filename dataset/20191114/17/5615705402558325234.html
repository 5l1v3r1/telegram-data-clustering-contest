<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204476-prognozni-dohodi-byudzhetu-2020-do-drugogo-chitannya-zrosli-na-blizko-14-mlrd-grn-a-vidatki-na-10-m"/>
    <meta property="og:site_name" content="Mind UA"/>
    <meta property="article:published_time" content="2019-11-14T17:37:00+00:00"/>
    <meta property="og:title" content="Прогнозні доходи бюджету 2020 до другого читання зросли на близько 14 млрд грн, а видатки – на 10 млрд грн"/>
    <meta property="og:description" content="Прогнозований обсяг повернення кредитів до держбюджету у 2020 році між першим і другим читанням скоротився на близько 3,4 млрд грн - з запланованих 10,763 млрд грн"/>
  </head>
  <body>
    <article>
      <h1>Прогнозні доходи бюджету 2020 до другого читання зросли на близько 14 млрд грн, а видатки – на 10 млрд грн</h1>
      <h2>Прогнозований обсяг повернення кредитів до держбюджету у 2020 році між першим і другим читанням скоротився на близько 3,4 млрд грн - з запланованих 10,763 млрд грн</h2>
      <address>
        <time datetime="2019-11-14T17:37:00+00:00">14 Nov 2019, 17:37</time>
      </address>
      <p>Ухваленим законом про державний бюджет України на 2020 рік передбачено, що  доходи держбюджету складуть близько 1,093 трлн грн (до першого читання пропонувалося передбачити 1,079 трлн грн) а видатки – близько 1,052 трлн грн (планувалося – 1,17 трлн грн). Про це йдеться у порівняльній таблиці  до закону (№<a href="http://w1.c1.rada.gov.ua/pls/zweb2/webproc4_1?pf3511=66853">2000</a>), ухваленого парламентом у другому читанні та вцілому, передає <b>Mind</b>.</p>
      <p>«Визначити доходи державного бюджету України у сумі 1,093 трлн грн, у тому числі доходи загального фонду державного бюджету України – у сумі 974,67 млрд грн та доходи спеціального фонду державного бюджету України – у сумі 118,998 млрд  грн; видатки державного бюджету України у сумі 1,180 трлн  грн, у тому числі видатки загального фонду державного бюджету України – у сумі 1,052 трлн грн та видатки спеціального фонду державного бюджету України – у сумі 127,92 млрд грн», – сказано в законі.</p>
      <p>При тому повернення кредитів до держбюджету передбачено у сумі 7, 375 млрд грн (у першому читанні було передбачено  10,763 млрд  грн), у тому числі повернення кредитів до загального фонду держбюджету – у сумі<br/>6,843 млрд грн та повернення кредитів до спецфонду держбюджету України – у сумі 531,566 млн грн; надання кредитів з Державного бюджету України у сумі 15,220 млрд  грн у тому числі надання кредитів із загального фонду держбюджету – 1,701 млрд  грн та надання кредитів із спецфонду держбюджету 13,519 млрд грн.</p>
      <p>При тому граничний обсяг дефіциту державного бюджету України передбачено сумі 94,275 млрд грн, у тому числі граничний обсяг дефіциту загального фонду держбюджету – у сумі 72,365 млрд грн та граничний обсяг дефіциту спецфонду держбюджету України – у сумі 21,91 млрд грн.</p>
      <p>«Оборотний залишок коштів державного бюджету України у розмірі до 2% видатків загального фонду державного бюджету України, визначених цією статтею», – зазначається в законі.</p>
      <p>При тому передбачено що граничний обсяг державного боргу на 31 грудня 2020 року  має не виходити за межі 2,045 трлн грн та граничний обсяг гарантованого державою боргу в сумі 318,371 млрд грн.</p>
      <p>Крім того передбачено, що обсяг державних гарантій у 2020 році мають складати до 29,274 млрд грн і надаватися за рішенням Кабінету Міністрів для забезпечення часткового виконання (не більше 80%) боргових зобов’язань суб’єктів господарювання – резидентів України за кредитами (позиками), що залучаються для фінансування інвестиційних проектів; для забезпечення виконання боргових зобов’язань суб’єктів господарювання – резидентів України за кредитами (позиками), що залучаються для фінансування програм, пов’язаних із підвищенням обороноздатності і безпеки держави (в обсязі до 10 млрд грн).</p>
      <p>Нагадаємо, 14 листопада 2019 Верховна Рада <a href="https://mind.ua/news/20204466-rada-uhvalila-byudzhet-2020-u-drugomu-chitanni-ta-v-cilomu">ухвалила</a> у другому читанні та в цілому закон про державний бюджет України на 2020 рік.  У першому читанні Рада <a href="https://mind.ua/news/20203445-parlament-zatverdiv-u-pershomu-chitanni-zakonoproekt-pro-derzhbyudzhet-2020">ухвалила</a> даний закон 18 жовтня 2019 року.</p>
      <p>Також <a href="https://mind.ua/news/20204470-perevikonannya-mitnih-zboriv-u-2020-roci-spryamovuvatimetsya-na-infrastrukturu-markarova">повідомлялося</a>, що на думку міністра фінансів Оксани Маркарової перевиконання митних зборів у 2020 році спрямовуватиметься на інфраструктуру, а кошти від порушень майбутнього закону про легалізацію грального бізнесу використовуватимуться для потреб медицини та соцсфери.</p>
      <related>
        <h4>Також читайте</h4>
        <a href="https://mind.ua/news/20204470-perevikonannya-mitnih-zboriv-u-2020-roci-spryamovuvatimetsya-na-infrastrukturu-markarova"/>
        <a href="https://mind.ua/news/20204466-rada-uhvalila-byudzhet-2020-u-drugomu-chitanni-ta-v-cilomu"/>
        <a href="https://mind.ua/news/20204458-deputat-slugi-narodu-skorohod-zayavila-pro-tisk-na-yiyi-rodinu-cherez-vidmovu-golosuvati-za-rinok-zeml"/>
      </related>
    </article>
  </body>
</html>