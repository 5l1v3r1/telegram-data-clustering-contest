<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/14/spipaha-dvama-dilyri-s-300-grama-amfeti-v-pazardjik.429640"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T17:30:00+00:00"/>
    <meta property="og:title" content="Спипаха двама дилъри с 300 грама амфети в Пазарджик"/>
    <meta property="og:description" content="Задържали и един мъж с 35 грама марихуана | Dnes.bg"/>
  </head>
  <body>
    <article>
      <h1>Спипаха двама дилъри с 300 грама амфети в Пазарджик</h1>
      <h2>Задържали и един мъж с 35 грама марихуана</h2>
      <address><time datetime="2019-11-14T17:30:00+00:00">14 Nov 2019, 17:30</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Двама наркопрласьори са задържани с голямо количество амфетамин при специализирана операция на полицията в Пазарджик, съобщи  областната полицейска дирекция.<br/><br/>В хода на акцията на един от входовете към областния град оперативните екипи спрели лек автомобил "Опел", управляван от 39-годишен мъж от пазарджишкото село Мокрище. <br/><br/>До него пътувал 30-годишен мъж от пещерското село Радилово. <br/><br/>Последвал личен обиск и на двамата мъже, в резултат на което били открити три полиетиленови плика с бяло прахообразно вещество. <br/><br/>При направения полеви наркотест се оказало, че става дума за амфетамин с общо тегло 317 грама. <br/><br/>В жилището на единия от мъжете органите на реда открили и електронна везна. <br/><br/>С постановление на наблюдаващ прокурор от окръжната прокуратура в Пазарджик двамата дилъри са задържани за 72 часа. <br/><br/>При друга акция на улица в Пазарджик е задържан 32-годишен мъж., у когото са били открити 35 грама марихуана.</p>
    </article>
  </body>
</html>