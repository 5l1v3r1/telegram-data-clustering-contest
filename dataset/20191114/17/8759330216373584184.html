<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903757/opnieuw-domper-voor-kortrijk-bruzzese-tot-einde-van-jaar-out.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T17:56:00+00:00"/>
    <meta property="og:title" content="Puzzelwerk voor Vanderhaeghe, Bruzzese tot einde van jaar out bij KV Kortrijk"/>
    <meta property="og:description" content="KV Kortrijk zit in de hoek waar de klappen vallen. Sportief doen de Kerels het niet al te best dit seizoen, maar nu krijgt het nog een extra domper te verwerken. Zo zal het dit seizoen niet meer kunnen rekenen op doelman Sébastien Bruzzese."/>
  </head>
  <body>
    <article>
      <h1>Puzzelwerk voor Vanderhaeghe, Bruzzese tot einde van jaar out bij KV Kortrijk</h1>
      <address>
        <time datetime="2019-11-14T17:56:00+00:00">14 Nov 2019, 17:56</time>
      </address>
      <p>
        <b>KV Kortrijk zit in de hoek waar de klappen vallen. Sportief doen de Kerels het niet al te best dit seizoen, maar nu krijgt het nog een extra domper te verwerken. Zo zal het dit seizoen niet meer kunnen rekenen op doelman Sébastien Bruzzese.</b>
      </p>
      <p>In het verloren staartduel tegen Waasland-Beveren van afgelopen week verloor het ook doelman Bruzzese. De doelman kreeg een trap van een tegenstander en liep een barst in zijn borstbeen op. Aanvankelijk was het nog onduidelijk hoe lang hij out zou zijn, maar KVK heeft via <i>de officiële kanalen</i> inmiddels gemeld dat Bruzzese in 2019 niet meer in actie komt.</p>
      <figure>
        <iframe data-src="https://twitter.com/kvkofficieel/status/1195016038875828224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Voor Yves Vanderhaeghe wordt het dus puzzelwerk, die zijn onbetwistbare nummer één een heuse periode moet missen. De meest waarschijnlijke vervanger is Adam Jakubech, de Slovaakse doelman die momenteel wordt gehuurd van Lille. De jonge Maxime Deman, tevens zoon van doelmannentrainer Patrick Deman, wordt dan tweede doelman. Daarnaast wordt <a href="https://www.voetbalprimeur.be/nieuws/903707/-transfervrije-bailly-kan-zijn-comeback-maken-in-jupiler-pro-league-.html?utm_source=doorlink&amp;utm_medium=doorlink&amp;utm_campaign=doorlink">de transfervrije Logan Bailly ook gelinkt aan <i>de Kerels</i></a> als mogelijke vervanger.</p>
      <p>Bruzzese kwam dit seizoen vijftien keer uit voor KV Kortrijk. Daarin slikte hij maar liefst 28 doelpunten. De doelman hield amper twee keer de nul voor KVK dit seizoen.</p>
    </article>
  </body>
</html>