<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204477-nacrada-z-pitan-telebachennya-priznachila-pozaplanovu-perevirku-kanalu-newsone"/>
    <meta property="og:site_name" content="Mind UA"/>
    <meta property="article:published_time" content="2019-11-14T17:20:00+00:00"/>
    <meta property="og:title" content="Нацрада з питань телебачення призначила позапланову перевірку каналу «NewsOne»"/>
    <meta property="og:description" content="Причиною стало порушення законів «Про інформацію» і «Про телебачення і радіомовлення» на одній з програм на каналі"/>
  </head>
  <body>
    <article>
      <h1>Нацрада з питань телебачення призначила позапланову перевірку каналу «NewsOne»</h1>
      <h2>Причиною стало порушення законів «Про інформацію» і «Про телебачення і радіомовлення» на одній з програм на каналі</h2>
      <address>
        <time datetime="2019-11-14T17:20:00+00:00">14 Nov 2019, 17:20</time>
      </address>
      <p>Національна рада з питань телебачення і радіомовлення сьогодні, 14 листопада, призначила позапланову перевірку ТОВ «Новини 24 години» – супутниковий телеканал«NewsOne». Про це <a href="https://www.nrada.gov.ua/regulyator-pozaplanovo-pereviryt-telekanal-newsone-cherez-oznaky-rozpalyuvannya-vorozhnechi/">повідомляє</a> прес-служба регулятора.</p>
      <p>Рішення ухвалено на підставі моніторингу, проведеного 5 листопада. Цього дня в ефірі ліцензіата зафіксовано  трансляцію передачі «Я так думаю» із ведучим Русланом Коцабою, в якій звучали висловлювання, що мають ознаки порушення мовником законів «Про інформацію» і «Про телебачення і радіомовлення».</p>
      <p>За словами регулятора серед висловлювань, зокрема, було таке: «…Незаконне збагачення і було метою оцих «євромайданівських бариг». А не якесь там примарне європейське майбутнє, НАТО, Євросоюз і т. п. Відповідно повсталий Донбас спробували упокорити з допомогою танків та авіаційних бомб. Це правда, її нема куди діти. Вона мусить бути озвучена, саме тут, на рівні київському київська влада має визнати, що використання збройних сил проти мирного населення є злочином, на який не поширюються терміни давності».</p>
      <p>Нагадаємо: у жовтні цього року Окружний адмінсуд Києва <a href="https://mind.ua/news/20203568-okruzhnij-adminsud-kieva-vidkriv-provadzhennya-z-anulyuvannya-licenziyi-newsone">відкрив провадження</a> у справі щодо анулювання ліцензії NewsOne. </p>
      <p>Раніше з <a href="https://mind.ua/news/20202879-nacrada-z-pitan-telebachennya-prosit-sud-anulyuvati-licenziyu-newsone">відповідним позовом</a> до ОАСК звернулась Національна ради України з питань телебачення і радіомовлення. Зокрема, позивач  просить суд анулювати ліцензію на мовлення видану ТОВ «НОВИНИ 24 ГОДИНИ» (логотип NewsOne).</p>
      <p>Нагадаємо: раніше до суду <a href="https://mind.ua/news/20201720-newsone-prosit-okruzhnij-adminsud-kieva-zaboroniti-pozaplanovu-perevirku-kanalu-nacradoyu">надійшли позови</a> від  NewsOne щодо визнання протиправним та скасування рішення Нацради щодо призначення позапланової виїзної перевірки телеканалу на предмет дотримання вимог Закону України «Про інформацію», водночас,  ОАСК просили скасувати результати відповідної перевірки.</p>
      <p>До цього Нацрала зафіксувала порушення в ході позапланової перевірки телеканалу «NewsOne» у зв'язку з наміром провести телеміст з російським телеканалом «Росія 1».</p>
      <p>Як повідомляв Mind, телеканал «NewsOne», збирався провести телеміст «Треба поговорити» 12 липня з російським державним телеконалом «Росія 1». У відповідь на це секретар Ради національної безпеки і оборони Олександр Данилюк <a href="https://mind.ua/news/20199442-u-rnbo-prokomentuvali-telemist-iz-rosieyu">повідомив</a>, що наразі в РНБО шукають шляхи вирішення ситуації, що склалася.</p>
      <p>Після низки заяв українських політиків щодо такого телемосту, телеканал <a href="https://mind.ua/news/20199457-kina-ne-bude-newsone-povidomiv-pro-skasuvannya-telemostu-z-rf">скасував</a> його проведення. Пізніше СБУ та Генпрокуратура <a href="https://mind.ua/news/20199469-sbu-ta-genprokuratura-povidomili-pro-zvyazok-beneficiara-newsone-z-bankom-shcho-finansue-vijnu">повідомили</a> про зв'язок бенефіціара NewsOne з банком, що фінансує війну. Мовляв через «Промсвязьбанк», з яким ГПУ пов'язує NewsOne, здійснюється фінансування оборонного замовлення РФ.</p>
      <related>
        <h4>Також читайте</h4>
        <a href="https://mind.ua/news/20204169-dbr-provodit-obshuki-u-vlasnika-kanalu-pryamij-makeenka"/>
        <a href="https://mind.ua/news/20203568-okruzhnij-adminsud-kieva-vidkriv-provadzhennya-z-anulyuvannya-licenziyi-newsone"/>
        <a href="https://mind.ua/news/20203330-zmi-v-rosiyi-pochali-shtrafuvati-za-fejkovi-novini"/>
      </related>
    </article>
  </body>
</html>