<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191114-vorskla-vidpravyla-u-vidstavku-kosovskogo/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T17:06:01+00:00"/>
    <meta property="og:title" content="Ворскла відправила у відставку Косовського"/>
    <meta property="og:description" content="ФК Ворскла звільнив головного тренера Віталія Косовського, який був біля керма клубу з березня нинішнього року."/>
  </head>
  <body>
    <article>
      <h1>Ворскла відправила у відставку Косовського</h1>
      <address>
        <time datetime="2019-11-14T17:06:01+00:00">14 Nov 2019, 17:06</time>
      </address>
      <p>ФК Ворскла звільнив головного тренера Віталія Косовського, який був біля керма клубу з березня нинішнього року.</p>
      <p>Віталій Косовський більше не головний тренер полтавської Ворскли. Про звільнення 46-річного фахівця повідомили після тренування команди 14 листопада.</p>
      <p>Ім’я нового тренера поки не називається, але зробити це в клубі обіцяють найближчим часом.</p>
      <p>Виконуючим обов’язки головного тренера Ворскли Косовський став у березні цього року. До цього він очолював команду U-21. Повноцінно на посаду головного тренера основної команди Косовський увійшов зі старту сезону 2019/20.</p>
      <p><b>Читайте:</b> <a href="https://fakty.com.ua/ua/sport/20191112-nemozhlyvo-zubkov-pro-povernennya-u-fk-mariupol/">Неможливо: Зубков про повернення у ФК Маріуполь</a></p>
      <p>За керівництва фахівця полтавці виграли шість матчів, шість разів зіграли внічию і 14 разів програли. Нині Ворскла посідає останнє місце в чемпіонаті України.</p>
      <p>Нагадаємо, асистент тренера збірної України Андрія Шевченка італієць <a href="https://fakty.com.ua/ua/sport/20191104-trener-zbirnoyi-ukrayiny-maldera-nabyv-tatuyuvannya-z-gerbom-ta-praporom-ukrayiny/">Андреа Малдера зробив татуювання з гербом України</a>.</p>
      <p><b>Джерело:</b> <a href="https://vorskla.com.ua/news/1642-kosovskij-zalishae-posadu-golovnogo-trenera">ФК Ворскла</a></p>
    </article>
  </body>
</html>