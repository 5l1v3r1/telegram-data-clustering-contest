<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954849"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T17:25:18+00:00"/>
    <meta property="og:title" content="జూనియర్ ఎన్టీఆర్ టీడీపీలో ఎందుకు కనిపించట్లేదు..? చంద్రబాబుకు వంశీ సూటిప్రశ్న"/>
    <meta property="og:description" content="ADVT"/>
  </head>
  <body>
    <article>
      <h1>జూనియర్ ఎన్టీఆర్ టీడీపీలో ఎందుకు కనిపించట్లేదు..? చంద్రబాబుకు వంశీ సూటిప్రశ్న</h1>
      <address>
        <time datetime="2019-11-14T17:25:18+00:00">14 Nov 2019, 17:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ: టీ</b>డీపీ అధినేత చంద్రబాబు, జనసేన అధినేత పవన్‌కల్యాణ్ తెలంగాణలో ఆర్టీసీ సమ్మె గురించి ఎందుకు మాట్లాడటం లేదని, ఎందుకు పోరాటం చేయడం లేదని ఎమ్మెల్యే వల్లభనేని వంశీ ప్రశ్నించారు. ఇక్కడ మాత్రం ఎందుకు డైలాగ్‌లు కొడుతున్నారని దుయ్యబట్టారు. అక్కడో న్యాయం, ఇక్కడో న్యాయమా అంటూ నిలదీశారు. ఇలా చేస్తే దాన్ని సంసారం అంటారా అని చంద్రబాబును వంశీ సూటిగా ప్రశ్నించారు. మంచిని మంచిగా, చెడును చెడుగా చూసే రాజకీయ సంస్కారం కావాలన్నారు. మంచిని కూడా చెడు అని ప్రచారం చేస్తే.. వచ్చే ఎన్నికల్లో జనం ప్రతిపక్ష హోదా కూడా లేకుండా చేస్తారని హెచ్చరించారు. మంచి చెడు లేకుండా గుడ్డెద్దు చేలో పడినట్లు మీరు చేస్తుంటే.. మీ వెనుక దూడల్లా తాము వస్తే భవిష్యత్‌ ఏమవుతుందని వంశీ ప్రశ్నించారు.</p>
      <p> ‘‘ప్రభుత్వం ఉచితంగా ఇంగ్లీష్‌ మీడియం చదువులు ఇస్తామంటే.. మనం వ్యతిరేకించడం న్యాయమా?, భావ్యమా?. మాకు తెలుగుమీడియం కావాలని పిల్లలు, తల్లిదండ్రులు చెబుతున్నారా?. రాజకీయ నాయకులు మాత్రమే చెబుతున్నారు. మీ మనవడికి, మీ పిల్లలకు ఒక న్యాయం, పేదలకో న్యాయమా?. టీడీపీ మీద ప్రజల్లో విశ్వాసం సన్నగిల్లుతోంది. ఎన్నికల ముందు ఒక పొత్తు, ఎన్నికల తర్వాత రాజకీయాల కోసం మరో మాట మాట్లాడడం వల్ల టీడీపీ పలుచన అవుతోంది. 2009లో జూనియర్‌ ఎన్టీఆర్‌ టీడీపీ కోసం ప్రచారం చేశారు. తర్వాత ఆయన ఎందుకు కనిపించలేదు?. 2014లో బీజేపీతో పొత్తు పెట్టుకుని పోటీ చేసి మూడేళ్లు బాగానే ఉండి తర్వాత ధర్మపోరాట దీక్షలు చేయడం ఏంటి? ఎన్టీఆర్‌ తర్వాత టీడీపీ ఒంటరిగా పోటీ చేసి అధికారంలోకి వచ్చేంత బలం టీడీపీకి ఎందుకు లేదు?’’ అని చంద్రబాబుపై వంశీ ప్రశ్నల మీద ప్రశ్నలు సంధించారు.</p>
    </article>
  </body>
</html>