<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/nytt-konsept-skulle-erstatte-nobelkonserten--na-er-det-avlyst/71821067"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T17:51:34+00:00"/>
    <meta property="og:title" content="Nytt konsept skulle erstatte nobelkonserten – nå er det avlyst"/>
    <meta property="og:description" content="NRK og Nobelinstituttet skulle samarbeide om et helt nytt konsept som skulle erstatte nobelkonserten. Nå er dette avlyst."/>
  </head>
  <body>
    <article>
      <h1>Nytt konsept skulle erstatte nobelkonserten – nå er det avlyst</h1>
      <h2>NRK og Nobelinstituttet skulle samarbeide om et helt nytt konsept som skulle erstatte nobelkonserten. Nå er dette avlyst.</h2>
      <address><time datetime="2019-11-14T17:51:34+00:00">14 Nov 2019, 17:51</time> by <a rel="author">NTB I</a></address>
      <p>– Prisvinneren må forlate Oslo tidligere enn det vi hadde lagt opp til og håpet på. Derfor utgår den delen av programmet, sier direktør Olav Njølstad ved Nobelinstituttet til <a href="https://kampanje.com/medier/2019/11/skulle-erstatte-nobel-konserten-med-et-helt-annerledes-konsept---na-er-alt-avlyst/">Kampanje</a>.</p>
      <p>Njølstad legger til at de er skuffet over at planene ikke lar seg gjennomføre. Etiopias statsminister Abiy Ahmed ble tildelt årets fredspris.</p>
      <p>– Vi må bare respektere de hensyn han må ta. Det er alltid en utfordring med en statsleder, det at de har mange forpliktelser og annet de må gjøre, sier Njølstad.</p>
      <p>Istedenfor den tradisjonelle nobelkonserten var planen en hyllest av fredsprisvinneren med noen kulturelle innslag.</p>
      <p>Både Nobelinstituttet og NRK satser på å få til et slikt arrangement neste år i stedet.</p>
      <p>(©NTB)</p>
    </article>
  </body>
</html>