<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science/_siti-po-gorlo-cim-motlohom-stvorili-socmerezhu-bez-reklami-i-klikbejtiv/938199"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T17:45:00+00:00"/>
    <meta property="og:title" content="&quot;Ситі по горло цим мотлохом&quot; - створили соцмережу без реклами і клікбейтів"/>
    <meta property="og:description" content="Один із засновників Вікіпедії Джиммі Уейлз запустив соцмережу WT:Social, яка може стати конкурентом Facebook та Twitter. У ній немає реклами й абсурдних клікбейтних заголовків. Користувачі WT:Social можуть ділитися посиланнями на матеріали і обговорювати їх у стрічці новин, подібної до ..."/>
  </head>
  <body>
    <article>
      <h1>"Ситі по горло цим мотлохом" - створили соцмережу без реклами і клікбейтів</h1>
      <address><time datetime="2019-11-14T17:45:00+00:00">14 Nov 2019, 17:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938199_w_300.jpg?v=0"/>
        <figcaption>Пожертвування на користь нової соцмережі зробили близько 200 користувачів. Фото: TAdviser</figcaption>
      </figure>
      <p>Один із засновників Вікіпедії <b>Джиммі Уейлз</b> запустив соцмережу WT:Social, яка може стати конкурентом Facebook та Twitter. У ній немає реклами й абсурдних клікбейтних заголовків.</p>
      <p>Користувачі WT:Social можуть ділитися посиланнями на матеріали і обговорювати їх у стрічці новин, подібної до стрічці Facebook. Тематика обговорень може бути практично будь-якою: від політики і технологій, до рок-музики та бджільництва, пише <a href="https://www.ft.com/content/9956ff9c-0622-11ea-a984-fbbacad9e7dd">Financial Times</a>.</p>
      <p>Для забезпечення нового продукту Уейлз хоче застосовувати бізнес-модель Вікіпедії. WT:Social буде покладатися на пожертви невеликого числа користувачів, щоб обходитися без реклами. Саме рекламу Уейлз звинувачує у проблемах існуючих на сьогодні соцмереж, адже через неї в найвигіднішому положенні опиняється неякісний контент.</p>
      <p>Якщо Facebook і Twitter просувають в топ стрічки публікації з найбільшим числом коментарів або лайків, то WT:Social буде публікувати насамперед свіжі матеріали. Проте, в соцмережу можуть додати кнопку "upvote", яка дозволить користувачам рекомендувати якісний контент.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/science/_facebook-zapustiv-novij-mesendzher-dlya-instagram/931283"/>
      </related>
      <p>З моменту запуску в жовтні WT:Social прийшли близько 50 тис. юзерів. Пожертвування на користь нової соцмережі зробили близько 200 користувачів.</p>
      <p>"Це не буде дуже прибутково, але буде життєздатно. Настав час для нового місця, вільного від клікбейтних нісенітниць. Люди ситі по горло усім цим мотлохом навколо них. Новинні організації роблять усе, що можуть в цьому непростому середовищі, але насправді проблема полягає в поширенні новин"- сказав Уейлз.</p>
      <blockquote>Корпорація <a href="https://gazeta.ua/articles/science/_google-rozroblyaye-tayemnij-proekt-yakij-zbiraye-medichni-dani/937747">Google працює над секретним проектом</a>, який дозволить збирати інформацію про стан здоров'я мільйонів людей. Проект розробляється у співпраці з некомерційною компанією Ascension - другою за величиною у системі охорони здоров'я США.</blockquote>
    </article>
  </body>
</html>