<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547364.html/-%D8%B1%D8%B6%D8%A7-%D8%B9%D8%A8%D8%AF%DB%8C--%D9%BE%DB%8C%D8%B4%DA%A9%D8%B3%D9%88%D8%AA-%D8%B1%D8%A7%D8%AF%DB%8C%D9%88-%D8%AF%D8%B1%DA%AF%D8%B0%D8%B4%D8%AA---%D8%A2%D9%85%DB%8C%D8%B2-%D8%B9%D8%A8%D8%AF%D8%A7%D9%84%D8%B7%D9%85%D8%B9--%D8%A8%D9%87-%D8%AE%D8%A7%D8%B7%D8%B1%D9%87-%D9%87%D8%A7-%D9%BE%DB%8C%D9%88%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T17:50:00+00:00"/>
    <meta property="og:title" content="«رضا عبدی» پیشکسوت رادیو درگذشت/ «آمیز عبدالطمع» به خاطره‌ها پیوست"/>
    <meta property="og:description" content="«رضا عبدی» گوینده، صداپیشه و بازیگر برنامه صبح جمعه رادیو که بیشتر مخاطبان او را با نام «آمیز عبدالطمع» می شناختند، جان به جان آفرین تسلیم کرد."/>
  </head>
  <body>
    <article>
      <h1>«رضا عبدی» پیشکسوت رادیو درگذشت/ «آمیز عبدالطمع» به خاطره‌ها پیوست</h1>
      <address>
        <time datetime="2019-11-14T17:50:00+00:00">14 Nov 2019, 17:50</time>
      </address>
      <p>«رضا عبدی» گوینده، صداپیشه و بازیگر برنامه صبح جمعه رادیو که بیشتر مخاطبان او را با نام «آمیز عبدالطمع» می شناختند، جان به جان آفرین تسلیم کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رضا عبدی گوینده، صداپیشه و بازیگر برنامه صبح جمعه رادیو صبح امروز -پنجشنبه ۲۳ آبان- در 88 سالگی درگذشت.</p>
      <p>بیشترین فعالیت او به برنامه های صبح جمعه رادیو ایران بازمی گردد.</p>
      <p>پیکر زنده یاد عبدی یکشنبه ۲۶ آبان ساعت ۱۰ صبح از مقابل ساختمان شهدای رادیو به سمت بهشت زهرا (س) تشییع می شود.</p>
      <p>به گزارش فارس، رضا عبدی، متولد نهم آبان ۱۳۱۰ بود و در سال ۱۳۳۲ بعد از گذراندن دوره تئاتر، فعالیت هنری خود را در تئاتر تهران شروع کرد، اما از سال ۱۳۴۷ وارد سینما و رادیو شد.</p>
      <p>در کارنامه کاری رضا عبدی حدود ۴۰ فیلم سینمایی مشاهده می شود که می توان به سفر جادویی، کفش های میرزانوروز و مردی از جنس بلور اشاره کرد.</p>
      <p>این هنرمند پیشکوست، از جمله اهالی رادیو بود که بیش از نیم قرن سابقه فعالیت در عرصه تئاتر، تلویزیون و رادیو دارد. شنوندگان رادیو به ویژه طرفداران برنامه «جمعه ایرانی» صدای او را در قالب کاراکتر «آمیز عبدالطمع» سابق در «صبح جمعه با شما» و «عبدل بیزینس» در «جمعه ایرانی»  می‌شناسند.</p>
      <p>منبع:‌ فارس</p>
      <p>انتهای پیام/</p>
    </article>
  </body>
</html>