<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/chernivchanin-namagavsya-pronesti-cherez-kordon-nezadeklarovani-15-tisyach-evro-380314"/>
    <meta property="og:site_name" content="Погляд"/>
    <meta property="article:published_time" content="2019-11-14T17:33:00+00:00"/>
    <meta property="og:title" content="Чернівчанин намагався пронести через кордон незадекларовані 15 тисяч євро"/>
    <meta property="og:description" content="незадекларовані 15 тисяч євронамагався пронести через кордонЧернівчанин"/>
  </head>
  <body>
    <article>
      <h1>Чернівчанин намагався пронести через кордон незадекларовані 15 тисяч євро</h1>
      <h2>За складеним митниками протоколом валюту вилучили</h2>
      <address>
        <time datetime="2019-11-14T17:33:00+00:00">14 Nov 2019, 17:33</time>
      </address>
      <p>У пункті пропуску «Порубне» співробітники Чернівецької митниці ДФС у співпраці із працівниками УСБУ в Чернівецькій області виявили у громадянина України, що слідував у пішому порядку з Румунії до України, не задекларовані 15 050 євро. До митного контролю порушник законодавства надав контрольний талон для проходження митного контролю по «зеленому коридору», чим своїми діями заявив про те, що переміщувані ним через митний кордон України товари не підлягають письмовому декларуванню, оподаткуванню митними платежами, не підпадають під встановлені законодавством заборони та/або обмеження щодо переміщення через митний кордон України. Про це йдеться на сторінці ДФС у Чернівецькій області у Facebook. </p>
      <p>Таким чином, громадянином не здійснено декларування валютних цінностей, які підлягають обов'язковому декларуванню у разі переміщення через митний кордон України.</p>
      <p>Порушення даних правил тягне за собою адміністративну відповідальність за ст.472 Митного кодексу України. За складеним митниками протоколом валюту в перерахунку 405 517,74 грн. вилучено.</p>
      <p>Санкції статті передбачають також накладення штрафу у сумі 100 відсотків вартості не задекларованої готівки.</p>
    </article>
  </body>
</html>