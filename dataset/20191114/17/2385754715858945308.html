<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597368/synexizoun-me-dynamika-metra-kata-ton-tetraminon-oi-mathites"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T17:57:00+00:00"/>
    <meta property="og:title" content="Συνεχίζουν με δυναμικά μέτρα κατά των τετραμήνων οι μαθητές"/>
    <meta property="og:description" content="H ΠΣΕΜ μετέφερε στην ΟΕΛΜΕΚ την αντίθεσή της στα τετράμηνα.   Σε ανακοίνωση αναφέρεται ότι σε σημερινή συνάντηση η ΠΣΕΜ επεσήμανε στην ΟΕΛΜΕΚ &quot;τα..."/>
  </head>
  <body>
    <article>
      <h1>Συνεχίζουν με δυναμικά μέτρα κατά των τετραμήνων οι μαθητές</h1>
      <address><time datetime="2019-11-14T17:57:00+00:00">14 Nov 2019, 17:57</time> by <a rel="author">sigmalive</a></address>
      <p>H ΠΣΕΜ μετέφερε στην ΟΕΛΜΕΚ την αντίθεσή της στα τετράμηνα.</p>
      <p>Σε ανακοίνωση αναφέρεται ότι σε σημερινή συνάντηση η ΠΣΕΜ επεσήμανε στην ΟΕΛΜΕΚ "τα πολλά προβλήματα που προέκυψαν στα σχολεία σε σχέση με αυτό το αντιπαιδαγωγικό μέτρο".</p>
      <p>"Αναφέραμε στην ηγεσία της ΟΕΛΜΕΚ ότι θα συνεχίσουμε τον αγώνα μας και ότι θα λάβουμε ακόμη πιο δυναμικά μέτρα για να τροποποιηθεί η νομοθεσία και να καταργηθούν οι εξετάσεις ανά τετράμηνο", αναφέρεται.</p>
      <p>Η ΠΣΕΜ, σύμφωνα με την ανακοίνωση, διαβεβαίωσε τους καθηγητές ότι θα είναι στο πλευρό τους στον αγώνα για διεκδίκηση των συνδικαλιστικών τους αιτημάτων και ζήτησε τη στήριξη τους στον αγώνα της.</p>
      <p>"Ως ΠΣΕΜ καλέσαμε την ΟΕΛΜΕΚ σε κοινό μέτωπο για να οικοδομήσουμε ένα ανθρώπινο και δημοκρατικό σχολείο που θα προάγει την κριτική σκέψη.</p>
      <p>Συμφωνήσαμε να διατηρήσουμε τις καλές μας σχέσεις και να έχουμε μια εποικοδομητική συνεργασία", καταλήγει η ανακοίνωση.</p>
    </article>
  </body>
</html>