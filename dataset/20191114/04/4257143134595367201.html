<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/14/igy-szamlaljak-az-utasokat-a-szegedi-bkv-n"/>
    <meta property="og:site_name" content="infostart"/>
    <meta property="article:published_time" content="2019-11-14T04:40:00+00:00"/>
    <meta property="og:title" content="Így számlálják az utasokat a &quot;szegedi BKV-n&quot;"/>
    <meta property="og:description" content="A kísérleti projektben az egyik megállót úgy kamerázzák be, hogy a képadatokat egy okosszoftver elemzi."/>
  </head>
  <body>
    <article>
      <h1>Így számlálják az utasokat a "szegedi BKV-n"</h1>
      <address><time datetime="2019-11-14T04:40:00+00:00">14 Nov 2019, 04:40</time> by <a rel="author">Infostart</a></address>
      <h3>A kísérleti projektben az egyik megállót úgy kamerázzák be, hogy a képadatokat egy okosszoftver elemzi.</h3>
      <p>Kísérleti jelleggel nem hús-vér emberek, hanem egy digitális képfeldolgozásra épülő rendszer segítségével számlálják az utasokat a szegedi Centrum Áruház előtti villamosmegállóban - olvasható a <a href="https://www.delmagyar.hu/vezeto-hirek/algoritmus-szamolja-az-utasokat-az-szkt-nal-4721775/?fbclid=IwAR1rlNwMs7TfbuBoII4DjxLgOBRTJZ__MqlKmmn9V3sUhlKms-fbxcETiqA">Délmagyar.hu</a> portálon. Ha beválik a most az SZKT-nál használt rendszer, kiterjesztik a használatát.</p>
      <p>A Tisza Lajos körúti villamosmegállóban egy kamera adatait egy képelemző algoritmus értelmezi. A le- és felszálló utasok, valamint a megállóban várakozó számát becsüli meg. Jelenleg még tanul a szoftver.</p>
      <p>Nehezíti a dolgot, hogy a megállót villamosok, trolibuszok, autóbuszok, vagyis különböző alakú járművek használják, ráadásul rendre előfordul, hogy több jármű érkezik egyszerre a helyszínre. Az algoritmus a be­­érkező járműveket, az ajtók helyét és az utasokat próbálja felismerni.</p>
      <p>Nincs szó személyazonosításról, ráadásul 48 óra után törlődik minden adat.</p>
      <p>
        <i>Nyitókép: Pixabay</i>
      </p>
    </article>
  </body>
</html>