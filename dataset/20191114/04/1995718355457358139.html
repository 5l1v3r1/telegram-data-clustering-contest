<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152199-dlia-ukrainskyh-vijskovyh-zakupyly-brakovani-bronezhylety"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T04:32:00+00:00"/>
    <meta property="og:title" content="Для українських військових закупили браковані бронежилети"/>
    <meta property="og:description" content="Очільник ДБР оприлюднив фрагмент відео балістичної експертизи бракованих бронежилетів."/>
  </head>
  <body>
    <article>
      <h1>Для українських військових закупили браковані бронежилети</h1>
      <address>
        <time datetime="2019-11-14T04:32:00+00:00">14 Nov 2019, 04:32</time>
      </address>
      <p>Очільник ДБР оприлюднив фрагмент відео балістичної експертизи бракованих бронежилетів. Балістична експертиза показала, що прострілюються 70% бронежилетів, які закуповувало управління матеріального забезпечення Міноборони.<br/><br/>Про це голова ДБР <b>Роман Труба</b> написав у Telegram, інформує <a href="https://ua.112.ua/ekonomika/minoborony-zakupylo-70-brakovanykh-bronezhyletiv-truba-514855.html">122.ua</a>.<br/><br/>«Шість куль дістав солдат та вже зрозумів, що ми – під@раси». Ці слова належать генерал-майору, якому ДБР повідомило про підозру. Він знав, що бронежилети мають необроблені пластини, які не відповідають технічним вимогам. Знав, що у частині бронежилетів є пластини, щодо яких не проводилися балістичні випробування, а на частину партії немає протоколів лабораторних випробувань», – написав Труба.<br/><br/>Голова ДБР зазначив, що знаючи про недоліки товару, начальник управління матеріального забезпечення Міноборони не повернув їх, а дав вказівку підлеглим приймати наступні партії.<br/><br/>Він додав, що розслідування не завершено. Будуть нові підозри.<br/><br/>Нагадаємо, Державне бюро розслідувань повідомило про підозру п’яти топ-чиновникам Міністерства оборони України в закупівлі неякісних бронежилетів «Корсар».<br/><br/>Установлено, що Міноборони закупило 20 тисяч бронежилетів вартістю 176 млн гривень, однак 7 тисяч бронежилетів виявилися бракованими. Загальна вартість збитків становить 61 млн гривень. Труба повідомляв, що в дощових умовах ці бронежилети прострілюються.</p>
    </article>
  </body>
</html>