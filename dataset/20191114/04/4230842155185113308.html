<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-rozvedennya-syl-v-petrivskomu-pidtverdyla-smm-obsye/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T04:28:48+00:00"/>
    <meta property="og:title" content="Розведення сил в Петрівському підтвердила СММ ОБСЄ"/>
    <meta property="og:description" content="Місія ОБСЄ підтвердила, що обидві сторони завершили розведення сил і засобів поблизу Петрівського."/>
  </head>
  <body>
    <article>
      <h1>Розведення сил в Петрівському підтвердила СММ ОБСЄ</h1>
      <address>
        <time datetime="2019-11-14T04:28:48+00:00">14 Nov 2019, 04:28</time>
      </address>
      <p>Місія ОБСЄ підтвердила, що обидві сторони завершили розведення сил і засобів поблизу Петрівського.</p>
      <p>СММ ОБСЄ отримала листа від незаконних збройних формувань на Донбасі про те, що поблизу Петрівського було завершено відведення сил і засобів із погодженої ділянки.</p>
      <p>Також ОБСЄ отримала дві вербальні ноти від МЗС України, одна з яких повідомляла про завершення розведення сил у відповідному районі.</p>
      <blockquote>– У другій вербальній ноті Міністерства закордонних справ України та в згаданому листі від незаконних збройних формувань також викладено повідомлення про готовність розпочати демонтаж фортифікаційних споруд та інших об’єктів військового призначення з ділянки розведення, – повідомили в ОБСЄ.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191109-sposterigachi-obsye-pryyihaly-do-bogdanivky-na-rozvedennya-syl/">Спостерігачі ОБСЄ приїхали до Богданівки на розведення сил</a>
      </p>
      <p>Відповідний демонтаж мають почати згідно з планом-графіком, що був узгоджений Тристоронньою контактною групою.</p>
      <p>Місія ОБСЄ продовжує активний моніторинг ситуації і надалі повідомлятиме про перебіг подій.</p>
      <p>До слова, 11 листопада штаб ООС повідомив про <a href="https://fakty.com.ua/ua/ukraine/20191111-praktychnu-fazu-rozvedennya-vijsk-u-petrivskomu-zaversheno-shtab/">завершення практичної фази розведення сил</a> в районі Петрівського.</p>
    </article>
  </body>
</html>