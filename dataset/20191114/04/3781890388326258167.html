<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/741571"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T04:27:00+00:00"/>
    <meta property="og:title" content="อวดเทคโนโลยีภายใต้แพลตฟอร์มไลน์"/>
    <meta property="og:description" content="LINE จัดงาน LINE DEVELOPER DAY 2019 ประเทศญี่ปุ่น เพื่อนำเสนอเทคโนโลยีใหม่ ที่ LINE ริเริ่ม พร้อมแชร์ความรู้ ประสบการณ์และแผนการในอนาคต รวมถึงความท้าทายต่างๆ ที่เกิดขึ้นในโลกของเทคโนโลยี"/>
  </head>
  <body>
    <article>
      <h1>อวดเทคโนโลยีภายใต้แพลตฟอร์มไลน์</h1>
      <address>
        <time datetime="2019-11-14T04:27:00+00:00">14 Nov 2019, 04:27</time>
      </address>
      <p>
        <b>LINE จัดงาน LINE DEVELOPER DAY 2019 ประเทศญี่ปุ่น เพื่อนำเสนอเทคโนโลยีใหม่ ที่ LINE ริเริ่ม พร้อมแชร์ความรู้ ประสบการณ์และแผนการในอนาคต รวมถึงความท้าทายต่างๆ ที่เกิดขึ้นในโลกของเทคโนโลยี</b>
      </p>
      <p>การจัดงานในปีนี้ จะเป็นครั้งแรกที่ LINE DEVELOPER DAY 2019 จัดขึ้น 2 วัน   มีหัวข้อเสวนากว่า 70 หัวข้อ จากบุคคลที่มีชื่อเสียงในวงการเทคจากญี่ปุ่น ไต้หวัน อินโดนีเซีย และไทย  เน้นหัวข้อเกี่ยวกับเทคโนโลยีภายใต้แนวคิด “วิศวกรรม” (Engineering) ครอบคลุมความรู้ในด้านเทคโนโลยีภายใต้แพลตฟอร์ม  และมุมมองที่สามารถนำไปใช้ได้จริงเกี่ยวกับการพัฒนาบริการหรือผลิตภัณฑ์ภายใต้แนวคิด “ผลิตภัณฑ์” (Production) ครอบคลุมความรู้เกี่ยวกับเทคโนโลยีในการให้บริการลูกค้าผ่านช่องทางดิจิทัล การเสริมสร้างประสบการณ์การใช้งานด้วย UI/UX และการบริหารงานโปรเจคต่างๆ<br/>ภายในงาน มีบูธกิจกรรมอินเตอร์แอคทีฟ เปิดให้นักพัฒนาได้ทดลองเขียนโค้ดด้วย OSS, API และเทคโนโลยีอื่นๆ ของ LINE<br/>LINE DEVELOPER DAY 2019 จะจัดขึ้นในกรุงโตเกียว ประเทศญี่ปุ่น  ระหว่างวันที่ 20-21 พฤศจิกายน 2562 สามารถติดตามรายละเอียด ข้อมูลข่าวสารจากงานได้ที่ https://linedevday.linecorp.com/jp/2019/<br/> </p>
    </article>
  </body>
</html>