<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/mazda-cx-30-si-odnasi-rekordni-hodnoceni-v-testu-euro-ncap-prekonava-i-volvo"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-14T16:00:00+00:00"/>
    <meta property="og:title" content="Mazda CX-30 si odnáší rekordní hodnocení v testu Euro NCAP. Překonává i Volvo"/>
    <meta property="og:description" content="Podle testerů byste dnes našli jen mizivé procento vozů, které je tak bezpečné jako nová Mazda CX-30."/>
  </head>
  <body>
    <article>
      <h1>Mazda CX-30 si odnáší rekordní hodnocení v testu Euro NCAP. Překonává i Volvo</h1>
      <h2>Podle testerů byste dnes našli jen mizivé procento vozů, které je tak bezpečné jako nová Mazda CX-30.</h2>
      <address><time datetime="2019-11-14T16:00:00+00:00">14 Nov 2019, 16:00</time> by <a rel="author">Daniel Fuglevič</a></address>
      <p>Od Euro NCAP si <a href="https://www.autorevue.cz/autosalon-zeneva-2019-mazda-cx-30-bude-fungovat-jako-vypln-mezi-cx-3-a-cx-5">nová Mazda CX-30</a> odnáší velice dobré hodnocení. Přesněji to vůbec nejlepší v případě ochrany dospělé posádky uvnitř, kde SUV nasbíralo skóre celkem 99 %. V této kategorii tedy CX-30 poráží i dosud nejvyšší hodnocení u Mazdy 3, Alfy Romeo Giulia a Volva XC60 a V40, které mají v žebříčku nejlepších 98 %.</p>
      <p>Plný počet bodů si totiž CX-30 odneslo v jednotlivých testech kompletního čelního nárazu, bočního nárazu do bariéry a do sloupu. Tyto testy se započítávají do kompletních výsledků v rámci ochrany dospělé posádky. V případě ochrany dětí dosáhlo CX-30 na hodnocení 86 %.</p>
      <related>
        <a href="https://www.autorevue.cz/mazda-cx-30-v-cesku-cena-vybava-motory-fotky"/>
      </related>
      <p>Koneckonců pak Mazda odjíždí z nárazových testů Euro NCAP s plným pětihvězdičkovým hodnocením. Velkou hru samozřejmě u testů a ve výsledném hodnocení Euro NCAP hraje i základní výbava ve formě dnes nejrůznějších asistentů a bezpečnostních funkcí.</p>
      <p>CX-30 je už v základu vybaveno celou hromadou, a to včetně předkolizního systému s detekcí chodců, funkci hlídání mrtvého úhlu a hlídání jízdních pruhů, omezovače rychlosti, rozpoznávání dopravních značek, kontroly bdělosti řidiče nebo adaptivního tempomatu.</p>
      <related>
        <a href="https://www.autorevue.cz/prvni-test-mazda-cx-30-je-to-nastupce-bez-predchudce-a-co-revolucni-skyactiv-x"/>
      </related>
      <p>Euro NCAP nicméně zmiňuje i důležitost standardní zástavby kolenního airbagu řidiče, nehledě na klasickou řadu čelních a bočních airbagů na palubě CX-30, a poté vysokou tuhost konstrukce SUV v případě bočních i čelních nárazů.</p>
      <p>Dalším menším SUV, které si v poslední sérii testů Euro NCAP odneslo plné pětihvězdičkové hodnocení, je i nejnovější <a href="https://www.autorevue.cz/mercedes-benz-glb-2019-oficialne-kompaktni-suv-sedm-mist-k-sezeni">Mercedes-Benz GLB</a>. Pokračující v trendu automobilky započatém v roce 2014. Od té doby totiž každý nový Mercedes dosáhl v nárazových testech na pět hvězdiček.</p>
      <figure>
        <iframe src="https://www.youtube.com/embed/EOLZNmIMp28" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.auto.cz/mercedes-amg-a-35-4matic-vstupni-brana-mezi-ostre-sipy-132088"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/skoda-130-rs-typ-739-wiki-historie"/>
      </related>
    </article>
  </body>
</html>