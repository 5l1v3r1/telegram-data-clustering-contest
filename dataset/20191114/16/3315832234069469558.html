<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d09b5e3e108cd816/facebook-a-sters-5-4-miliarde-de-conturi-in-2019.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T16:14:07+00:00"/>
    <meta property="og:title" content="Facebook a șters 5,4 miliarde de conturi în 2019"/>
    <meta property="og:description" content="Compania Facebook a șters 5,4 miliarde de conturi false de la începutul anului până acum pe rețeaua sa de socializare, însă alte câteva milioane rămân active. Cifra este mare comparativ cu 2018, când au fost șterse pe parcursul întregului an 3,3 miliarde de conturi false."/>
  </head>
  <body>
    <article>
      <h1>Facebook a șters 5,4 miliarde de conturi în 2019</h1>
      <address><time datetime="2019-11-14T16:14:07+00:00">14 Nov 2019, 16:14</time> by <a rel="author">Jurnal.md</a></address>
      <p>
        <b>Compania Facebook a șters 5,4 miliarde de conturi false de la începutul anului până acum pe rețeaua sa de socializare, însă alte câteva milioane rămân active. Cifra este mare comparativ cu 2018, când au fost șterse pe parcursul întregului an 3,3 miliarde de conturi false.</b>
      </p>
      <p>Facebook estimează că 5% din baza sa lunară de 2,5 miliarde de utilizatori activi operează conturi false, deși noile tehnologii permit companiei să localizeze mai multe conturi false decât înainte, chiar în momentul în care sunt create, scrie digi24.ro.</p>
      <p>Mark Zuckerberg a spus că numărul mare de conturi șterse este o dovadă a seriozității cu care companie tratează această problemă și îndeamnă și alte platforme de socializare să procedeze la fel.</p>
      <p>„Doar pentru că cifrele publicate sunt mari nu înseamnă că există atât de mult conținut dăunător. Înseamnă doar că muncim din greu să indetificăm acest conținut", a spus Mark Zuckerberg.</p>
      <p>Facebook a anunțat informații și despre rețeaua Instagram: în ultimele 5 luni, compania a eliminat 3 milioane de postări care încălcau politicile Instagram.</p>
    </article>
  </body>
</html>