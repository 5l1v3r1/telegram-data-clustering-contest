<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/biyodizel-uretiminde-rekor-beklentisi-215076h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T16:10:29+00:00"/>
    <meta property="og:title" content="Biyodizel üretiminde rekor beklentisi"/>
    <meta property="og:description" content="Atık yağlar ve bazı yağlı tohumlardan elde edilen biyodizel yakıtlarda üretim artışı rekor seviyelere yaklaşıyor."/>
  </head>
  <body>
    <article>
      <h1>Biyodizel üretiminde rekor beklentisi</h1>
      <h2>Atık yağlar ve bazı yağlı tohumlardan elde edilen biyodizel yakıtlarda üretim artışı rekor seviyelere yaklaşıyor.</h2>
      <address>
        <time datetime="2019-11-14T16:10:29+00:00">14 Nov 2019, 16:10</time>
      </address>
      <p>Biyodizel Sanayi Derneği verilerine göre, Türkiye'de 2018 yılında 108 bin 609 ton biyodizel üretimi gerçekleşti. Bu yıl ise yılın 8 ayında 78 bin tonluk üretim yapan biyodizel sektörü, geçen yılın aynı dönemine göre yüzde 18 artış yakaladı. Kanola ve aspir başta olmak üzere yağlı tohumlar ve toplanan atık yağların ham madde olarak kullanıldığı biyodizelde geçen yılki rekorun yıl sonunda kırılması bekleniyor. Dernek Başkanı Selçuk Borovalı, yılın 8 ayında gösterilen artışın devam edeceğini belirterek, ‘'Geçen yılın 8 ayında 66 bin ton, bu yıl ise aynı dönemde 78 bin ton üretimimiz oldu. Bu yıl 130 bin tonluk bir üretim bekliyoruz. Bu da rekor anlamına geliyor'' dedi. Türkiye'nin motorin açısından çok büyük bir pazar olduğuna vurgu yapan Borovalı, ülkede yaklaşık 25 milyon ton motorin tüketimi olduğunu kaydetti.</p>
    </article>
  </body>
</html>