<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/rai-benvenuta-2019-prima-diretta-solo-streaming-219060.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T16:23:16+00:00"/>
    <meta property="og:title" content="Viva raiplay, nel primo giorno di diretta in streaming fiorello fa 850mila visualizzazioni che e'..."/>
    <meta property="og:description" content="RAI, BENVENUTA NEL 2019! - LA PRIMA DIRETTA IN (SOLO) STREAMING DI “VIVA RAIPLAY” FA 850 MILA VISUALIZZAZIONI (REGISTRATE FINO ALLE 23.59). È UN OTTIMO RISULTATO E IL PRIMO PASSO PER IL TRAGHETTAMENTO DEI TELEMORENTI VERSO IL DIGITALE - TUTTI PROMOSSI? NON ANCORA. IL PRODOTTO NON È UN FORMAT ADATTO IN SÉ PER LO STREAMING, MA VIVE IN FUNZIONE DI FIORELLO E DEL SUO RITMO. ORA DIVENTA INTERESSANTE CAPIRE I NUMERI DEL GIORNO DOPO, CIOÈ QUANTO REGGE ON DEMAND…"/>
  </head>
  <body>
    <article>
      <h1>Viva raiplay, nel primo giorno di diretta in streaming fiorello fa 850mila visualizzazioni che e'...</h1>
      <address>
        <time datetime="2019-11-14T16:23:16+00:00">14 Nov 2019, 16:23</time>
      </address>
      <p>
        <b>RAI, BENVENUTA NEL 2019! - LA PRIMA DIRETTA IN (SOLO) STREAMING DI “VIVA RAIPLAY” FA 850 MILA VISUALIZZAZIONI (REGISTRATE FINO ALLE 23.59). È UN OTTIMO RISULTATO E IL PRIMO PASSO PER IL TRAGHETTAMENTO DEI TELEMORENTI VERSO IL DIGITALE - TUTTI PROMOSSI? NON ANCORA. IL PRODOTTO NON È UN FORMAT ADATTO IN SÉ PER LO STREAMING, MA VIVE IN FUNZIONE DI FIORELLO E DEL SUO RITMO. ORA DIVENTA INTERESSANTE CAPIRE I NUMERI DEL GIORNO DOPO, CIOÈ QUANTO REGGE ON DEMAND…</b>
      </p>
      <hr/>
      <p>
        <b>Gianmaria Tammaro per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-255485/1238123.htm">
          <img src="https://cdn-static.dagospia.com/img/foto/11-2019/fiorello-1238123.png"/>
        </a>
        <figcaption>fiorello</figcaption>
      </figure>
      <p>Una breve, ma doverosa premessa: prima di Viva Raiplay, e quindi prima del rilancio della piattaforma, della chiamata dall’alto di Fiorello; prima di dare le redini in mano a Elena Capparelli, Raiplay, la piattaforma della Rai, singhiozzava. C’era, per carità. Ma non è mai stata al centro delle strategie della televisione pubblica. Quindi qualunque ragionamento va fatto a posteriori: come se questo fosse il primo, vero giorno della sua esistenza (anche se, e lo sappiamo, non lo è).</p>
      <figure>
        <a href="https://www.dagospia.com/mediagallery/Dago_fotogallery-255485/1236391.htm">
          <img src="https://cdn-static.dagospia.com/img/foto/11-2019/elena-capparelli-fiorello-fabrizio-salini-1236391.jpg"/>
        </a>
        <figcaption>elena capparelli fiorello fabrizio salini</figcaption>
      </figure>
      <p>E dunque: le 850mila visualizzazioni, registrate fino alle 23:59, per la prima puntata in live streaming di Viva Raiplay di Fiorello sono un ottimo risultato. Prendete i dati delle varie pay tv e di quanto fanno le loro serie di punta. Prendete i dati enunciati in streaming, anche di chi si occupa di sport. Oppure ragionate sulla base numerica degli abbonati di Netflix.</p>
      <figure>
        <a href="https://www.dagospia.com/mediagallery/Dago_fotogallery-255485/1234468.htm">
          <img src="https://cdn-static.dagospia.com/img/foto/11-2019/fiorello-viva-raiplay-1234468.jpg"/>
        </a>
        <figcaption>fiorello viva raiplay</figcaption>
      </figure>
      <p>(C'è una differenza tra queste realtà e Raiplay, è vero: le prime sono a pagamento, Raiplay è gratuita; ma partiamo da qui quantomeno per avere una percezione del pubblico già abituato e "allenato" allo streaming)</p>
      <figure>
        <a href="https://www.dagospia.com/mediagallery/Dago_fotogallery-255485/1234467.htm">
          <img src="https://cdn-static.dagospia.com/img/foto/11-2019/fiorello-viva-raiplay-1234467.jpg"/>
        </a>
        <figcaption>fiorello viva raiplay</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1120853.htm">
          <img src="https://cdn-static.dagospia.com/img/foto/02-2019/netflix-1-1120853.jpg"/>
        </a>
        <figcaption>netflix 1</figcaption>
      </figure>
      <p>850mila visualizzazioni, alcune delle quali, e va detto, anche on demand, sono uno straordinario inizio per chi, fino a ieri, non sapeva che pesci prendere in fatto di digitale.</p>
      <p>Il merito è soprattutto di Fiorello, che ha costruito lo show che manca da anni alla nostra televisione e che, fatto del tutto eccezionale, l’ha mandato in live streaming.</p>
      <figure>
        <a href="https://www.dagospia.com/mediagallery/Dago_fotogallery-255485/1235276.htm">
          <img src="https://cdn-static.dagospia.com/img/foto/11-2019/fabrizio-salini-foto-di-bacco-1-1235276.jpg"/>
        </a>
        <figcaption>fabrizio salini foto di bacco (1)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1234545.htm">
          <img src="https://cdn-static.dagospia.com/img/foto/11-2019/fiorello-spettacolo-del-2010-1234545.jpg"/>
        </a>
        <figcaption>FIORELLO SPETTACOLO DEL 2010</figcaption>
      </figure>
      <p>Viva Raiplay, dopotutto, non è un format che rispetta o che si piega totalmente alle regole dello streaming. Vive molto di improvvisazione e del genio del suo presentatore, e vive anche degli ospiti, delle continue incursioni musicali, e del fatto che ci sia un ritmo frenetico, adrenalinico, che trascina i vari segmenti e che li tiene insieme saldamente.</p>
      <figure>
        <a href="https://www.dagospia.com/mediagallery/Dago_fotogallery-255485/1234466.htm">
          <img src="https://cdn-static.dagospia.com/img/foto/11-2019/fiorello-viva-raiplay-1234466.jpg"/>
        </a>
        <figcaption>fiorello viva raiplay</figcaption>
      </figure>
      <p>Il 72% delle visualizzazioni registrate, fanno sapere da Viale Mazzini, arrivano da App e App TV, quindi da device mobili e da televisioni. Rispetto a un mese fa, Raiplay ha visto raddoppiare i propri utenti unici, e anche questo è un buon risultato. Nessun altro show o programma o diretta sulla piattaforma ha raggiunto questi numeri prima di Fiorello (su questo, la Rai è categorica). Gli ultimi trenta minuti di Viva Raiplay hanno fatto da traino, e sono andati altrettanto bene. Sui social le interazioni sono state, citiamo, “57mila” e Instagram, “con il 60% delle interazioni”, è stata la piattaforma che è andata meglio.</p>
      <figure>
        <a href="https://www.dagospia.com/mediagallery/Dago_fotogallery-255485/1234465.htm">
          <img src="https://cdn-static.dagospia.com/img/foto/11-2019/fiorello-tommaso-paradiso-1234465.jpg"/>
        </a>
        <figcaption>fiorello tommaso paradiso</figcaption>
      </figure>
      <p>Fiorello e tutta la sua squadra sono riusciti nell’impresa impossibile di portare mamma Rai nel 2019, e di mostrare che anche in Italia, anche dove il grosso del pubblico sembra inamovibile, piantato e radicato nelle poltrone davanti alle televisioni, può guardare allo streaming. Questo è, ed è abbastanza evidente, solo un primo passo. Ci sono altre serate, per Fiorello. E magari, la buttiamo lì, c’è ancora l’effetto passaparola da contare. Ora diventa interessante un’altra cosa, e cioè capire i numeri del giorno dopo, quanto on demand Viva Raiplay riesca a raccogliere.</p>
      <figure>
        <a href="https://www.dagospia.com/mediagallery/Dago_fotogallery-255485/1235228.htm">
          <img src="https://cdn-static.dagospia.com/img/foto/11-2019/fabrizio-salini-foto-di-bacco-2-1235228.jpg"/>
        </a>
        <figcaption>fabrizio salini foto di bacco (2)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1230534.htm">
          <img src="https://cdn-static.dagospia.com/img/foto/10-2019/fiorello-1230534.png"/>
        </a>
        <figcaption>fiorello</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1233928.htm">
          <img src="https://cdn-static.dagospia.com/img/foto/11-2019/fiorello-tutto-qua-1233928.jpg"/>
        </a>
        <figcaption>fiorello tutto qua</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1233927.htm">
          <img src="https://cdn-static.dagospia.com/img/foto/11-2019/fiorello-raffaella-carra-achille-lauro-1233927.jpg"/>
        </a>
        <figcaption>fiorello raffaella carra achille lauro</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1233926.htm">
          <img src="https://cdn-static.dagospia.com/img/foto/11-2019/fiorello-calcutta-mengoni-1233926_tn.jpeg"/>
        </a>
        <figcaption>fiorello calcutta mengoni</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255485/1234464.htm">
          <img src="https://cdn-static.dagospia.com/img/foto/11-2019/fiorello-tommaso-paradiso-1234464.jpg"/>
        </a>
        <figcaption>fiorello tommaso paradiso</figcaption>
      </figure>
      <hr/>
      <h3>FOTOGALLERY</h3>
      <figure>
        <a href="https://www.dagospia.com/mediagallery/Dago_fotogallery-255485/1234544.htm">
          <img src="http://static.dagospia.com/img/foto/11-2019/fiorello-viva-raiplay-1234544.jpg"/>
        </a>
      </figure>
    </article>
  </body>
</html>