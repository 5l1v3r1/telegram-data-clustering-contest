<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597340/sta-katexomena-o-oktai-gia-tis-ekdiloseis-anakiryksis-tou-psevdokratous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T16:01:00+00:00"/>
    <meta property="og:title" content="Στα κατεχόμενα ο Οκτάι για τις εκδηλώσεις ανακήρυξης του ψευδοκράτους"/>
    <meta property="og:description" content="Στα κατεχόμενα για τις εκδηλώσεις παράνομης ανακήρυξης του ψευδοκράτους ο Φουάτ Οκτάι.   Στα κατεχόμενα φτάνει απόψε, ο Τούρκος αντιπρόεδρος Φουάτ..."/>
  </head>
  <body>
    <article>
      <h1>Στα κατεχόμενα ο Οκτάι για τις εκδηλώσεις ανακήρυξης του ψευδοκράτους</h1>
      <address><time datetime="2019-11-14T16:01:00+00:00">14 Nov 2019, 16:01</time> by <a rel="author">SigmaLive</a></address>
      <p>Στα κατεχόμενα για τις εκδηλώσεις παράνομης ανακήρυξης του ψευδοκράτους ο Φουάτ Οκτάι.</p>
      <p>Στα κατεχόμενα φτάνει απόψε, ο Τούρκος αντιπρόεδρος Φουάτ Οκτάι για να εκπροσωπήσει την τουρκική κυβέρνηση στις αυριανές εκδηλώσεις για την παράνομη ανακήρυξη του ψευδοκράτους, σύμφωνα με την τουρκοκυπριακή εφημερίδα «Χαλκίν Σεσί».</p>
      <p> Ο κ. Οκτάι, αύριο (15/11) θα συμμετάσχει και σε γεύμα που θα διοργανώσει προς τιμή του ο «πρωθυπουργός» Ερσίν Τατάρ ενώ δεν έχουν επιβεβαιωθεί πληροφορίες για συνάντηση του με τον Τ/κ ηγέτη Μουσταφά Ακιντζί.</p>
      <p>Εξάλλου, αύριο στα κατεχόμενα θα πραγματοποιηθούν εκδηλώσεις σε όλες τις κατεχόμενες πόλεις με την καθιερωμένη παρέλαση να αρχίζει στις 10 το πρωί, στην κατεχόμενη Λευκωσία.</p>
      <p>KYΠΕ</p>
    </article>
  </body>
</html>