<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991831/t%C3%BCrkiye-izlanda-ile-berabere-kalarak-gruptan-%C3%A7%C4%B1kmay%C4%B1-garantiledi-0-0"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T16:45:00+00:00"/>
    <meta property="og:title" content="Türkiye İzlanda ile berabere kalarak gruptan çıkmayı garantiledi: 0 - 0"/>
    <meta property="og:description" content="2020 Avrupa Futbol Şampiyonası Elemeleri H Grubu 9. maçında Türkiye, İzlanda ile berabere kalarak adını Avrupa Şampiyonası'na yazdırmayı garantiledi.Maçtan dakikalar 1' Maç başladı! Başarılar Milli Takım... 6. dakikada sol kanattan Skulason'un ortası"/>
  </head>
  <body>
    <article>
      <h1>Türkiye İzlanda ile berabere kalarak gruptan çıkmayı garantiledi: 0 - 0</h1>
      <address>
        <time datetime="2019-11-14T16:45:00+00:00">14 Nov 2019, 16:45</time>
      </address>
      <p>2020 Avrupa Futbol Şampiyonası Elemeleri H Grubu 9. maçında Türkiye, İzlanda ile berabere kalarak adını Avrupa Şampiyonası'na yazdırmayı garantiledi.<br/><br/><b>Maçtan dakikalar</b><br/><br/>1' Maç başladı! Başarılar Milli Takım...<br/><br/>6. dakikada sol kanattan Skulason'un ortasında ceza sahası içinde savunmadan seken topu alan Traustason'ın vuruşunda meşin yuvarlak kalenin dışarıya gitti.<br/><br/>8. dakikada Hakan Çalhanoğlu'nun pası ile sağ kanatta topla buluşan Cengiz Ünder'in topla birlikte ceza yayına doğru sokularak yaptığı vuruşta kaleci Halldorsson gole izin vermedi.<br/><br/>14. dakikada ceza yayı sağ tarafında topla buluşan Gylfi Sigurdsson'un direkt vuruşunda meşin yuvarlak kalenin sol tarafından dışarıya gitti.<br/><br/>30. dakikada Zeki Çelik'in sağ kanattan ortasında ceza sahası içinde iyi yükselen Burak Yılmaz'ın kafa vuruşunda top kalenin üzerinden çıktı.<br/><br/><b>Şenol Güneş sarı kart gördü</b><br/><br/>Türkiye-İzlanda karşılaşmasının 56. Dakikasında 56' Hakeme itiraz eden  A Milli Takım Teknik Direktörü Şenol Güneş, sarı kart gördü.<br/><br/>Euro 2020 Elemeleri H Grubu 9. maçında Türkiye, İzlanda'yı konuk ederken, mücadelenin 56. dakikasında A Milli Takım Teknik Direktörü Şenol Güneş sarı kart gördü. Bir pozisyon sonrasında verilen karara sinirlenen ve itiraz eden deneyimli teknik adam, karşılaşmanın hakemi Anthony Taylor tarafından sarı kartla cezalandırıldı.<br/><br/><b>46' İkinci yarı başladı</b><br/><br/>54. dakikada sağ kanatta bulunan Cengiz'in pasında defanstan seken topu alan Burak Yılmaz'ın son çizgiye inmeden uzaktan vuruşunda meşin yuvarlak üst direğe çarpıp taca gitti.<br/><br/>61. dakikada Burak Yılmaz'ın pasında topla buluşan Cengiz'in kaleyi cepheden gören yerden yaptığı vuruşta defansa da seken meşin yuvarlağı kaleci Halldorsson kontrol etti.<br/><br/>62. dakikada Ozan'ın pasında ceza sahası dışı sağ tarafta topla buluşan Burak'ın ceza sahası içine girip çaprazdan yaptığı vuruşta meşin yuvarlak kalenin sağından dışarıya çıktı.<br/><br/>63. dakikada Umut'un pasında topu alan Ozan'ın ceza yayı civarından yaptığı vuruşta meşin yuvarlak az farkla kalenin üzerinden dışarıya gitti.<br/><br/>70. dakikada Hakan'ın pasında topla buluşan Burak'ın ceza yayı sağ tarafından çaprazından vuruşunda meşin yuvarlak kaleci Halldorsson'da kaldı.<br/><br/>73. dakikada Cengiz ile verkaç yaptıktan sonra ceza yayı üzerinde topla buluşan Ozan'ın yerden vuruşunda kaleci Halldorsson meşin yuvarlağı kurtardı.<br/><br/>82. dakikada sol taraftan Gylfi Sigurdsson'un kullandığı köşe atışında arka direkte bulunan Magnusson'un kafa vuruşunda Merih meşin yuvarlağı çizgiden çıkardı.<br/><br/>90+1. dakikada Yusuf Yazıcı'nın sol kanattan uzaktan vuruşunda üst direğe çarpan top oyun alanına döndü.<br/><br/><b>Cumhurbaşkanı Erdoğan milli takımı yalnız bırakmadı</b><br/><br/> A Milli Futbol Takımı'nın İzlanda ile karşı karşıya geldiği mücadeleyi Cumhurbaşkanı Recep Tayyip Erdoğan ve beraberindeki heyet tribünden takip etti.<br/><br/>Cumhurbaşkanı Recep Tayyip Erdoğan, 2020 Avrupa Şampiyonası'na katılma yolunda kritik önem taşıyan İzlanda maçında millileri yalnız bırakmadı. Erdoğan, 2020 Avrupa Şampiyonası Elemeleri H Grubu 9. maçında Ali Sami Yen Spor Kompleksi'nde oynanan Türkiye-İzlanda mücadelesinde tribündeki yerini alarak millilere destek oldu.<br/><br/>Cumhurbaşkanı Erdoğan'a, Gençlik ve Spor Bakanı Mehmet Muharrem Kasapoğlu, Türkiye Futbol Federasyonu Başkanı Nihat Özdemir ve Galatasaray Kulübü Başkanı Mustafa Cengiz de eşlik etti.<br/><br/> </p>
    </article>
  </body>
</html>