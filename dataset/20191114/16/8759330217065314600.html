<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903746/oostende-klopt-anderlecht-in-oefenwedstrijd-achter-gesloten-deuren.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T16:07:00+00:00"/>
    <meta property="og:title" content="Oostende klopt Anderlecht in oefenwedstrijd achter gesloten deuren"/>
    <meta property="og:description" content="De Belgische eersteklassers maken van de interlandbreak gebruik om oefenwedstrijden aftewerken. Anderlecht deed alvast geen extra vertrouwen op, de recordkampioen werd geklopt door Oostende."/>
  </head>
  <body>
    <article>
      <h1>Oostende klopt Anderlecht in oefenwedstrijd achter gesloten deuren</h1>
      <address>
        <time datetime="2019-11-14T16:07:00+00:00">14 Nov 2019, 16:07</time>
      </address>
      <p>
        <b>De Belgische eersteklassers maken van de interlandbreak gebruik om oefenwedstrijden aftewerken. Anderlecht deed alvast geen extra vertrouwen op, de recordkampioen werd geklopt door Oostende.</b>
      </p>
      <p>Beide ploegen namen van de gelegenheid gebruik om te experimenteren met de ploeg. Jongens die normaal in de basis startte werden op de bank gelaten. De spelers van Oostende startte het gretigst aan de wedstrijd en kwamen tot enkele kansen.</p>
      <aside>Lees meer<br/><a href="https://www.voetbalprimeur.be/nieuws/903690/-fc-barcelona-en-sevilla-genoemd-voor-toptalent-rsc-anderlecht-.html?itm_source=www.voetbalprimeur.be&amp;itm_medium=highlighted-content">‘FC Barcelona en Sevilla genoemd voor toptalent RSC Anderlecht’</a></aside>
      <p>In de dertigste minuut kreeg Oostende loon naar werken, zij het wel door toedoen van een speler van Anderlecht. Alexandru Chipciu werkte de bal in eigen doel. Ook in de tweede helft werd er opnieuw duchtig geëxperimenteerd met de opstellingen. Onder meer Davy Roef en Thierry Lutonda kregen hun kans bij Anderlecht.</p>
      <p>De tactische wijzingen langs de kant van Anderlecht hadden hun effect niet gemist. RSCA begon beter te voetballen en kreeg enkele goede kansen. Halverwege de tweede helft herstelde Oostende echter het evenwicht en trapte Ronald Vargas de 2-0 tegen de netten. Niet veel later zorgde Isaac Thelin voor de aansluitingstreffer met een knal van buiten het strafschopgebied.</p>
      <p>Oostende bleef echter voetballen onder druk en een kwartier voor affluiten zorgde Sindrit Guri voor de doodsteek. De aanvaller kopte een voorzet voorbij Roef. Diezelfde Roef had even daarvoor wel een penalty gepakt.</p>
      <p>Na de interlandbreak begint het echte werk weer voor beide ploegen. Anderlecht neemt het thuis op tegen Kortrijk. Oostende trekt naar Club Brugge.</p>
      <figure>
        <iframe data-src="https://twitter.com/kvoostende/status/1194988117393960962?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903453/coucke-anderlecht-helpt-kv-oostende-dan-toch-de-verkoop-is-bijna-rond-.html?itm_source=www.voetbalprimeur.be&amp;itm_medium=highlighted-content">KV Oostende nadert akkoord met ex-voorzitter Coucke: "De deal is bijna rond"</a></aside>
    </article>
  </body>
</html>