<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zinka-zachinila-v-kvartiri-3h-malyukiv-i-znikla/938160"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T16:06:00+00:00"/>
    <meta property="og:title" content="Жінка зачинила в квартирі 3-х малюків і зникла"/>
    <meta property="og:description" content="У Кривому Розі Дніпропетровської області жінка закрила трьох малолітніх дітей в квартирі і зникла. Плач малюків 1, 2 та 3 років 12 листопада почули сусіди і викликали поліцію, пише УНІАН. Зазначається, що їхня мати не відповідала по мобільному телефону. Місце її перебування станом на ..."/>
  </head>
  <body>
    <article>
      <h1>Жінка зачинила в квартирі 3-х малюків і зникла</h1>
      <address><time datetime="2019-11-14T16:06:00+00:00">14 Nov 2019, 16:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938160_w_300.jpg?v=0"/>
        <figcaption>У Кривому Розі жінка закрила трьох дітей в квартирі і зникла. Фото - 1kr.ua</figcaption>
      </figure>
      <p>У Кривому Розі Дніпропетровської області жінка закрила трьох малолітніх дітей в квартирі і зникла.</p>
      <p>Плач малюків 1, 2 та 3 років 12 листопада почули сусіди і викликали поліцію, пише <a href="https://www.unian.ua/incidents/10755246-u-krivomu-rozi-mati-zakrila-troh-malolitnih-ditey-v-kvartiri-i-znikla.html">УНІАН.</a></p>
      <p>Зазначається, що їхня мати не відповідала по мобільному телефону. Місце її перебування станом на сьогодні невідоме. Пошуки тривають.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_5richna-divchinka-plakala-sered-nochi-na-balkoni/937709"/>
      </related>
      <p>Старших дітей відправили в центр соціально-психологічної реабілітації, однорічну дитину – до дитячої лікарні для обстеження.</p>
      <p>За даними поліції, ця багатодітна сім'я не перебувала на обліку як неблагополучна.</p>
      <blockquote>Вісім років в'язниці отримала 24-річна Владислава Трохимчук, яка <a href="https://gazeta.ua/articles/scandals-newspaper/_vladislava-trohimchuk-zalishila-ditej-u-zakritij-kvartiri/925258">на дев'ять днів покинула без нагляду власних дітей. </a>12-місячного Данила й Анну, 2 роки і 10 місяців, зачинила в кімнаті столичної орендованої квартири наприкінці листопада 2016-го. Двері підперла кріслом. Із їжі залишила кілька цукерок, пачку печива, кукурудзяні палички. Коли повернулася, застала мертвого сина й виснажену доньку.</blockquote>
    </article>
  </body>
</html>