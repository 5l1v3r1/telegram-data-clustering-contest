<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903751/boere-denkt-terug-aan-ploeggenoot-bij-ajax-elke-aanname-was-goed-elk-schot-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T16:56:00+00:00"/>
    <meta property="og:title" content="Boere denkt terug aan ploeggenoot bij Ajax: 'Elke aanname was goed, elk schot'"/>
    <meta property="og:description" content="Tom Boere speelde in de jeugdopleiding bij Ajax en daar ging een wereld voor hem open. Als nuchtere jongen kwam hij binnen in Amsterdam en werd hij geconfronteerd met spelers die niet op hun mondje waren gevallen, waaronder Quincy Promes."/>
  </head>
  <body>
    <article>
      <h1>Boere denkt terug aan ploeggenoot bij Ajax: 'Elke aanname was goed, elk schot'</h1>
      <address>
        <time datetime="2019-11-14T16:56:00+00:00">14 Nov 2019, 16:56</time>
      </address>
      <p>
        <b>Tom Boere speelde in de jeugdopleiding bij Ajax en daar ging een wereld voor hem open. Als nuchtere jongen kwam hij binnen in Amsterdam en werd hij geconfronteerd met spelers die niet op hun mondje waren gevallen, waaronder Quincy Promes.</b>
      </p>
      <p>Boere, die sommige nog zullen kennen na zijn weining succesvolle periode in Gent, groeide op in Zeeland. "Daar was de mentaliteit wel iets anders dan in Amsterdam. Dat merkte ik in het begin wel, dat jongens een grotere mond hadden", vertelt hij op <a href="https://www.ajax.nl/streams/actueel/team-van-toen-tom-boere-jongens-als-quincy-promes-waren-niet-op-hun-mondje-gevallen.htm?utm_source=headliner.nl&amp;utm_medium=link&amp;utm_term=free&amp;utm_content=textlink&amp;utm_campaign=Headliner.nl">de clubsite</a> van Ajax. "Ik kan me herinneren dat ik met jongens als Quincy Promes in een elftal kwam. Die waren niet op hun mondje gevallen. Dat was wel even omschakelen. Maar uiteindelijk denk ik dat ik daar prima mee om ben gegaan."</p>
      <p>De aanvaller, die nu actief is voor KFC Uerdingen op het derde niveau in Duitsland herinnert zich een van zijn medespelers bij Ajax in het bijzonder. "Ik kan me nog goed herinneren dat Christian, Warner Hahn en ik doordeweeks individuele trainingen hadden met Wim Jonk", aldus Boere over Tottenham Hotspur-middenvelder Christian Eriksen. "Gewoon aannames trainen en dan afronden. Christian met links en met rechts, elke aanname was goed, elk schot… Dat was van behoorlijke kwaliteit. Christian is gewoon een supertalent. Die had toen al de eerste aannames, die je nu ook ziet. Het is niet zo dat hij qua lichaam heel veel veranderd is."</p>
      <p><b>Geen kans</b><br/>Boere brak zelf nooit door in Amsterdam. "Ik speelde goed, maakte doelpunten en hoopte misschien een kansje te krijgen bij het 1e. Het werd duidelijk, dat dat niet zo was. Toen heb ik een andere keuze gemaakt", sluit de spits af.</p>
      <aside>Lees meer<br/><a href="https://www.voetbalprimeur.be/nieuws/903743/kaa-gent-kan-meestrijden-op-drie-fronten-zij-hebben-de-beste-kern-van-belgi-.html?itm_source=www.voetbalprimeur.be&amp;itm_medium=highlighted-content">KAA Gent kan meestrijden op drie fronten: “Zij hebben de beste kern van België”</a></aside>
    </article>
  </body>
</html>