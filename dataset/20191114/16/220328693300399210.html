<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/premiert-se-pokhvali-s-rsta-na-ikonomikata-406725.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T16:06:00+00:00"/>
    <meta property="og:title" content="Премиерът обяви 3,7% ръст на икономиката"/>
    <meta property="og:description" content="През третото тримесечие на 2019 г. БВП нараства с 3,7 на сто спрямо предходната година"/>
  </head>
  <body>
    <article>
      <h1>Премиерът обяви 3,7% ръст на икономиката</h1>
      <address><time datetime="2019-11-14T16:06:00+00:00">14 Nov 2019, 16:06</time> by <a rel="author">Редактори</a></address>
      <p>Премиерът Бойко Борисов написа в профила си във Фейсбук, че българската икономика продължава своето възходящо развитие. Той подкрепи твърдението с новите данни на Националния статистически институт.</p>
      <p>Те показват, че през третото тримесечие на 2019 г. БВП нараства с 3.7 на сто спрямо предходната година. Ръстът на износа на стоки и услуги и увеличеното потребление са сред причините за отчетения от статистиката икономически растеж.</p>
      <p>Коефициентът на безработицата е 3,7% и е с 1,3 на сто по-нисък в сравнение с третото тримесечие на 2018-а година.</p>
      <p>Над 125 000 е броят на безработните. 63 на сто от заетите или над 2 млн. души работят в сектора на услугите, а близо милион - в индустрията, 230 000 пък са в селското, горското и рибното стопанство.</p>
      <p>Предприемачите очакват с 10,5% по-малко инвестиции през 2019-та спрямо предходната година, показват данните от бизнес-анкета на НСИ през октомври.</p>
      <p>Прогнозите за 2020-та година са за спад в обема на инвестициите с малко над 9 на сто.</p>
      <p>Над 1/3 от предприятията не планират разходи за придобиване на дълготрайни активи.</p>
    </article>
  </body>
</html>