<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954838"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T16:33:36+00:00"/>
    <meta property="og:title" content="ఆ ఘనత సాధించిన తొలి భారత బౌలర్‌గా అశ్విన్ రికార్డు"/>
    <meta property="og:description" content="ADVT"/>
  </head>
  <body>
    <article>
      <h1>ఆ ఘనత సాధించిన తొలి భారత బౌలర్‌గా అశ్విన్ రికార్డు</h1>
      <address>
        <time datetime="2019-11-14T16:33:36+00:00">14 Nov 2019, 16:33</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఇండోర్:</b> టీమిండియా ఆఫ్ స్పిన్నర్ రవిచంద్రన్ అశ్విన్ అరుదైన రికార్డు సాధించాడు. టెస్టు క్రికెట్‌లో స్వదేశంలో అత్యంత వేగంగా 250 వికెట్లు తీసిన తొలి బౌలర్‌గా రికార్డులకెక్కాడు. ఓవరాల్‌గా ముత్తయ్య మురళీధరన్‌తో కలిసి ఈ రికార్డును పంచుకున్నాడు. బంగ్లాదేశ్‌తో ఇక్కడ జరుగుతున్న తొలి టెస్టులో కెప్టెన్ మొమినల్ హక్ (37)ను బౌల్డ్ చేసిన అశ్విన్ ఈ రికార్డును తన పేరుపై రాసుకున్నాడు. స్వదేశంలో అశ్విన్‌కు ఇది 42వ టెస్టు. ఈ క్రమంలో టీమిండియా దిగ్గజ బౌలర్ అనిల్ కుంబ్లే రికార్డును అధిగమించాడు. కుంబ్లే 43 టెస్టుల్లో 250 వికెట్లు పడగొట్టగా, అశ్విన్ అతడి కంటే ఓ టెస్టు ముందుగానే ఈ ఘనత సాధించాడు. శ్రీలంక దిగ్గజ స్పిన్నర్ ముత్తయ్య మురళీధరన్ కూడా 42 టెస్టుల్లోనే 250 వికెట్లు సాధించాడు. కాగా, స్వదేశంలో టెస్టుల్లో 250 వికెట్లు తీసిన మూడో బౌలర్‌గానూ అశ్విన్ రికార్డులకెక్కాడు. అతడి కంటే ముందు కుంబ్లే, హర్భజన్ సింగ్ ఈ ఘనత సాధించారు.</p>
    </article>
  </body>
</html>