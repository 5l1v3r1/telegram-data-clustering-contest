<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/shcho-take-sindrom-suhogo-oka-i-yak-jogo-uniknuti_n169573"/>
    <meta property="og:site_name" content="Радіо Максимум"/>
    <meta property="article:published_time" content="2019-11-14T16:55:00+00:00"/>
    <meta property="og:title" content="Що таке синдром 'сухого ока' і як його уникнути - Радіо Максимум"/>
    <meta property="og:description" content="Медики розповіли про хворобу 'сухого ока', а також її ознаки та профілактику. Виявилось, що чимало людей у світі страждають від цього синдрому через тривалу роботу перед гаджетами. Детальніше читайте далі."/>
  </head>
  <body>
    <article>
      <h1>Що таке синдром 'сухого ока' і як його уникнути - Радіо Максимум</h1>
      <address><time datetime="2019-11-14T16:55:00+00:00">14 Nov 2019, 16:55</time> by <a rel="author">Лейцюсь Наталія</a></address>
      <p>
        <b>Медики розповіли про хворобу "сухого ока", а також її ознаки та профілактику. Виявилось, що чимало людей у світі страждають від цього синдрому через тривалу роботу перед гаджетами. Детальніше читайте далі.</b>
      </p>
      <p>За інформацією ВООЗ, близько 300 мільйонів осіб у всьому світі мають проблеми з зором, які найчастіше виникають через довгу роботу перед екраном комп'ютера. Саме це збільшує шанси і на появу хвороби "сухого ока". Експерт МОЗ в Офтальмології Оксана Вітовська розповіла на офіційному сайті Мінздоров'я про те, що це за синдром і як його уникнути.</p>
      <related>
        <h4>І ще:</h4>
        <a href="https://maximum.fm/gikavka-korisna-vcheni-viyavili-nespodivano-vazhlivu-yiyi-funkciyu_n169475"/>
      </related>
      <p><b>"Хвороба сухого ока </b>–<b> або сухий кератокон'юнктивіт </b>–<b> це багатофакторне (тобто не існує однієї причини) захворювання, при якому порушення стабільності слізної плівки, запалення та ураження очної поверхні веде до дискомфорту та зниження зору", </b>– наголосила експерт.</p>
      <p>Синдром виникає тому, що бракує вироблення сльози або склад сльози змінюється і не може виконувати свої функції. До того ж, серед населення ця хвороба поширена на 14%-35%. Раніше учені припускали, що вона притаманна жінкам після 50 років, однак сьогодні від неї страждають студенти та молодь.</p>
      <figure>
        <img src="https://maximum.fm/uploads/640w_DIR/media_news/2019/11/5dcd5b9544b26710506780.jpg"/>
        <figcaption>Профілактика синдрому сухого ока</figcaption>
      </figure>
      <h3>Чому виникає хвороба "сухого ока":</h3>
      <ul>
        <li>Зменшення частоти моргань під час роботи за комп’ютером</li>
        <li>Гормональні порушення</li>
        <li>блефарити</li>
        <li>тривале застосування певних препаратів (я місцево, так і системно)</li>
        <li>тривале користування контактними лінзами</li>
        <li>запальні захворювання</li>
        <li>аутоімунні захворювання (ревматичні)</li>
        <li>загальні інфекції</li>
        <li>травми ока</li>
      </ul>
      <h3>Які ознаки хвороби "сухого ока":</h3>
      <ul>
        <li>Відчуття стороннього тіла в оці,</li>
        <li>подразнення та почервоніння очей,</li>
        <li>сльозотеча</li>
        <li>світлобоязнь</li>
        <li>періодичне "затуманення зору"</li>
        <li>чутливість до вітру, холоду</li>
      </ul>
      <h3>Як уникнути синдрому "сухого ока"</h3>
      <p><b>"Щоб тримати ваш зір в нормі повноцінно харчуйтесь, слідкуйте за вагою, залиште шкідливі звички, та ходіть на прогулянки. Не варто забувати також про вправи для очей, які можна робити в проміжках між роботою за комп'ютером. Проте нагадуємо, що вони не допомагають при порушеннях рефракції. Хвороба сухого ока </b>–<b> це лікарська проблема, яка потребує кваліфікованої допомоги"</b>, – розповідає медик.</p>
      <related>
        <h4>Читайте також:</h4>
        <a href="https://maximum.fm/5-rechej-vazhlivishih-za-seks-u-stosunkah-_n169474"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/doktor-haus-yak-zminilisya-zirki-populyarnogo-serialu_n169246"/>
        <a href="https://maximum.fm/ci-7-rechej-obovyazkovo-povinni-butiv-kozhnij-mashini-vzimku_n169548"/>
        <a href="https://maximum.fm/test-vgadaj-volodarya-oskara-za-fragmentom-postera-filmu_n168970"/>
      </related>
    </article>
  </body>
</html>