<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/copertina/inter-bastoni-sto-migliorando-grazie-al-gruppo-e-allallenatore-conte-e-lo-spogliatoio/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-14T16:40:16+00:00"/>
    <meta property="og:title" content="Inter, Bastoni: “Conte il meglio che potesse capitarmi, ecco cosa mi dice. Lo spogliatoio…”"/>
    <meta property="og:description" content="Le dichiarazioni del giovane giocatore nerazzurro"/>
  </head>
  <body>
    <article>
      <h1>Inter, Bastoni: “Conte il meglio che potesse capitarmi, ecco cosa mi dice. Lo spogliatoio…”</h1>
      <h2>Le dichiarazioni del giovane giocatore nerazzurro</h2>
      <address><time datetime="2019-11-15T10:40:16+00:00">15 Nov 2019, 10:40</time> by <a rel="author" href="https://www.fcinter1908.it/author/redazione1908/" target="_blank">Gianni Pampinella</a></address>
      <p>Classe ’99, Alessandro <b>Bastoni</b> è uno dei difensori più promettenti della Serie A. In estate Antonio Conte ha bloccato la partenza del giocatore e i fatti stanno dando ragione all’allenatore nerazzurro. Il giovane centrale è reduce dall’ottima prestazione contro il Verona e ai microfoni di Sky Sport analizza così il suo momento e quello della squadra: “<i>Neanche nelle mie più rosee speranze avrei mai pensato di essere qua. È un sogno e un’esperienza che mi sto vivendo giorno per giorno, spero di continuare così. Sto migliorando tanto grazie al gruppo e all’allenatore</i>“.</p>
      <p>
        <b>Com’è lavorare con Conte?</b>
      </p>
      <p>“<i>Non poteva capitarmi in un momento migliore perché lui sa esaltare i giovani al meglio. È un grande allenatore, mi sta aiutando tanto e nonostante le buone prestazioni cerca sempre di spronarmi a far meglio e mi dice di non accontentarmi mai. Vivo il calcio come un gioco, se a San Siro o in un altro stadio cerco sempre di concentrarmi sulla partita. Quando scendo in campo mi diverto e penso a quello</i>“.</p>
      <p>
        <b>Lo scudetto?</b>
      </p>
      <p>“<i>Sappiamo che è difficile colmare il gap con la Juventus. Lavoriamo giorno per giorno per cercare di vincere ogni partita e questo è il nostro obiettivo. Se alla fine dell’anno saremo lì, vedremo</i>“.</p>
      <p>
        <b>Cosa apprendi dai tuoi compagni di reparto?</b>
      </p>
      <p>“<i>Sicuramente oltre alle caratteristiche loro che sono giocatori affermati, tra 10 anni vorrei avere la loro capacità di consigliare e di essere delle persone a livello umano, è questa la maggiore caratteristica che ruberei. Mi danno dei consigli, è come se fossi un fratello minore. Godin? Mi insegna tanto a livello di marcature, è un maestro in questo e mi sta insegnando veramente tanto Skriniar? Su come legnare (ride, ndr). Siamo un bel gruppo, ci vogliamo bene. De Vrij? Tutti a modo loro mi insegnano tante cose, sia in campo che fuori</i>“.</p>
      <p>
        <b>Lo spogliatoio?</b>
      </p>
      <p>“<i>Al di là del mister, siamo tanti italiani, stiamo bene insieme. Oltre allo spogliatoio ci vediamo anche fuori, quindi vai al campo col sorriso e questa è una cosa importante</i>“.</p>
      <p>(Sky Sport)</p>
      <p> </p>
    </article>
  </body>
</html>