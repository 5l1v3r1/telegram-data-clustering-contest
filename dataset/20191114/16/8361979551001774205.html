<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/rinok-zemli-shcho-uhvalila-rada-novini-ukrajini-50053597.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:47:00+00:00"/>
    <meta property="og:title" content="Чотири основні питання про ринок землі"/>
    <meta property="og:description" content="Всім, хто кричить про «розпродаж рідної матінки», нагадаю: йдеться про майно, що належить приватним особам на умовах приватної власності"/>
  </head>
  <body>
    <article>
      <h1>Чотири основні питання про ринок землі</h1>
      <h2>Всім, хто кричить про «розпродаж рідної матінки», нагадаю: йдеться про майно, що належить приватним особам на умовах приватної власності</h2>
      <address><time datetime="2019-11-14T16:47:00+00:00">14 Nov 2019, 16:47</time> by <a rel="author">Валерій Пекар</a></address>
      <p><b>1. Закон недосконалий, дуже недосконалий.</b> Його треба доопрацьовувати і широко обговорювати, фокусуючись на тих недоліках та аспектах, які вже у полі зору: обмеження та їхня дієвість; механізми підтримки фермерів; механізми підтримки громад; права іноземних компаній, які давно працюють на землі; прозорість та однозначність реєстрів; запобіжники тощо.</p>
      <p><b>2. Чи треба було голосувати за такий недосконалий закон? Обов’язково!</b> Альтернативою було відкладання рішення на наступний невизначений термін, тобто фактично рішення на користь земельних бандитів і нечесних лендлордів. Тепер же процес запущений, і рано чи пізно він призведе до результату.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/964/original/f74169db9950073fbbeaada8b5d7de56.png?stamp=1&amp;q=85&amp;w=115"/>
      </figure>
      <p>Максим Мартинюк<br/>Чому зарано говорити, що ринок землі вже відкрито</p>
      <p><b>3. Відбулося лише перше читання.</b> Парламентська процедура для того й існує, щоб детально опрацювати закон між першим і другим читанням. Буде багато поправок і багато галасу, але процес зрушив з мертвої точки, на якій він стояв багато років.</p>
      <p><b>4. Всім, хто кричить про «розпродаж рідної матінки», нагадаю:</b> йдеться про майно, що належить приватним особам на умовах приватної власності. Земля вже давно юридично належить приватним особам, розумієте? Їх 7 мільйонів, і їхні права нині обмежені у неконституційний спосіб. Втім, я це пояснював вже сто разів. Будь-які обмеження у розпоряджанні громадянином своєю приватною власністю з криками «Не смій продавати свою рідну матінку!» вважаю брудними маніпуляціями.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/874/original/6d2d1932d0b53557503f64fe27a1b580.png?stamp=1&amp;q=85&amp;w=115"/>
      </figure>
      <p>Наталія Яресько<br/>Щоб земля ефективно працювала</p>
      <p>
        <i>Текст опубліковано з дозволу автору</i>
      </p>
      <p>
        <i>
          <a href="https://www.facebook.com/valerii.pekar/posts/10212890870901220">Оригінал</a>
        </i>
      </p>
      <p>
        <b>
          <i>Приєднуйтесь до нашого телеграм-каналу </i>
        </b>
        <a href="https://t.me/nv_opinion">
          <b>
            <i>Мнения НВ</i>
          </b>
        </a>
      </p>
    </article>
  </body>
</html>