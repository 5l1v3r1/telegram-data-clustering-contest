<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597345/arxizoun-oi-graptes-eksetaseis-tou-neou-systimatos-diorisimon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T16:18:00+00:00"/>
    <meta property="og:title" content="Αρχίζουν οι Γραπτές Εξετάσεις του Νέου Συστήματος Διορισίμων"/>
    <meta property="og:description" content="Αρχίζουν το προσεχές Σάββατο οι Γραπτές Εξετάσεις του Νέου Συστήματος Διορισίμων στην Εκπαίδευση, ανακοίνωσε σήμερα το Υπουργείο Παιδείας και Πολιτισμού,..."/>
  </head>
  <body>
    <article>
      <h1>Αρχίζουν οι Γραπτές Εξετάσεις του Νέου Συστήματος Διορισίμων</h1>
      <address><time datetime="2019-11-14T16:18:00+00:00">14 Nov 2019, 16:18</time> by <a rel="author">sigmalive</a></address>
      <p>Αρχίζουν το προσεχές Σάββατο οι Γραπτές Εξετάσεις του Νέου Συστήματος Διορισίμων στην Εκπαίδευση, ανακοίνωσε σήμερα το Υπουργείο Παιδείας και Πολιτισμού, Αθλητισμού και Νεολαίας.</p>
      <p>Στην ανακοίνωση αναφέρεται ότι  τόσο το πρόγραμμα όσο και όλες οι σχετικές πληροφορίες για τις εξετάσεις βρίσκονται αναρτημένες στον ειδικό ιστότοπο http://diorisimoi.moec.gov.cy, τον οποίο οι υποψήφιοι καλούνται να επισκέπτονται.<br/><br/>Σημειώνεται ότι όλοι οι υποψήφιοι έχουν λάβει ηλεκτρονικό μήνυμα (email) στο οποίο υπάρχουν τόσο το Δελτίο Υποψηφίου όσο και οι οδηγίες για την εξέταση.</p>
      <p>Το Υπουργείο Παιδείας προτρέπει οι υποψήφιοι να τυπώσουν το Δελτίο Υποψηφίου και να μελετήσουν προσεκτικά τις οδηγίες. Καλούνται να προσέρχονται έγκαιρα στο Εξεταστικό Κέντρο που αναγράφεται στο Δελτίο Υποψηφίου τους και να έχουν μαζί τους τόσο το τυπωμένο Δελτίο Υποψηφίου που τους έχει σταλεί ηλεκτρονικά όσο και την ταυτότητά τους.</p>
      <p>Σε όσα Γνωστικά Αντικείμενα επιτρέπεται η χρήση μη προγραμματιζόμενης υπολογιστικής μηχανής, οι υποψήφιοι θα πρέπει να φροντίσουν ώστε η υπολογιστική τους μηχανή να έχει εγκριθεί και σφραγιστεί εκ των προτέρων.</p>
      <p>Η σφράγιση των υπολογιστικών μηχανών θα γίνεται τις δύο πρώτες μέρες των εξετάσεων (Σάββατο, 16/11/2019 και Κυριακή, 17/11/2019) στα Εξεταστικά Κέντρα.   </p>
    </article>
  </body>
</html>