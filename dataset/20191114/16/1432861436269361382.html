<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/bulgariansabroad/ima-dve-opcii-za-nov-otbor-pred-ivelin-popov-ako-napusne-rostov-1406274.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T16:30:00+00:00"/>
    <meta property="og:title" content="Има две опции за нов отбор пред Ивелин Попов, ако напусне Ростов"/>
    <meta property="og:description" content="Вчера стана ясно, че руският елитен Ростов изпитва финансови затруднения и може да се раздели с голяма част от звездите си Сред тях е и капитанът на България Ивелин Попов, който, заедно със съотборниците си, не е получавал заплата от 3 месеца"/>
  </head>
  <body>
    <article>
      <h1>Има две опции за нов отбор пред Ивелин Попов, ако напусне Ростов</h1>
      <address><time datetime="2019-11-14T16:30:00+00:00">14 Nov 2019, 16:30</time> by <a rel="author">Sportlive.bg</a></address>
      <p>Вчера стана ясно, че руският елитен Ростов изпитва финансови затруднения и може да се раздели с голяма част от звездите си. Сред тях е и капитанът на България <b><a href="https://www.sportlive.bg/tags/5552">Ивелин Попов</a></b>, който, заедно със съотборниците си, не е получавал заплата от 3 месеца.</p>
      <p>Изданието sportmk.ru разгледа какви са опциите пред звездите на Ростов, ако наистина се стигне до раздяла с клуба. И според него, пред българския атакуващ халф има 2 опции за продължаване на кариерата - друг руски клуб и български такъв.</p>
      <p><i>"Попов е на 32 години и едва ли водещите руски клубове ще вземат толкова възрастен футболист. Би било интересно да го видим в Сочи, особено ако се случи дългоочакваното пристигане там на Курбан Бердиев. Треньорът обожава Ивелин и вероятно ще се опита да го вземе в клуба при първа възможност"</i>, пише sportmk.ru.</p>
      <p><i>"Вторият вариант е завръщане в родината. Лудогорец искаше да види Попов при себе си още когато той напусна Спартак"</i>, пояснява изданието. Цената на българския национал, според transfermarkt.com, е 2,75 милиона евро. <b><i><a href="https://www.sportlive.bg/worldfootball/bulgariansabroad/Ivelin-Popov-prizna-Kitajski-otbor-mi-predlagashe-6-mln-evro-zaplata-763907.html">А каква огромна заплата Попов е отказал от китайски клуб вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/bulgariansabroad/Ivelin-Popov-ne-e-poluchaval-zaplata-v-Rostov-ot-3-meseca-1405880.html"/>
        <a href="https://www.sportlive.bg/bgfootball/national-team/Dermendzhiev-obqvi-golqmata-cel-pred-nacionalite-i-dali-Popov-ostava-kapitan-1389239.html"/>
        <a href="https://www.sportlive.bg/bgfootball/national-team/BFS-obsyzhda-ideq-da-vklyuchi-Ivelin-Popov-i-v-trenxorskiq-shtab-1386819.html"/>
        <a href="https://www.sportlive.bg/worldfootball/bulgariansabroad/Ivelin-Popov-prezhivq-koshmara-sreshtu-Angliq-i-s-klubniq-si-tim-1386626.html"/>
        <a href="https://www.sportlive.bg/bgfootball/national-team/Ivelin-Popov-Smachkani-sme-psihicheski-a-vinata-e-obshta-1385011.html"/>
      </related>
    </article>
  </body>
</html>