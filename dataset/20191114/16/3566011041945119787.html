<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547361.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%88%D9%84%DB%8C%D9%86-%D8%B1%D9%88%DB%8C%D8%AF%D8%A7%D8%AF-%D9%85%D9%84%DB%8C-%D8%A7%D8%B3%D8%AA%D8%A7%D8%B1%D8%AA%D8%A7%D9%BE-%D8%B3%D9%84%D8%A7%D9%85%D8%AA-%D8%A8%D8%A7-%D9%85%D8%AD%D9%88%D8%B1%DB%8C%D8%AA-%D8%A2%D8%A8-%D8%AF%D8%B1%D9%85%D8%A7%D9%86%DB%8C-%D8%AF%D8%B1-%D8%A7%D8%B1%D8%AF%D8%A8%DB%8C%D9%84--%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T16:56:00+00:00"/>
    <meta property="og:title" content="برگزاری اولین رویداد ملی استارتاپ سلامت با محوریت آب درمانی در اردبیل +تصاویر"/>
    <meta property="og:description" content="رئیس دانشگاه علوم پزشکی اردبیل در حاشیه بازدید از اولین استارتاپ سلامت با محوریت آب درمانی گفت: با توجه به شرایط آب های درمانی منطقه و گردشگری سلامت در اردبیل، مسئولین استان و دانشگاه علوم پزشکی عزم جدی برای توسعه علمی تحقیقاتی و پژوهشی در این حوزه دارند."/>
  </head>
  <body>
    <article>
      <h1>برگزاری اولین رویداد ملی استارتاپ سلامت با محوریت آب درمانی در اردبیل +تصاویر</h1>
      <address>
        <time datetime="2019-11-14T16:56:00+00:00">14 Nov 2019, 16:56</time>
      </address>
      <p>رئیس دانشگاه علوم پزشکی اردبیل در حاشیه بازدید از اولین استارتاپ سلامت با محوریت آب درمانی گفت: با توجه به شرایط آب های درمانی منطقه و گردشگری سلامت در اردبیل، مسئولین استان و دانشگاه علوم پزشکی عزم جدی برای توسعه علمی تحقیقاتی و پژوهشی در این حوزه دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، اولین استارتاپ ملی سلامت با رویکرد آب درمانی توسط معاونت تحقیقات و فناوری دانشگاه علوم پزشکی اردبیل با همکاری مرکز تحقیقات طب سنتی در محل سالن شهیدان نوعی اقدم دانشکده بهداشت این دانشگاه با شرکت ۹۰ نفر از دانشجویان سراسر کشور در اردبیل در حال برگزاری است.</p>
      <p>قدرت اخوان اکبری رئیس دانشگاه علوم پزشکی اردبیل در جاشیه بازدید از این رویداد به اهمیت حوزه آبدرمانی اشاره کرد و گفت: کشور ما دارای پتانسیل‌های انسانی کارآمد و زیرساخت‌ها و ذخایر طبیعی قابل کشف و توسعه است و فضای فعالیت و تحقیقات پژوهشی در تمامی حوزه ها فراهم است و استان اردبیل با توجه به شرایط اقلیمی و منابع طبیعی از حیث آب‌های گرم معدنی یکی از قطب‌های استثنایی در کشور و جهان است.    وی افزود: شرایط بکر منطقه سرعین و مناطق آبگرم های استان از لحاظ نعمات خداوندی با دارا بودن آب های متنوع گرم و سرد با خاصیت های مختلف درمانی فضای علمی را برای پژوهش و تحقیقات فراهم کرده و این رویداد می‌تواند باب افتتاحی برای محققین و ایده پردازان سراسر کشور جهت بررسی و پژوهش در حوزه هیدروتراپی وطب سنتی همچنین استحصال دارو از آب‌های درمانی منطقه و تبدیل طرح و ایده محققین به محصولات فناورانه و ایجاد ثروت شود.   رئیس دانشگاه علوم پزشکی اردبیل گفت: با توجه به شرایط آب های درمانی منطقه و گردشگری سلامت در استان، مسئولین استان و دانشگاه عزم جدی برای توسعه علمی تحقیقاتی و پژوهشی در این حوزه با ایجاد رشته آب درمانی در استان دارد و از جهتی در این رابطه اقدامات زیرساختی کلید خورده و در اولین اقدام با همکاری استانداری اردبیل تعداد ۹ نفراز پزشکان استان جهت آموزش و گذراندن دوره‌های آب درمانی به کشور ترکیه اعزام می‌شوند.   این رویداد علمی روز جمله با شناخت ایده های برتر به پایان خواهد رسید.   انتهای پیام/</p>
      <p> </p>
    </article>
  </body>
</html>