<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119301-nemac-peter-bajer-izabran-za-izvestioca-parlamentarne-skupstine-se-za-kosovo?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T16:00:05+00:00"/>
    <meta property="og:title" content="Nemac Peter Bajer izabran za izvestioca Parlamentarne skupštine SE za Kosovo"/>
    <meta property="og:description" content="Odbor Parlamentarne skupštine Saveta Evrope (PACE) za politička pitanja izabrao je poslanika Bundestaga Petera Bajera za izvestioca za situaciju na Kosovu.PACE je na Tviteru objavila da je Bajer izabran za izvestioca za situaciju na Kosovu i čestitala mu.U saopštenju o imenovanju Bajera dostavljenom medijima, Savet Evrope je naveo da se Kosovo pominje u potpunom skladu s Rezolucijom SB UN 1244 i bez prejudiciranja njegovih statusa.Bajer, izvestilac za Zapadni Balkan u nemačkom parlamentu, izjavio je 3. septembra u Prištini da se Berlin protivi promeni granica kao delu dijaloga o normalizaciji odnosa Kosova i Srbije i pozvao pet članica Evropske unije koje nisu priznale Kosovo da to učine.Krajem aprila, uoči sastanka srpskih i kosovskih lidera u Berlinu, Bajer je upozorio da će evropske perspektive Srbije i Kosova biti stavljene ad akta, ukoliko učesnici tog sastanka ne pokažu ozbiljnu volju za napretkom u procesu normalizacije odnosa."/>
  </head>
  <body>
    <article>
      <h1>Nemac Peter Bajer izabran za izvestioca Parlamentarne skupštine SE za Kosovo</h1>
      <address>
        <time datetime="2019-11-14T16:00:05+00:00">14 Nov 2019, 16:00</time>
      </address>
      <p>Odbor Parlamentarne skupštine Saveta Evrope (PACE) za politička pitanja izabrao je poslanika Bundestaga Petera Bajera za izvestioca za situaciju na Kosovu.<br/><br/>PACE je na Tviteru objavila da je Bajer izabran za izvestioca za situaciju na Kosovu i čestitala mu.<br/><br/>U saopštenju o imenovanju Bajera dostavljenom medijima, Savet Evrope je naveo da se Kosovo pominje u potpunom skladu s Rezolucijom SB UN 1244 i bez prejudiciranja njegovih statusa.<br/><br/>Bajer, izvestilac za Zapadni Balkan u nemačkom parlamentu, izjavio je 3. septembra u Prištini da se Berlin protivi promeni granica kao delu dijaloga o normalizaciji odnosa Kosova i Srbije i pozvao pet članica Evropske unije koje nisu priznale Kosovo da to učine.<br/><br/>Krajem aprila, uoči sastanka srpskih i kosovskih lidera u Berlinu, Bajer je upozorio da će evropske perspektive Srbije i Kosova biti stavljene ad akta, ukoliko učesnici tog sastanka ne pokažu ozbiljnu volju za napretkom u procesu normalizacije odnosa.</p>
    </article>
  </body>
</html>