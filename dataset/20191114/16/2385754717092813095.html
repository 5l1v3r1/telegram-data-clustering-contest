<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597353/katadikazei-tin-anakiryksi-tou-psevdokratous-i-pagkypria-enosi-prosfygon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T16:47:00+00:00"/>
    <meta property="og:title" content="Καταδικάζει την ανακήρυξη του ψευδοκράτους η Παγκύπρια Ένωση Προσφύγων"/>
    <meta property="og:description" content="Η Παγκύπρια Ένωση Προσφύγων καταδικάζει την αποσχιστική ενέργεια της Τουρκίας κατά της Κύπρου καθώς και την συνεχιζόμενη για 45 χρόνια στρατιωτική κατοχή..."/>
  </head>
  <body>
    <article>
      <h1>Καταδικάζει την ανακήρυξη του ψευδοκράτους η Παγκύπρια Ένωση Προσφύγων</h1>
      <address><time datetime="2019-11-14T16:47:00+00:00">14 Nov 2019, 16:47</time> by <a rel="author">sigmalive</a></address>
      <p>Η Παγκύπρια Ένωση Προσφύγων καταδικάζει την αποσχιστική ενέργεια της Τουρκίας κατά της Κύπρου καθώς και την συνεχιζόμενη για 45 χρόνια στρατιωτική κατοχή της πατρίδας μας.</p>
      <p>Παρόλη την καθολική καταδίκη από την διεθνή κοινότητα της παράνομης ενέργειας της ανακήρυξης του ψευδοκράτους η Τουρκία συνεχίζει και αυξάνει τις επιθετικές της δράσεις αυτή τη φορά στην Κυπριακή ΑΟΖ και την περίκλειστη πόλη της Αμμοχώστου, αναφέρεται σε σχετική ανακοίνωση.<br/><br/>Τα όποια εμπόδια και προβλήματα, καθώς και το μεγάλο χρονικό διάστημα που έχει διαρρεύσει, δεν πρόκειται να λυγίσουν τον προσφυγικό κόσμο και τον κυπριακό λαό στο σύνολο του, προστίθεται.<br/><br/>Αναφέρεται επίσης ότι η Παγκύπρια Ένωση Προσφύγων, επιδιώκει τη μέγιστη δυνατή συσπείρωση του προσφυγικού κόσμου γύρω από την υπεύθυνη πολιτική ηγεσία του τόπου, τη συστράτευση και διεκδίκηση των δικαιωμάτων των προσφύγων με πρώτιστο αυτό της επιστροφής στις πόλεις και στα χωριά από όπου κατάγονται.<br/><br/>Η Παγκύπρια Ένωση Προσφύγων αποτέλεσε και θα αποτελεί την εμπροσθοφυλακή του αγώνα για απαλλαγή από την Τουρκική Κατοχή και τη διασφάλιση του δικαιώματος επιστροφής των προσφύγων σε ένα επανενωμένο ομόσπονδο κράτος σε συνθήκες ασφάλειας, καταλήγει η ανακοίνωση.</p>
    </article>
  </body>
</html>