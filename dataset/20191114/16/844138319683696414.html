<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doma.markiza.sk/aktualne/1981906_tehotna-rebelka-to-uz-netaji-odhalila-pohlavie-dietatka"/>
    <meta property="og:site_name" content="markíza"/>
    <meta property="article:published_time" content="2019-11-14T16:00:00+00:00"/>
    <meta property="og:title" content="Tehotná rebelka to už netají: Odhalila pohlavie dieťatka"/>
    <meta property="og:description" content="Herečka sa podelila s fanúšikmi o radostnú správu."/>
  </head>
  <body>
    <article>
      <h1>Tehotná rebelka to už netají: Odhalila pohlavie dieťatka</h1>
      <h2>Herečka sa podelila s fanúšikmi o radostnú správu.</h2>
      <address><time datetime="2019-11-14T16:00:00+00:00">14 Nov 2019, 16:00</time> by <a rel="author">jt</a></address>
      <p>Mexická herečka a speváčka <b>Anahí</b>, ktorú ste si na obrazovkách televízie Doma obľúbili ako svojráznu Míu v nezabudnuteľných <b><i>Rebeloch</i></b>, sa nedávno pochválila radostnou správou - čaká druhé dieťa.</p>
      <p>Jej prvorodený, dvojročný synček Manuel, ktorý dostal meno po svojom otcovi a herečkinom manželovi, chiapaskom guvernérovi <b>Manuelovi Velascovi</b>, sa tak onedlho dočká súrodenca.</p>
      <p>Tridsaťšesťročná kráska svojich fanúšikov dlho nenapínala a pred pár dňami zverejnila na sociálnej sieti aj pohlavie očakávaného dieťatka - do ich krásnej rodinky onedlho pribudne druhý chlapec. Tak teda blahoželáme!</p>
      <figure>
        <embed-post data-src="https://www.instagram.com/p/B4nKspLHKFJ" data-service="Instagram"/>
      </figure>
      <figure>
        <embed-post data-src="https://www.instagram.com/p/B4NLQKcHn-1" data-service="Instagram"/>
      </figure>
      <p>Zdroj: Instagram/anahi</p>
    </article>
  </body>
</html>