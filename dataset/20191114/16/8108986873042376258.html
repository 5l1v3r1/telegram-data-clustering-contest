<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/tochka-zoru/sergiy-labazyuk-prokomentuvav-uhvaleniy-byudzhet-na-2020-rik-pres-sluz-10970591.html"/>
    <meta property="og:site_name" content="Всім"/>
    <meta property="article:published_time" content="2019-11-14T16:33:00+00:00"/>
    <meta property="og:title" content="Сергій Лабазюк прокоментував ухвалений Бюджет на 2020 рік (прес служба Сергія Лабазюка)"/>
    <meta property="og:description" content="Ухвалений Верховною Радою Державний бюджет на 2020 рік не є соціально спрямованим та суттєво не відрізняється від бюджету на 2019 рік.Про це заявив народний депутат України Сергій Лабазюк на брифінгу в Верховній Раді 14 листопада."/>
  </head>
  <body>
    <article>
      <h1>Сергій Лабазюк прокоментував ухвалений Бюджет на 2020 рік (прес служба Сергія Лабазюка)</h1>
      <address><time datetime="2019-11-14T16:33:00+00:00">14 Nov 2019, 16:33</time> by <a rel="author" href="https://vsim.ua/authors/vsim_khmelnitsky" target="_blank">vsim.ua</a></address>
      <p>Ухвалений Верховною Радою Державний бюджет на 2020 рік не є соціально спрямованим та суттєво не відрізняється від бюджету на 2019 рік.</p>
      <p>Про це заявив народний депутат України Сергій Лабазюк на брифінгу в Верховній Раді 14 листопада.</p>
      <p>«На жаль, цей бюджет не є соціально-орієнтованим. Бюджет 2020 року суттєво не відрізняється від бюджету на 2019 рік. Я не побачив суттєвих змін, з прив’язкою до передвиборчих обіцянок. Соціальні виплати не збільшуються, а збільшується навантаження на окремі державні і силові органи», - сказав він.</p>
      <p>Разом з тим, Лабазюк вважає, що Бюджет не був і не може бути ідеальним, адже є велика кількість програм, які потребують додаткових коштів.</p>
      <p>Сергій Лабазюк підкреслив, що як народний депутат-мажоритарник від Хмельниччини подавав свої правки, виходячи із потреб виборців і об’єднаних територіальних громад.</p>
      <p>«Частина моїх правок була врахована. Цей документ потрібно буде ще доопрацьовувати в частині змін до державного бюджету. Очікуючи відкриття ринку землі, ми повинні були б підтримувати наших вітчизняних виробників, дати їм можливості», - сказав парламентар.</p>
      <p>Сергій Лабазюк нагадав, що влада обіцяла виділити на підтримку агропромислового комплексу 8,4 млрд грн, а по факту виділили лише 4 мільярди грн.</p>
      <p>«І це прописано однією строчкою, без розподілу, на які програми ці кошти будуть виділятися. Вкотре аграрний комплекс недоотримає, на жаль, і те що обіцяє влада, вона не виконує», - констатував Лабазюк.</p>
      <p>Він підкреслив, що сьогодні аграрний комплекс – це одна з небагатьох галузей, яка створює робочі місця і генерує валюту в державний бюджет, тому він потребує додаткової державної підтримки.</p>
      <p>Також Лабазюк заявив, що часина його важливих правок не врахована, а саме:</p>
      <ul>
        <li>Збільшення видатків на профтехосвіту;</li>
        <li>Збільшення субвенції на розвиток екстреної медичної допомоги та придбання медичного обладнання;</li>
        <li>Запровадження субвенцій на ремонт і реконструкцію спортивних об’єктів та мереж вуличного освітлення в ОТГ;</li>
      </ul>
      <p>«Одна з правок була проведена, яка є позитивною для ОТГ, – це акциз пального, який буде залишатись на місцях, з прив’язкою до того, де знаходиться заправочна станція. Але ми не маємо грошей тепер на місцеві дороги, які також потребують капітального ремонту», - повідомив депутат.</p>
      <p>Тому Лабазюк закликав депутатів в першому кварталі 2020 року вирішити ці питання.</p>
      <p>Нагадаємо, 14 листопада Верховна Рада ухвалила закон "Про Державний бюджет України на 2020 рік".Цей законопроект підтримали в другому в цілому 280 народних депутатів.</p>
      <p>Доходи державного бюджету на 2020 рік передбачені у сумі 1,093 трлн грн<b>,</b></p>
      <p>Видатки - 1,195 трлн гривень (збільшились на 67,5 млрд грн в порівнянні з 2019 роком).<br/><br/>На обслуговування держборгу закладено 141,5 млрд грн.<br/><br/>На розвиток дорожньої інфраструктури  закладено 73,7 млрд грн, що на 37% більше, ніж в минулому році.</p>
    </article>
  </body>
</html>