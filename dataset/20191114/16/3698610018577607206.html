<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/slidstvo-u-spravi-mh17-boyoviki-dnr-kontatirovali-z-fsb-rf-329673_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T16:26:00+00:00"/>
    <meta property="og:title" content="Слідство у справі MH17: бойовики &quot;ДНР&quot; контактували з ФСБ РФ"/>
    <meta property="og:description" content="Об'єднана слідча група в підтвердження своїх доводів опублікувала записи телефонних розмов."/>
  </head>
  <body>
    <article>
      <h1>Слідство у справі MH17: бойовики "ДНР" контактували з ФСБ РФ</h1>
      <h2>Об'єднана слідча група в підтвердження своїх доводів опублікувала записи телефонних розмов.</h2>
      <address>
        <time datetime="2019-11-14T16:26:00+00:00">14 Nov 2019, 16:26</time>
      </address>
      <p>Об'єднана слідча група у справі авіакатастрофи <b><a href="https://zn.ua/WORLD/parlament-niderlandov-trebuet-pravitelstvo-podrobnee-izuchit-rol-ukrainy-v-aviakatastrofe-mh17-331478_.html">малазійського Boing MH17</a> </b>встановила, що перед катастрофою літака бойовики "ДНР" контактували зі співробітниками ФСБ РФ. Слідство опублікувало записи телефонних розмов, на яких вони засновують свої доводи.</p>
      <p>"Кілька колишніх бойовиків повідомили JIT, що російська служба безпеки ФСБ і служба військової розвідки ГРУ були залучені в повсякденне управління ДНР. Один зі свідків заявив, що лідери ДНР регулярно їздили в Москву, щоб проконсультуватися зі своїми контактними особами в ФСБ і ГРУ", - повідомили в ОСГ.</p>
      <p>У зверненні до можливих свідків йдеться про те, що перехоплені телефонні розмови свідчать про участь російських служб безпеки, які співпрацюють один з одним при управлінні "ДНР".</p>
      <figure>
        <iframe src="https://www.youtube.com/embed/PTWmAD5xTM0" width="640" height="360" data-service="Youtube" scrolling="no"/>
      </figure>
      <p>У серпні 2014 року, незабаром після авіакатастрофи обвинувачений Ігор Гіркін ("Стрільців") оголосив про те, що від'їжджає і повідомив одному з ключових фігур НЗФ Олександру Бородаю, що він "повертається в штаб". Мабуть, він повернувся в організацію, в якій він працював.</p>
      <figure>
        <iframe src="https://www.youtube.com/embed/LhaM8LMQcLU" width="640" height="360" data-service="Youtube" scrolling="no"/>
      </figure>
      <p>У спілкуванні зі спецслужбами РФ бойовики "ДНР" користувалися не тільки мобільними телефонами, але і засобами спецзв'язку. В ОСГ припускають, що деякі з них бойовикам надала Росія. Більше того, ними користувалися російські високопосадовці, коли зв'язувалися з бойовиками. Докази того, що ФСБ надала такі засоби спецзв'язку також є на відео. У розмові 3 липня 2014 року обвинувачений Дубинський згадує, у яких бойовиків є спеціальні телефони і де вони їх отримують.</p>
      <figure>
        <iframe src="https://www.youtube.com/embed/lT_eMkmikfk" width="640" height="360" data-service="Youtube" scrolling="no"/>
      </figure>
      <p>За його словами, люди, у яких був такий безпечний пристрій, займали важливі посади в "ДНР". У їх числі обвинувачений Гіркін і Бородай. Сергій Аксьонов, призначений Росією главою анексованого Криму, також входить в групу осіб, згаданих Дубинським.</p>
      <p>"Крім того, ключові фігури в ДНР регулярно передзвонювалися з "серією" телефонних номерів, у яких перші дев'ять цифр були однаковими, а відрізнялися тільки останні дві цифри. В цілях більшої безпеки вони, мабуть, використовували пристрій-скремблер", - додали в ОСГ.</p>
      <p>Як повідомлялося, депутати парламенту Нідерландів закликали уряд країни <b><a href="https://zn.ua/WORLD/parlament-niderlandov-trebuet-pravitelstvo-podrobnee-izuchit-rol-ukrainy-v-aviakatastrofe-mh17-331478_.html">докладніше розслідувати роль України</a></b> у катастрофі малазійського Boeing, який прямував рейсом з Амстердама в Куала-Лумпур. Влітку 2014 року літак збили у небі під Шахтарськом з російського ЗРК "Бук", що належав 53-й бригаді, дислокованій під Курськом. Усі 298 осіб загинули.</p>
      <p>19 червня міжнародна слідча група <b><a href="https://dt.ua/UKRAINE/mizhnarodna-slidcha-grupa-nazvala-imena-prichetnih-do-katastrofi-mh17-v-donbasi-314920_.html">назвала імена чотирьох причетних до катастрофи літака Boeing 777 рейсу MH17</a></b>: росіяни Сергій Дубінський ("Хмурий"), Олег Пулатов ( "Гюрза"), Ігор Гіркін ("Стрєлков") і українець Леонід Харченко ("Крот").</p>
      <p><b><a href="https://dt.ua/UKRAINE/sbu-ogolosila-pro-pidozru-chotirom-figurantam-u-spravi-pro-katastrofu-reysu-mh-17-314927_.html">СБУ оголосила підозру</a></b> фігурантам справи у скоєнні злочину - "терористичного акту, що призвів до загибелі людини".</p>
      <p>Нідерланди також вважають ексбойовика <b><a href="https://dt.ua/WORLD/cemah-vtrativ-status-svidka-u-spravi-mh17-yevroparlamentar-323260_.html">Володимира Цемаха одним з п'яти підозрюваних</a></b> у справі про катастрофу MH17. 29 червня Цемаха заарештували на 60 діб, але 5 вересня <b><a href="https://dt.ua/UKRAINE/figuranta-u-spravy-mh17-cemaha-vidpustili-pid-vlasne-zobov-yazannya-322627_.htmll">звільнили з-під варти під особисте зобов'язання</a></b>. 7 вересня його видали Росії в рамках обміну "35 до 35".</p>
      <p>Австралія, Нідерланди та низка депутатів Європарламенту просили Україну <a href="https://dt.ua/UKRAINE/yevrodeputati-prosyat-zelenskogo-ne-obminyuvati-cemaha-322605_.html"><b>не обмінювати Цемаха на українських в'язнів Кремля</b></a>. За словами президента Володимира Зеленського, перед видачею нідерландські слідчі все ж допитали підозрюваного. А після обміну прокуратура <b><a href="https://dt.ua/UKRAINE/rf-mozhe-vidati-cemaha-gollandiyi-polozov-323060_.html">Нідерландів направила в РФ запит про видачу Цемаха</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>