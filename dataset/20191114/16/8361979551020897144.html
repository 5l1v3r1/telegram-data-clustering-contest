<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/rasistskiy-skandal-z-taysonom-fifpro-napisla-list-uaf-50053573.html"/>
    <meta property="og:site_name" content="НВ"/>
    <meta property="article:published_time" content="2019-11-14T16:23:00+00:00"/>
    <meta property="og:title" content="Міжнародна федерація асоціацій професійних футболістів закликала не карати Тайсона за непристойний жест фанатам"/>
    <meta property="og:description" content="Міжнародна федерація асоціацій професійних футболістів (FIFPro) аргументувала, чому потрібно відмінити червону картку Тайсону після расистського скандалу у матчі Шахтар — Динамо."/>
  </head>
  <body>
    <article>
      <h1>Міжнародна федерація асоціацій професійних футболістів закликала не карати Тайсона за непристойний жест фанатам</h1>
      <h2>Міжнародна федерація асоціацій професійних футболістів (FIFPro) аргументувала, чому потрібно відмінити червону картку Тайсону після расистського скандалу у матчі Шахтар — Динамо.</h2>
      <address>
        <time datetime="2019-11-14T16:23:00+00:00">14 Nov 2019, 16:23</time>
      </address>
      <p>Організація прислала в Українську асоціацію футболу (УАФ) листа, у якому висловили «глибоку стурбованість» інцидентом навколо Тайсона, який трапився у матчі в матчі між донецьким Шахтарем і київським Динамо, повідомляє <a href="https://football.ua/countrieselse/403914-top-futbolistov-kotorye-provalilis-v-klubakh-no-stali-liderami-svoikh-sbornykh.html">Football.ua</a>.</p>
      <p>Читайте також:<br/><a href="https://nv.ua/ukr/sport/football/tayson-video-fanati-match-shahtar-dinamo-upl-rasizm-10-11-2019-50052827.html">&amp;nbspЗ’явилося відео з імітацією звуків мавп у секторі фанатів Динамо на матчі з Шахтарем</a></p>
      <p>В листі організація попросила скасувати червону картку, отриману Тайсоном, щоб він не відбував дискваліфікацію, пояснюючи це тим, що будь-яке його покарання передасть «неправильне послання від футбольного співтовариства, країни України і її народу щодо расизму».</p>
      <p>Читайте також:<br/><a href="https://nv.ua/ukr/sport/football/tayson-rasizm-u-matchi-shahtar-dinamo-50052853.html">&amp;nbspНеймар та інші зірки збірної Бразилії підтримали Тайсона після расистського інциденту в матчі з Динамо</a></p>
      <p>Також FIFPro закликала УАФ до співпраці щодо даного випадку, що дозволить разом з ФІФА, УЄФА та іншими футбольними організаціями боротися з расизмом на футбольних стадіонах, а також допоможе захищати гравців від дискримінації.</p>
      <p>Читайте також:<br/><a href="https://nv.ua/ukr/ukraine/events/rasizm-na-matchi-shahtar-dinamo-reakciya-policiji-novini-ukrajini-50053051.html">&amp;nbspПоліція відкрила провадження через расизм на матчі Шахтар — Динамо</a></p>
      <p>«Ми також люб’язно просимо, щоб ваша організація провела розслідування обставин, що призвели до інциденту», — йдеться у листі.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/160/big_portrait/280c52bb315bf8312dde1a7bb571686c.png?stamp=20191114181532&amp;q=85&amp;output=jpg&amp;bg=white"/>
        <figcaption>Фото: Football.ua</figcaption>
      </figure>
      <p>Читайте також:<br/><a href="https://nv.ua/ukr/sport/football/tayson-rasizm-video-vigukiv-ultras-dinamo-50052875.html">&amp;nbspЗ’явилось нове відео з вигуками фанатів Динамо в бік Тайсона</a></p>
      <p>У другому таймі гравець Шахтаря Тайсон нібито почув расистські вигуки на свою адресу з фанатського сектора Динамо і показав у бік ультрас середній палець.</p>
      <p>Арбітр призупинив гру і вивів команди в підтрибунне приміщення, а після того, як гра поновилася, рефері показав Тайсону червону картку за непристойний жест. <a href="https://nv.ua/ukr/sport/football/shahtar-dinamo-rezultat-matchu-upl-50052687.html">Матч завершився перемогою Шахтаря</a> з рахунком 1:0.</p>
      <p>Раніше <a href="https://nv.ua/ukr/sport/football/tayson-shahtar-dinamo-rasizm-u-matchi-upl-chervona-kartka-50052949.html">FIFPro звернулась до УАФ</a> про можливість скасування червоної картки півзахиснику донецького клубу Тайсону.</p>
    </article>
  </body>
</html>