<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903748/wilmots-en-borkelmans-staan-voor-sleutelduels-met-het-oog-op-wk2022.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T16:31:00+00:00"/>
    <meta property="og:title" content="Wilmots en Borkelmans staan voor belangrijke wedstrijden met het oog op het WK"/>
    <meta property="og:description" content="Marc Wilmots en Vital Borkelmans zullen met de nodige druk wakker zijn geworden. Voor beide staat er namelijk een erg belangrijke kwalificatiewedstrijd op het programma."/>
  </head>
  <body>
    <article>
      <h1>Wilmots en Borkelmans staan voor belangrijke wedstrijden met het oog op het WK</h1>
      <address>
        <time datetime="2019-11-14T16:31:00+00:00">14 Nov 2019, 16:31</time>
      </address>
      <p>
        <b>Marc Wilmots en Vital Borkelmans zullen met de nodige druk wakker zijn geworden. Voor beide staat er namelijk een erg belangrijke kwalificatiewedstrijd op het programma.</b>
      </p>
      <p>De voormalige bondscoach stond nog niet zo lang geleden met één been buiten nadat er een financieel dispuut was tussen Iran en Wilmots. Nu alle plooien zijn platgestreken kan de focus weer helemaal naar het sportieve, en dat zal nodig zijn. Iran speelt donderdag namelijk tegen Irak.</p>
      <p>Geen onbelangrijke wedstrijd, wetende dat bij verlies de achterstand op Irak vier punten zal bedragen. In dat geval wordt het weer wat lastiger voor Wilmots om zich nog te kwalificeren voor het wereldkampioenschap. Iran staat momenteel derde in zijn poule.</p>
      <p>Ook het Jordanië van Borkelmans staat voor een sleutelduel. Zij nemen het op tegen leider Australië. Jordanië is de eerste achtervolger op de eilandbewoners en kan mits een overwinning de leiding overnemen.</p>
      <figure>
        <iframe data-src="https://twitter.com/JordanFA/status/1194661613053390848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903362/-wilmots-hervat-zijn-job-als-bondscoach-van-iran-na-financieel-dispuut-.html?itm_source=www.voetbalprimeur.be&amp;itm_medium=highlighted-content">’Wilmots stopt dan toch niet als bondscoach van Iran, dispuut opgelost’</a></aside>
    </article>
  </body>
</html>