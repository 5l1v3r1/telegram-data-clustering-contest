<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/rappresentante-consiglio-degli-studenti-eletto-emanuele-albarino.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T16:46:19+00:00"/>
    <meta property="og:title" content="Rappresentante Consiglio degli studenti, eletto Emanuele Albarino"/>
    <meta property="og:description" content="Università"/>
  </head>
  <body>
    <article>
      <h1>Rappresentante Consiglio degli studenti, eletto Emanuele Albarino</h1>
      <address><time datetime="2019-11-14T16:46:19+00:00">14 Nov 2019, 16:46</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Università</i>
      </p>
      <p>MESSINA – Al dipartimento di Scienze Matematiche e Informatiche, Scienze Fisiche e Scienze della Terra dell’ Università degli Studi di Messina si è tenuta l’elezione del rappresentante del consiglio degli studenti. A vincere è stata l’associazione UNIxME che ha visto eletto Emanuele Albarino, 19 anni, studente di Messina, Coordinatore dell’associazione, già rappresentante in seno al Consiglio di Dipartimento e al Corso di Laurea di Informatica.<br/>Il Presidente Andrea Faraone dell’associazione UNIxME ha ringraziato le associazioni Orum, Morgana, Must e Gea per il supporto dato durante queste elezioni. Faraone ha aggiunto che questo è l’ennesimo risultato raggiunto da parte di UNIxME che qualche settimana fa ha portato a casa un’altra grande vittoria  attraverso l’elezione di Virginia Romeo, 23 anni, coordinatrice dell’associazione e rappresentante in seno al Consiglio di Dipartimento e al corso di Laurea di Scienze Motorie , all’ organo del Sir .</p>
    </article>
  </body>
</html>