<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/frank-lampard-dyrzhi-interesen-rekord-vyv-visshata-liga-1406282.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T16:42:00+00:00"/>
    <meta property="og:title" content="Франк Лампард държи интересен рекорд във Висшата лига"/>
    <meta property="og:description" content="Въпреки че окачи бутонките преди година и половина, Франк Лампард продължава да държи един интересен рекорд в Английската Висша лига Настоящият мениджър на Челси е футболистът с попадения срещу най-много различни отбори в Премиър лийг"/>
  </head>
  <body>
    <article>
      <h1>Франк Лампард държи интересен рекорд във Висшата лига</h1>
      <address><time datetime="2019-11-14T16:42:00+00:00">14 Nov 2019, 16:42</time> by <a rel="author">Sportlive.bg</a></address>
      <p>Въпреки че окачи бутонките преди година и половина, Франк Лампард продължава да държи един интересен рекорд в Английската Висша лига. Настоящият мениджър на Челси е футболистът с попадения срещу най-много различни отбори в Премиър лийг. Най-интересното в случая е, че голът, който му помогна да излезе на първо място в тази класация е попадението му във вратата на....<a href="https://www.sportlive.bg/tags/3850">Челси</a>. Лампард вкара на настоящия си тим с екипа на Манчестър Сити през 2014г.</p>
      <p>С въпросния гол 41-годишният англичанин подобри постижението на друг легендарен реализатор във Висшата лига Анди Коул, който е опъвал мрежите на 38 различни отбора. Интересното е, че нито един играч оттогава насам не е успял да подобри това постижение. От настоящите реализатори в първенството най-близо до това да счупи рекорда на Лампард е Хари Кейн, който има голове срещу 28 различни тима в елита на Англия и е вкарвал срещу всеки клуб, срещу когото се е изправял. Все пак настоящият капитан на английския национален отбор трябва да вкара на още 11 тима, а това няма да е никак лесна задача.</p>
      <p><a href="https://www.sportlive.bg/tags/18764">Франк Лампард</a> има 177 гола в Английската Висша лига и на 4-тото място във вечната класация на реализаторите в шампионата. Любимата „жертва“ на мениджъра на Челси във Премиър лийг е Астън Вила, срещу които той има 13 гола. <i><a href="https://www.sportlive.bg/worldfootball/england/Zvezda-na-Chelsi-Lampard-me-ubedi-da-podpisha-s-edno-obazhdane-1406151.html">А ето какво каза един от младите футболисти на Челси за Франк Лампард.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Napadatel-na-Atletiko-V-Chelsi-beshe-uzhasno-ne-iskah-da-izlizam-ot-vkyshti-1405774.html"/>
        <a href="https://www.sportlive.bg/worldfootball/england/Tami-Ejbraham-veche-izravni-naj-rezultatniq-sezon-na-Rashford-1405199.html"/>
        <a href="https://www.sportlive.bg/worldfootball/england/Shesta-poredna-pobeda-kachi-Chelsi-vremenno-na-vtoroto-mqsto-v-Premiyr-lijg-1404647.html"/>
        <a href="https://www.sportlive.bg/worldfootball/england/Lampard-e-menidzhyr-na-oktomvri-vyv-Visshata-liga-1404395.html"/>
        <a href="https://www.sportlive.bg/worldfootball/england/Fenovete-na-Chelsi-reshiha-koi-igrachi-ne-iskat-v-otbora-1406204.html"/>
      </related>
    </article>
  </body>
</html>