<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/elektrikli-traktor-icin-delikanli-ariyoruz-215080h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T16:14:16+00:00"/>
    <meta property="og:title" content="Elektrikli traktör için ‘delikanlı' arıyoruz"/>
    <meta property="og:description" content="Tarım ve Orman Bakanı Bekir Pakdemirli, ‘'Çalışan, testleri yapılmış, prototipi bitirilmiş bir elektrikli traktör elimizde var. Bu işin seri üretimi için de 'delikanlı' birilerini arıyoruz'' dedi."/>
  </head>
  <body>
    <article>
      <h1>Elektrikli traktör için ‘delikanlı' arıyoruz</h1>
      <h2>Tarım ve Orman Bakanı Bekir Pakdemirli, ‘'Çalışan, testleri yapılmış, prototipi bitirilmiş bir elektrikli traktör elimizde var. Bu işin seri üretimi için de 'delikanlı' birilerini arıyoruz'' dedi.</h2>
      <address>
        <time datetime="2019-11-14T16:14:16+00:00">14 Nov 2019, 16:14</time>
      </address>
      <p>Bakan Pakdemirli, TBMM Plan ve Bütçe Komisyonunda, Bakanlığının bütçesi üzerindeki görüşmelerde milletvekillerinin sorularını yanıtladı. Elektrikli traktörle ilgili John Deere'in Türkiye'den 10-15 sene geride olduğunu belirten Pakdemirli, ‘'Bu Türkiye'nin başarısıdır. Türkiye bu konuda trene ilk atlama lüksüne sahip olabilir. Çalışan, testleri yapılmış, prototipi bitirilmiş bir elektrikli traktör elimizde var. Bu işin seri üretimi için de Cumhurbaşkanımızın dediği gibi 'delikanlı' birilerini arıyoruz. Bu konuda birilerini cesaretlendirebilirsek biz bu işi yaptıracağız'' şeklinde konuştu. Elektrikli traktörün prototipini yapan firmadan 20-30 tane alabilmek için bir ihale planladıklarının altını çizen Pakdemirli, ‘'Patlar motorlu traktörün paralarını nasıl alabiliriz diye planlarını yapıyoruz. Yani ötekinden daha ucuz değil ama yakıt parası ödemiyoruz. Bu ihracat imkanları için son derece önemli'' diye konuştu.</p>
      <p>
        <b>PAZARLAMAYI İYİ YAPMALIYIZ</b>
      </p>
      <p>Tarımın içerisinde teknolojinin ve mekanizasyonun katılması gerektiğini dile getiren Bakan Pakdemirli, Türkiye'nin bir ölçek problemi olduğuna işaret etti. Bekir Pakdemirli, ‘'Bizim ortalama işetme büyüklüğümüz 60 dönüm. Fransa'da 420, İngiltere'de 940 dönüm. Buna rağmen üretimde Avrupa'da ya 1'inci ya 2'nci oluyoruz. Yani pazarlamayı çok daha iyi yapmamız lazım. Üretimde emeği olan üreticim mutlaka daha fazla kazanmalı. Aynı zamanda tüketicimiz de kazanmalı. Birlik ve kooperatiflerin iyi iş yapanlarını ayıracağımız bir sistem yapmamız lazım'' ifadelerini kullandı.</p>
    </article>
  </body>
</html>