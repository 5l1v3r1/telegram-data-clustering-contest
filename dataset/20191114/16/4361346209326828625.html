<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/botrany-a-konyhafonokben-csaszar-elod-bocsanatot-kert-kegyeletserto-poloja-miatt/186627"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T16:50:00+00:00"/>
    <meta property="og:title" content="Botrány a Konyhafőnökben – Császár Előd bocsánatot kért kegyeletsértő pólója miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Botrány a Konyhafőnökben – Császár Előd bocsánatot kért kegyeletsértő pólója miatt</mark>
      </h1>
      <address><time datetime="2019-11-14T16:50:00+00:00">14 Nov 2019, 16:50</time> by <a rel="author">F. Zs.</a></address>
      <p>
        <b>„Nincsenek hibák, csak szerencsés balesetek” – állt azon a pólón, amiben Császár Elő bevonult az RTL Klub műsorába. A zenész 21 éve halálos balesetet okozott. Sokan azt hitték, ruhaválasztása tudatos provokáció. </b>
        <b>„Nincsenek hibák, csak szerencsés balesetek” – állt azon a pólón, amiben Császár Elő bevonult az RTL Klub műsorába. A zenész 21 éve halálos balesetet okozott. Sokan azt hitték, ruhaválasztása tudatos provokáció.</b>
      </p>
      <p>Hosszú évekkel élete tragédiája után Császár Előd az RTL Klub, Konyhafőnök VIP című műsorában tért vissza az önkéntes száműzetésből, belépője azonban botrányba fulladt. Egy „No mistakes, just happy accidents” (nincsenek hibák, csak szerencsés balesetek) feliratú pólóban állt a kamerák elé. Az „accidents” kifejezés egyébként véletlent is jelent más szövegkörnyezetben. Érthetetlen, hogy a műsorkészítőknek, a stylistoknak, és úgy általában senkinek a stúdióban nem tűnt fel, hogy Előd pólóján a „boldog” és a „baleset” szó egy mondatban való szerepeltetése milyen áthallásos.</p>
      <figure>
        <img src="http://media.borsonline.hu/cikk/20/192215/big-lead/650x360/2023592_kepernyofoto-2019-11-14-160130.jpg"/>
        <figcaption>Az internetezôk teljesen kiakadtak a póló szövegén</figcaption>
      </figure>
      <p>Az internet népe persze kiszúrta, egy rendőrökkel szimpatizáló Facebook-oldalon például olyan kommenteket lehet olvasni, hogy megkeresik és levadásszák Elődöt. A hozzászólások között van olyan is, ami halálos fenyegetésnek hangzik. Az ügyben az RTL Klubot kerestük meg először, hogy kiderüljön, ki adta a pólót a zenészre?</p>
      <figure>
        <img src="http://media.borsonline.hu/cikk/20/192215/gallery-picture/645w/2023601_img-7274.jpg"/>
        <figcaption>Halálos fenyegetés is volt a kommentek között</figcaption>
      </figure>
      <p>– A Konyhafőnök VIP versenyzői a verseny minden szakaszában a saját öltözékükben szerepelnek a műsorban – tudtuk a meg a műsor sajtósától. Ezután a Bors kollégája Császár Elődöt tárcsázta, aki évek óta nem nyilatkozott a balesetről, de ezúttal ő is érezte, hogy magyarázkodásra szorul.</p>
      <figure>
        <img src="http://media.borsonline.hu/cikk/20/192215/gallery-picture/645w/2023603_kepernyofoto-2019-11-14-131200.jpg"/>
        <figcaption>Ha a műsorban készített étel nem is, de a ruhaválasztás ízléstelenre sikeredett</figcaption>
      </figure>
      <p>– A szerencsétlenül választott póló az enyém, de egyáltalán nem volt tudatos. Ez a mondat az amerikai popkultúra szerves része. Ez Bob Ross híres mondása, aki azt vallotta, hogy ha alkotás közben elfolyik itt vagy ott a festék, az nem teszi tönkre a képet, a véletlen formálja tökéletessé. Eszembe sem jutott az áthallás. Ez egyértelműen az én katasztofális hibám, amire nincs mentség! Mindenkitől teljes szívből bocsánatot kérek, akit megbántottam, ez nem állt szándékomban, pláne kegyeletet sérteni a viseletemmel. Sosem mondhatom elégszer, mennyire sajnálom, ami történt – nyilatkozta lapunknak elsőként.</p>
      <figure>
        <img src="http://media.borsonline.hu/cikk/20/192215/gallery-picture/645w/2023605_2001-pesti-kozponti-keruleti-birosag-mti.jpg"/>
        <figcaption>20 éve a bíróságon, amikor halált okozó balesetét tárgyalták © MTI</figcaption>
      </figure>
      <p>Császár Előd 1998-ban okozott halálos balesetet. Az autója – gyorshajtás miatt – megcsúszott egy tócsán, és a szembe sávba sodródott, ahol egy, a közlekedési lámpánál várakozó rendőrautóba csapódott. A vezetőülésben ülő, 24 éves rendőr a helyszínen meghalt. Az ügy akkoriban óriási felháborodást keltett, tekintettel arra, hogy az akkor nagy népszerűségnek örvendő zenész megúszta felfüggesztett börtönbüntetéssel.</p>
      <p>Császár Előd az elmúlt húsz évben a zenei karrierjét egyengette, megnősült, kislánya született. Pont a gyermeke volt az, aki miatt nemrégiben úgy döntött, több időt szeretne Ma­gyarországon tölteni. Tele tervekkel és re­ménnyel vállalta el az RTL Klub mű­sorában a szereplést, talán arra számítva, hogy a közvélemény két évtized után ad neki egy második esélyt.</p>
    </article>
  </body>
</html>