<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/597350/sto-3-o-rythmos-anaptyksis-tis-oikonomias-to-g-trimino-tou-2019"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T16:33:00+00:00"/>
    <meta property="og:title" content="Στο 3% ο ρυθμός ανάπτυξης της οικονομίας το γ’ τρίμηνο του 2019"/>
    <meta property="og:description" content="Στο 3% υπολογίζεται ο ρυθμός ανάπτυξης της κυπριακής οικονομίας κατά το τρίτο τρίμηνο του 2019, μετά τη διόρθωση του ΑΕΠ.   Σύμφωνα με την..."/>
  </head>
  <body>
    <article>
      <h1>Στο 3% ο ρυθμός ανάπτυξης της οικονομίας το γ’ τρίμηνο του 2019</h1>
      <address><time datetime="2019-11-14T16:33:00+00:00">14 Nov 2019, 16:33</time> by <a rel="author">sigmalive</a></address>
      <p>Στο 3% υπολογίζεται ο ρυθμός ανάπτυξης της κυπριακής οικονομίας κατά το τρίτο τρίμηνο του 2019, μετά τη διόρθωση του ΑΕΠ.</p>
      <p>Σύμφωνα με την προκαταρκτική εκτίμηση (flash estimate) της Στατιστικής Υπηρεσίας, ο ρυθμός ανάπτυξης της οικονομίας κατά το τρίτο τρίμηνο του 2019 είναι θετικός και υπολογίζεται σε 3,2% σε σύγκριση με το αντίστοιχο τρίμηνο του 2018. Μετά τη διόρθωση του ΑΕΠ ως προς τις εποχικές διακυμάνσεις και τις εργάσιμες μέρες, ο ρυθμός ανάπτυξης υπολογίζεται στο 3,0% και είναι ο χαμηλότερος που καταγράφηκε από το πρώτο τρίμηνο του 2015.</p>
      <p>Ο αντίστοιχος ρυθμός ανάπτυξης κατά το δεύτερο τρίμηνο του 2019 ήταν 3,1%.</p>
      <p>Η αύξηση του ρυθμού ανάπτυξης οφείλεται κατά κύριο λόγο στους τομείς: "Ξενοδοχεία και Εστιατόρια", "Λιανικό και Χονδρικό Εμπόριο", "Κατασκευές", "Μεταποίηση", "Επαγγελματικές, επιστημονικές και τεχνικές δραστηριότητες", και "Διοικητικές και υποστηρικτικές δραστηριότητες".<br/><br/>Αρνητικό ρυθμό ανάπτυξης κατέγραψε ο τομέας "Χρηματοπιστωτικές και Ασφαλιστικές Δραστηριότητες".</p>
    </article>
  </body>
</html>