<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/765f7a3fd061b899/veste-soc-in-spania-luis-suarez-a-confirmat-despartirea-de-fc-barcelona.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T16:50:08+00:00"/>
    <meta property="og:title" content="Veste ŞOC în Spania! Luis Suarez a confirmat despărţirea de FC Barcelona"/>
    <meta property="og:description" content="Luis Suarez (32 de ani) joacă din 2014 la FC Barcelona, dar aventura sa pe Camp Nou se apropie de final. Cel care a confirmat despărţirea a fost chiar atacantul uruguayan."/>
  </head>
  <body>
    <article>
      <h1>Veste ŞOC în Spania! Luis Suarez a confirmat despărţirea de FC Barcelona</h1>
      <address><time datetime="2019-11-14T16:50:08+00:00">14 Nov 2019, 16:50</time> by <a rel="author">Jurnal.md</a></address>
      <p>
        <b>Luis Suarez (32 de ani) joacă din 2014 la FC Barcelona, dar aventura sa pe Camp Nou se apropie de final. Cel care a confirmat despărţirea a fost chiar atacantul uruguayan.</b>
      </p>
      <p>Experimentatul atacant de la Barcelona a acordat un interviu pentru publicaţia din ţara natală, Ovacion, în care a vorbit despre viitorul său, atât la echipa de club, cât şi la echipa naţională.</p>
      <p>Suarez a recunoscut că momentul plecării de la Barcelona este foarte aproape: "Nu mi se pare ciudat că se caută un alt număr 9. Este ceva logic în fotbal, este realitatea acestui sport", a declarat atacantul despre faptul că oficialii catalani caută cu disperare un alt vârf, din moment ce Suarez va împlini în scurt timp 33 de ani, iar accidentările au devenit tot mai dese în ultima perioadă.</p>
      <p>Totodată, Suarez a afirmat că vrea să joace şi la Campionatul Mondial din 2022: "Sunt convins că voi juca". 58 de goluri în 111 de selecţii la naţionala statutului Uruguay a adunat Luis Suarez.</p>
      <p>Nu este o noutate că FC Barcelona îşi caută un atacant, iar acum că a confirmat şi Luis Suarez lucrurile devin şi mai clare. Antoine Griezmann a fost adus în vară, atunci când catalanii au încercat să îl transfere pe Neymar de la PSG. Doar că Valverde îl joacă pe francez în banda stângă a terenului.</p>
      <p>Ţintele campioanei din Spania sunt clare, potrivit informaţiilor din presa internaţională. Lautaro Martinez, atacantul lui Inter care a marcat chiar pe Camp Nou în UEFA Champions League, Pierre-Emerick Aubameyang, noul căpitan al lui Arsenal şi Erling Haaland, norvegianul minune de la RB Salzburg sunt primele nume de pe lista clubului. Un eventual transfer se poate realiza chiar în iarnă. Barcelona vrea să câştige cu orice preţ UEFA Champions League, dar totodată rămâne şi titlul în LaLiga un obiectiv.</p>
    </article>
  </body>
</html>