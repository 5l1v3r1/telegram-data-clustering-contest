<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76631-Protihraca-udrel-takmer-dvojkilovou-prilbou-Hrac-NFL-dostane-tvrdy-distanc"/>
    <meta property="og:site_name" content="REFRESHER"/>
    <meta property="article:published_time" content="2019-11-14T16:33:00+00:00"/>
    <meta property="og:title" content="Protihráča udrel takmer dvojkilovou prilbou. Hráč NFL dostane tvrdý dištanc"/>
    <meta property="og:description" content="Myles Garrett sa v závere zápasu, v ktorom jeho tím viedol, zrejme úplne zbláznil."/>
  </head>
  <body>
    <article>
      <h1>Protihráča udrel takmer dvojkilovou prilbou. Hráč NFL dostane tvrdý dištanc</h1>
      <address><time datetime="2019-11-14T16:33:00+00:00">14 Nov 2019, 16:33</time> by <a rel="author">Matej Krajčovič</a></address>
      <p>
        <b>Myles Garrett sa v závere zápasu, v ktorom jeho tím viedol, zrejme úplne zbláznil.</b>
      </p>
      <p>Americký futbal je tvrdý šport a <b>NFL </b>najznámejšou ligou sveta. Štvrtkový zápas medzi Clevelandom a Pittsburgom ale poznačil neuveriteľný skrat domáceho obrancu <b>Mylesa Garretta</b>, informuje <a href="https://sports.yahoo.com/nfl-world-stunned-by-myles-garrett-attack-on-mason-rudolph-calls-for-season-ban-jail-050946065.html">športová sekcia Yahoo</a>.</p>
      <p>V samotnom závere stretnutia <b>Garrett (čierno-červená 95-tka)</b> napadol hráča Pittsburgu Steelers Masona Rudolpha. Strhol mu prilbu a následne ho ňou dokonca opäť udrel, do už nijako nechránenej hlavy. </p>
      <related>
        <a href="https://refresher.sk/62577-Super-Bowl-uz-tradicne-prinesie-epicke-trailery-ocakavanych-blockbusterov-Ktore-filmy-sa-odprezentuju-novymi-zabermi"/>
      </related>
      <p>Incident zachytáva napríklad <a href="https://mobile.twitter.com/jasonrmcintyre/status/1195200224957886465?ref_url=https%3a%2f%2fd-8828519832304878190.ampproject.net%2f1911070201440%2fframe.html">krátke video z Twitteru</a>, vidno na ňom však už až spomínaný úder <b>1,5 až 2 kg helmou</b> s oceľovou klietkou na ochranu čeľuste a to, ako Garretta po sérii boxerských úderov upratal hosťujúci 138-kilogramový center Maurkice Pouncey.</p>
      <figure>
        <iframe data-src="https://twitter.com/jasonrmcintyre/status/1195200224957886465?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Garrettov tím v tom čase, osem sekúnd pred koncom stretnutia, vyhrával 21 - 7. Yahoo cituje komentátora stanice Fox: <i>„To je jedna z najhorších vecí, čo som v profesionálnom športe videl.“ </i></p>
      <p>Prchkého obrancu teraz iste čaká<b> niekoľkozápasový dištanc</b>. S kritikou sa však pridávajú aj bývalí hráči. Dvojnásobný víťaz Super Bowlu James Harrison píše, že za podobný útok by na ulici hrozilo 6 až 12 mesiacov vo väzení.</p>
      <figure>
        <iframe data-src="https://twitter.com/jharrison9292/status/1195203292646793216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mason Rudolph by po zásahu prilbou nemal byť zranený, hoci v tejto sezóne už prekonal otras mozgu. </p>
      <figure>
        <img src="https://i.refresher.sk/public/matejkrajcovic/GettyImages-1187748357.jpg"/>
        <figcaption>
          <cite>Gettyimages.com</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/31171-Spojenie-HoloLens-a-sportovych-prenosov-vyzera-uzasne-Hraci-budu-stat-priamo-vo-vasej-obyvacke"/>
        <a href="https://refresher.sk/33540-Ani-183-kilogramov-nemusi-byt-prekazkou-v-ceste-za-vytuzenym-cielom-LaQuan-veri-ze-si-v-NFL-raz-zahra"/>
        <a href="https://refresher.sk/62665-V-nedelu-Super-Bowl-uchvati-cely-svet-Okrem-skveleho-zapasu-uvidis-najdrahsie-reklamy-a-uzasnu-hudobnu-sou"/>
        <a href="https://refresher.sk/53939-V-NFL-bol-historicky-draftovany-hrac-ktoremu-chyba-jedna-ruka-Shaquem-Griffin-je-dokazom-ze-sa-nikdy-netreba-vzdavat"/>
        <a href="https://refresher.sk/31345-adidas-nabizi-1-milion-dolaru-kazdemu-kdo-prekona-rekord-ve-sprintu-na-40-yardu"/>
        <a href="https://refresher.sk/31224-Jeden-z-najvacsich-sportovych-sviatkov-roka-je-tu-Super-Bowl-oslavuje-jubilejny-50-rocnik"/>
        <a href="https://refresher.sk/31284-Aj-Neymar-sa-objavil-v-reklame-pocas-Super-Bowl-Tvrdi-v-nej-ze-europsky-futbal-je-tym-pravym-futbalom"/>
        <a href="https://refresher.sk/36017-Odmieta-sa-postavit-pocas-hymny-a-nosi-ponozky-zosmiesnujuce-policajtov-Americky-rebel-protestuje-a-zastava-sa-mensin"/>
      </related>
    </article>
  </body>
</html>