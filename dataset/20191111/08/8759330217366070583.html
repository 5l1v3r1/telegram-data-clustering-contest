<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903321/standardfans-halen-uit-naar-kv-mechelen-en-kbvb-maffia-jullie-verdienen-gejoel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T08:05:00+00:00"/>
    <meta property="og:title" content="Standardfans halen uit naar KV Mechelen en KBVB: 'Maffia, jullie verdienen gejoel'"/>
    <meta property="og:description" content="De fans van Standard hadden voor de partij tegen KV Mechelen een actie aangekondigd tegen Malinwa. Zij hielden ook woord en onthulden zondagavond enkele spandoeken met enkele uitspraken aan het adres van KV Mechelen en de KBVB."/>
  </head>
  <body>
    <article>
      <h1>Standardfans halen uit naar KV Mechelen en KBVB: 'Maffia, jullie verdienen gejoel'</h1>
      <address>
        <time datetime="2019-11-11T08:05:00+00:00">11 Nov 2019, 08:05</time>
      </address>
      <p>
        <b>De fans van Standard hadden voor de partij tegen KV Mechelen een actie aangekondigd tegen Malinwa. Zij hielden ook woord en onthulden zondagavond enkele spandoeken met enkele uitspraken aan het adres van KV Mechelen en de KBVB.</b>
      </p>
      <p>Zoals aangekondigd werden de spelers van KV Mechelen bij hun intrede op het veld uitgefloten met uitgedeelde fluitjes. <a href="https://www.voetbalprimeur.be/news/903095/-supporters-van-standard-plannen-actie-tegen-corrupt-kv-mechelen-.html?utm_source=doorlink&amp;utm_medium=doorlink&amp;utm_campaign=doorlink">Een actie georganiseerd door de ultra's van <i>de Rouches</i></a> die zo'n driehonderd fluitjes hadden uitgedeeld.</p>
      <p>Daarna volgden enkele spandoeken met boodschappen naar de KBVB en KV Mechelen. Daarop viel onder andere "Voetbalbond Maffia" te lezen, omdat de Belgische Voetbalbond KV Mechelen niet kon straffen na de veroordeling wegens matchfixing. "Bond-KVM: fluitjes en gejoel, dat is alles wat jullie verdienen", klonk het nog.</p>
      <p><b>KV Mechelen - Charleroi</b><br/>Daar bleef het niet bij, zo keerde Standard nog eens terug op het racistisch incident van onlangs in het duel tussen KV Mechelen en Charleroi. Ook daar werd een spandoek over gemaakt. "Malinwa: opgestoken armen om jullie vuile handen te tonen?", viel er onder andere te lezen. Ook nog: "apengeluiden en opgestoken armen toegelaten, rookpluimen worden beboet. Ziehier de prioriteiten van de bond."</p>
      <p>De boodschap was duidelijk, maar de spelers van KV Mechelen waren niet meteen onder de indruk. <a href="https://www.voetbalprimeur.be/news/903296/kvm-dient-standard-eerste-thuisnederlaag-toe-en-hijst-zich-naar-de-derde-plaats.html?utm_source=doorlink&amp;utm_medium=doorlink&amp;utm_campaign=doorlink">Zij wonnen uiteindelijk met 1-2 van <i>de Rouches</i></a>.</p>
      <figure>
        <iframe data-src="https://twitter.com/bendardenne/status/1193605213661343744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>