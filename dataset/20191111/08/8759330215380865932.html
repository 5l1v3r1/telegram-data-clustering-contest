<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903335/-arnesen-vindt-na-ontslag-anderlecht-nieuwe-job-als-technisch-directeur-feyenoord-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T08:30:00+00:00"/>
    <meta property="og:title" content="Update: Arnesen bevestigt naderende Feyenoord-deal, nog meer uitbreiding op komst"/>
    <meta property="og:description" content="Frank Arnesen wordt definitief de nieuwe technisch directeur van Feyenoord. De Deen heeft dit weekend een akkoord bereikt met de Rotterdammers en zal in januari 2020 met zijn werkzaamheden voor de club beginnen."/>
  </head>
  <body>
    <article>
      <h1>Update: Arnesen bevestigt naderende Feyenoord-deal, nog meer uitbreiding op komst</h1>
      <address>
        <time datetime="2019-11-11T08:30:00+00:00">11 Nov 2019, 08:30</time>
      </address>
      <p>
        <b>Frank Arnesen wordt definitief de nieuwe technisch directeur van Feyenoord. De Deen heeft dit weekend een akkoord bereikt met de Rotterdammers en zal in januari 2020 met zijn werkzaamheden voor de club beginnen.</b>
      </p>
      <p>De naam van Arnesen zong al langer rond in Rotterdam, maar de Deense ex-international zelf wilde er nog niet al te veel over zeggen. Volgens <a href="https://www.telegraaf.nl/sport/350612796/arnesen-definitief-td-feyenoord?utm_source=twitter&amp;utm_medium=social&amp;utm_campaign=seeding-televoetbal">De Telegraaf</a> is in het voorbije weekend alles rondgemaakt en heeft de ervaren technisch directeur genoeg werk aan de winkel bij Feyenoord. De wedstrijd tegen RKC, die weliswaar met 3-2 werd gewonnen, wees uit dat de selectie van de Stadionclub vers bloed kan gebruiken.</p>
      <p>Arnesen en Advocaat werkten al eerder samen bij PSV en dat betekende een succesvolle periode in Eindhoven. De Telegraaf denkt echter dat er pas echt iets kan gaan veranderen bij Feyenoord als het een grote investeerder zou kunnen vinden. President-commissaris Toon van Bodegom zou daarin een cruciale rol moeten spelen.</p>
      <p>Arnesen werd vorig seizoen nog aangesteld als nieuwe TD van Anderlecht. Helemaal overtuigen kon hij echter nooit. Zijn takenpakket verminderde serieus na de komst van Vincent Kompany. Na de aanstelling van Frank Vercauteren besloten beide partijen ook om uit elkaar te gaan.</p>
      <p><b>Update:</b> Frank Arnesen wordt zo goed als zeker de nieuwe technisch directeur van Feyenoord, zo bevestigt hij aan FOX Sports. Er zijn nog geen handtekeningen gezet, maar er worden geen problemen meer verwacht tijdens de afrondende gesprekken die deze week plaatsvinden. Volgens RTV Rijnmond is Feyenoord ook nog op zoek naar een nieuwe financieel directeur.</p>
    </article>
  </body>
</html>