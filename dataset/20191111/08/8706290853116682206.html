<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683452/nikos-maniadakis-oi-amerikanoi-me-piezan-na-doso-ton-loverdo"/>
    <meta property="og:site_name" content="enikos.gr"/>
    <meta property="article:published_time" content="2019-11-11T08:16:00+00:00"/>
    <meta property="og:title" content="Νίκος Μανιαδάκης: «Οι Αμερικανοί με πίεζαν να δώσω τον Λοβέρδο»"/>
    <meta property="og:description" content="Τι αποκαλύπτει ο μέχρι πρότινος προστατευόμενος μάρτυρας για την ανάκρισή του από το FBI στη Βιέννη τον Αύγουστο του 2018. Πώς προετοιμάζονται κυβέρνηση και αντιπολίτευση για τη συνεδρίαση της ερχόμενης Τρίτης..."/>
  </head>
  <body>
    <article>
      <h1>Νίκος Μανιαδάκης: «Οι Αμερικανοί με πίεζαν να δώσω τον Λοβέρδο»</h1>
      <address>
        <time datetime="2019-11-11T08:16:00+00:00">11 Nov 2019, 08:16</time>
      </address>
      <p>
        <b>Των Αννας Κανδύλη και Γιώργου Λυκουρέντζου</b>
      </p>
      <p>Τι αποκαλύπτει ο μέχρι πρότινος προστατευόμενος μάρτυρας για την ανάκρισή του από το FBI στη Βιέννη τον Αύγουστο του 2018. Πώς προετοιμάζονται κυβέρνηση και αντιπολίτευση για τη συνεδρίαση της ερχόμενης Τρίτης.</p>
      <p>Συνάντηση με κλιμάκιο του FBI σε κτίριο της αμερικανικής πρεσβείας στη Βιέννη, όταν στην Ελλάδα μαινόταν ο πόλεμος με την παραπομπή πολιτικών προσώπων για την υπόθεση της Novartis, είχε τον Φεβρουάριο του 2018 ο Νίκος Μανιαδάκης. Λίγους μήνες μετά, ο άλλοτε προστατευόμενος στην Ελλάδα μάρτυρας και κατόπιν κατηγορούμενος συναντήθηκε και πάλι με την ίδια ομάδα ατόμων στο Nιου Τζέρσεϊ των ΗΠΑ, στο ομοσπονδιακό κτίριο του υπουργείου Δικαιοσύνης. Το τελευταίο «τετ α τετ» κράτησε 8 ώρες και, σύμφωνα με όσα περιγράφει ο κ. Μανιαδάκης στην κατάθεση που έδωσε στους αντεισαγγελείς του Αρείου Πάγου Ευάγγελο Ζαχαρή και Λάμπρο Σοφουλάκη, του ασκήθηκαν πιέσεις (έως και εκβιασμός) από τους Αμερικανούς, όπως είχαν κάνει πριν και οι δικοί μας εισαγγελείς, για να «δώσει» Ελληνες πολιτικούς. Και βασικά τον Ανδρέα Λοβέρδο.</p>
      <p>Αυτές οι επαφές, υποστηρίζει ο καθηγητής Οικονομικών Υγείας, καθώς και ενδιάμεσες προπαρασκευαστικές, έγιναν κατόπιν προτροπής των εισαγγελέων Διαφθοράς. Μάχη… χαρακωμάτων στη Βουλή Υπό τον φόβο νέας σύγκρουσης και νέου αδιεξόδου θα συνεδριάσει την προσεχή εβδομάδα η επιτροπή προκαταρκτικής εξέτασης της Βουλής, με την κατάθεση του άλλοτε ισχυρού άνδρα της Novartis Hellas Κωνσταντίνου Φρουζή να παραμένει στον αέρα.</p>
      <p>Τα όσα συνέβησαν το βράδυ της περασμένης Πέμπτης στη Βουλή, όταν η συνεδρίαση αναβλήθηκε λόγω της άρνησης των Δημήτρη Τζανακόπουλου και Παύλου Πολάκη να αποχωρήσουν, έχουν προκαλέσει έντονο προβληματισμό στο προεδρείο της Βουλής, το οποίο διαβλέπει τον κίνδυνο επανάληψης του ίδιου σκηνικού στην επόμενη συνεδρίαση.</p>
      <p>
        <a href="http://media.enikos.gr/data/files/683452_b3e98f8ccf-bf6c72bd9f50aecd.pdf">Διαβάστε ολόκληρο το δημοσίευμα στην Realnews</a>
      </p>
      <figure>
        <img src="http://media.enikos.gr/data/photos/683452_b229044b4b-8810f26aca4b5778.png"/>
      </figure>
      <figure>
        <img src="http://media.enikos.gr/data/photos/683452_92dec940ce-8766896e1b643935.png"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/682554/diki-chrysis-avgis-simera-katathetei-o-michaloliakos%0A%20%20%20%20%0A"/>
        <a href="http://www.enikos.gr/society/682446/sarakis-ston-realfm-978-i-k-touloupaki-den-borei-na-gnorizei-ta-p%0A%20%20%20%20%0A"/>
        <a href="http://www.enikos.gr/society/682163/neo-engrafo-gia-tin-ypothesi-novartis-ti-anaferei-i-epistoli-ton-%0A%20%20%20%20%0A"/>
        <a href="http://www.enikos.gr/society/682040/nea-tropi-stin-ypothesi-novartis-ti-apokalyptei-engrafo-fotia%0A%20%20%20%20%0A"/>
        <a href="http://www.enikos.gr/society/680508/nea-tropi-stin-ypothesi-novartis-ziteitai-syndromi-apo-tin-amerik%0A%20%20%20%20%0A"/>
        <a href="http://www.enikos.gr/society/680330/maniadakis-ston-ant1-den-dechthika-apeiles-apo-ton-stournara-vide%0A%20%20%20%20%0A"/>
        <a href="http://www.enikos.gr/society/680178/ypothesi-novartis-ston-areio-pago-o-michalis-kalogirou%0A%20%20%20%20%0A"/>
        <a href="http://www.enikos.gr/society/679800/tsovolas-ston-realfm-978-zitame-na-diavivastoun-oi-dikografies-ka%0A%20%20%20%20%0A"/>
        <a href="http://www.enikos.gr/society/679328/o-ant1-gia-to-apokalyptiko-ntokimanter-tis-elvetikis-tileorasis-g%0A%20%20%20%20%0A"/>
      </related>
    </article>
  </body>
</html>