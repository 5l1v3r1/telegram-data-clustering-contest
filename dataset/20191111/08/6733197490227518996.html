<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/porsche-911-turbo-najizdi-testovaci-kilometry-vykon-by-mohl-presahnout-600-koni"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-11T08:30:00+00:00"/>
    <meta property="og:title" content="Nové Porsche 911 Turbo najíždí testovací kilometry. Přesáhne výkon 600 koní?"/>
    <meta property="og:description" content="Na instagramovém profilu automobilky Porsche se objevil post z testování nové 911 Turbo. Zatím toho ale moc nevíme."/>
  </head>
  <body>
    <article>
      <h1>Nové Porsche 911 Turbo najíždí testovací kilometry. Přesáhne výkon 600 koní?</h1>
      <h2>Na instagramovém profilu automobilky Porsche se objevil post z testování nové 911 Turbo. Zatím toho ale moc nevíme.</h2>
      <address><time datetime="2019-11-11T08:30:00+00:00">11 Nov 2019, 08:30</time> by <a rel="author">Vladimír Kadera</a></address>
      <p>Nové Porsche 911 už se nějakou dobu prohání po silnicích a o svých kvalitách se snažilo přesvědčit i nás, když jsme jej <a href="https://www.autorevue.cz/test-porsche-911-992-carrera-s-v-recku-kazdy-den-na-plny-plyn">proháněli po řeckých silnicích</a> a okruzích ve verzích Carrera S a Carrera 4S. Nedlouho poté automobilka uvedla i <a href="https://www.autorevue.cz/autosalon-frankfurt-2019--porsche-911-carrera-4-od-jara-do-zimy-na-plny-plyn-za-dobre-penize">slabší varianty</a>, které sice nedosahují takové dynamiky, ale za to vyjdou levněji.</p>
      <related>
        <a href="https://www.autorevue.cz/nove-porsche-911-uz-dostava-i-manualni-prevodovku-jde-o-vybavu-bez-priplatku"/>
      </related>
      <p>Porsche ale intenzivně pracuje i na silnějších verzích, které se v hierarchii modelu postaví nad dosavadní verze a přivedou i legendární označení Turbo. Nyní nám prostřednictvím <a href="https://www.instagram.com/p/B4njyLyi_ji/">instagramového postu</a> připomíná, že se máme na co těšit. Tiskové centrum automobilky totiž pořídilo pár snímků během testovacích jízd ve Francii.</p>
      <p>Ve dvou karosářských verzích (kupé a kabriolet) se v okolí města Nice prohánělo několik prototypů. Během testování byl samozřejmě přítomen i tovární jezdec Joerg Bergmeister. Toto jsou tedy zatím fakta, která víme a pramení přímo od Porsche. Nyní pár spekulací a nepotvrzených informací.</p>
      <related>
        <a href="https://www.autorevue.cz/star-wars-vzestup-skywalkera-porsche-vesmirna-lod"/>
      </related>
      <p>Nové verze modelu se objeví někdy během příštího jara. Pod kapotou bude ten samý motor boxer 3,8 litru a ve verzi Turbo S bude jeho výkon dosahovat hodnot 477 kW (649 koní) a 799 N.m točivého momentu. Stovka by pak měla být protnuta za dvě a půl sekundy a maximální rychlost by měla činit 329 km/h. </p>
      <p>Premiéra v příštím roce je jistota, přítomnost motoru boxer o objemu 3,8 litru je na 99 %. To ostatní mohou být spekulační pohádky. Uvidíme ale, až se 911 Turbo a 911 Turbo S v příštím roce odhalí. Třeba budeme ještě hodně valit oči.</p>
      <related>
        <h4>Určitě si přečtěte</h4>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.auto.cz/nova-skoda-octavia-rs-bude-vypadat-zhruba-takto-co-vsechno-uz-o-ni-vime-132037"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
      </related>
    </article>
  </body>
</html>