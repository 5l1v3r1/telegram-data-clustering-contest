<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/11/lehull-a-lepel-andy-vajna-siremlekerol"/>
    <meta property="og:site_name" content="infostart"/>
    <meta property="article:published_time" content="2019-11-11T08:05:51+00:00"/>
    <meta property="og:title" content="Lehull a lepel Andy Vajna síremlékéről"/>
    <meta property="og:description" content="A fekvő oroszlán már látható, az ubatuba gránit oszlopot - tízmillió forintból - még csak most fogják elkészíteni."/>
  </head>
  <body>
    <article>
      <h1>Lehull a lepel Andy Vajna síremlékéről</h1>
      <address><time datetime="2019-11-11T08:05:51+00:00">11 Nov 2019, 08:05</time> by <a rel="author">Infostart</a></address>
      <h3>A fekvő oroszlán már látható, az ubatuba gránit oszlopot - tízmillió forintból - még csak most fogják elkészíteni.</h3>
      <p>A <a href="http://www.borsonline.hu/celeb/gorog-oszlopot-allit-andy-sirjara-timi/186329">Bors</a> úgy tudja, Andy Vajna filmügyi kormánybiztos özvegye, Vajna Tímea legfőbb célja most, hogy méltó síremléket állítson férjének.</p>
      <p>Halottak napján nyilvánosságra is került, hogy néz ki az új sírhely, ahol az egykori producer földi maradványainak egy része nyugszik - másik részük Los Angelesben -, egy fekvő oroszlán őrzi az álmát. Az özvegynek azonban további tervei vannak, egy 3 és fél méter magas oszlopot is szeretne a sírhelyre tenni, amely</p>
      <blockquote>brazil ubatuba gránitból lesz kifaragva, görög stílusban, és egy bronz filmszalag fog körbetekeredni rajta, melyek filmkockáiban egy-egy kép lesz látható Andy-ről és a filmjeiről.</blockquote>
      <p>A díszoszlop a portál szerint közel 10 millió forintba fog majd kerülni.</p>
      <p>A síremléken lesz egy terminátoros és egy rambós motívum is, valamint Vajna aláírása, egy hamutartó és egy szivar is.</p>
      <p>
        <i>Nyitókép: MTI/Balogh Zoltán</i>
      </p>
    </article>
  </body>
</html>