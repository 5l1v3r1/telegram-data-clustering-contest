<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Solomon-Pasi-Edno-poseshtenie-na-Trump-v-Bulgariya-shte-donese-mnogo-investicii-912773"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T08:57:00+00:00"/>
    <meta property="og:title" content="Соломон Паси: Едно посещение на Тръмп в България ще донесе много инвестиции"/>
    <meta property="og:description" content="България трябва да успее да договори визита на американския президент Доналд Тръмп в София, защото с..."/>
  </head>
  <body>
    <article>
      <h1>Соломон Паси: Едно посещение на Тръмп в България ще донесе много инвестиции</h1>
      <address>
        <time datetime="2019-11-11T08:57:00+00:00">11 Nov 2019, 08:57</time>
      </address>
      <p>България трябва да успее да договори визита на американския президент Доналд Тръмп в София, защото само това може да гарантира на 100% инвестиции от САЩ у нас, заяви  бившият външен министър Соломон Паси. Изявлението му дойде по повод предстоящото посещение на премиера <a href="https://www.plovdiv24.bg/novini/persons/260.html">Бойко Борисов</a> във Вашингтон и факта, че той ще бъде приет от Тръмп в Белия дом на 23 ноември.</p>
      <p>Соломон Паси беше категоричен, че това е момент, който трябва да бъде използван.</p>
      <p>"Естествено е да се поискат някакви неща като подкрепа за България да влезе в Организацията за икономическо сътрудничество и развитие, да се поиска падането на визите, да се поискат нови инвестиции. Искането на инвестиции от САЩ е много трудна работа, защото не американският президент решава къде да инвестират големите компании. Ако искаме наистина американският бизнес да влезе в България, има една единствена мярка, която е 100% гарантирана - това е визита на американския президент в България", каза Соломон Паси пред БНТ .</p>
    </article>
  </body>
</html>