<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39662/%D9%88%D8%B2%DB%8C%D8%B1-%D9%86%DB%8C%D8%B1%D9%88-%D8%A7%D9%85%D8%B1%D9%88%D8%B2-%D8%A8%D9%87-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86-%D8%B3%D9%81%D8%B1-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-11T08:59:00+00:00"/>
    <meta property="og:title" content="وزیر نیرو امروز به استان کرمان سفر می‌کند"/>
    <meta property="og:description" content="وزیر نیرو امروز به همراه رئیس‌جمهور و شماری از اعضای هیئت دولت به منظور افتتاح و آغاز عملیات اجرایی بیش از چهار هزار میلیارد تومان پروژه صنعت آب و برق راهی استان کرمان خواهد شد."/>
  </head>
  <body>
    <article>
      <h1>وزیر نیرو امروز به استان کرمان سفر می‌کند</h1>
      <address><time datetime="2019-11-11T08:59:00+00:00">11 Nov 2019, 08:59</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>وزیر نیرو امروز به همراه رئیس‌جمهور و شماری از اعضای هیئت دولت به منظور افتتاح و آغاز عملیات اجرایی بیش از چهار هزار میلیارد تومان پروژه صنعت آب و برق راهی استان کرمان خواهد شد.</i>
      </p>
      <figure>
        <img src="https://barghnews.com/files/fa/news/1398/8/20/83536_335.jpg"/>
      </figure>
      <p>به گزارش <a href="http://www.barghnews.com/">برق نیوز</a>، رضا اردکانیان صبح امروز به عنوان نماینده رئیس‌جمهور در جلسه شورای اداری شهرستان زرند حضور خواهد یافت و پس از این نشست کلنگ پروژه تکمیل طرح فاضلاب زرند به روش بیع متقابل را بر زمین خواهد زد. وزیر نیرو در ادامه برنامه‌های پنجمین هفته از پویش هرهفته الف ب ایران ضمن افتتاح تصفیه‌خانه فاضلاب کرمان، عملیات اجرایی تکمیل طرح فاضلاب کرمان را با اعتباری بالغ بر یک هزار و ۳۹۶ میلیارد تومان آغاز خواهد کرد. عصر روز دوشنبه نیز بخش بخار نیروگاه سیکل ترکیبی سیرجان با حضور رئیس‌جمهور و وزیر نیرو به بهره‌برداری خواهد رسید. این پروژه با هزینه‌ای بالغ بر ۱۴۰ میلیون یورو (معادل یک هزار و ۶۸۰ میلیارد تومان) وارد مدار شده است. همچنین پس از این مراسم سایر پروژه‌های صنعت آب و برق استان کرمان به صورت همزمان توسط رئیس‌جمهور افتتاح خواهد شد. گفتنی است: در جریان سفر وزیر کاروان به استان کرمان ۶ پروژه وزارت نیرو به ارزش دو هزار و ۲۱۷ میلیارد تومان افتتاح و ۶ پروژه دیگر نیز به اعتباری بالغ بر یک هزار و ۸۶۷ میلیارد تومان کلنگ‌زنی خواهد شد.</p>
    </article>
  </body>
</html>