<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dajto.markiza.sk/aktualne/1981932_dnes-nas-na-oblohe-caka-nebeske-divadlo-merkur-prejde-pred-slnko"/>
    <meta property="og:site_name" content="markíza"/>
    <meta property="article:published_time" content="2019-11-11T08:10:00+00:00"/>
    <meta property="og:title" content="Dnes nás na oblohe čaká nebeské divadlo. Merkúr prejde pred Slnko"/>
    <meta property="og:description" content="Opakuje sa len približne trinásťkrát za storočie a najbližšie nás čaká až na konci roka 2032."/>
  </head>
  <body>
    <article>
      <h1>Dnes nás na oblohe čaká nebeské divadlo. Merkúr prejde pred Slnko</h1>
      <h2>Opakuje sa len približne trinásťkrát za storočie a najbližšie nás čaká až na konci roka 2032.</h2>
      <address><time datetime="2019-11-11T08:10:00+00:00">11 Nov 2019, 08:10</time> by <a rel="author">TVnoviny.sk</a></address>
      <p>Dnes nepríde len Martin na bielom koni, ale čaká nás tiež takzvaný prechod Merkúra pred Slnkom. Teda nebeské divadlo, ktoré sa opakuje len približne trinásťkrát za storočie a najbližšie nás čaká až na konci roka 2032.</p>
      <p>Jav je pomerne vzácny preto, že nastáva len za špecifických podmienok. "Teoreticky by k nemu malo dochádzať pri každom obehu Merkúra okolo našej materskej hviezdy (teda dvakrát až trikrát do roka), ale kvôli sklonu jeho dráhy voči rovine dráhy Zeme musíme čakať na moment, kedy sa Merkúr ocitne nielen v tzv. Dolnej konjunkcii so Slnkom (teda postaví sa približne medzi nás a Slnko), ale zároveň na svojej dráhe prechádza aj veľmi blízko spojnice medzi Zemou a Slnkom," vysvetľuje pre <a href="https://dajto.markiza.sk/aktualne/Cel%C3%83%C2%BD%20priebeh%20prechodu%20Merk%C3%83%C2%BAra%20cez%20disk%20Slnka,%20ktor%C3%83%C2%BD%20nastane%2011.%20novembra%202019%20bude%20pozorovate%C3%84%C2%BEn%C3%83%C2%BD%20z%20Antarkt%C3%83dy,%20Ju%C3%85%C2%BEnej%20Ameriky,%20v%C3%83%C2%BDchodn%C3%83%C2%A9ho%20pobre%C3%85%C2%BEia%20Severnej%20Ameriky%20a%20zo%20z%C3%83%C2%A1padn%C3%83%C2%A9ho%20pobre%C3%85%C2%BEia%20Afriky.%20%C3%A2%C2%80%C2%9EPre%20pozorovate%C3%84%C2%BEov%20na%20Slovensku%20bude%20vidite%C3%84%C2%BEn%C3%83%C2%A1%20iba%20prv%C3%83%C2%A1%20polovica%20%C3%83%C2%BAkazu%20a%C3%85%C2%BE%20do%20z%C3%83%C2%A1padu%20Merk%C3%83%C2%BAra%20a%20teda%20aj%20Slnka,%C3%A2%C2%80%C2%9C%20informoval%20Tom%C3%83%C2%A1%C3%85%C2%A1%20Dobrovodsk%C3%83%C2%BD,%20predseda%20Slovensk%C3%83%C2%A9ho%20zv%C3%83%C2%A4zu%20astron%C3%83%C2%B3mov.%20%20Plan%C3%83%C2%A9ta%20Merk%C3%83%C2%BAr%20sa%20dotkne%20slne%C3%84%C2%8Dn%C3%83%C2%A9ho%20okraja%20o%2013:35%20a%20pribli%C3%85%C2%BEne%20o%20jeden%20a%20pol%20min%C3%83%C2%BAty%20nesk%C3%83%C2%B4r%20sa%20u%C3%85%C2%BE%20bude%20cel%C3%83%C2%BD%20kot%C3%83%C2%BA%C3%84%C2%8Dik%20plan%C3%83%C2%A9ty%20premieta%C3%85%C2%A5%20na%20slne%C3%84%C2%8Dn%C3%83%C2%BD%20disk.%20Pozorovanie%20%C3%83%C2%BAkazu%20ukon%C3%84%C2%8D%C3%83%20z%C3%83%C2%A1pad%20Merk%C3%83%C2%BAra%20a%20Slnka%20o%20dva%20a%20pol%20hodiny%20nesk%C3%83%C2%B4r%20(pre%20stred%20Slovenska%20o%2016:09).">tn.cz</a> Petr Horálek z Českej astronomickej spoločnosti.</p>
      <p>Celý priebeh prechodu Merkúra cez disk Slnka, ktorý nastane 11. novembra 2019, bude pozorovateľný z Antarktídy, Južnej Ameriky, východného pobrežia Severnej Ameriky a zo západného pobrežia Afriky.</p>
      <p>Pre pozorovateľov na Slovensku bude viditeľná iba prvá polovica úkazu až do západu Slnka.</p>
      <figure>
        <iframe src="https://www.youtube.com/embed/dzKHbeRDrWI" width="640" height="360" data-service="Youtube" scrolling="no"/>
      </figure>
      <p>Planéta Merkúr sa dotkne slnečného okraja o 13.35 h a približne o jeden a pol minúty neskôr sa už bude celý kotúčik planéty premietať na slnečný disk. Pozorovanie úkazu ukončí západ Slnka o dva a pol hodiny neskôr. Pre stred Slovenska o 16.09 h.</p>
      <p>Bohužiaľ Merkúr pred Slnkom nebude viditeľný voľným okom. Pokiaľ si teda chcete putujúcu planétu prezrieť, budete k tomu potrebovať ďalekohľad. A navyše s filtrom, ktorý vás ochráni pred poškodením zraku, ktoré inak pri pohľade priamo do Slnka hrozí.</p>
    </article>
  </body>
</html>