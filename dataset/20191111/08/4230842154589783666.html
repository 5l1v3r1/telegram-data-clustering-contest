<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191111-oboye-v-komi-u-kyyevi-pobyly-veterana-ato-hana-i-jogo-druzhynu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T08:50:21+00:00"/>
    <meta property="og:title" content="Обоє в комі: у Києві побили ветерана АТО Хана і його дружину"/>
    <meta property="og:description" content="У Києві син із другом по-звірячому побили свою матір і вітчима, який воював на Донбасі. Зловмисників затримали."/>
  </head>
  <body>
    <article>
      <h1>Обоє в комі: у Києві побили ветерана АТО Хана і його дружину</h1>
      <address>
        <time datetime="2019-11-11T08:50:21+00:00">11 Nov 2019, 08:50</time>
      </address>
      <p>У Києві син із другом по-звірячому побили свою матір і вітчима, який воював на Донбасі. Зловмисників затримали.</p>
      <p>У Києві двоє молодих людей побили ветерана війни на Донбасі та його дружину. За інформацією волонтера <a href="https://www.facebook.com/photo.php?fbid=2735153373162473&amp;set=a.524363564241476&amp;type=3&amp;theater">Тетяни Грубенюк</a>, жертвами виявилися Ігор Хан Панов і його дружина Оксана.</p>
      <p>Правоохоронці вважають, що напад скоїв син постраждалої у результаті конфлікту, який почався між людьми у телефонній розмові.</p>
      <p>Повідомляється, що свого друга зловмисник покликав “на допомогу” після того, як захистити жінку від побиття намагався вітчим.</p>
      <p>Ветеран війни і його дружина зазнали тілесних ушкоджень і впали у кому – лікарі діагностували у них важкі черепно-мозкові травми. Чоловікові знадобилося 16 переливань крові.</p>
      <p><b>Читайте:</b> <a href="https://fakty.com.ua/ua/ukraine/20191001-my-dykuny-u-merezhi-zasudyly-pobyttya-atoshnyka-pislya-kaming-autu/">Ми – дикуни: у мережі засудили побиття атовця після камінг-ауту</a></p>
      <p>Нападники втекли з місця злочину, але згодом були затримані. Поліція розпочала кримінальне провадження за фактом замаху на умисне вбивство.</p>
      <p>Нагадаємо, у Миколаєві затримали зловмисника, який <a href="https://fakty.com.ua/ua/proisshestvija/20190818-na-kameru-pobyv-veterana-ato-u-mykolayevi-zatrymaly-vidomogo-blogera/">побив на камеру ветерана АТО</a>.</p>
    </article>
  </body>
</html>