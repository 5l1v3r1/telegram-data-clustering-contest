<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1986216/%E2%80%8Bra%C5%9Fid-gannu%C5%9Finin-parlamento-ba%C5%9Fkanl%C4%B1%C4%9F%C4%B1-yolu-t%C4%B1kand%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-11T08:45:00+00:00"/>
    <meta property="og:title" content="​Raşid Gannuşi'nin parlamento başkanlığı yolu tıkandı"/>
    <meta property="og:description" content="Necmeddin el Akkari Tunus’ta Nahda Hareketi Şura Konseyi, Demokratik Akım Partisi (22 milletvekili), Halk Hareketi  (15 milletvekili) ve Yaşasın Tunus Hareketi (14 milletvekili) başta olmak üzere müzakereler gerçekleştirdiği parlamentodaki büyük part"/>
  </head>
  <body>
    <article>
      <h1>​Raşid Gannuşi'nin parlamento başkanlığı yolu tıkandı</h1>
      <address>
        <time datetime="2019-11-11T08:45:00+00:00">11 Nov 2019, 08:45</time>
      </address>
      <p><b>Necmeddin el Akkari</b><br/><br/>Tunus’ta Nahda Hareketi Şura Konseyi, Demokratik Akım Partisi (22 milletvekili), Halk Hareketi  (15 milletvekili) ve Yaşasın Tunus Hareketi (14 milletvekili) başta olmak üzere müzakereler gerçekleştirdiği parlamentodaki büyük partilerin muhalefetine rağmen başbakan adayının hareketin içinden olmasında ısrar ediyor.<br/><br/>Şura Konseyi Başkanı Abdulkerim el Haruni "Hareket, hükümetin kurulması konusunda görüşmeler yapmaya devam edecek ve Şura Konseyi hükümet koalisyonunun bir parçası olabilecek partilerle müzakereleri sürdürmeye açık kalacaktır" dedi.<br/><br/>Gözlemciler, Şura Konseyi’nin müzakereleri sürdürmeye açık olmasını durumu değiştirmeye yönelik bir ön hazırlık olarak değerlendirdi. Ayrıca Raşid Gannuşi’inin önümüzdeki çarşamba günü meclis başkanı olmasını sağladıktan sonra yeni hükümeti kurmak üzere bağımsız bir isim atanmasını da üstü kapalı bir şekilde durumu kabul etme olarak yorumladı.<br/><br/>Nahda, anayasa tarafından Cumhurbaşkanı'na verilen sürenin yasama seçimlerinin kesin sonuçlarının açıklanmasının ardından, geçen cuma günü başlaması dolayısıyla adayını önümüzdeki cuma gününden önce hükümeti kurmak üzere Cumhurbaşkanı Kays Said'e sunması gerekiyor.<br/><br/>Halk Hareketi Genel Sekreteri Zuheyr el-Megzavi pazar günü Independent Arabia’ya yaptığı “Nahda yeni bir şey getirmiyor. Nahda’dan bir ismin başkanlığındaki bir hükümeti desteklemeyi reddetme yönündeki tutumumuzu değiştirmeyeceğiz" dedi.<br/><br/><b>Parlamento başkanlığı</b><br/><br/>Buna karşın, Nahda Şura Konseyi, hareketin lideri Raşid Gannuşi'nin parlamento başkanlığına adaylığını açıkladı. Gannuşi’nin parlamentoya aday olurken de asıl amacı aslında buydu. Ancak Nahda bloğunun 52 milletvekili olduğu göz önünde bulundurulduğunda bunu başaramayacağı belirtiliyor. Zira en az 109 oy alması gerekiyor. Ayrıca 37 milletvekilinden oluşan birleşik bir bloğun kurulması ve bir aday sunulması konusunda pazarlık yapan Halk Hareketi ve Demokratik Hareket'ten iki aday ile yarışacak (Demokratik Hareket'ten Gazi El-Şawashi'nin veya Halk Hareketi'nden Salem Al-Abyad). Buna ek olarak 38 üyeli Tunus'un Kalbi partisi de pazartesi günü düzenleyeceği basın toplantısıyla aday sunmaya karar verdi.<br/><br/>Tunus'un Kalbi'nden Hatem Al-Meliki, partisinin Gannuşi'ye parlamento başkanlığı için oy vermeyeceğini, aynı tutumu "Halk Hareketi"nden Zuheyr el-Megzavi ve "Demokratik Akım" dan Muhamed Ammar'ın da dile getirdiğini söyledi<br/><br/>Görünüşe göre Gannuşi'nin "Onur Koalisyonu" bloğu tarafından desteklense bile parlamentoya başkanlık etme şansı yok. Zira büyük olasılıkla önünde " uzlaşmacı" olabilecek iki figür, Gazi El Şawasi ve Samira Şawasi'yi bulacak.<br/><br/>Nahda söz konusu durumun farkında ve oy kullanma eğilimlerinin kendi çıkarları doğrultusunda olmayacağını biliyor. Ayrıca liderinin yürüyüşünü parlamentodaki bir düşüşle bitirmek istemiyor. Bu durumun da hükümeti kurmak için muhaliflerini memnun edecek bağımsız bir kişinin görevlendirilmesini kabul etmeye ve önümüzdeki cuma gününden önce bu ismi Cumhurbaşkanı'na sunarak parlamentonun güvenini kazanmaya çalışmasına yol açacağı kaydediliyor.</p>
    </article>
  </body>
</html>