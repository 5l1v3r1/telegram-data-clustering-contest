<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820024.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T08:31:00+00:00"/>
    <meta property="og:title" content="آغاز جلسه علنی مجلس"/>
    <meta property="og:description" content="به گزارش ایسنا، جلسه علنی امروز (دوشنبه) مجلس شورای اسلامی دقایقی پیش با حضور ۲۰۶ نماینده و به ریاست مسعود پزشکیان آغاز شد."/>
  </head>
  <body>
    <article>
      <h1>آغاز جلسه علنی مجلس</h1>
      <address>
        <time datetime="2019-11-11T08:31:00+00:00">11 Nov 2019, 08:31</time>
      </address>
      <p>بررسی تقاضای تحقیق و تفحص از عملکرد شرکت شهر فرودگاهی امام خمینی (ره) و گزارش مربوط به سانحه ریلی در استان سمنان در دستور کار مجلس شورای اسلامی قرار دارد.</p>
      <p>به گزارش ایسنا، جلسه علنی امروز (دوشنبه) مجلس شورای اسلامی دقایقی پیش با حضور ۲۰۶ نماینده و به ریاست مسعود پزشکیان آغاز شد.</p>
      <p>بررسی طرح الحاق دو تبصره به بند «د» ماده ۸۸ قانون برنامه ششم توسعه، بررسی گزارش کمیسیون عمران مبنی بر تصویب تقاضای تحقیق وتفحص از عملکرد شرکت شهر فرودگاهی امام خمینی (ره)، بررسی لایحه موافقت‌نامه کشتیرانی تجاری دریایی در دریای خزر بین ایران و قزاقستان و رسیدگی به تقاضای عده‌ای از نمایندگان مجلس شورای اسلامی در مورد رسیدگی به طرح اساسنامه شرکت ملی گاز ایران طبق اصل ۸۵ قانون اساسی در دستور کار مجلس قرار دارد.</p>
      <p>بررسی لایحه عضویت دولت ایران در موسسه بین‌المللی تحلیل سامانه‌های کاربردی، بررسی گزارش کمیسیون ویژه حمایت از تولید ملی و نظارت بر اجرای اصل ۴۴ قانون اساسی در مورد آسیب‌شناسی، چالش‌ها و راهکارهای رونق تولید در سال ۱۳۹۸، رسیدگی به لایحه عضویت ایران در شرکت بین‌المللی نقدینگی اسلامی از دیگر موارد کاری جلسه امروز مجلس شورای اسلامی است.</p>
      <p>بررسی دو گزارش کمیسیون عمران در مورد مغایرت آیین‌نامه‌های قانون نظام – مهندسی و کنترل سازمان و سانحه ریلی مورخ ۱۳۹۵.۹.۵ در بلاک‌گرداب – هفت‌خوان استان سمنان نیز در دستور کار مجلس شورای اسلامی قرار دارد.</p>
    </article>
  </body>
</html>