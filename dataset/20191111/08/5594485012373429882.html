<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/kray-na-idiliyata-skandalnata-dvoyka-verdzhiniya-i-nikolay-zatna-v-borchove-chsi-prodava_news708539.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T08:56:00+00:00"/>
    <meta property="og:title" content="Край на идилията: Скандалната двойка Верджиния и Николай затъна в борчове! ЧСИ продава..."/>
    <meta property="og:description" content="Водоемът с площ от 177 декара край Съединение е вписан в активите на фирмата „Топ Бългериън Фишърс 681” ООД"/>
  </head>
  <body>
    <article>
      <h1>Край на идилията: Скандалната двойка Верджиния и Николай затъна в борчове! ЧСИ продава...</h1>
      <h2>Водоемът с площ от 177 декара край Съединение е вписан в активите на фирмата „Топ Бългериън Фишърс 681” ООД</h2>
      <address>
        <time datetime="2019-11-11T08:56:00+00:00">11 Nov 2019, 08:56</time>
      </address>
      <p>https://blitz.bg/ikonomika/kray-na-idiliyata-skandalnata-dvoyka-verdzhiniya-i-nikolay-zatna-v-borchove-chsi-prodava_news708539.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573410249-sistemen-bufer-15.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573410231-yazovirat-krai-plovdiv-skandalnata-827.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573410202-pomnite-li-skandalnata-plovdivska-490-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573410207-view-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573410207-view-3.jpg"/>
        </figure>
      </slideshow>
      <p><b>Обявиха втори търг за Язовир “Точиларци”, собственост на небезизвестната и одумвана пловдивска двойка Николай Костов и Верджиния Джебян. Частния съдебен изпълнител Петя Николова, спазвайки закона, е намалила стартовата цена с над 30 хиляди до близо 387 хиляди лева. </b><br/><br/>Така стойността, от която започва търгът е около 30% под пазарната. <br/><br/>Водоемът с площ от 177 декара край Съединение е вписан в активите на фирмата „Топ Бългериън Фишърс 681” ООД. Съдружници в компанията са Николай Костов и Верджиния Джебян, които притежават по 50 % от акциите, пише <a href="https://trafficnews.bg/obshtestvo/yazovirat-krai-plovdiv-skandalnata-dvoika-verdzhiniia-i2-159923/">trafficnews.bg.</a><br/><br/>Двойката получи популярност заради огромната си възрастова разлика, която обаче не им пречи да демонстрират страстна любов. Когато се запознават, тя е едва на 14 години, а той – на 59.  След като скандализираха обществото с връзката си, младата Верджиния дори роди две деца на Николай. В момента младата майка е на 21 години, а бизнесменът на 66.</p>
      <figure>
        <img src="https://static.blitz.bg/documents/thumbnails/520/201911/1573410207-view-3.jpg"/>
      </figure>
      <p>За сметка на бързата резултатност по отношение на личния им живот и създаването на семейство, бизнес делата им очевидно не вървят. Те са учредили договорна ипотека върху имота срещу заем от 567 хил. лева,  но са спрели да плащат вноски.<br/><br/>Банката кредитор ги е осъдила, поради което имотът им попада в ръцете на ЧСИ, за да може чрез продажбата да се погаси огромният кредит. </p>
      <figure>
        <img src="https://static.blitz.bg/documents/thumbnails/520/201911/1573410207-view-2.jpg"/>
      </figure>
      <p>Само преди година, в началото на 2018, двойката очевидно се е чувствала финансово стабилна и чрез фирмата си двамата са инициирали проект за изграждане на плаващи понтони къщи за гости върху язовира. <br/><br/>Техническият проект на плаващото съоръжение дори е предвиждал в плаващите къщи да има разположени сервизни помещения – малък кухненски бокс и тоалетна с баня. Идеята обаче пропада с настъпването на паричния крах.<br/><br/>Освен атракционните плаващи къщи, Николай и Верджиния са искали да изградят и оборудват садкова инсталация, ала целият проект за риболовен туризъм пропада.  <br/><br/>Настоящият търг ще приключи на 5 декември, а на 6-ти ще се отворят офертите на евентуалните желаещи да се сдобият с водоема. <br/><br/> </p>
    </article>
  </body>
</html>