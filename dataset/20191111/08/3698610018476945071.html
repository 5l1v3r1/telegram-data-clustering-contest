<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/poki-ye-shansi-dinamo-bude-borotisya-za-chempionstvo-mihaylichenko-329170_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T08:42:00+00:00"/>
    <meta property="og:title" content="Поки є шанси, &quot;Динамо&quot; буде боротися за чемпіонство – Михайличенко"/>
    <meta property="og:description" content="Наставник не втрачає надії на титул."/>
  </head>
  <body>
    <article>
      <h1>Поки є шанси, "Динамо" буде боротися за чемпіонство – Михайличенко</h1>
      <h2>Наставник не втрачає надії на титул.</h2>
      <address>
        <time datetime="2019-11-11T08:42:00+00:00">11 Nov 2019, 08:42</time>
      </address>
      <p>Головний тренер <b><a href="https://dt.ua/SPORT/shahtar-minimalno-obigrav-dinamo-u-matchi-prem-yer-ligi-329145_.html">"Динамо"</a></b> Олексій Михайличенко прокоментував результат матчу 14-го туру чемпіонату України проти донецького "Шахтаря" (0:1).</p>
      <p>Наставник зазначив, що кияни будуть боротися за чемпіонство, поки є шанси.</p>
      <p>"На таке стандартне питання буде стандартниа відповідь. Поки є шанси, ми будемо боротися. Чому ні? Ця гра була трохи більше, ніж просто грою за три очки. Поєдинки "Динамо" з "Шахтарем" — це інша категорія матчів", - наводить слова Михайличенка прес-служба "Динамо".</p>
      <p>Нагадаємо, донеччани обіграли киян з рахунком 1:0, а переможний гол у першому таймі забив захисник "Шахтаря" Сергій Кривцов.</p>
      <p>Відзначимо, що в кінцівці другого тайму бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Донеччани в меншості зуміли втримати перевагу, здобувши мінімальну перемогу. Таким чином, "Шахтар" збільшив відрив від "Динамо" до 13 очок.</p>
      <p><b><a href="https://dt.ua/SPORT/shahtar-dinamo-oglyad-skandalnogo-matchu-video-vidalennya-taysona-329146_.html">"Шахтар" - "Динамо": огляд скандального матчу, відео видалення Тайсона</a></b>.</p>
      <footer>За матеріалами: <a href="https://dt.ua/go/aHR0cDovL2ZjZHluYW1vLmtpZXYudWE=">ФК Динамо</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>