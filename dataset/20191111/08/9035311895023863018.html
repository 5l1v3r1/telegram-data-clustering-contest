<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/yuzyilda-13-kez-olan-gerceklesen-olay-merkur-gunes-ile-dunya-arasina-giriyor"/>
    <meta property="og:site_name" content="euronews"/>
    <meta property="article:published_time" content="2019-11-11T08:42:06+00:00"/>
    <meta property="og:title" content="Ender görülen astronomi olayı: Merkür, Güneş ile Dünya arasına giriyor"/>
    <meta property="og:description" content="Güneş Sistemi'nin en küçük gezegeni Merkür yüzyılda sadece 13 kez görülen bir astronomi olayıyla Güneş ile Dünya arasına giriyor."/>
  </head>
  <body>
    <article>
      <h1>Ender görülen astronomi olayı: Merkür, Güneş ile Dünya arasına giriyor</h1>
      <address><time datetime="2019-11-11T08:42:06+00:00">11 Nov 2019, 08:42</time> by <a rel="author">Kerem Congar</a></address>
      <p>Güneş Sistemi'nin en küçük gezegeni Merkür yüzyılda sadece 13 kez görülen bir astronomi olayında Güneş ile Dünya arasından geçecek.</p>
      <p>Güneş’e en yakın gezegen olan Merkür, en son 9 Mayıs 2016 tarihinde benzer bir geçişi yapmıştı.</p>
      <p>Pazartesi günü Dünya'ya 101 milyon kilometre uzaklıkta olacak olan Merkür, Güneş'e bakıldığında siyah bir leke gibi görülecek. Merkür’ün geçişi; Kuzey ve Güney Amerika, Antarktika, Batı Afrika ve Atlantik Okyanusu’ndan tamamen, Türkiye’deyse öğleden sonra başlayıp gün batımına kadar gözlemlenebilecek.</p>
      <p>Antalya’da bulunan TÜBİTAK Ulusal Gözlemevi ise ender görülen bu astronomi olayını Türkiye saatiyle 15.40'tan itibaren <a href="https://www.youtube.com/watch?v=2mbGKU2dedg">Youtube kanalından</a> canlı olarak yayınlayacak.</p>
      <p>Merkür'ün Güneş'e yakınlığı ve küçük bir gezegen olması sebebiyle bu geçiş çıplak gözle fark edilemeyecek. Astronomi meraklılarının teleskop kullanması gerekiyor.</p>
      <p>Bir sonraki geçiş, 13 Kasım 2032’de yaşanacak.</p>
      <ul>
        <li>
          <b>
            <a href="https://tr.euronews.com/2018/10/20/video-bepicolombo-uzay-araci-merkur-e-firlatildi-2025-te-yorungeye-varacak">VİDEO | BepiColombo uzay aracı Merkür'e fırlatıldı: 2025'te yörüngeye varacak</a>
          </b>
        </li>
        <li>
          <b>
            <a href="https://tr.euronews.com/2018/10/19/avrupal-ve-japon-bilim-adamlar-bepicolombo-ile-merkur-u-inceleyecek">Avrupalı ve Japon bilim insanları BepiColombo ile Merkür'ü inceleyecek</a>
          </b>
        </li>
        <li>
          <a href="https://tr.euronews.com/2018/08/22/ayin-gunes-gormeyen-yuzunde-buzlanmaya-rastlandi-">
            <b>Ay'ın güneş görmeyen yüzünde buzlanmaya rastlandı</b>
          </a>
        </li>
      </ul>
    </article>
  </body>
</html>