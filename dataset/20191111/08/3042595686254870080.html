<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/jente-dode-i-ulykke-med-sparkesykkel/71804737"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T08:54:37+00:00"/>
    <meta property="og:title" content="Jente døde i ulykke med sparkesykkel"/>
    <meta property="og:description" content="Mandag formiddag ble en 12 år gammel jente erklært omkommet etter å ha blitt påkjørt mens hun kjørte med en sparkesykkel i Danmark."/>
  </head>
  <body>
    <article>
      <h1>Jente døde i ulykke med sparkesykkel</h1>
      <h2>Mandag formiddag ble en 12 år gammel jente erklært omkommet etter å ha blitt påkjørt mens hun kjørte med en sparkesykkel i Danmark.</h2>
      <address><time datetime="2019-11-11T08:54:37+00:00">11 Nov 2019, 08:54</time> by <a rel="author">Frode Andresen</a></address>
      <p>Mandag formiddag melder dansk politi at en 12 år gammel jente omkom etter å ha blitt påkjørt mens hun kjørte en sparkesykkel i Østervrå i Vendsyssel.</p>
      <p>
        <b>Ulykken fant sted klokka 07.27, melder politiet.</b>
      </p>
      <p>- Jenta pådro seg alvorlige skader i forbindelse med ulykke, og hun ble kort tid seinere fraktet til Aalborg Universitetshospital, uttaler operasjonsleder ved Nordjyllands politi, Mads Hessellund, i en <a href="https://politi.dk/nordjyllands-politi/nyhedsliste/trafikulykke/2019/11/11">pressemelding</a>.</p>
      <p>Jenta ble erklært død på sykehus klokka 09.02.</p>
      <figure>
        <iframe data-src="https://twitter.com/NjylPoliti/status/1193810859425980417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Mann pågrepet</h3>
      <p>Bilføreren, en mann i 50-åra, ble pågrepet mistenkt for kjøring i ruspåvirket tilstand.</p>
      <p>
        <b>- Det vil bli tatt blodprøver, og føreren vil bli avhørt, sier Hessellund.</b>
      </p>
      <p>På nåværende tidspunkt er politiet i gang med undersøkelser på ulykkesstedet, og politiet kan ikke uttale seg nærmere om årsaken til ulykken.</p>
      <p>Pårørende er blitt varslet, melder politiet.</p>
    </article>
  </body>
</html>