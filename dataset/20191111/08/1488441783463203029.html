<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/galaxy-s10-si-arricchiscono-le-funzionalita-note-10-tutte-le-novita-arrivo-foto-680206/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T08:52:21+00:00"/>
    <meta property="og:title" content="I Galaxy S10 si arricchiscono con le funzionalità di Note 10: tutte le novità in arrivo (foto)"/>
    <meta property="og:description" content="Samsung ha annunciato ufficialmente un nuovo aggiornamento software di particolare rilevanza per i suoi attuali top di gamma, la serie..."/>
  </head>
  <body>
    <article>
      <h1>I Galaxy S10 si arricchiscono con le funzionalità di Note 10: tutte le novità in arrivo (foto)</h1>
      <address><time datetime="2019-11-11T08:52:21+00:00">11 Nov 2019, 08:52</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/samsung/">Samsung</a> ha annunciato ufficialmente un <b>nuovo aggiornamento software</b> di particolare rilevanza per i suoi attuali top di gamma, la serie <a href="https://www.androidworld.it/tag/samsung-galaxy-s10/">Galaxy S10</a>, che riceveranno diverse funzionalità finora viste soltanto sulla gamma <a href="https://www.androidworld.it/tag/samsung-galaxy-note-10/">Galaxy Note 10</a>.</p>
      <p>Il nuovo aggiornamento <b>verrà distribuito</b> per <a href="https://www.androidworld.it/recensioni/samsung-galaxy-s10e/">Galaxy S10e</a>, <a href="https://www.androidworld.it/tag/samsung-galaxy-s10/">S10</a>, <a href="https://www.androidworld.it/recensioni/samsung-galaxy-s10-plus/">S10+</a> e <a href="https://www.androidworld.it/recensioni/samsung-galaxy-s10-5g/">S10 5G</a> ed introdurrà <b>novità</b> che investiranno diversi settori del firmware. Andiamo a vederli insieme.</p>
      <h3>Miglioramenti alla Galleria e connettività</h3>
      <p>La <b>ricerca</b> dei contenuti multimediali attraverso l’app <i><b>Galleria</b> </i>verrà considerevolmente migliorata, le ricerche saranno <b>più semplici ed efficaci</b>. Qui sotto ne avete un piccolo esempio animato.</p>
      <figure>
        <video src="https://www.androidworld.it/wp-content/uploads/2019/11/1.Gallery-Improvement_Eng.gif" autoplay="" loop=""/>
      </figure>
      <p>Anche il settore della <b>connettività</b> riceverà delle novità con il prossimo aggiornamento: quando si starà per effettuare lo streaming di un contenuto verrà <b>consigliato</b> il dispositivo <b>più adatto</b> anche in dipendenza del contenuto stesso. La <i>feature</i> sarà accessibile direttamente dal pannello dei toggle rapidi.</p>
      <figure>
        <video src="https://www.androidworld.it/wp-content/uploads/2019/11/2.Media-and-Devices_Eng.gif" autoplay="" loop=""/>
      </figure>
      <p>Anche la funzionalità di <b>hotspot</b> verrà notevolmente semplificata: il <i><b>pairing</b> </i>tra dispositivi connessi allo stesso account Samsung o sincronizzati con lo stesso piano famiglia <b>sarà immediato</b>. Altri miglioramenti saranno implementati anche per la <b>stabilità</b> della connessione Wi-Fi.</p>
      <figure>
        <video src="https://www.androidworld.it/wp-content/uploads/2019/11/3.Intelligent-Wi-Fi-Auto-Hotspot_Eng.gif" autoplay="" loop=""/>
      </figure>
      <h3>Fotocamera e realtà aumentata</h3>
      <p>Altre novità saranno introdotte per l’app <i><b>Fotocamera</b></i>: i video supporteranno l’integrazione di oggetti in <b>realtà aumentata</b>, per i quali non sarà necessaria la S Pen. Come già descritto nei <a href="https://www.androidworld.it/2019/09/27/galaxy-s10-laggiornamento-aspettavate-arrivano-le-funzioni-del-note-10-665222/">nostri articoli precedenti</a>, il prossimo aggiornamento completerà l’introduzione della modalità di stabilizzazione <i><b>Super Steady</b></i> e della nuova <b>modalità di scatto notturna</b>.</p>
      <h3>Editing video con Samsung DeX</h3>
      <p>Infine, diverse novità investiranno anche <a href="https://www.androidworld.it/tag/samsung-dex/">Samsung DeX</a>, la modalità di connessione semplificata tra smartphone Samsung e PC. Successivamente al prossimo aggiornamento anche con i vostri Galaxy S10 sarà possibile <b>editare</b> in modo semplice i <b>video registrati</b> con lo smartphone attraverso un monitor più grande ed un’interfaccia ottimizzata.</p>
      <p>Per <b>ulteriori informazioni</b> sulle funzionalità descritte vi suggeriamo di consultare il link alla <b>fonte</b> dove troverete un paio di video a titolo d’esempio delle novità introdotte. Gli aggiornamenti citati per la serie Galaxy S10 verranno distribuiti <b>entro le prossime settimane</b>. Torneremo ad aggiornarvi appena saranno note tempistiche <b>più accurate</b> per il rollout <b>in Italia</b>.</p>
      <p>Fonte: <a href="http://www.samsungmobilepress.com/stories/experience-more-powerful-note10-features-on-the-galaxy-s10">Samsung</a></p>
    </article>
  </body>
</html>