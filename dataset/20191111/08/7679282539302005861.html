<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-yuzvendra-chahal-ne-jab-deepak-chahar-ko-sareaam-kah-diya-besharam-2843152.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:21:36+00:00"/>
    <meta property="og:title" content="Ind vs Ban: दीपक चाहर को सरेआम जब बेशरम बोल गए युजवेंद्र चहल- देखें Video"/>
    <meta property="og:description" content="भारत ने बांग्लादेश के खिलाफ तीन मैचों की सीरीज 2-1 से अपने नाम कर ली है। सीरीज का आखिरी मैच रविवर को नागपुर में खेला गया, जिसे भारत ने 30 रनों से जीता। मैन ऑफ द मैच और मैन ऑफ द सीरीज दोनों ही अवॉर्ड..."/>
  </head>
  <body>
    <article>
      <h1>Ind vs Ban: दीपक चाहर को सरेआम जब बेशरम बोल गए युजवेंद्र चहल- देखें Video</h1>
      <address><time datetime="2019-11-11T08:21:36+00:00">11 Nov 2019, 08:21</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत ने बांग्लादेश के खिलाफ तीन मैचों की सीरीज 2-1 से अपने नाम कर ली है। सीरीज का आखिरी मैच रविवर को नागपुर में खेला गया, जिसे भारत ने 30 रनों से जीता। मैन ऑफ द मैच और मैन ऑफ द सीरीज दोनों ही अवॉर्ड दीपक चाहर को मिले। चाहर ने सीरीज के आखिरी टी20 इंटरनेशनल मैच में सात रन देकर छह विकेट लिए। दीपक ने मैच में हैट्रिक भी ली। मैच के बाद श्रेयस अय्यर के साथ चाहर 'चहल टीवी' पर आए। युजवेंद्र चहल ने बहुत ही अलग अंदाज में उन्हें बधाई दी। चहल ने इस दौरान चाहर को 'बेशरम' भी बना दिया।</p>
      <p>चाहर ने टी20 इंटरनेशनल में बेस्ट बॉलिंग फिगर का वर्ल्ड रिकॉर्ड भी बनाया। इसके अलावा टी20 इंटरनेशनल में भारत की ओर से हैट्रिक लेने वाले पहले गेंदबाज भी बन गए। चहल इस इंटरव्यू की शुरुआत हंसी मजाक के साथ की और मजाक करते हुए चाहर से कहते हैं कि बॉलिंग में मेरा ही रिकॉर्ड तोड़ दिया, अब क्या कहें बड़े बेशरम आदमी हो यार तुम तो। चहल ने चाहर से उनकी परफॉर्मेंस के बारे में पूछा तो उन्होंने कहा, 'काफी अच्छी फीलिंग है। आप घर पर बैठकर सोचोगे तो भी कभी ये नहीं सोच पाओगे की टी20 इंटरनेशनल क्रिकेट में 7 रन देकर 6 विकेट लोगे। आपने गलती से सोच भी लिया कि 5 विकेट ले लूंगा तो रन तो कम से कम 20-25 होंगे।'</p>
      <h3>
        <a href="https://www.livehindustan.com/cricket/story-virat-kohli-anushka-sharma-bhutan-mein-anushka-sharma-ne-share-ki-ye-cute-photos-2843136.html">खत्म होने वाला है विराट का ब्रेक, अनुष्का शर्मा ने शेयर की Cute Photos</a>
      </h3>
      <h3>
        <a href="https://www.livehindustan.com/cricket/story-ind-vs-ban-rohit-sharma-reaction-on-abusing-third-umpire-says-next-time-check-where-the-camera-is-2843058.html">INDvsBAN: थर्ड अंपायर को गाली देने के सवाल पर कुछ ऐसा था रोहित शर्मा का रिएक्शन</a>
      </h3>
      <p>चाहर की इस बात के बीच में श्रेयस अय्यर ने कहा कि इसके लिए मुझे भी क्रेडिट देना चाहिए क्योंकि पांचवां कैच मैंने लिया है। चाहर इस पर श्रेयस को धन्यवाद कहते हैं। फिर चहल मजाक में कहते हैं कि तुम दोनों आपस में ही खेल लो। फिर तीनों हंसने लगते हैं। <b>बीसीसीआई ने ये वीडियो शेयर किया है, आप भी देखिए ये वीडियो-</b></p>
      <figure>
        <iframe data-src="https://twitter.com/BCCI/status/1193733838414872576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>