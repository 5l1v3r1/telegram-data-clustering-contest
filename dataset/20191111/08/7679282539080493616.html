<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-bank-guarantee-of-bank-deposit-will-increase-2843171.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:44:44+00:00"/>
    <meta property="og:title" content="बढ़ेगी बैंक में जमा की गारंटी सीमा, ग्राहकों को होगा फायदा"/>
    <meta property="og:description" content="पंजाब और महाराष्ट्र कोऑपरेटिव (PMC) बैंक और इसके जैसे अन्य बैकों के हालिया वित्तीय संकट को देखते हुए सरकार बैंक खाताधाराकों को उनके जमा राशि पर मिलने वाली गारंटी की सीमा बढ़ाने पर विचार कर रही..."/>
  </head>
  <body>
    <article>
      <h1>बढ़ेगी बैंक में जमा की गारंटी सीमा, ग्राहकों को होगा फायदा</h1>
      <address><time datetime="2019-11-11T08:44:44+00:00">11 Nov 2019, 08:44</time> by <a rel="author">एजेंसी,नई दिल्ली</a></address>
      <p>पंजाब और महाराष्ट्र कोऑपरेटिव (PMC) बैंक और इसके जैसे अन्य बैकों के हालिया वित्तीय संकट को देखते हुए सरकार बैंक खाताधाराकों को उनके जमा राशि पर मिलने वाली गारंटी की सीमा बढ़ाने पर विचार कर रही है।</p>
      <p>सूत्रों के अनुसार, सभी बैंकों (सरकारी बैंक, निजी बैंक, छोटे वित्त बैंक, सहकारी बैंक और क्षेत्रीय ग्रामीण बैंक) में खाताधारकों के जमा रकम पर गारंटी की सीमा बढ़ाने की तैयारी है। साथ ही जमा गारंटी पर लगने वाले इंश्योरेंस प्रीमियम में भी बदलाव की तैयारी है।</p>
      <p>इसके साथ ही सभी बैंकों के लिए आरबीआई के गाइडलाइन के अनुसार जमा नियम को और सख्त बनाने की योजना है। उल्लेखनीय है कि मौजूदा समय में सिर्फ एक लाख रुपये तक के जमा राशि की सुरक्षा की गारंटी बैंक देते हैं। ऐसे में अगर बैंक दिवालिया हो जाएं तब इस नियम के तहत ही जमा पैसा वापस किया जाएगा। हालांकि भारत में अभी तक कोई भी बैंक दिवालिया नहीं हुआ है, लेकिन कई बैंक और वित्तीय संस्थान दिक्कत में आ चुके हैं।<br/><a href="https://www.livehindustan.com/business/story-bsnl-57000-employees-asked-for-vrs-it-will-increase-trouble-for-bsnl-2843155.html">BSNL में 57 हजार कर्मचारियों ने मांगा वीआरएस, कंपनी के लिए बढ़ी परेशानी </a></p>
    </article>
  </body>
</html>