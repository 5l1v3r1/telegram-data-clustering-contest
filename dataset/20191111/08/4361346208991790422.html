<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-5000-kilometeres-kajaktura-vegere-richardnak-az-anyukaja-makos-kalacsa-hianyzott-a-legjobban/186322"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T08:30:00+00:00"/>
    <meta property="og:title" content="Az 5000 kilométeres kajaktúra végére Richárdnak az anyukája mákos kalácsa hiányzott a legjobban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az 5000 kilométeres kajaktúra végére Richárdnak az anyukája mákos kalácsa hiányzott a legjobban</mark>
      </h1>
      <address><time datetime="2019-11-11T08:30:00+00:00">11 Nov 2019, 08:30</time> by <a rel="author">H. R.</a></address>
      <p>
        <b>Még ki sem lépett a kajakból Varga Richárd, már majszolta is édesanyja mákos kalácsát – erre vágyott leginkább a nagy utazó. </b>
        <b>Még ki sem lépett a kajakból Varga Richárd, már majszolta is édesanyja mákos kalácsát – erre vágyott leginkább a nagy utazó.</b>
      </p>
      <p>Közel százan várták a Mosoni-Duna partján Varga Richárdot Dunakilitin. A férfi má­jus végén szállt vízre kajakkal a norvégiai Lofoten-szigeteknél, ahol több mint tíz éve él, ugyanis eldöntötte, hogy vízen utazik haza szüleihez. A kalandor az utat arra használta, hogy pénzt gyűjtsön a Bátor Tábornak.</p>
      <figure>
        <img src="http://media.borsonline.hu/cikk/20/191894/gallery-picture/645w/2020038_ee1945-2911ee1945-2667-baranyai-edina1.jpg"/>
        <figcaption>Megcsináltam! – közel százan várták a célban Richárdot © Baranyai Edina</figcaption>
      </figure>
      <p>Klára, az édesanya mákos kalácsot szorongatva a hóna alatt várta a parton gyermekét, hogy végre magához ölelhesse. A szülők nagy meglepetéssel készültek: berendezték fiuk konyháját.</p>
      <figure>
        <img src="http://media.borsonline.hu/cikk/20/191894/gallery-picture/645w/2020036_ee1945-2831ee1945-2667-baranyai-edina1.jpg"/>
        <figcaption>Klára, az édesanya kupával és pezsgővel is készült © Baranyai Edina</figcaption>
      </figure>
      <p>– Ti nem vagytok normálisak! – ez volt Richárd első mondata édesanyja szerint, amikor megtudta, hogy családja rendbe hozta lakása félkész állapotban lévő konyháját.</p>
      <figure>
        <img src="http://media.borsonline.hu/cikk/20/191894/big-lead/650x360/2020027_ee1945-2771ee1945-2667-baranyai-edina1.jpg"/>
        <figcaption>Richárdnak édesanyja süteménye hiányzott a legjobban © Baranyai Edina</figcaption>
      </figure>
      <p>– Azt akartuk, hogy mindig legyen egy biztos pont az életében, bárhol is legyen a világban. Vagyis két otthona, mert nálunk is mindig otthon lesz. Nagyon örült neki, meg is könnyezte, amikor meglátta – újságolta a Borsnak Szekeres Klára Mária, Varga Richárd édesanyja.</p>
      <p>– Most remélem, egy darabig nem megy sehova, de azt hiszem, nem úszom meg a jövőben sem az aggódást – fűzte hozzá nevetve.</p>
      <blockquote><b>Még beteg sem volt</b> <br/>Richárd ép bőrrel, betegeskedés nélkül megúszta a kalandot, annak ellenére is, hogy az utolsó héten pél­dául nem tudott fedett helyen aludni. A vízen töltött hónapok alatt került életveszélyes helyzetbe: épphogy megúszott egy uszálygázolást.</blockquote>
    </article>
  </body>
</html>