<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/mizh-ssha-i-polshcheyu-zapracyuvav-bezviz-639096.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T08:10:30+00:00"/>
    <meta property="og:title" content="Між США і Польщею запрацював безвіз"/>
    <meta property="og:description" content="Поляки тепер можуть їздити до США без віз з туристичною чи бізнесовою метою на термін до 90 днів"/>
  </head>
  <body>
    <article>
      <h1>Між США і Польщею запрацював безвіз</h1>
      <address>
        <time datetime="2019-11-11T08:10:30+00:00">11 Nov 2019, 08:10</time>
      </address>
      <h4>Поляки тепер можуть їздити до США без віз з туристичною чи бізнесовою метою на термін до 90 днів</h4>
      <p>Відсьогодні Польща долучилася до американської програми безвізового руху.</p>
      <p>Про це повідомляє агентство <a href="https://www.pap.pl/">PAP.</a></p>
      <p>Про рішення включити Польщу до відповідної програми раніше оголосив виконувач обов’язків голови Агентства національної безпеки США Кевін МакАлінан. Рішення набуло чинності з <a href="https://glavcom.ua/news/nezalezhnosti-polshchi-vipovnyujetsya-101-rik-639087.html">Дня незалежності Польщі 11 листопада</a> – поляки тепер можуть їздити до США без віз з туристичною чи бізнесовою метою на термін до 90 днів.</p>
      <p>Для мандрівки, однак, необхідна буде реєстрація і отримання згоди на подорож в електронній системі авторизації, біометричний паспорт, дійсний ще щонайменше 90 днів, зворотній квиток або квиток на подальшу мандрівку з датою виїзду зі США.</p>
      <p>Реєстрація в системі ESTA коштує 14 доларів і є значно дешевшою за візу – 160 доларів. Скоротиться також час ухвалення рішення щодо подорожі і займатиме близько 20 хвилин.</p>
      <p>Нагадаємо, 4 жовтня президент США Дональд Трамп заявив, що офіційно дозволив включити Польщу в американську програму скасування віз.</p>
      <p>Ця програма надає громадянам країн-учасниць право в'їзду до Сполучених Штатів з метою бізнесу чи туризму до 90 днів без візи.</p>
      <p>Раніше повідомлялось, що відсоток відмов у візових зверненнях до консульств США у Польщі вперше в історії впав нижче 3% - це необхідна умова для відповідності безвізовій програмі США.</p>
      <related>
        <a href="https://glavcom.ua/news/nezalezhnosti-polshchi-vipovnyujetsya-101-rik-639087.html"/>
        <a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html"/>
        <a href="https://glavcom.ua/news/u-trampa-zayavili-shcho-ne-mozhut-obicyati-vichnu-dopomogu-ukrajini-639033.html"/>
      </related>
    </article>
  </body>
</html>