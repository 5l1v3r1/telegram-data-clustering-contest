<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425556/wra-gia-epanekkinhsh-ston-kolosso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T08:10:30+00:00"/>
    <meta property="og:title" content="Ώρα για... επανεκκίνηση στον Κολοσσό"/>
    <meta property="og:description" content="Τους αγώνες του πρωταθλήματος σκέφτονται πια τεχνική ηγεσία και παίκτες στον Κολοσσό μετά τον αποκλεισμό την περασμένη Τετάρτη στο Κύπελλο από το Ρέθυμνο εκτός έδρας. Επόμενος αντίπαλος είναι η Λάρισα, στο «τιμόνι» της οποίας βρίσκεται πια ο Βαγγέλης Αγγέλου, ύστερα από τη λύση συνεργασίας με τον Βασίλη Φραγκιά, και θέλει να κάνει ένα… restart."/>
  </head>
  <body>
    <article>
      <h1>Ώρα για... επανεκκίνηση στον Κολοσσό</h1>
      <h2>Ο αγώνας με τη Λάρισα εντός έδρας το ερχόμενο Σάββατο μπορεί να παίξει σημαντικό ρόλο στο ν’ αποδείξει η ομάδα ότι έχει πια μπει για τα καλά σε …τροχιά νικών στο πρωτάθλημα</h2>
      <address>
        <time datetime="2019-11-11T08:10:30+00:00">11 Nov 2019, 08:10</time>
      </address>
      <p>
        <b>Τους αγώνες του πρωταθλήματος σκέφτονται πια τεχνική ηγεσία και παίκτες στον Κολοσσό μετά τον αποκλεισμό την περασμένη Τετάρτη στο Κύπελλο από το Ρέθυμνο εκτός έδρας. Επόμενος αντίπαλος είναι η Λάρισα, στο «τιμόνι» της οποίας βρίσκεται πια ο Βαγγέλης Αγγέλου, ύστερα από τη λύση συνεργασίας με τον Βασίλη Φραγκιά, και θέλει να κάνει ένα… restart.</b>
      </p>
      <p>Ο αγώνας στο κλειστό της Καλλιθέας θα έχει αρκετές ιδιαιτερότητες και δεν φαντάζει καθόλου εύκολο να έρθει μια νίκη ως συνέχεια σ’ αυτές με ΠΑΟΚ και Άρη. Είναι άλλωστε μια καλή ευκαιρία, αφού πέρασε ένα δύσκολο πρόγραμμα και με συνεχείς μετακινήσεις για εκτός έδρας αναμετρήσεις, οι «θαλασσί» ν’ αποδείξουν ότι μπορούν να έχουν μια σημαντική παρουσία, τουλάχιστον στο πρωτάθλημα.</p>
      <p>Στον αγώνα με τη Λάρισα όμως χρειάζεται και η συμπαράσταση νίκης από τον κόσμο, γι’ αυτό και η ΚΑΕ ανακοίνωσε πώς μπορούν οι φίλαθλοι να προμηθευτούν τα εισιτήριά τους: <br/>«Η Κολοσσός H Hotels KAE ανακοινώνει ότι η προπώληση των εισιτηρίων για τη 7η αγωνιστική της ΕΚΟ Basket League για τον εντός έδρας αγώνα της ομάδας μας με τη Λάρισα έχει ξεκινήσει.</p>
      <p><b>ΚΟΛΟΣΣΟΣ H HOTELS – ΛΑΡΙΣΑ<br/>ΣΑΒΒΑΤΟ 16 ΝΟΕΜΒΡΙΟΥ στις 15:45<br/><br/><u>Τιμές εισιτηρίων: </u></b><br/>10€ για ενήλικες, 5€ για παιδιά 6-14 ετών (γεννημένοι από 1/1/2005)</p>
      <p>*Η αγορά των παιδικών εισιτηρίων (περιορισμένος αριθμός), πραγματοποιείται ΜΟΝΟ από τα γραφεία της ΚΑΕ.</p>
      <p>Υπενθυμίζουμε ότι για την αγορά του κάθε εισιτηρίου, χρειάζεται απαραίτητα ο αριθμός ΑΜΚΑ ή ο αριθμός διαβατηρίου ή η άδεια παραμονής και ο κάθε φίλαθλος να έχει μαζί του την αστυνομική του ταυτότητα.</p>
      <p>Επίσης, μετά από ενημέρωση της Αστυνομίας, απαραίτητη προϋπόθεση για την είσοδό σας στο γήπεδο, είναι η επίδειξη εισιτηρίου, εισιτηρίου διαρκείας και της ειδικής διαπίστευσης της ΚΟΛΟΣΣΟΣ H HOTELS KAE. Η είσοδος θα απαγορεύεται αυστηρά με την επίδειξη κάθε άλλου είδους κάρτας ελευθέρας εισόδου.</p>
      <p>Προτείνουμε στους φιλάθλους της ομάδας μας να προμηθευτούν έγκαιρα το εισιτήριό τους, ώστε να αποφευχθεί οποιαδήποτε ταλαιπωρία και καθυστέρηση την ημέρα του αγώνα.</p>
      <p><b>ΤΡΟΠΟΣ ΑΓΟΡΑΣ</b><br/>Η πώληση των εισιτηρίων θα πραγματοποιηθεί με τους παρακάτω τρόπους:</p>
      <p>-Από τα γραφεία της ΚΑΕ (Πλατεία Βρούχου, τηλ: 22410 22261) Δευτέρα με Παρασκευή 10:00 – 14:00</p>
      <p>- Tην ημέρα του αγώνα (Σάββατο 16/11), από τις 12:00, στα Εκδοτήρια του γηπέδου.</p>
      <p>- Online από το viva.gr.</p>
      <p>Σε περίπτωση που έχετε αγοράσει εισιτήριο από το viva.gr και δεν μπορείτε να εκτυπώσετε το PDF εισιτήριό σας, τότε μπορείτε να μεταβείτε στα γραφεία της ΚΑΕ (Πλατεία Βρούχου 1, τηλ, 22410 22261) ή στα εκδοτήρια του γηπέδου τη μέρα του αγώνα, επιδεικνύοντας την ταυτότητά σας, ώστε να το τυπώσετε.</p>
      <p>Ενημερώνουμε ότι καθ’ όλη τη διάρκεια της χρονιάς και για τις ημέρες των αγώνων θα υπάρχει δωρεάν μεταφορά από τη Ρόδο προς το γήπεδο και επιστροφή.</p>
      <p>Για τον αγώνα με τη Λάρισα η αναχώρηση θα γίνει από τη στάση του ΚΤΕΛ (στα γραφεία) στο Σαν Φραγκίσκο στις 14:30 (θα σταματήσει και στη στάση του ΚΤΕΛ στο Ροδίνι) και η επιστροφή μετά το τέλος του αγώνα».</p>
    </article>
  </body>
</html>