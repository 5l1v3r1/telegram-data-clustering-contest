<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89234"/>
    <meta property="og:site_name" content="Denník politika"/>
    <meta property="article:published_time" content="2019-11-11T08:35:07+00:00"/>
    <meta property="og:title" content="Video: Nový Južný Wales vyhlásil výnimočný stav, lesné požiare už usmrtili niekoľko ľudí"/>
    <meta property="og:description" content="11.11.2019 (Webnoviny.sk) – Najľudnatejší austrálsky štát Nový Južný Wales v pondelok vyhlásil výnimočný stav v súvislosti s lesnými požiarmi. Oheň si na severovýchode štátu od piatka vyžiadal tri životy, zničil vše 150 domov a spálil viac ako 850-tisíc hektárov lesov a poľnohospodárskej pôdy."/>
  </head>
  <body>
    <article>
      <h1>Video: Nový Južný Wales vyhlásil výnimočný stav, lesné požiare už usmrtili niekoľko ľudí</h1>
      <address><time datetime="2019-11-11T08:35:07+00:00">11 Nov 2019, 08:35</time> by <a rel="author">Webnoviny</a></address>
      <p>11.11.2019 (Webnoviny.sk) – Najľudnatejší austrálsky štát Nový Južný Wales v pondelok vyhlásil výnimočný stav v súvislosti s lesnými požiarmi. Oheň si na severovýchode štátu od piatka vyžiadal tri životy, zničil vše 150 domov a spálil viac ako 850-tisíc hektárov lesov a poľnohospodárskej pôdy.</p>
      <p>Tamojšie úrady predpokladajú, že situácia bude v utorok ešte horšia. <i>„Katastrofické poveternostné podmienky môžu zapríčiniť to, že sa situácia môže veľmi rýchlo zmeniť,“</i> povedala novinárom v Sydney premiérka Gladys Berejiklian.</p>
      <p>Ako dodala, naposledy vyhlásili výnimočný stav v štáte v roku 2013, a to pre požiare v oblasti Modrých vrchov západne od Sydney.</p>
      <p>Viac k témam: <a href="https://www.webnoviny.sk/tag/lesny-poziar/"><u>lesný požiar</u></a><br/>Zdroj: Webnoviny.sk – <a href="https://www.webnoviny.sk/video-novy-juzny-wales-vyhlasil-vynimocny-stav-lesne-poziare-uz-usmrtili-niekolko-ludi/"><u>Video: Nový Južný Wales vyhlásil výnimočný stav, lesné požiare už usmrtili niekoľko ľudí</u></a> © SITA Všetky práva vyhradené.</p>
    </article>
  </body>
</html>