<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/khoroskop/astrolog-ne-si-otkazvayte-nishcho-v-tozi-den_news708574.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T08:16:00+00:00"/>
    <meta property="og:title" content="Астролог: Не си отказвайте нищо в този ден"/>
    <meta property="og:description" content="Добре е мъжете да направят подарък на своите жени"/>
  </head>
  <body>
    <article>
      <h1>Астролог: Не си отказвайте нищо в този ден</h1>
      <h2>Добре е мъжете да направят подарък на своите жени</h2>
      <address>
        <time datetime="2019-11-11T08:16:00+00:00">11 Nov 2019, 08:16</time>
      </address>
      <p>https://blitz.bg/layfstayl/khoroskop/astrolog-ne-si-otkazvayte-nishcho-v-tozi-den_news708574.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1550014442-shutterstock-1081163393.jpg"/>
        <figcaption>Снимка: Shutterstock</figcaption>
      </figure>
      <h3>26 слънчев ден – Свързан е с Процъфтяването и изобилието. Ден на придобивките и подаръците. Това прогнозира астрологът Ивелина Пенчева за tribune.bg.</h3>
      <p><b>Тотем</b> –  Бялата Мечка, символ на здраве, изобилие и процъфтяване.</p>
      <p>Ден за справедливост и подаръци от съдбата, в който можете да молите и да получавате помощ от Висшите сили, особено ако е свързано с увеличаване на благосъстоянието.<br/><br/><a href="https://jenata.blitz.bg/horoskop/nay-golemite-strakhove-na-razlichnite-zodii-sa-razkriti?pre=view&amp;cache=nocache"><b>Най-големите страхове на различните зодии са разкрити!</b></a><br/><br/>Днес даже най-простите и обикновени молби достигат до Небесата. Не си отказвайте нищо в този ден. Каквото ви хареса – вземайте го – то ви принадлежи. Не трябва да са ви чужди всички земни радости. Правете всичко с желание и от сърце.</p>
      <p>Поканете гости, срещнете се с приятели. Давайте подаръци на близките си, които ще доставят радост на вас и на тях, но не какво да е, а нещо, за което те отдавна са мечтали и много ще се зарадват, и тогава над вас ще се изсипе благодат за целия месец.<br/><br/>Добре е мъжете да направят подарък на своите жени, да им се възхищават и радват, да ги зарадват с някое подаръче, което да ги ощастливи. Нека да е малък, но полезен подарък.<br/><br/><a href="https://jenata.blitz.bg/horoskop/tezi-4-zodii-shche-si-zhiveyat-zhivota-na-stari-godini?pre=view&amp;cache=nocache"><b>Тези 4 зодии ще си живеят живота на стари години!</b></a></p>
      <p>Подходящо за сериозни мероприятия, за обработка на земята. Благоприятен ден за покупки, но да се купуват полезни неща, а не да се харчат излишни пари. Може да купувате повече неща и това, което ви привлича окото, дрехи, вещи за дома, храна.<br/><br/>Не трябва да се отвличате с любовни или семейни дела, които могат да намалят вашата работна активност. Може да пътувате по работа или за развлечение. За интимност денят не е много добър. Избягвайте съпружеските контакти. Благоприятно е само за зачатие на дете.</p>
      <p><b>Диета</b> – В този ден може да се яде всичко. Най-благоприятни са млечните продукти.</p>
      <p><b>Облекло</b> –  Добре е да се облечете в нови дрехи. Препоръчителни са златисти, бели и червени цветове. Избягвайте черни, сини и лилави тонове. Подходящо е да носите много бижута, камъни, пръстени.<br/><br/><a href="https://jenata.blitz.bg/horoskop/datata-vi-na-razhdane-razkriva-nepodozirani-neshcha-za-vas-po-tochna-e-i-ot-khoroskop?pre=view&amp;cache=nocache"><b>Датата ви на раждане разкрива неподозирани неща за вас - по-точна е и от хороскоп!</b></a><br/><br/>Жените трябва да се покажат в пълният си блясък, за да може мъжете да им се радват и възхищават. Трябва да сте красиви в този ден, а не небрежни и немарливи. Подходящо е да носите бял ахат, халцедон.</p>
      <p><b>Знамения</b> – Ако излезете от къщи и първият човек, когото срещнете, е с пълни чанти – приемете го като благоприятен знак за скорошни придобивки и благосъстояние. Ако срещнете човек с празни чанти – трудности и изпитания в близко време.</p>
      <p>Ако нещо изтървете или се загуби още сутринта – знак, че ще пропуснете нещо в този ден. Не е добре да изтървате пари.<br/><br/><a href="https://jenata.blitz.bg/horoskop/zhenite-ot-tezi-4-zodii-sa-kato-nezhni-tsvetya-i-se-nuzhdayat-ot-ogromni-grizhi?pre=view&amp;cache=nocache"><b>Жените от тези 4 зодии са като нежни цветя и се нуждаят от огромни грижи</b></a></p>
      <p>Да намерите пръстен или полускъпоценен камък – знак за това, че скоро ще си намерите компания.</p>
      <p><b>Сънища</b> – Хубаво е да имате много сънища. Всички сънища в този ден са свързани с имуществото. Да сънувате, че подстригвате косите си – знак за загуба и кражба. Пътуване или смяна на дома – начало на ново дело. Да се миете с вода – знак за клюки и измами.  </p>
      <p>
        <b>Числа на деня – 26, 52, 93 </b>
      </p>
    </article>
  </body>
</html>