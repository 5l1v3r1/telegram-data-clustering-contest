<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/stadia-interfaccia-gioco-google/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T08:20:00+00:00"/>
    <meta property="og:title" content="Stadia: compare una foto dell’interfaccia e di un gioco mai annunciato da Google"/>
    <meta property="og:description" content="Google Stadia sarà presto disponibile e ora è emersa l'immagine dell'interfaccia e di un gioco mai annunciato. Ecco tutti i dettagli."/>
  </head>
  <body>
    <article>
      <h1>Stadia: compare una foto dell’interfaccia e di un gioco mai annunciato da Google</h1>
      <address><time datetime="2019-11-11T08:20:00+00:00">11 Nov 2019, 08:20</time> by <a rel="author">Nicola Armondi</a></address>
      <p>G<a href="http://www.tomshw.it/videogioco/google-stadia/">oogle Stadia</a>, la piattaforma di Game Streaming del colosso di Mountain View, è sempre più vicina. <b>Sappiamo moltissimo del nuovo servizio, ma ancora non tutto.</b> Uno degli elementi che ancora non è stato svelato è, ad esempio, l’interfaccia. Tramite un video promozionale c’è stato modo di scorgere un dettaglio della versione mobile, ma ancora non sappiamo bene come sarà quella completa.</p>
      <p>Il sito 9to5Google, però, ha rilasciato una fotografia che ritrae quella che dovrebbe essere l’interfaccia: purtroppo si tratta solo di un angolo dello schermo, quindi ancora non abbiamo una visuale completa. La parte più interessante, però, è il fatto che sia possibile vedere <b>un gioco mai annunciato: Worm Game</b>. Inoltre, secondo quanto indicato, sarebbe disponibile unicamente per gli utenti Pro.</p>
      <figure>
        <img src="https://www.tomshw.it/images/images/2019/11/google-stadia-foto-leak-interfaccia-e-gioco-62096.jpg"/>
      </figure>
      <p>Leggi anche: <a href="https://www.tomshw.it/videogioco/final-fantasy-vii-remake-evocazioni/">Final Fantasy VII Remake, un breve video spiega come funzioneranno le evocazioni</a></p>
      <p>Per iniziare, specifichiamo che tutti i giocatori che hanno preordinato Google Stadia (tramite la Founder’s Edition e la Premier Edition) saranno Pro per tre mesi, quindi tutti dovrebbero poter accedere al gioco. La testata che ha condiviso l’immagine, però, specula che si tratti di <b>una demo, più che di un vero gioco</b>, il cui scopo sarebbe permetterci di testare il servizio per capire qual è la qualità della nostre connessione.</p>
      <p>Per il resto, possiamo vedere l’icona app di Rise of the Tomb Raider e uno sfondo di <a href="https://toms.it/Hjpu1">Red Dead Redemption 2</a>, di certo uno dei giochi di punta del servizio. Google Stadia sarà disponibile a partire dal 19 novembre 2019, ma in pratica dovremo attendere che venga spedito il nostro pacchetto preordine che contiene il Chromecast Ultra e lo Stadia Controller, oltre all’ovvia cavetteria. Vi ricordiamo anche che è da poco disponibile l’app mobile per Android dedicata a Google Stadia: potete trovarla <a href="http://www.tomshw.it/videogioco/google-stadia-app-android-download/">a questo indirizzo</a>.</p>
      <blockquote>Nella lista di giochi di Stadia c’è anche Borderlands 3, ma se non volete attendere potete acquistarlo subito su <a href="https://toms.it/lHe6b">Amazon</a>.</blockquote>
    </article>
  </body>
</html>