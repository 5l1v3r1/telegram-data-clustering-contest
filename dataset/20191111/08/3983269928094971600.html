<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/mes-de-3-200-000-espectadors-connecten-amb-tv3-que-lidera-amb-una-quota-del-20-9-un-diumenge-marcat-per-les-eleccions-generals/nota-de-premsa/2962460/"/>
    <meta property="og:site_name" content="CCMA"/>
    <meta property="article:published_time" content="2019-11-11T08:45:29+00:00"/>
    <meta property="og:title" content="Més de 3.200.000 espectadors connecten amb TV3, que lidera, amb una quota del 20,9%, un diumenge marcat per les eleccions generals"/>
    <meta property="og:description" content="TV3 va liderar l'audiència d'ahir, amb una quota del 20,9%, a gairebé 12 punts de la segona classificada. Els cinc programes més vistos van ser de la cadena, en un diumenge marcat per les eleccions generals. Lideren la franja tots els programes, des d'&quot;E19:El compte enrere&quot; fins a &quot;E19: l'anàlisi&quot;. El 3/24 fa el seu millor resultat des de l'1 d'octubre del 2017"/>
  </head>
  <body>
    <article>
      <h1>Més de 3.200.000 espectadors connecten amb TV3, que lidera, amb una quota del 20,9%, un diumenge marcat per les eleccions generals</h1>
      <h2>TV3 va liderar l'audiència d'ahir, amb una quota del 20,9%, a gairebé 12 punts de la segona classificada. Els cinc programes més vistos van ser de la cadena, en un diumenge marcat per les eleccions generals. Lideren la franja tots els programes, des d'"E19:El compte enrere" fins a "E19: l'anàlisi". El 3/24 fa el seu millor resultat des de l'1 d'octubre del 2017</h2>
      <address><time datetime="2019-11-11T08:45:29+00:00">11 Nov 2019, 08:45</time> by <a rel="author">CCMA</a></address>
      <p>Ahir, TV3 va tornar a ser la cadena més vista a Catalunya, amb una quota del 20,9%, a 11,7 punts de la segona classificada. Una vegada més, els catalans escullen la cadena pública catalana per informar-se, en un dia marcat per les eleccions generals. En el conjunt del dia, TV3 va obtenir una audiència acumulada de 3.237.000 espectadors. I des d'"E19: el compte enrere" fins a "E19: l'anàlisi", tots els programes van ser líders de la franja.</p>
      <p>Els cinc espais més vistos del rànquing van ser de la cadena, amb l'"E19: els resultats" en primer lloc, amb una quota del 38,7% i 1.239.000 espectadors; el programa més vist de l'any, després del mateix programa del 28 d'abril. A més, va tenir una audiència acumulada de 2.446.000 espectadors.</p>
      <p>El segon lloc va ser per a "E19: el sondeig de TV3", amb una quota del 31,1% i 825.000 espectadors. El va seguir "E19: les reaccions", amb 780.000 espectadors i una quota del 33,8%. El "TN cap de setmana migdia" va ocupar el quart lloc, amb 553.000 espectadors i un 32% de quota.</p>
      <p>"E19: el compte enrere" va ser cinquè, amb 436.000 espectadors i una quota del 20,3%. I el setè lloc el va ocupar "E19: l'anàlisi", amb una quota del 27,2% i 314.000 espectadors.</p>
      <p>El canal 3/24, amb una quota del 6,1%, va fer el seu millor resultat des de l'1 d'octubre del 2017.</p>
      <p>
        <b>Audiències digitals</b>
      </p>
      <p>El portal de la CCMA va tenir ahir una audiència de 430.500 usuaris únics, un 4% més que el dia de les eleccions generals del 28A. I és més del doble de l'audiència registrada els dies de les eleccions generals del 2015 i el 2016.</p>
      <p>138.000 usuaris únics van seguir ahir en directe els especials electorals de TV3 i Catalunya Ràdio a través dels mitjans digitals de la CCMA. 123.000 van veure l'emissió en directe de TV3 i 15.300 van escoltar l'emissió de Catalunya Ràdio.</p>
      <p>El 324.cat, la secció de notícies del portal, va registrar 230.000 usuaris únics, un 4% més que a les eleccions del 28A.</p>
      <p>Des de l'inici de la campanya, 450.000 usuaris únics han accedit als continguts sobre les eleccions als mitjans digitals de la CCMA.</p>
      <p>I pel que fa a les xarxes socials, ahir es van enviar 17.500 missatges a Twitter amb l'etiqueta #10NTV3 i 3.760 amb l'etiqueta #10Ncatradio.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>