<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-shiv-sena-mp-arvind-sawant-resignation-as-union-minister-for-heavy-industries-and-public-enterprises-2843154.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:25:25+00:00"/>
    <meta property="og:title" content="शिवसेना के मंत्री अरविंद सावंत ने इस्तीफा देने के बाद कहा-ठाकरे परिवार जो जुबान देता है उसे पूरा करता है"/>
    <meta property="og:description" content="केंद्रीय मंत्रिमंडल में शिवसेना के एकमात्र मंत्री अरविंद सावंत ने सोमवार को मंत्री पद से इस्तीफा देने के बाद कहा कि बीजेपी-एनसीपी को लोकसभा और महाराष्ट्र में जनादेश मिला था। गठबंधन टूटने की..."/>
  </head>
  <body>
    <article>
      <h1>शिवसेना के मंत्री अरविंद सावंत ने इस्तीफा देने के बाद कहा-ठाकरे परिवार जो जुबान देता है उसे पूरा करता है</h1>
      <address><time datetime="2019-11-11T08:25:25+00:00">11 Nov 2019, 08:25</time> by <a rel="author">नई दिल्ली, लाइव हिन्दुस्तान टीम</a></address>
      <p>केंद्रीय मंत्रिमंडल में शिवसेना के एकमात्र मंत्री अरविंद सावंत ने सोमवार को मंत्री पद से इस्तीफा देने के बाद कहा कि बीजेपी-एनसीपी को लोकसभा और महाराष्ट्र में जनादेश मिला था। गठबंधन टूटने की बात पर बोले, चुनाव से पहले अमित शाह ने उद्धव ठाकरे से मुलाकात हुई थी। तब 50:50 प्रतिशत सीटों पर चुनाव लड़ने और मंत्री पद बांटने का समझौता हुआ था लेकिन बीजेपी ने कहा है कि ऐसी कोई बात ही नहीं हुई। यह उद्धव को झूठा साबित करने की कोशिश की गई। उन्होंने कहा कि ठाकरे परिवार जो जुबान देता है उसे पूरा करता है। करार संभाला नहीं इसके चलते गठबंधन टूटा है। प्रधानमंत्री को मैंने त्याग पत्र दे दिया है। उन्होंने कहा कि मैंने प्रधानमंत्री से मिलने का समय मांगा था पर पीएमओ ने नहीं दिया। इसके बाद मैं उनके कार्यालय में इस्तीफा देकर आ गया। अरविंद सावंत केंद्रीय भारी उद्योग मंत्री थे।</p>
      <p>सावंत ने सोमवार को इस्तीफे का ऐलान करते हुए कई ट्वीट कर कहा कि लोकसभा चुनाव से पहले भारतीय जनता पार्टी (भाजपा)-शिवसेना के बीच सत्ता साझेदारी को लेकर एक समझौता हुआ था। सावंत ने कहा, “दोनों पक्षों ने यह स्वीकार किया था, लेकिन इससे इंकार कर शिवसेना को झूठा बताने की कोशिश की गई। यह चौंकाने वाला है और राज्य के स्वाभिमान पर धब्बा है।”</p>
      <p>उन्होंने महाराष्ट्र भाजपा पर समझौता तोड़ने के लिए झूठ का सहारा लेने का आरोप लगाया। सावंत ने कहा, “झूठ के ऐसे माहौल में मुझे केंद्रीय मंत्रिमंडल में क्यों बने रहना चाहिए? महाराष्ट्र में सरकार बनाने को लेकर भाजपा और शिवसेना के बीच पिछले 18 दिनों से चल रहे विवाद के बाद सावंत ने ट्वीट कर अपनी योजनाएं बताई हैं।</p>
      <p>भाजपा की प्रदेश इकाई ने रविवार को राज्यपाल बी.एस. कोश्यारी को सूचित कर दिया कि वह सरकार नहीं बना सकती है, हालांकि चुनाव पूर्व बने गठबंधन में पूर्ण बहुमत प्राप्त कर लिया था। अब राज्यपाल ने प्रदेश की दूसरी सबसे बड़ी पाटीर् शिवसेना को सरकार बनाने और सोमवार शाम तक जवाब देने के लिए आमंत्रित किया है।</p>
    </article>
  </body>
</html>