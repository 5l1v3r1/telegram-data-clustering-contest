<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/alibaba-pribra-12-mlrd-dolara-pechalba-za-chas-406416.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T08:22:04+00:00"/>
    <meta property="og:title" content="Алибаба прибра 12 млрд. долара печалба за час"/>
    <meta property="og:description" content="Гигантът стартира кампанията си &quot;Ден на самотните сърца&quot;"/>
  </head>
  <body>
    <article>
      <h1>Алибаба прибра 12 млрд. долара печалба за час</h1>
      <address><time datetime="2019-11-11T08:22:04+00:00">11 Nov 2019, 08:22</time> by <a rel="author">Редактори</a></address>
      <p>Китайският гигант в онлайн търговията Алибаба (Alibaba) съобщи днес, че е реализирал продажби в размер на 84 милиарда юана (12 милиарда долара) през първия час от кампанията си "Ден на самотните сърца", предаде Ройтерс.</p>
      <p>Това е с 22 процента повече от продадените стоки през първия час на миналогодишната акция. Тогава продажбите за целия ден бяха в размер на 30 милиарда долара.</p>
      <p>"Денят на самотните сърца" е кампания, сходна на "Черния петък" и "Киберпонеделника" в САЩ и е най-голямото събитие в света на онлайн продажбите. Името му идва от датата 11.11, в която четирите единици символизират хората без партньор в живота.</p>
      <p>Замислен като протест срещу традиционните празници, концентрирани около двойките, "Денят на самотните сърца" дава възможност на потребителите да накупят подаръци за самите себе си, предлагайки им големи намаления.</p>
    </article>
  </body>
</html>