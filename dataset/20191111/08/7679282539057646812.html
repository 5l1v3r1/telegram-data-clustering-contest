<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-karnataka-premier-league-match-fixing-me-internation-bookie-sayyam-ko-girftar-kiya-2843177.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:59:18+00:00"/>
    <meta property="og:title" content="KPL मैच फिक्सिंग: अंतरराष्ट्रीय सट्टेबाज को किया गिरफ्तार"/>
    <meta property="og:description" content="कर्नाटक प्रीमियर लीग (केपीएल) मैच फिक्सिंग के मामले में रविवार को एक कथित अंतरराष्ट्रीय सट्टेबाज गिरफ्तार किया गया। पुलिस ने यह जानकारी दी। पुलिस ने बताया कि हरियाणा का रहने वाला सय्याम वेस्टइंडीज..."/>
  </head>
  <body>
    <article>
      <h1>KPL मैच फिक्सिंग: अंतरराष्ट्रीय सट्टेबाज को किया गिरफ्तार</h1>
      <address><time datetime="2019-11-11T08:59:18+00:00">11 Nov 2019, 08:59</time> by <a rel="author">एजेंसी, बेंगलुरु</a></address>
      <p>कर्नाटक प्रीमियर लीग (केपीएल) मैच फिक्सिंग के मामले में रविवार को एक कथित अंतरराष्ट्रीय सट्टेबाज गिरफ्तार किया गया। पुलिस ने यह जानकारी दी। पुलिस ने बताया कि हरियाणा का रहने वाला सय्याम वेस्टइंडीज भाग गया था, जिसके बाद उसके खिलाफ सर्कुलर जारी किया गया था। सय्याम के शनिवार को भारत पहुंचते ही केंद्रीय अपराध शाखा ने उसे गिरफ्तार कर दिया। </p>
      <p>आरोप है कि सय्याम ने मैच फिक्स करने के लिए मशहूर ड्रमर भवेश बाफना से संपर्क किया था। उसके कहने पर बाफना ने कथित तौर पर बेलारी टस्कर्स के गेंदबाज भवेश गुलेचा को रिश्वत देने की कोशिश की थी। </p>
      <h3>
        <a href="https://www.livehindustan.com/cricket/story-india-vs-bangladesh-yuzvendra-chahal-ne-jab-deepak-chahar-ko-sareaam-kah-diya-besharam-2843152.html">Ind vs Ban: दीपक चाहर को सरेआम जब बेशरम बोल गए युजवेंद्र चहल- देखें Video</a>
      </h3>
      <h3>
        <a href="https://www.livehindustan.com/cricket/story-sam-billings-pulls-off-ms-dhoni-like-run-out-ross-taylor-in-5th-england-vs-new-zealand-t20i-watch-video-2843140.html">VIDEO: सैम बिलिंग्स बने 'धौनी', बिना देखे विकेट पर दे मारी गेंद</a>
      </h3>
      <p>इससे पहले कर्नाटक प्रीमियर लीग में पैसे लेकर सट्टेबाजी के आरोप में फंसे दो खिलाड़ियों को सात दिन की पुलिस हिरासत में भेज दिया गया है। एक अधिकारी ने यह जानकारी दी थी बेंगलुरु क्राइम ब्रांच के सहायक पुलिक अधिक्षक (एसीपी) एस.एम. नागराज ने कहा था, “स्थानीय अदालत ने गुरुवार को सी.एम. गौतम और अबर काजी जो बेलारी टस्कर्स से खेलते हैं उन्हें 13 नवंबर तक के लिए पुलिस हिरासत में भेज दिया है जहां उनसे उनके ऊपर लगे आरोपों को लेकर पूछताछ की जाएगी।”</p>
      <p>गौतम और उनके साथी काजी को गुरुवार को भारीतय दंड संहिता की धारा 420 के तहत गिरफ्तार किया गया है। केपीएल की टीम बेंगलुरु ब्लास्टर्स के बल्लेबाज निशांत सिंह शेखावत को बुधवार को बुकी के साथ संबंध रखने और टीम के गेंदबाजी कोच एन.विनु प्रसाद से खिलाड़ियों को फिक्स करने के संबंध बात करने को लेकर गिरफ्तार किया गया था।</p>
    </article>
  </body>
</html>