<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/alzheimer-il-12-a-messina-un-caffe-insieme.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T08:14:41+00:00"/>
    <meta property="og:title" content="Alzheimer: il 12 a Messina “Un caffè insieme”"/>
    <meta property="og:description" content="L'incontro, organizzato dall'ARiAD sarà alla Feltrinelli dalle 17 .30 alle 19."/>
  </head>
  <body>
    <article>
      <h1>Alzheimer: il 12 a Messina “Un caffè insieme”</h1>
      <address><time datetime="2019-11-11T08:14:41+00:00">11 Nov 2019, 08:14</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>L'incontro, organizzato dall'ARiAD sarà alla Feltrinelli dalle 17 .30 alle 19.</i>
      </p>
      <p>Messina – L’Associazione per il Supporto e la Ricerca sull’Alzheimer e le Demenze ( <b>ARiAD-Onlus</b> ) organizza per <b>martedì 12 novembre</b>   dalle ore 17.30 alle ore 19.00, un incontro dal titolo “<b> un caffè insieme</b> “, presso i locali  della  Libreria “ Feltrinelli point “ in  Via Ghibellina n.32 .</p>
      <h3>Ottica psico-riabilitativa</h3>
      <p>E’ un’attività nuova, diretta a persone con demenza , ai loro familiari ed ai caregivers. Accanto a loro ci saranno figure professionali esperte, per la conduzione dell’evento in ottica psico-riabilitativa e privilegiare momenti di socializzazione.</p>
      <h3>Il programma</h3>
      <p>Interverranno, oltre alle note conduttrici, la Dott.ssa Foti, nota musicoterapeuta con la Dott.ssa Erika La Fauci,affermata musicista e l’Avv. Carmen Agnello che si cimenterà sugli aspetti legali ed assistenziali. Ci saranno attività volte a favorire l’orientamento e la gestione emozionale tramite momenti musicali. Ciò aiuterà i<b> malati d’Alzheimer </b>a sentirsi meno soli , ad incrementare le proprie abilità ed i familiari a “staccare la spina“ dalla faticosa routine quotidiana.</p>
      <p>Tutte le attività destinate al paziente hanno come scopo la stimolazione delle capacità cognitive e l’incremento delle abilità relazionali e comunicative. Caregivers e familiari invece avranno la possibilità di confrontarsi con le psicologhe e le neurologhe dell’associazione, traendone i dovuti benefici.</p>
      <h3>I dati</h3>
      <p>Nel mondo attualmente ci sono circa 47 milioni di pazienti affetti da demenza. In Italia, a livello statistico, i pazienti affetti da Alzheimer sono circa 800 mila, dei quali  36 mila in Sicilia e circa 3800 a Messina e provincia.</p>
      <h3>L’associazione</h3>
      <p>L’ARiAD-Onlus è l’ unica associazione di volontariato su Messina che da circa dieci anni si interessa dei malati d’Alzheimer. Agisce sul territorio messinese con finalità di solidarietà sociale rivolte principalmente alle persone affette da questa particolare malattia ed ai loro familiari.</p>
      <p>Per informazioni relative alle finalità, ai servizi ed alle attività organizzate è possibile contattare l’ARiAD all’indirizzo e-mail <a href="mailto:ariadmessina@tiscali.it">ariadmessina@tiscali.it</a></p>
    </article>
  </body>
</html>