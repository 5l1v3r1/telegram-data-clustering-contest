<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/zvilnennya-mazura-z-pid-areshtu-v-polshhi-tse-lyshe-polovyna-shlyahu-deshhytsya/"/>
    <meta property="og:site_name" content="Рубрика"/>
    <meta property="article:published_time" content="2019-11-11T08:52:19+00:00"/>
    <meta property="og:title" content="Звільнення Мазура з-під арешту в Польщі – це лише половина шляху, - Дещиця"/>
    <meta property="og:description" content="Звільнення громадянина України Ігоря Мазура з-під арешту в Польщі – це лише половина шляху, заявив посол України у Польщі Андрій Дещиця. “Далі за нами клопітка робота і боротьба за те, щоб Ігор повернувся в Україну і щоб Росія перестала використовувати інструмент Інтерполу для пошуку тих людей, які їй невигідні або які є її ворогами. Це […]"/>
  </head>
  <body>
    <article>
      <h1>Звільнення Мазура з-під арешту в Польщі – це лише половина шляху, - Дещиця</h1>
      <address><time datetime="2019-11-11T08:52:19+00:00">11 Nov 2019, 08:52</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/Mazur-Igor-620x420-c-1.jpg"/>
      </figure>
      <p>
        <b>
          <b>Звільнення громадянина України Ігоря Мазура з-під арешту в Польщі – це лише половина шляху, заявив посол України у Польщі Андрій Дещиця.</b>
        </b>
      </p>
      <p>“Далі за нами клопітка робота і боротьба за те, щоб Ігор повернувся в Україну і щоб Росія перестала використовувати інструмент Інтерполу для пошуку тих людей, які їй невигідні або які є її ворогами.</p>
      <p>Це невеличка, проміжна перемога. Це, власне, спільними зусиллями нам вдалося отримати таку невеличку перемогу”, – прокоментував посол  <a href="https://www.radiosvoboda.org/a/news-ihor-mazur/30263830.html">“Радіо Свобода”</a>.</p>
      <p>На сьогодні невідома дата проведення першого судового засіданні у справі по суті.</p>
      <p>“Це залежатиме від знайомства зі справою польських правоохоронних органів. Ми будемо робити все можливе, щоб воно відбулося якнайшвидше і цю справу закрити якнайшвидше”.</p>
      <p>“Я радий, що Ігор є на волі, що він у безпеці в генеральному консульстві у Любліні – і наші консули ним опікуватимуться і надаватимуть всіляку допомогу”, – додав Дещиця.</p>
      <p>До завершення судового процесу щодо екстрадиції українця до Росії чи відмови в ній Ігор Мазур перебуватиме у Польщі на поруках генерального консула України у Любліні Василя Павлюка.</p>
      <p>
        <a href="https://rubryka.com/2019/11/10/stara-yevropa-pochynaye-domovlyatysya-z-rosiyeyu-mazur-rozpoviv-podrobytsi-svogo-zatrymannya-u-polshhi/">Мазур розповів подробиці свого затримання у Польщі: </a>
        <a href="https://rubryka.com/2019/11/10/stara-yevropa-pochynaye-domovlyatysya-z-rosiyeyu-mazur-rozpoviv-podrobytsi-svogo-zatrymannya-u-polshhi/">Стара Європа починає домовлятися з Росією.</a>
      </p>
    </article>
  </body>
</html>