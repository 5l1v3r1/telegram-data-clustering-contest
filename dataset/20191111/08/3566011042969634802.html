<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546324.html/%D8%AA%D8%A7%D8%AB%DB%8C%D8%B1-%D9%85%D9%86%D9%81%DB%8C-%D8%AE%D9%88%D8%A7%D8%A8-%DA%A9%D9%85-%D8%A8%D8%B1-%D8%B3%D9%84%D8%A7%D9%85%D8%AA-%D8%A7%D8%B3%D8%AA%D8%AE%D9%88%D8%A7%D9%86-%D9%87%D8%A7%DB%8C-%D8%B2%D9%86%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T08:29:00+00:00"/>
    <meta property="og:title" content="تاثیر منفی خواب کم بر سلامت استخوان‌های زنان"/>
    <meta property="og:description" content="مطالعات نشان می‌دهد خواب ناکافی با ریسک بالاتر داشتن تراکم استخوانی پایین‌تر و ابتلا به پوکی استخوان مرتبط است."/>
  </head>
  <body>
    <article>
      <h1>تاثیر منفی خواب کم بر سلامت استخوان‌های زنان</h1>
      <address>
        <time datetime="2019-11-11T08:29:00+00:00">11 Nov 2019, 08:29</time>
      </address>
      <p>مطالعات نشان می‌دهد خواب ناکافی با ریسک بالاتر داشتن تراکم استخوانی پایین‌تر و ابتلا به پوکی استخوان مرتبط است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پوکی استخوان بیماری‌ای است که در آن، تضعیف استخوان‌ها موجب افزایش ریسک شکستگی استخوان می‌شود.</p>
      <p>«هیدر اوچز بالکوم»، سرپرست تیم تحقیق از دانشگاه بافالو آمریکا، در این باره می‌گوید: «مطالعه ما بیانگر این است که خواب ناکافی ممکن است تاثیر منفی بر سلامت استخوان‌ها داشته باشد.»   محققان در مطالعه خود بر روی ۱۱،۰۸۴ زن در سنین بعد از یائسگی دریافتند آن‌هایی که ۵ ساعت یا کمتر در طول شب می‌خوابیدند در مقایسه با زنانی که ۷ ساعت در شب می‌خوابیدند، در چهار نقطه (کل بدن، کل لگن، گردن و ستون فقرات) دارای تراکم استخوانی کمتری بودند. محققان مشاهده کردند زنانی که ۵ ساعت یا کمتر در شب می‌خوابیدند ۲۲ درصد بیشتر با ریسک بالاتر تراکم استخوانی پایین‌تر در لگن و ۶۳ درصد با احتمال بیشتر پوکی استخوان در لگن روبرو بودند. نتایج مشابهی هم در قسمت ستون فقرات مشاهده شد. محققان بر داشتن ۷ ساعت یا بیشتر خواب در شب به منظور حفظ سلامت جسم و روان تاکید دارند.   منبع: مهر   انتهای پیام/</p>
    </article>
  </body>
</html>