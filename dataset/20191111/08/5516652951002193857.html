<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425535/xylokophse-agria-th-syzygo-toy-allodapos-sto-nhsi-ths-kw"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T08:25:01+00:00"/>
    <meta property="og:title" content="Ξυλοκόπησε άγρια τη σύζυγό του αλλοδαπός στο νησί της Κω"/>
    <meta property="og:description" content="Στο εδώλιο του Μικτού Ορκωτού Δικαστηρίου Ρόδου θα καθίσει αύριο αλλοδαπός από το Ιράκ που κατηγορείται ότι έδεσε τη γυναίκα του, τη χτύπησε και στη συνέχεια τη βίασε!"/>
  </head>
  <body>
    <article>
      <h1>Ξυλοκόπησε άγρια τη σύζυγό του αλλοδαπός στο νησί της Κω</h1>
      <address>
        <time datetime="2019-11-11T08:25:01+00:00">11 Nov 2019, 08:25</time>
      </address>
      <p>
        <b>Στο εδώλιο του Μικτού Ορκωτού Δικαστηρίου Ρόδου θα καθίσει αύριο αλλοδαπός από το Ιράκ που κατηγορείται ότι έδεσε τη γυναίκα του, τη χτύπησε και στη συνέχεια τη βίασε!</b>
      </p>
      <p>Συγκεκριμένα, σε βάρος του αλλοδαπού έχουν ασκηθεί ποινικές διώξεις για βιασμό κατ’ εξακολούθηση, ενδοοικογενειακή σωματική βλάβη και παράνομη κατακράτηση και η υπόθεσή του αυτή, έχει προσδιοριστεί να εκδικαστεί αύριο στο Μικτό Ορκωτό Δικαστήριο Ρόδου.<br/>Σύμφωνα με το παραπεμπτικό βούλευμα του Συμβουλίου Πλημμελειοδικών Κω, η υπόθεση πήρε το δρόμο της δικαιοσύνης μετά από καταγγελία που έκανε η αλλοδαπή σε βάρος του συζύγου της.</p>
      <p>Συγκεκριμένα, ο Ιρακινός κατηγορείται ότι στις 27 Οκτωβρίου 2017 βρισκόμενος σε δωμάτιο ξενοδοχείου στην Κω μαζί με τη σύζυγό του, τη χτύπησε με τα χέρια και με κλωτσιές με αποτέλεσμα να της προκαλέσει σωματική βλάβη, ο ίδιος δε αφού της έδεσε τα χέρια τη χτύπησε με τη γροθιά του στον αριστερό ώμο και τρυπώντας το αριστερό της χέρι με σύριγγα, στη συνέχεια τη βίασε.</p>
      <p>Μετά την καταγγελία από την αλλοδαπή, ασκήθηκαν ποινικές διώξεις σε βάρος του συζύγου της σε βαθμό κακουργήματος για τις θα κληθεί να λογοδοτήσει αύριο στο δικαστήριο.</p>
      <p>Σημειώνεται πως μέχρι την έκδοση του παραπεμπτικού βουλεύματος ο αλλοδαπός κατηγορούμενος διέφευγε τη σύλληψη.</p>
    </article>
  </body>
</html>