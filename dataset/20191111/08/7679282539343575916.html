<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-indian-test-players-in-bengaluru-me-pink-ball-se-practice-shuru-ki-2843145.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:21:57+00:00"/>
    <meta property="og:title" content="INDvsBAN: भारतीय टेस्ट स्पेशलिस्ट ने बेंगलुरु में गुलाबी गेंद से शुरू की प्रैक्टिस"/>
    <meta property="og:description" content="India vs Banglades, Test Series: चेतेश्वर पुजारा, सलामी बल्लेबाज मयंक अग्रवाल सहित भारतीय टेस्ट टीम के खिलाड़ियों ने दिन-रात टेस्ट में इस्तेमाल होने वाली गुलाबी गेंद से चिन्नास्वामी स्टेडियम में..."/>
  </head>
  <body>
    <article>
      <h1>INDvsBAN: भारतीय टेस्ट स्पेशलिस्ट ने बेंगलुरु में गुलाबी गेंद से शुरू की प्रैक्टिस</h1>
      <address><time datetime="2019-11-11T08:21:57+00:00">11 Nov 2019, 08:21</time> by <a rel="author">एजेंसी,बेंगलुरु</a></address>
      <p><b>India vs Banglades, Test Series: </b>चेतेश्वर पुजारा, सलामी बल्लेबाज मयंक अग्रवाल सहित भारतीय टेस्ट टीम के खिलाड़ियों ने दिन-रात टेस्ट में इस्तेमाल होने वाली गुलाबी गेंद से चिन्नास्वामी स्टेडियम में अभ्यास किया। भारतीय टीम बांग्लादेश के खिलाफ कोलकाता के ईडन गार्डन्स में 22 नवंबर से अपना पहला दिन-रात्रि टेस्ट मैच खेलेगी। सीमित ओवरों की टीम में शामिल खिलाड़ी बांग्लादेश के खिलाफ टी-20 सीरीज में व्यस्त है। </p>
      <p>पुजारा और मयंक के अलावा उप-कप्तान अजिंक्य रहाणे, हरफनमौला रवींद्र जडेजा और हनुमा विहारी के साथ-साथ तेज गेंदबाज मोहम्मद शमी और ईशांत शर्मा ने राष्ट्रीय क्रिकेट अकादमी (एनसीए) की नेट पर गुलाबी गेंद से अभ्यास किया।</p>
      <p>ये सीनियर खिलाड़ी पिछले कुछ दिनों से एनसीए के निदेशक और पूर्व कप्तान राहुल द्रविड़ की देखरेख में एनसीए में अभ्यास कर रहे है। ये सभी खिलाड़ी सैयद मुश्ताक अली टी20 टूर्नामेंट में नहीं खेल रहे है। </p>
      <h3>
        <a href="https://www.livehindustan.com/cricket/story-sam-billings-pulls-off-ms-dhoni-like-run-out-ross-taylor-in-5th-england-vs-new-zealand-t20i-watch-video-2843140.html">VIDEO: सैम बिलिंग्स बने 'धौनी', बिना देखे विकेट पर दे मारी गेंद</a>
      </h3>
      <h3>
        <a href="https://www.livehindustan.com/cricket/story-virat-kohli-anushka-sharma-bhutan-mein-anushka-sharma-ne-share-ki-ye-cute-photos-2843136.html">खत्म होने वाला है विराट का ब्रेक, अनुष्का शर्मा ने शेयर की Cute Photos</a>
      </h3>
      <p>गुलाबी गेंद से अभ्यास से खिलाड़ियों को दिन-रात्रि टेस्ट में मिलनी वाली चुनौती के बारे में पता चलेगा। दूधिया रोशनी में गेंद पर नजर रखने के साथ गेंदबाजों को रिवर्स स्विंग और स्पिन पर नियंत्रण रखना चुनौतीपूर्ण होगा। </p>
      <p>कप्तान विराट कोहली भी जल्द ही टेस्ट टीम के खिलाड़ियों के साथ जुड़ेंगे। स्टार स्पोर्ट्स ने भारत और बांग्लादेश के बीच खेले गए तीसरे टी20 मैच के दौरान खिलाड़ियों के अभ्यास के वीडियो को दिखाया था।</p>
    </article>
  </body>
</html>