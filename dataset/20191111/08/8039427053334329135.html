<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952072"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T08:21:12+00:00"/>
    <meta property="og:title" content="కేంద్ర మంత్రి పదవికి శివసేన ఎంపీ సావంత్ రాజీనామా"/>
    <meta property="og:description" content="ADVT న్యూఢిల్లీ : కేంద్ర మంత్రి పదవికి శివసేన ఎంపీ అరవింద్ సావంత్ రాజీనామా చేశారు. ప్రస్తుత పరిణామాల నేపథ్యంలో తాము కేంద్ర కేబినెట్‌లో కొనసాగలేమని ఆయన స్పష్టం చేశారు. మహారాష్ట్ర పరిణామాలపై కొందరు లేనిపోని దుష్ప్రచారాలు చేస్తున్నారని, శివసేనదే సరైన నిర్ణయమని ఆయన స్పష్టం చేశారు. తన రాజీనామా విషయంపై సోమవారం ఉదయం 11 గంటల ప్రాంతంలో అరవింద్ మీడియా సమావేశాన్ని నిర్వహించనున్నారు. 50:50 ఫార్ములా ప్రకారం సీఎం పదవిని పంచుకోవాల్సిందేనని శివసేన భీష్మించుకుంది. దీంతో కొన్ని రోజులుగా మహారాష్ట్ర రాజకీయాల్లో ప్రతిష్టంభన నెలకొంది.  ఎన్నికల్లో అతిపెద్ద పార్టీగా బీజేపీ అవతరించడంతో గవర్నర్ కోషియార్ ప్రభుత్వ ఏర్పాటుకు ఆ పార్టీని ఆహ్వానించారు. అయితే తమ మిత్రపక్షమైన శివసేన అంగీకరించడం లేదని, తమవద్ద తగిన సంఖ్యా బలం లేదని బీజేపీ గవర్నర్‌కు తేల్చి చెప్పేసింది. దీంతో బీజేపీ, శివసేన కూటమికి బీటలు వారింది. ఈ నేపథ్యంలో కేంద్రమంత్రి పదవిలో కొనసాగుతున్న శివసేన ఎంపీ అరవింద్ సావంత్ తన కేబినెట్ మంత్రి పదవికి రాజీనామా చేశారు."/>
  </head>
  <body>
    <article>
      <h1>కేంద్ర మంత్రి పదవికి శివసేన ఎంపీ సావంత్ రాజీనామా</h1>
      <address>
        <time datetime="2019-11-11T08:21:12+00:00">11 Nov 2019, 08:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ :</b> కేంద్ర మంత్రి పదవికి శివసేన ఎంపీ అరవింద్ సావంత్ రాజీనామా చేశారు. ప్రస్తుత పరిణామాల నేపథ్యంలో తాము కేంద్ర కేబినెట్‌లో కొనసాగలేమని ఆయన స్పష్టం చేశారు. మహారాష్ట్ర పరిణామాలపై కొందరు లేనిపోని దుష్ప్రచారాలు చేస్తున్నారని, శివసేనదే సరైన నిర్ణయమని ఆయన స్పష్టం చేశారు. తన రాజీనామా విషయంపై సోమవారం ఉదయం 11 గంటల ప్రాంతంలో అరవింద్ మీడియా సమావేశాన్ని నిర్వహించనున్నారు. 50:50 ఫార్ములా ప్రకారం సీఎం పదవిని పంచుకోవాల్సిందేనని శివసేన భీష్మించుకుంది. దీంతో కొన్ని రోజులుగా మహారాష్ట్ర రాజకీయాల్లో ప్రతిష్టంభన నెలకొంది.  ఎన్నికల్లో అతిపెద్ద పార్టీగా బీజేపీ అవతరించడంతో గవర్నర్ కోషియార్ ప్రభుత్వ ఏర్పాటుకు ఆ పార్టీని ఆహ్వానించారు. అయితే తమ మిత్రపక్షమైన శివసేన అంగీకరించడం లేదని, తమవద్ద తగిన సంఖ్యా బలం లేదని బీజేపీ గవర్నర్‌కు తేల్చి చెప్పేసింది. దీంతో బీజేపీ, శివసేన కూటమికి బీటలు వారింది. ఈ నేపథ్యంలో కేంద్రమంత్రి పదవిలో కొనసాగుతున్న శివసేన ఎంపీ అరవింద్ సావంత్ తన కేబినెట్ మంత్రి పదవికి రాజీనామా చేశారు.</p>
    </article>
  </body>
</html>