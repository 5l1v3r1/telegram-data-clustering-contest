<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-la-liga-lionel-messi-ne-cristiano-ronaldo-ki-hat-trick-record-ki-barabri-ki-2843166.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T08:42:52+00:00"/>
    <meta property="og:title" content="ला लिगा: मेसी ने रोनाल्डो के हैट्रिक रिकॉर्ड की बराबरी की"/>
    <meta property="og:description" content="स्पेनिश क्लब एफसी बार्सिलोना के लिए खेलने वाले महान खिलाड़ी लियोनल मेसी ने ला लिगा में सबसे ज्यादा हैट्रिक लगाने के क्रिस्टियानो रोनाल्डो के रिकॉर्ड की बराबरी कर ली है। मेसी ने सेल्टा वीगो के खिलाफ..."/>
  </head>
  <body>
    <article>
      <h1>ला लिगा: मेसी ने रोनाल्डो के हैट्रिक रिकॉर्ड की बराबरी की</h1>
      <address><time datetime="2019-11-11T08:42:52+00:00">11 Nov 2019, 08:42</time> by <a rel="author">एजेंसी,बार्सिलोना</a></address>
      <p>स्पेनिश क्लब एफसी बार्सिलोना के लिए खेलने वाले महान खिलाड़ी लियोनल मेसी ने ला लिगा में सबसे ज्यादा हैट्रिक लगाने के क्रिस्टियानो रोनाल्डो के रिकॉर्ड की बराबरी कर ली है। मेसी ने सेल्टा वीगो के खिलाफ खेले गए लीग के 12वें दौर के मैच में दमदार हैट्रिक लगाई। उनके शानदार प्रदर्शन के दम पर बार्सिलोना ने 4-1 से पराजित किया। युएफा के अनुसार, लीग में मेसी की यह 34वीं हैट्रिक थी। इसी के साथ उन्होंने लीग में सबसे ज्यादा हैट्रिक लगाने के पुर्तगाल के करिश्माई खिलाड़ी रोनाल्डो की बराबरी कर ली है।</p>
      <p>इटली के चैम्पियन क्लब जुवेंतस में जाने से पहले रोनाल्डो ने रियल मेड्रिड के लिए दमदार प्रदर्शन करते हुए 34 हैट्रिक लगाई थी। हालांकि, देश और क्लब के लिए हैट्रिक लगाने के मामले में रोनाल्डो अभी भी ऊपर खड़े हैं। </p>
      <p>रोनाल्डो ने अबतक कुल 54 हैट्रिक लगाई है जबकि मेसी ने अर्जेंटीना और अपने क्लब के लिए कुल मिलकार 52 हैट्रिक लगा चुके हैं। मेसी ने चैम्पियंस लीग में अबतक आठ हैट्रिक लगाई है। वीगा के ऊपर मिली जीत के साथ की मौजूदा चैम्पियन बार्सिलानो तालिका में 25 अंकों के साथ शीर्ष पर पहुंच गई है। वीगो की हालत खराब है और वह नौ अंकों के साथ 18वें स्थान पर काबिज है। </p>
      <h3>
        <a href="https://www.livehindustan.com/sports/story-asian-shooting-championship-india-ne-ek-din-me-3-olympic-quota-haasil-kiye-2843157.html">Shooting: भारत ने एक दिन में हासिल किए तीन ओलंपिक कोटा</a>
      </h3>
      <h3>
        <a href="https://www.livehindustan.com/sports/story-pakistan-ne-davis-cup-ki-jagah-badalne-ke-itf-ke-faisle-ko-chunauti-di-2843095.html">पाक ने डेविस कप मैच स्थल को बदलने के ITF के फैसले को चुनौती दी</a>
      </h3>
      <p>मैच के 23वें मिनट में बार्सिलोना को पेनल्टी मिली और मेसी ने गोल करके अपनी टीम की बढ़त दिला दी। 42वें मिनट में लुकस ओलाजा ने वीगो को बराबरी दिला दी, लेकिन पहला हाफ समाप्त होने से पहले मेजबान टीम दोबारा बढ़त बनाने में कामयाब रही। मेसी ने इंजुरी टाइम में फ्री-किक के जरिए दूसरा गोल किया। </p>
      <p>दूसरे हाफ की शुरुआत में ही बार्सिलोना ने अटैक किया और उसे 48वें मिनट में वीगो के 18 गज के बॉक्स के बाहर फ्री-किक मिली। मेसी ने इस बार भी कोई गलती नहीं की और गोल करते हुए स्कोर 3-0 कर दिया। मैच के आखिरी क्षणों में बार्सिलोना अपने अटैक तेज कर दिए और 85 में बुसक्वेट ने मुकाबले का आखिरी गोल किया। </p>
    </article>
  </body>
</html>