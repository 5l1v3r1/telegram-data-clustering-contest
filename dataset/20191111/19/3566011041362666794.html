<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546565.html/%D8%AE%D8%A7%D8%B7%D8%B1%D8%A7%D8%AA-%D9%87%D9%85%D8%B3%D8%B1%D8%A7%D9%86-%D8%B4%D9%87%D8%AF%D8%A7%DB%8C-%D9%85%D8%AF%D8%A7%D9%81%D8%B9-%D8%AD%D8%B1%D9%85-%D9%87%D9%85%D8%AF%D8%A7%D9%86--%D8%A8%D9%87-%D8%B1%D8%B4%D8%AA%D9%87-%D8%AA%D8%AD%D8%B1%DB%8C%D8%B1-%D8%AF%D8%B1-%D9%85%DB%8C-%D8%A2%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T19:11:00+00:00"/>
    <meta property="og:title" content="خاطرات همسران شهدای مدافع حرم همدان، به رشته تحریر در می آید"/>
    <meta property="og:description" content="نویسنده همدانی گفت: تاکنون چهار اثر ادبی داشته ام و در آینده قصد دارم در کتابی به بیان خاطرات همسر یکی از شهدای مدافع حرم همدان بپردازم."/>
  </head>
  <body>
    <article>
      <h1>خاطرات همسران شهدای مدافع حرم همدان، به رشته تحریر در می آید</h1>
      <h2>نویسنده همدانی:</h2>
      <address>
        <time datetime="2019-11-11T19:11:00+00:00">11 Nov 2019, 19:11</time>
      </address>
      <p>نویسنده همدانی گفت: تاکنون چهار اثر ادبی داشته ام و در آینده قصد دارم در کتابی به بیان خاطرات همسر یکی از شهدای مدافع حرم همدان بپردازم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بهار ملک محمد، نویسنده همدانی در گفتگو با خبرنگار <a href="http://asrehamedan.ir/31195">عصر همدان</a>، اظهار داشت: تاکنون آثاری چون «طوفان سیاه»، «رها چون باد» و «پرواز قاصدک‌ها» و دلتنگی زن های پاییزی به چاپ رسیده است.</p>
      <p>وی ادامه داد: در کتاب اخیر که به تازگی رونمایی شد به بیان خاطرات طاهره فرجی خواهر شهید محسن فرجی شهید ۱۶ ساله همدانی پرداخته شده است.</p>
      <p>نویسنده همدانی با اشاره به مشکلات زیادی که این خانواده در نبود پدر تحمل کردند افزود: مادر شهید بعد از فوت همسرش سرپرستی فرزندانش را به عهده می گیرد و معمولا در بیرون از منزل حضور داشته اند بنابراین خواهر شهید که همبازی برادر بوده است خاطرات زیادی از شهید دارد که در این کتاب آنها را بیان می کند.</p>
      <p>ملک محمد با تاکید به وظیفه مادری که طاهره عهده دار آن می شود گفت: طاهره فرجی در اصل مادر دوم شهید محسوب می شود و خاطرات تلخ و شیرینی را برای مخاطب بیان می کند.</p>
      <p>نویسنده کتاب دلتنگی های زن پاییزی گفت: آرزو دارم هیچ زنی پاییز را به عنوان دلتنگی نگاه نکند و زنان سرزمینم هر روز بهتر و مقاوم تر از دیروز باشند.</p>
      <p>وی با اشاره به چهار اثر ادبی که رونمایی شده اند گفت: در آینده ای نزدیک قصد دارم به بیان خاطرات همسران شهدای مدافع حرم همدان بپردازم .</p>
      <p>انتهای پیام/</p>
    </article>
  </body>
</html>