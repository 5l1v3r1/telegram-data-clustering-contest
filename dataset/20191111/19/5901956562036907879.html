<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/to-je-v-razmerju-pomembnejse-od-ljubezni-247720"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T19:37:00+00:00"/>
    <meta property="og:title" content="To je v razmerju pomembnejše od ljubezni"/>
    <meta property="og:description" content="Nobenega dvoma ni, da je ljubezen ključna sestavina intimnega razmerja, a to še zdaleč ni edino, kar obljublja zdrav odnos. V bistvu obstaja nekaj, kar je še pomembnejše – zaupanje. Brez tega t..."/>
  </head>
  <body>
    <article>
      <h1>To je v razmerju pomembnejše od ljubezni</h1>
      <h2>Čeprav je ljubezen ena ključnih sestavin intimnega razmerja, obstaja nekaj še pomembnejšega.</h2>
      <address><time datetime="2019-11-11T19:37:00+00:00">11 Nov 2019, 19:37</time> by <a rel="author">M. F.</a></address>
      <p>Nobenega dvoma ni, da je ljubezen ključna sestavina intimnega razmerja, a to še zdaleč ni edino, kar obljublja zdrav odnos. V bistvu obstaja nekaj, kar je še pomembnejše – zaupanje. Brez tega tedaj, ko začetna zaljubljenost mine, odnos ne more rasti v pravo smer.</p>
      <h3>Kaj sploh je zaupanje?</h3>
      <p>Zaupati partnerju pomeni verjeti mu, da je intimnemu odnosu in  drugemu partnerju povsem predan, zato zaupanje zagotavlja čustveno in fizično varnost ter vključuje spoštovanje, predanost in iskrenost. Je pričakovanje, da bo držal besedo, da bo varoval zaupane skrivnosti, drugega sprejemal takšnega, kot je, da bo življenjskemu sopotniku ne glede na vse stal ob strani, ga spodbujal ter tolažil tedaj, ko se bodo nad življenjem zgnili temni oblaki, in ga nikoli ne bo izdal ali drugače prizadel. Dejstvo je, da mora biti prisotno pri obeh partnerjih in dejstvo je tudi, da čeprav ima na razmerje ogromen vpliv, je prav zaupanje zelo krhko in ga je hitro mogoče izgubiti, težko pa povrniti. Prav tako drži, da se zaupanje ne zgradi čez noč, temveč se razvija postopoma.</p>
      <h3>Zakaj je pomembnejše od ljubezni?</h3>
      <p>Skušajte si zamisliti odnos, v katerem ni zaupanja. V takšni zvezi ni miru, vedno sta prisotna dvom in ljubosumje, stalno preverjanje, podtikanje, kar vodi do sporov, zveza pa postane škodljiva, kaotična in nefunkcionalna ter v končni fazi razpade ne glede na ljubezen.</p>
    </article>
  </body>
</html>