<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-support-shivsena-on-maharashtra.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T19:01:00+00:00"/>
    <meta property="og:title" content="ശിവസേനയെ കോണ്‍ഗ്രസ് പുറത്ത് നിന്ന് പിന്തുണക്കും; മന്ത്രിസ്ഥാനം ആവശ്യപ്പെടില്ല, സ്പീക്കര്‍ സ്ഥാനം ആവശ്യപ്പെടും"/>
    <meta property="og:description" content="Bjp Congress Maharashtra National News Shivsena India മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ശിവസേനയെ കോണ്‍ഗ്രസ് പുറത്ത് നിന്ന് പിന്തുണക്കും. സ്പീക്കര്‍ സ്ഥാനം ആവശ്യപ"/>
  </head>
  <body>
    <article>
      <h1>ശിവസേനയെ കോണ്‍ഗ്രസ് പുറത്ത് നിന്ന് പിന്തുണക്കും; മന്ത്രിസ്ഥാനം ആവശ്യപ്പെടില്ല, സ്പീക്കര്‍ സ്ഥാനം ആവശ്യപ്പെടും</h1>
      <address><time datetime="2019-11-11T19:01:00+00:00">11 Nov 2019, 19:01</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ശിവസേനയെ കോണ്‍ഗ്രസ് പുറത്ത് നിന്ന് പിന്തുണക്കും. സ്പീക്കര്‍ സ്ഥാനം ആവശ്യപ്പെടാനുമാണ് അവസാന തീരുമാനം.</p>
      <p>പൊതുമിനിമം പരിപാടി മുന്നോട്ട് വെക്കാന്‍ ശിവസേനയോട് കോണ്‍ഗ്രസ് ആവശ്യപ്പെടും. നേരത്തെ മഹാരാഷ്ട്രയിലെ നേതാക്കള്‍ ഭരണത്തില്‍ പങ്കാളികളാവണമെന്ന് ആവശ്യപ്പെട്ടിരുന്നു. എന്നാല്‍ മന്ത്രിസഭയില്‍ പങ്കാളികളാകേണ്ട എന്ന തീരുമാനത്തിലാണ് അവസാനം എത്തിയത്. ഇതോടെ പുറത്ത് നിന്ന് പിന്തുണക്കാന്‍ തീരുമാനിക്കുകയായിരുന്നു.</p>
      <p>മന്ത്രിസഭയില്‍ പങ്കാളികളാവില്ലെങ്കിലും നിയമസഭ സ്പീക്കര്‍ സ്ഥാനം കോണ്‍ഗ്രസ് ആവശ്യപ്പെട്ടേക്കുമെന്നാണ് പാര്‍ട്ടി വൃത്തങ്ങളില്‍ നിന്നുള്ള വിവരങ്ങള്‍.</p>
      <related>
        <a href="https://www.doolnews.com/jnu-student-protest-becomes-more-strong-central-police-also-defending-students765.html?utm_source=doolnews&amp;utm_medium=related"/>
      </related>
      <p>ശിവസേനയുടെ നേതൃത്വത്തില്‍ രൂപീകരിക്കുന്ന സര്‍ക്കാരില്‍ പങ്കാളികളാകണമെന്ന് കോണ്‍ഗ്രസിലെ പകുതിയോളം എം.എല്‍.എമാര്‍ ആവശ്യപ്പെട്ടെന്ന് റിപ്പോര്‍ട്ടുകള്‍ ഉണ്ടായിരുന്നു.. ജയ്പൂര്‍ റിസോര്‍ട്ടില്‍ താമസിക്കുന്ന 44 കോണ്‍ഗ്രസ് എം.എല്‍.എമാരിലെ പകുതിയോളം പേരാണ് ഈ ഈ ആവശ്യം ഉന്നയിച്ചത്.</p>
      <p>മറ്റ് എം.എല്‍.എമാര്‍ സര്‍ക്കാരിനെ പുറത്ത് നിന്ന് പിന്തുണക്കുകയാണ് നല്ലതെന്ന നിലപാടാണ് സ്വീകരിച്ചത്. രണ്ട് കൂട്ടരും വിഷയത്തില്‍ നിലപാട് അറിയിച്ചതിനെ തുടര്‍ന്ന് തീരുമാനമെടുക്കാന്‍ ഹൈക്കമാന്‍ഡിനോട് എം.എല്‍.എമാര്‍ ആവശ്യപ്പെടുകയായിരുന്നു.</p>
      <related>
        <a href="https://www.doolnews.com/muslim-league-response-on-ayodhya-verdict.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരിക്കാനുള്ള ശ്രമങ്ങള്‍ നടക്കുന്നതിനിടെ കോണ്‍ഗ്രസ് അദ്ധ്യക്ഷ സോണിയാ ഗാന്ധിയെ ശിവസേന അദ്ധ്യക്ഷന്‍ ഉദ്ദവ് താക്കറെ ടെലഫോണില്‍ ബന്ധപ്പെട്ടിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>