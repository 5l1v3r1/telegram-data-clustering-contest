<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/cvk-zareyestruvala-rudika-narodnim-deputatom-329267_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T19:40:00+00:00"/>
    <meta property="og:title" content="ЦВК зареєструвала Рудика народним депутатом"/>
    <meta property="og:description" content="Результати голосування на 198-му виборчому окрузі переглянули."/>
  </head>
  <body>
    <article>
      <h1>ЦВК зареєструвала Рудика народним депутатом</h1>
      <h2>Результати голосування на 198-му виборчому окрузі переглянули.</h2>
      <address>
        <time datetime="2019-11-11T19:40:00+00:00">11 Nov 2019, 19:40</time>
      </address>
      <p>Центральна виборча комісія зареєструвала <b><a href="https://dt.ua/UKRAINE/cvk-viznachila-peremozhcya-parlamentskih-viboriv-po-198-mu-okrugu-328581_.html">Сергія Рудика</a></b> народним депутатом України за результатами позачергових парламентських виборів 21 липня в одномандатному виборчому окрузі №198, повідомляє <a href="https://www.ukrinform.ua/rubric-polytics/2816019-skandalnij-okrug-198-cvk-zareestruvala-sergia-rudika-narodnim-deputatom.html">Укрінформ</a>.</p>
      <p>"Зареєструвати народним депутатом України, обраного на позачергових виборах народних депутатів України 21 липня 2019 в одномандатному виборчому окрузі № 198 Рудика Сергія Ярославовича, 1970 року народження, який проживає в місті Корсунь-Шевченківський Корсунь-Шевченківського району Черкаської області, безпартійний, самовисування", - зачитав текст постанови заступник голови Центрвиборчкому Сергій Дубовик.</p>
      <p>У свою чергу голова ЦВК Олег Діденко наголосив, що комісія витримала всі можливі терміни оскарження протоколів про підсумки голосування, визначення результатів виборів і визнання Рудика обраним народним депутатом у 198-му окрузі.</p>
      <p>Нагадаємо, 29 жовтня <b><a href="https://dt.ua/POLITICS/cvk-pererahuvala-golosi-u-skandalnomu-198-mu-okruzi-327810_.html">ЦВК перерахувала голоси</a></b> на скандальному 198 окрузі. Під час підрахунку члени ЦВК виявили деякі розбіжності з результатами, які були встановлені дільничними виборчими комісіями. Однак на результати голосування в окрузі вони не вплинули, констатували у ЦВК.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>