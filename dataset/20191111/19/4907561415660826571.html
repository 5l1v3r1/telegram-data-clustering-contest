<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bakan-varank-acikladi-basvuru-tarihi-15-gun-uzatildi-2218615"/>
    <meta property="og:site_name" content="Posta"/>
    <meta property="article:published_time" content="2019-11-11T19:14:46+00:00"/>
    <meta property="og:title" content="Bakan Varank açıkladı! Başvuru tarihi 15 gün uzatıldı"/>
    <meta property="og:description" content="Sanayi ve Teknoloji Bakanı Mustafa Varank, (Teknoloji Odaklı Sanayi Hamlesi Programı) Ön başvurular için son tarihi 22 Kasım olarak açıklamıştık. Sanayicimiz süre uzatımı istiyor, bize de buna olumlu yanıt vermek düşer. Sizlerin talebi üzere başvuru süremizi 15 gün daha uzatma kararı almanın daha doğru olacağını düşünüyorum açıklamasında bulundu."/>
  </head>
  <body>
    <article>
      <h1>Bakan Varank açıkladı! Başvuru tarihi 15 gün uzatıldı</h1>
      <address>
        <time datetime="2019-11-11T19:14:46+00:00">11 Nov 2019, 19:14</time>
      </address>
      <h3>Sanayi ve Teknoloji Bakanı Mustafa Varank, "(Teknoloji Odaklı Sanayi Hamlesi Programı) Ön başvurular için son tarihi 22 Kasım olarak açıklamıştık. Sanayicimiz süre uzatımı istiyor, bize de buna olumlu yanıt vermek düşer. Sizlerin talebi üzere başvuru süremizi 15 gün daha uzatma kararı almanın daha doğru olacağını düşünüyorum" açıklamasında bulundu.</h3>
      <p>Bakan Varank, "Ön başvurular için son tarihi 22 Kasım olarak açıklamıştık. Ama madem sanayicimiz süre uzatımı istiyor, bize de buna olumlu yanıt vermek düşer. Sizlerin talebi üzere, başvuru süremizi 15 gün daha uzatma kararı aldık" dedi.</p>
      <p>Konya'da 'Geleceğe Nefes' etkinliğinde fidan dikim töreninin ardından Konya Organize Sanayi’nde ziyaretlerde bulunan <a href="https://www.posta.com.tr/haberler/sanayi-ve-teknoloji-bakani-mustafa-varank">Sanayi ve Teknoloji Bakanı Mustafa Varank</a>, burada iş insanları ve sanayicilerle istişare toplantısına katıldı.</p>
      <h3>''Yerli elektrik motorları sektöründe ölçeğimizi artıracağız''</h3>
      <p>Bakanlığın, Organize Sanayi Bölgeleri, OSBÜK ve KOSGEB’in katkılarıyla pilot bir projeye başladığını ifade eden Bakan Varank şöyle konuştu:</p>
      <p>"Hedefimiz, sanayide elektrik motorlarının değişimiyle ilgili farkındalık oluşturmak, fabrikalarımızı harekete geçirmek. Proje planladığımız gibi ilerlerse, enerji tasarrufu sayesinde firmalarımızın rekabet gücü artacak ve yerli elektrik motorları sektöründe ölçeğimizi artıracağız. Hazır yerlilik demişken, ‘<a href="https://www.posta.com.tr/haberler/teknoloji-odakli-sanayi-hamlesi-programi">Teknoloji Odaklı Sanayi Hamlesi Programı</a>’mıza da değinmeden olmaz.</p>
      <h3>''Başvuru süremizi 15 gün daha uzatma kararı aldık''</h3>
      <p>Programla, yüksek katma değerli ürünlerin, yerli imkân ve kabiliyetlerle üretilmesini amaçlıyoruz. Bunun için odak sektörleri ve öncelikli ürünleri belirledik. Hem alıcıyı hem de üreticiyi aynı anda teşvik ederek, tüm desteklerimizi bütüncül bir anlayışla yöneteceğiz. Pilot uygulama olarak makine sektörüyle başladık. Ön başvurular için son tarihi 22 Kasım olarak açıklamıştık.</p>
      <p>Ama madem sanayicimiz süre uzatımı istiyor, bize de buna olumlu yanıt vermek düşer. Sizlerin talebi üzere, başvuru süremizi 15 gün daha uzatma kararı aldık. Bu vizyoner programdan ve sunduğu teşviklerden en iyi şekilde faydalanmanızı istiyoruz. Makine sektöründen sonra; diğer öncelikli sektörler ve ürün grupları için de çağrılara çıkacağız. Biz oldukça heyecanlıyız. Siz de bu heyecanın bir parçası olun, tam ekonomik bağımsızlığa giden yolu birlikte inşa edelim."</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sevval-samin-gozlerine-dikkat-2218856">
          <img src="https://i.pstimaj.com/img/100/180x95/5dcacea4ae298b9e173541e2"/>
        </a>
      </figure>
      <p>
        <a href="https://www.posta.com.tr/sevval-samin-gozlerine-dikkat-2218856">1 Şevval Sam'ın gözlerine dikkat!</a>
      </p>
      <figure>
        <a href="https://www.posta.com.tr/yasak-elma-57-bolum-fragmani-2218855">
          <img src="https://i.pstimaj.com/img/100/180x95/5dcac68666a97c3ef42a0538"/>
        </a>
      </figure>
      <p>
        <a href="https://www.posta.com.tr/yasak-elma-57-bolum-fragmani-2218855">2 Yasak Elma 57. bölüm fragmanı</a>
      </p>
      <figure>
        <a href="https://www.posta.com.tr/james-gustaf-edward-le-mesurierin-olumuyle-ilgili-flas-aciklama-cinayet-gibi-gozukuyor-2218847">
          <img src="https://i.pstimaj.com/img/100/180x95/5dcabeb366a97c3e1d659d65"/>
        </a>
      </figure>
      <p>
        <a href="https://www.posta.com.tr/james-gustaf-edward-le-mesurierin-olumuyle-ilgili-flas-aciklama-cinayet-gibi-gozukuyor-2218847">3 James Gustaf Edward Le Mesurier'in ölümüyle ilgili fla...</a>
      </p>
      <figure>
        <a href="https://www.posta.com.tr/edvina-sponza-ile-ibrahim-kutluayin-baris-yemegi-2218846">
          <img src="https://i.pstimaj.com/img/100/180x95/5dcabc51ae298b9ecb0f1db6"/>
        </a>
      </figure>
      <p>
        <a href="https://www.posta.com.tr/edvina-sponza-ile-ibrahim-kutluayin-baris-yemegi-2218846">4 Edvina Sponza ile İbrahim Kutluay'ın barış yemeği</a>
      </p>
      <figure>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">
          <img src="https://i.pstimaj.com/img/100/180x95/5dcab409ae298b9ecb0f1d98"/>
        </a>
      </figure>
      <p>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">5 Cemiyet hayatının ünlü isimlerinin vazgeçemediği hobil...</a>
      </p>
      <figure>
        <a href="https://www.posta.com.tr/siddet-gordugu-kocasinin-dukkanina-molotofkokteyli-atti-2218818">
          <img src="https://i.pstimaj.com/img/100/180x95/5dcaad66ae298b9562ef50cb"/>
        </a>
      </figure>
      <p>
        <a href="https://www.posta.com.tr/siddet-gordugu-kocasinin-dukkanina-molotofkokteyli-atti-2218818">6 Şiddet gördüğü kocasının dükkanına molotofkokteyli att...</a>
      </p>
      <figure>
        <a href="https://www.posta.com.tr/2020-tatil-takvimi-2020-resmi-tatiller-2218677">
          <img src="https://i.pstimaj.com/img/100/180x95/5dca66f1ae298b8bb48fc977"/>
        </a>
      </figure>
      <p>
        <a href="https://www.posta.com.tr/2020-tatil-takvimi-2020-resmi-tatiller-2218677">7 2020 tatil takvimi (2020 resmi tatiller)</a>
      </p>
      <figure>
        <a href="https://www.posta.com.tr/mehmet-ali-erbilden-kotu-haber-2218805">
          <img src="https://i.pstimaj.com/img/100/180x95/5dcaa58166a97c34dae1d37b"/>
        </a>
      </figure>
      <p>
        <a href="https://www.posta.com.tr/mehmet-ali-erbilden-kotu-haber-2218805">8 Mehmet Ali Erbil'den kötü haber</a>
      </p>
      <figure>
        <a href="https://www.posta.com.tr/nostalji-duygumuzu-kabartan-10-dizi-2218807">
          <img src="https://i.pstimaj.com/img/100/180x95/5dcaa87cae298b9561aa7589"/>
        </a>
      </figure>
      <p>
        <a href="https://www.posta.com.tr/nostalji-duygumuzu-kabartan-10-dizi-2218807">9 Nostalji duygumuzu kabartan 10 dizi</a>
      </p>
      <figure>
        <a href="https://www.posta.com.tr/birbirinden-habersiz-7-kadinla-evlenen-adamin-4-esi-konustu-2218698">
          <img src="https://i.pstimaj.com/img/100/180x95/5dca6ccdae298b8bb3328314"/>
        </a>
      </figure>
      <p>
        <a href="https://www.posta.com.tr/birbirinden-habersiz-7-kadinla-evlenen-adamin-4-esi-konustu-2218698">10 Birbirinden habersiz 7 kadınla evlenen adamın 4. eşi k...</a>
      </p>
    </article>
  </body>
</html>