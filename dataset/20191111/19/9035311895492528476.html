<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/almanya-ve-rusya-ukraynanin-donbass-bolgesine-ozel-statu-vermesi-gerektigi-konusunda-uzlas"/>
    <meta property="og:site_name" content="euronews"/>
    <meta property="article:published_time" content="2019-11-11T19:10:29+00:00"/>
    <meta property="og:title" content="Ukrayna Barış Zirvesi öncesi Merkel ve Putin arasında önemli uzlaşı"/>
    <meta property="og:description" content="Rus Devlet Başkanı Vladimir Putin'in Pazartesi günü Alman Şansölye Angela Merkel ile yaptığı telefon görüşmesinde Ukrayna'nın ayrılıkçılar tarafından kontrol edilen doğusundaki Donbass bölgesine özel bir statü vermesi gerektiği konusunda uzlaşmaya vardığı duyuruldu."/>
  </head>
  <body>
    <article>
      <h1>Ukrayna Barış Zirvesi öncesi Merkel ve Putin arasında önemli uzlaşı</h1>
      <address><time datetime="2019-11-11T19:10:29+00:00">11 Nov 2019, 19:10</time> by <a rel="author">Euronews </a></address>
      <p>Rus Devlet Başkanı Vladimir Putin'in pazartesi günü Alman Şansölye Angela Merkel ile yaptığı telefon görüşmesinde Ukrayna'nın ayrılıkçılar tarafından kontrol edilen doğusundaki Donbass bölgesine özel bir statü vermesi gerektiği konusunda uzlaşmaya vardığı duyuruldu.</p>
      <p>Kremlin'den yapılan bu açıklamada ayrıca iki liderin dörtlü bir Ukrayna Barış Zirvesi düzenlenmesi noktasında da görüş birliği içerisinde olduğu belirtildi. Zirvede Ukrayna, Rusya, Almanya ve Fransa yer alacak ancak zirvenin tarihine ilişkin bir bilgi paylaşılmadı.</p>
      <figure>
        <img src="https://static.euronews.com/articles/stories/04/29/41/88/606x424_cmsv2_d547b38b-b7e6-56e7-aa1f-054176905cae-4294188.jpg"/>
        <figcaption>Ukrayna'nın Donbass bölgesi</figcaption>
      </figure>
      <h3>Steinmeier Formülü görüşülmüştü</h3>
      <p>Ekim ayı başında Ukrayna, Rusya ve Avrupa Güvenlik ve İşbirliği Teşkilatı'ndan (AGİT) oluşan Trilateral İletişim Grubu Donbass'ın yerel seçimler gerçekleştirildikten sonra özerk bir statüye geçmesi konusunda uzlaşmıştı.</p>
      <p>'Steinmeier Formülü' adı verilen uzlaşı ile Donbas bölgesi yerel seçimlerini Ukrayna kanunları çerçevesinde gerçekleştirecek ve sonuçları AGİT tarafından onaylanacak.</p>
    </article>
  </body>
</html>