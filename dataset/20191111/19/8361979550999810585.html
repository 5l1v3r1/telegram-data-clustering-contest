<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pompeo-ukrajini-dali-amerikansku-zbroyu-shchob-borotisya-z-rosiyanami-50052922.html"/>
    <meta property="og:site_name" content="НВ"/>
    <meta property="article:published_time" content="2019-11-11T19:15:00+00:00"/>
    <meta property="og:title" content="США дали Україні справжню зброю для «боротьби з росіянами» — Помпео"/>
    <meta property="og:description" content="Державний секретар США Майк Помпео заявив, що США надають Україні оборонне озброєння для боротьби з Росією."/>
  </head>
  <body>
    <article>
      <h1>США дали Україні справжню зброю для «боротьби з росіянами» — Помпео</h1>
      <h2>Державний секретар США Майк Помпео заявив, що США надають Україні оборонне озброєння для боротьби з Росією.</h2>
      <address>
        <time datetime="2019-11-11T19:15:00+00:00">11 Nov 2019, 19:15</time>
      </address>
      <p>Про це він заявив в інтерв'ю <a href="https://www.live5news.com/2019/11/11/secretary-state-pompeo-visit-citadel-monday/">WCSC</a> під час візиту в Чарлстон, Південна Кароліна.</p>
      <p>Помпео зазначив, що адміністрація президента Дональда Трампа хоче переконатися, що президент РФ Володимир Путін не зможе «спричинити страждання» українському народу.</p>
      <p>«Попередня адміністрація вирішила цього не робити [не надавати озброєння Україні в розпал російської агресії]. Вони вирішили надати ковдри. Ми дали їм справжню зброю, щоб вони могли боротися з росіянами», - сказав держсекретар.</p>
      <p>Помпео також висловив сподівання, що президенту України Володимиру Зеленському вдасться зменшити корупцію.</p>
      <p>Читайте також:<br/><a href="https://nv.ua/ukr/world/geopolitics/ssha-poobicyali-protidiyati-rosiji-novini-svitu-50052908.html">&amp;nbspПомпео назвав протидію Росії в Україні «основною місією» США</a></p>
      <p>Він також зазначив, що пишається політикою адміністрації Трампа щодо України.</p>
      <p>Нагадаємо, в жовтні <a href="https://nv.ua/ukr/world/geopolitics/ssha-shvalili-postachannya-150-raket-javelin-novini-ukrajini-50046211.html">Державний департамент США схвалив продаж Україні партії протитанкових ракетних комплексів Javelin</a> на суму $39,2 млн.</p>
    </article>
  </body>
</html>