<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/nutrition/diyeta-spivachki-adel-yak-shvidko-shudnuti-za-dopomogoyu-sirtfud-diyeti-50052733.html"/>
    <meta property="og:site_name" content="НВ"/>
    <meta property="article:published_time" content="2019-11-11T19:07:00+00:00"/>
    <meta property="og:title" content="Як Адель схудла на 20 кг. Що таке сіртфуд-дієта і чи варто її спробувати"/>
    <meta property="og:description" content="Співачка Адель вразила публіку. Вона схудла майже на 20 кг і «зменшилася» на декілька розмірів. Змінитися після розлучення співачки допомогли старий-добрий пілатес і нова сіртфуд-дієта."/>
  </head>
  <body>
    <article>
      <h1>Як Адель схудла на 20 кг. Що таке сіртфуд-дієта і чи варто її спробувати</h1>
      <h2>Співачка Адель вразила публіку. Вона схудла майже на 20 кг і «зменшилася» на декілька розмірів. Змінитися після розлучення співачки допомогли старий-добрий пілатес і нова сіртфуд-дієта.</h2>
      <address><time datetime="2019-11-11T19:07:00+00:00">11 Nov 2019, 19:07</time> by <a rel="author">Настася Князева</a></address>
      <p>Від модної системи харчування, яку вперше було вигадано і застосовано в Англії, в захваті навіть члени королівської родини. Але експерти <a href="https://life.spartan.com/post/the-truth-about-the-sirtfood-diet">закликають</a> не вірити сліпо в її дива.</p>
      <p>Отже, що таке <a href="http://www.thesirtfooddiet.com/about/">сіртфуд-дієта</a> і чому довколо неї стільки галасу.</p>
      <h3>Що таке сиртуїн</h3>
      <p>Фермент сиртуїн, що виробляється в організмі людини, цікавить дослідників з багатьох причин. Він впливає на метаболізм, запальні процеси і навіть на вікові зміни. Його вироблення можна <a href="https://www.nature.com/articles/s41598-018-22388-5">активізувати</a>, додаючи в раціон певні продукти рослинного походження. Таке харчування, на думку авторів дієти, Ейдана Гоггінс і Глена Матті, дозволяє хакнути «ген стрункості» і змусити його працювати на себе. У тривалій перспективі обіцяють запобігання хворобам і антиейдж-ефект.</p>
      <h3>Як хакнути «ген стрункості»</h3>
      <p>Ейдан і Глен — нутриціологи, що працюють в приватному спортивному центрі, пропонують вмикати «ген стрункості», дотримуючись особливої дієти.</p>
      <p>Є перелік продуктів, що активують вироблення сиртуїну. Наприклад, це темний шоколад, червоне вино, соя, капуста, рукола, любисток, гречка, куркума, полуниця, зелений чай матчу, кава, волоські горіхи, оливкова олія тощо. Є ще зелений сік, який обов’язково потрібно вживати щодня.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/567/big_portrait/bde4d4a520d87d22223a258e8fb711c6.png?stamp=20191111094859&amp;q=85&amp;output=jpg&amp;bg=white"/>
        <figcaption>Фото: Pexels</figcaption>
      </figure>
      <p>
        <b>Рецепт зеленого соку:</b>
      </p>
      <ul>
        <li>
          <i>Капуста 75 г</i>
        </li>
        <li>
          <i>Рукола 30 г</i>
        </li>
        <li>
          <i>Петрушка 5 г</i>
        </li>
        <li>
          <i>Селера 2 стеблинки</i>
        </li>
        <li>
          <i>Імбир шматочок 1 см</i>
        </li>
        <li>
          <i>Лимон 0,5 шт.</i>
        </li>
        <li>
          <i>Яблуко зелене 0,5 шт.</i>
        </li>
        <li>
          <i>Чай зелений матчу 0,5 ч.л.</i>
        </li>
      </ul>
      <p>З усіх інгредієнтів, крім порошку матчу, вичавити сік, змішати з матчу і пити.</p>
      <p>У перший тиждень дієти дієтологи радять вживати сік тричі на день і додати одну страву з великою кількістю активаторів сиртуїну.</p>
      <p>Ейдан і Глен спеціально для цього випустили книгу з рецептами.</p>
      <p>Наступні два тижні раціон складається з трьох страв, зазначених у книзі, і соку. На цьому дієта закінчується, але страви з корисними продуктами і сік слід регулярно включати в раціон.</p>
      <h3>Де докази?</h3>
      <p>Автори дієти провели невелике дослідження в спортзалі, де вони працюють. За перший тиждень випробовувані показали хороші результати і втратили в середньому по 3 кг.</p>
      <p>Люди зберегли м’язову масу, але при цьому вони активно тренувалися. Далі за піддослідними не спостерігали, і на цьому дослідження на людях завершилися.</p>
      <p>Дослідження на мишах <a href="https://www.ncbi.nlm.nih.gov/pubmed/24388149">підтвердили</a>, що високий рівень сиртуїну активізує втрату жиру за умови обмеження калорій. Експериментально доведено на мишах і черв’яках, що цей фермент може знизити ймовірність виникнення захворювань серця і <a href="https://www.ncbi.nlm.nih.gov/pubmed/24877878">збільшити</a> тривалість життя.</p>
      <h3>Чому сіртфуд не є чарівною дієтою</h3>
      <p>Тим не менш, достатніх даних про користь цієї дієти і її ефективність для втрати ваги у людей немає.</p>
      <p>Схуднення в перший тиждень може бути пов’язане не стільки із сиртуїном, скільки з різким обмеженням калорій — до 1000. За нормальної калорійності вага повернеться, а метаболізм при такому підході може <a href="https://www.ncbi.nlm.nih.gov/pubmed/26399868">сповільнитися</a>.</p>
      <p>Щодо долучення до раціону рекомендованих дієтологами продуктів, то вони корисні самі по собі.</p>
      <p>Тому фахівці радять <a href="https://www.healthline.com/nutrition/sirtfood-diet">розглядати</a> дієту як один з аспектів здорового харчування, а не як чарівне вирішення проблем із зайвою вагою. Принаймні, поки достатніх науково підтверджених даних немає.</p>
      <p>Читайте також:</p>
      <ul>
        <li>
          <a href="https://nv.ua/ukr/health/nutrition/yak-shvidko-shudnuti-shcho-potribno-znati-pro-vuglevodi-i-goloduvanni-202011.html">Правда чи міф? Три головні міфи про схуднення — вода, вуглеводи та голодування</a>
        </li>
        <li>
          <a href="https://nv.ua/ukr/health/nutrition/vecherya-mozhe-zavazhati-shudnennyu-vcheni-50051716.html">Вечерю віддай ворогові. Вчені довели важливість часу прийомів їжі для схуднення</a>
        </li>
        <li>
          <a href="https://nv.ua/ukr/health/nutrition/drobove-harchuvannya-shcho-ce-i-skilki-raziv-na-den-potribno-jisti-50052024.html">Три, п’ять, шість? Чи є користь від дробового харчування і скільки разів на день потрібно їсти</a>
        </li>
      </ul>
    </article>
  </body>
</html>