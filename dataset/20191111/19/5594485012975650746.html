<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/meteorologt-ot-nimkh-anastasiya-stoycheva-obyavi-idva-li-skoro-snegt_news708581.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T19:27:00+00:00"/>
    <meta property="og:title" content="Метеорологът от НИМХ Анастасия Стойчева обяви идва ли скоро снегът"/>
    <meta property="og:description" content="Около и над 15 градуса ще са максималните температури в следващите дни"/>
  </head>
  <body>
    <article>
      <h1>Метеорологът от НИМХ Анастасия Стойчева обяви идва ли скоро снегът</h1>
      <h2>Около и над 15 градуса ще са максималните температури в следващите дни</h2>
      <address>
        <time datetime="2019-11-11T19:27:00+00:00">11 Nov 2019, 19:27</time>
      </address>
      <p>https://blitz.bg/obshtestvo/meteorologt-ot-nimkh-anastasiya-stoycheva-obyavi-idva-li-skoro-snegt_news708581.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573451287-111-1-360x210.jpg"/>
      </figure>
      <p>
        <b>Температурите ще продължат да са над климатичните норми през следващите дни, въпреки че с преминалия вчера над страната студен фронт те се нормализираха. И днес в крайните източни квартали температурите ще са по-високи. Това каза пред БНТ Анастасия Стойчева от НИМХ.</b>
      </p>
      <p>Снегът напълно ни заобикаля, той засега е в района на Алпите.</p>
      <p>От утре започва затопляне, което ще е най-осезаемо в сряда, с усилване на южния вятър и валежи в планините в Южна България.</p>
      <p>До около 20 ноември и в планините до 1500 метра не се очакват валежи от сняг.</p>
      <p>Със студен атмосферен фронт в сряда срещу четвъртък температурите ще се понижат слабо, ще има превалявания от дъжд.</p>
      <p>Около и над 15 градуса ще бъдат температурите в следващите дни. През следващия уикенд няма да има валежи, като времето ще бъде приятно и за планина.<br/><br/><b><a href="https://www.blitz.bg/vremeto/varna">Какво ще е времето по дни и часове може да видите в рубриката на БЛИЦ, в която ви информираме какви са климатичните условия в страната.</a></b></p>
    </article>
  </body>
</html>