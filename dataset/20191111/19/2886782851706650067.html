<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/11/rasszista-botrany-az-ukran-fociban"/>
    <meta property="og:site_name" content="euronews"/>
    <meta property="article:published_time" content="2019-11-11T19:51:45+00:00"/>
    <meta property="og:title" content="Rasszista botrány az ukrán fociban"/>
    <meta property="og:description" content="Botrányos jelenetek játszódtak le az ukrán labdarúgó-bajnokság rangadóján. Végül a megtámadott játékost állították ki."/>
  </head>
  <body>
    <article>
      <h1>Rasszista botrány az ukrán fociban</h1>
      <address><time datetime="2019-11-11T19:51:45+00:00">11 Nov 2019, 19:51</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/29/38/92/773x435_cmsv2_cd842292-604d-5b3e-8aaf-b99ae1eecbc0-4293892.jpg"/>
      </figure>
      <p>Botrányos jelenetek játszódtak le az ukrán labdarúgó-bajnokság rangadóján. A vendég Dinamo Kijev szurkolói több mint 80 percen keresztül sértegették rasszista bekiabálásokkal a címvédő Sahtar Donyeck brazil válogatott középpályását. Taison végül a nézők közé rúgta a labdát, majd középső ujjával is jelezte véleményét.</p>
      <p>- Szeretném támogatásomról biztosítani a rasszizmus áldozatait, köztük azokat, akiket ma inzultus ért. Ami ma történt, a rasszista viselkedés, egyszerűen elfogadhatatlan. Szégyen volt, és az is marad mindenkire nézve. Harcolnunk kell ellene, minden nap minden órájában és percében. Köszönöm a figyelmet - mondta Luis Castro, a Sahtar Donyeck vezetőedzője.</p>
      <p>A rasszista rigmusok miatt a 77. percben 5 percre félbeszakított mérkőzést a Sahtar nyerte 1-0-ra. A kiállított Taisont az ellenfél játékosai is vigasztalták.</p>
    </article>
  </body>
</html>