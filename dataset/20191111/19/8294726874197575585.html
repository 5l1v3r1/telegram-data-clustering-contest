<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/noua-skoda-octavia-informatii-imagini-174297.html"/>
    <meta property="og:site_name" content="Auto Bild"/>
    <meta property="article:published_time" content="2019-11-11T19:26:09+00:00"/>
    <meta property="og:title" content="Noua Skoda Octavia: imagini și informații oficiale despre noua vedetă a segmentului!"/>
    <meta property="og:description" content="Skoda a prezentat noua generație Octavia, care vine cu o sumedenie de noutăți atât tehnice, cât și tehnologice."/>
  </head>
  <body>
    <article>
      <h6 class="kicker">Prezentare</h6>
      <h1>Noua Skoda Octavia: imagini și informații oficiale despre noua vedetă a segmentului!</h1>
      <address><time datetime="2019-11-11T19:26:09+00:00">11 Nov 2019, 19:26</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/skoda-octavia-2020-main.jpg"/>
        </figure>
      </slideshow>
      <p>
        <b>Skoda a prezentat noua generație Octavia, care vine cu o sumedenie de noutăți atât tehnice, cât și tehnologice.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/o-decizie-comisiei-europene-va-duce-la-scumpirea-semnificativa-masinilor-174293.html">O decizie a Comisiei Europene va duce la scumpirea semnificativă a maşinilor</a>
      </p>
      <p>
        <a href="https://www.auto-bild.ro/stiri/test-vezi-un-copil-pregatit-sa-traverseze-174288.html">Test: vezi în această fotografie un copil pregătit să traverseze?</a>
      </p>
      <p>După o serie amplă de imagini <i>teaser</i>, Skoda a prezentat, în cadrul unui eveniment în Praga, noua generație a modelului bestseller Octavia.</p>
      <p>
        <b>Design modificat substanțial</b>
      </p>
      <p>Din punct de vedere estetic, Octavia a fost substanțial modificată, partea frontală remarcându-se acum prin faruri monobloc, delimitate printr-o nouă semnătură luminoasă. Opțional, acestea pot fi echipate cu tehnologie Matrix LED. Grila a fost și ea redesenată (are acum muchii mai accentuate) iar luminile de ceață sunt încorporate într-un mod similar cu cele de pe Suberb.</p>
      <p>În partea din spate, look-ul modern se păstrează prin blocurile optice (full LED) al căror design ne amintesc de Scala. Comparativ cu generația anterioară, acesta se întind mult pe orizontală, accentuând astfel lățimea mașinii.</p>
      <figure>
        <img src="https://www.auto-bild.ro/wp-content/uploads/2019/11/skoda-octavia-2020.jpg"/>
      </figure>
      <p>Profilul păstrează liniile specifice modelului, însă micile modificări de design au sporit coeficientul aerodinamic: 0,24 pentru versiunea liftback și 0,26 pentru break. Pachetul exterior primește trei nuanțe noi – Crystal Black, Lava Blue și Titanium Blue – și jante de până la 19 inci.</p>
      <p>
        <b>Skoda Octavia: interior mai spațios și mai elegant</b>
      </p>
      <p>La interior, noua Skoda Octavia are o abordare în design similară cu <a href="https://www.auto-bild.ro/video/noul-volkswagen-golf-8-toate-informatiile-173513.html">noul Golf</a>: bordul mașinii este puternic simplificat, iar ecranul sistemului de infotainment este mutat în partea de sus; are aspect de tabletă și variază în dimensiuni, în funcție de echipare, de la 8,25 la 10 inci.</p>
      <p>Instrumentarul de bord este, de asemenea, complet digitalizat și se laudă cu un grad mare de personalizare a informațiilor pe care le afișează. La fel ca în multe modele din gama concernului german, acesta are o diagonală de 10,25 inci.</p>
      <figure>
        <img src="https://www.auto-bild.ro/wp-content/uploads/2019/11/skoda-octavia-2020-12.jpg"/>
      </figure>
      <p>O altă noutate absolută este volanul noii Skoda Octavia, care are doar două spițe. Acesta găzduiește, spune producătorul, 14 funcții diferite. Eleganța habitaclului noii Octavia se păstrează indiferent de versiunea de echipare aleasă; pentru varianta cu transmisie automată, selectorul cutiei de viteze este mic și finuț, similar cu cel pe care l-am văzut în noul Golf.</p>
      <p>Pe partea de spațiu și practicitate, noua Octavia nu se dezice: spațiul pentru genunchi – deja cel mai mare din segment – a crescut cu încă 5 mm, măsurând acum 78 mm. La fel se întâmplă și cu portbagajul, care a crescut, în cazul versiunii liftback, cu încă 10 litri, lăudându-se acum cu 600 de litri. Breakul a primit încă 30 de litri de spațiu în portbagaj, ajungând la 640 de litri.</p>
      <p>
        <b>Skoda Octavia: gamă foarte variată de motorizări</b>
      </p>
      <p>Familia de motoare disponibile pentru noua generație Skoda Octavia este constituită din unități cu trei și patru cilindri în linie, cu dimensiuni curpinse între 1,0 și 2,0 litri.</p>
      <p>Entry-level-ul este reprezentat de unitatea 1.0 TSI cu 110 CP și 200 Nm, urmat de 1.5 TSI cu 150 CP și 250 Nm. Ambele echipări vor fi disponibile și în versiune <i>mild-hybrid</i> (botezate e-TEC). Vârful gamei de motorizări pe benzină este, la debut, reprezentat de 2.0 TSI cu 190 CP și 320 Nm, care primește în standard transmisia automată DSG. Acesta poate accelera de la 0 la 100 km/h în 6,9 secunde și are o viteză maximă de 232 km/h.</p>
      <figure>
        <img src="https://www.auto-bild.ro/wp-content/uploads/2019/11/skoda-octavia-2020-7.jpg"/>
      </figure>
      <p>Versiunile diesel au la bază motorul de 2,0 litri, disponibil cu 116 CP, 150 CP și 200 CP. În gama de motorizări se regăsește și 1.5 TSI G-TEC, alimentat de gaz natural comprimat (CNG); acesta dispune de 130 CP și 200 Nm.</p>
      <p>Noua Skoda Octavia va fi oferită și cu motorizare hibrid – 1.4 TSI ajutat de un motor electric – cu 204 CP și 350 Nm. Puterea este trimisă la roți prin intermediul unei transmisii DSG cu șase rapoarte. Motorul electric este hrănit de o baterie cu capacitate de 13 kWh, care îi conferă noii Skoda Octavia au autonomie electrică de 55 de kilometri.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/octavia-60-de-ani-156297.html"/>
        <a href="https://www.auto-bild.ro/stiri/skoda-octavia-revine-noua-generatie-143504.html"/>
        <a href="https://www.auto-bild.ro/teste/test-comparativ/hyundai-i30-fastback-primul-comparativ-141242.html"/>
      </related>
    </article>
  </body>
</html>