<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/nova-octavia-se-k-prvnim-zakaznikum-dostane-jeste-letos/1819321?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T19:00:00+00:00"/>
    <meta property="og:title" content="Nová Octavia se k prvním zákazníkům dostane ještě letos"/>
    <meta property="og:description" content="Praha - Škoda Octavia čtvrté generace se k prvním zákazníkům v Česku dostane ještě do konce letošního roku. Nová Octavia je proti předchůdci větší a má větší kufr. Dostala také nové pohonné jednotky včetně hybridní verze a nové asistenční systémy. Objednávky nové generace nejprodávanějšího modelu značky začnou prodejci přijímat na konci listopadu, kdy zveřejní také kompletní ceník. ČTK to při světové premiéře modelu řekli zástupci společnosti."/>
  </head>
  <body>
    <article>
      <h1>Nová Octavia se k prvním zákazníkům dostane ještě letos</h1>
      <address><time datetime="2019-11-11T19:00:00+00:00">11 Nov 2019, 19:00</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Škoda Octavia čtvrté generace se k prvním zákazníkům v Česku dostane ještě do konce letošního roku. Nová Octavia je proti předchůdci větší a má větší kufr. Dostala také nové pohonné jednotky včetně hybridní verze a nové asistenční systémy. Objednávky nové generace nejprodávanějšího modelu značky začnou prodejci přijímat na konci listopadu, kdy zveřejní také kompletní ceník. ČTK to při světové premiéře modelu řekli zástupci společnosti.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1573496456_P201911110883701.jpg"/>
        </figure>
        <figure>
          <img src="https://i3.cn.cz/6/1573496728_P201911110886301.jpg"/>
        </figure>
        <figure>
          <img src="https://i3.cn.cz/6/1573496845_P201911110888601.jpg"/>
        </figure>
        <figure>
          <img src="https://i3.cn.cz/6/1573496863_P201911110888901.jpg"/>
        </figure>
        <figure>
          <img src="https://i3.cn.cz/6/1573497008_P201911110891301.jpg"/>
        </figure>
        <figure>
          <img src="https://i3.cn.cz/6/1573497168_P201911110893401.jpg"/>
        </figure>
        <figure>
          <img src="https://i3.cn.cz/6/1573497186_P201911110894401.jpg"/>
        </figure>
        <figure>
          <img src="https://i3.cn.cz/6/1573497304_P201911110895601.jpg"/>
        </figure>
        <figure>
          <img src="https://i3.cn.cz/6/1573497436_P201911110898001.jpg"/>
        </figure>
        <figure>
          <img src="https://i3.cn.cz/6/1573497554_P201911110898701.jpg"/>
        </figure>
        <figure>
          <img src="https://i3.cn.cz/6/1573497897_P201911110902401.jpg"/>
        </figure>
        <figure>
          <img src="https://i3.cn.cz/6/1573498423_P201911110909301.jpg"/>
        </figure>
        <figure>
          <img src="https://i3.cn.cz/6/1573498498_P201911110909901.jpg"/>
        </figure>
        <figure>
          <img src="https://i3.cn.cz/6/1573499250_P201911110920101.jpg"/>
        </figure>
        <figure>
          <img src="https://i3.cn.cz/6/1573499268_P201911110920401.jpg"/>
        </figure>
        <figure>
          <img src="https://i3.cn.cz/6/1573499977_P201911110927001.jpg"/>
        </figure>
        <figure>
          <img src="https://i3.cn.cz/6/1573500123_P201911110927801.jpg"/>
        </figure>
        <figure>
          <img src="https://i3.cn.cz/6/1573500425_P201911110931601.jpg"/>
        </figure>
        <figure>
          <img src="https://i3.cn.cz/6/1573500626_P201911110933201.jpg"/>
        </figure>
        <figure>
          <img src="https://i3.cn.cz/6/1573501096_P201911110940001.jpg"/>
        </figure>
      </slideshow>
      <p>"V příštím roce bychom chtěli na českém trhu prodat přes 25.000 nových octavií. Zákazníci se dočkají i oblíbených derivátů v podobě sportovní verze RS a volnočasového scoutu," řekl ČTK šéf českého zastoupení značky Luboš Vlček.</p>
      <p>Automobilka předpokládá, že zhruba 40 procent všech prodávaných octavií v ČR bude disponovat zážehovým agregátem, a to včetně verzí s mild-hybridní technologií. Zhruba stejný podíl mají mít diesely. Zbývající pětina by se mohla rovnoměrně rozdělit na verze s pohonem na stlačený zemní plyn (CNG) a plug-in hybridním pohonem.</p>
      <p>"V případě individuálních zákaznických konfigurací se však efektivně bavíme o dodávkách v průběhu prvního kvartálu příštího roku, zejména s ohledem na náběhovou křivku modelu. Ta je samozřejmě, stejně jako u každé novinky, pozvolná a nějakou dobu trvá, než dojde k naplnění výrobních kapacit, stejně jako dostupnosti některých prvků doplňkové výbavy," řekl ČTK mluvčí Škody pro ČR Vítězslav Pelc.</p>
      <figure>
        <iframe src="https://player.vimeo.com/video/371869397" width="640" height="360" data-service="Vimeo" scrolling="no"/>
      </figure>
      <p>Stávající třetí generaci octavie v provedení sedan již nelze objednat, její výroba potrvá do konce roku. Výroba combi bude pokračovat do 14. týdne příštího roku, ale například verze Laurin&amp;Klement a Active se již objednat nedají.</p>
      <p>"V současné době žádnou další speciální nabídku jako byla verze Tour nechystáme, ale nemohu ji vyloučit. Aktuálně je u našich autorizovaných obchodních partnerů Škoda k dispozici zhruba 1100 skladových vozů třetí generace modelu Octavia k okamžitému dodání," dodal Pelc.</p>
      <p>Nová Octavia narostla o 19 milimetrů do délky a o 15 milimetrů milimetrů do šířky, provedení combi je pak delší o 22 milimetrů. Objem kufru vzrostl z 590 litrů u sedanu, respektive 610 litrů u combi, na 600 a 640 litrů.</p>
      <p>Poprvé bude mít tato modelová řada chytré světlomety Matrix s 22 nezávisle ovládanými LED diodami nebo ergonomická sedadla, která nabízejí na přání vyhřívání, masážní funkci a také funkci ventilace. Premiéru u značky má i head-up displej, který zobrazuje důležité informace na čelní sklo. Poprvé jsou v nabídce rovněž některé asistenční systémy, například asistent vyhýbání nebo varování při vystupování z vozu.</p>
      <p>Vůz dostal přeplňované benzinové i naftové motory o objemu od 1,0 do 2,0 litru o výkonu až 204 koní. Nabídku doplňuje varianta s pohonem na zemní plyn (CNG), verze s plug-in hybridním pohonem a také tzv. mild hybrid. Octavia je vůbec první model značky, který nabízí ovládání automatické převodovky DSG systémem shift-by-wire. Řazení převodových stupňů tak není mechanické, ale elektronické.</p>
      <p>První Octavia se objevila před 60 lety. Od té doby bylo vyrobeno přes 6,5 milionu vozů. V uplynulých letech Škoda prodala každoročně přibližně 400.000 vozů a třetí generace tohoto modelu tak tvořila přibližně třetinu celkových prodejů značky.</p>
    </article>
  </body>
</html>