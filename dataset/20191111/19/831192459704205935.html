<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/thriler-me-ton-niko-moytsina-kai-to-open-i-agogi-vomva-ton-2-5-ekat-eyro-i-tileoptiki-venteta-kai-i-skliri-machi-sta-dikastiria/"/>
    <meta property="og:site_name" content="europost.gr"/>
    <meta property="article:published_time" content="2019-11-11T19:30:40+00:00"/>
    <meta property="og:title" content="Θρίλερ με τον Νίκο Μουτσινά και το Open: Η αγωγή-«βόμβα» των 2,5 εκατ. ευρώ, η τηλεοπτική βεντέτα και η σκληρή μάχη στα δικαστήρια!"/>
    <meta property="og:description" content="O Νίκος Μουτσινάς αποχώρησε από το Open μετά από ένα χρόνο επιτυχημένης συνεργασίας, ωστόσο η μεταγραφή του στο ΣΚΑΪ φαίνεται πως δεν έχει τελειώσει... Σύμφωνα με όσα γράφει η Reallife, το Open κατέθεσε αγωγή κατά του"/>
  </head>
  <body>
    <article>
      <h1>Θρίλερ με τον Νίκο Μουτσινά και το Open: Η αγωγή-«βόμβα» των 2,5 εκατ. ευρώ, η τηλεοπτική βεντέτα και η σκληρή μάχη στα δικαστήρια!</h1>
      <address>
        <time datetime="2019-11-11T19:30:40+00:00">11 Nov 2019, 19:30</time>
      </address>
      <p>O Νίκος Μουτσινάς αποχώρησε από το Open μετά από ένα χρόνο επιτυχημένης συνεργασίας, ωστόσο η μεταγραφή του στο ΣΚΑΪ φαίνεται πως δεν έχει τελειώσει…</p>
      <p>Σύμφωνα με όσα γράφει η Reallife, το Open κατέθεσε αγωγή κατά του παρουσιαστή για το «σπάσιμο» του συμβολαίου και διεκδικεί τη ρήτρα ύψους 200.000 ευρώ, αλλά και διαφυγόντα κέρδη.</p>
      <p>Το επιχείρημα του σταθμού είναι ότι η απόφαση του παρουσιαστή να αποχωρήσει για τον ΣΚΑΪ μέσα στο καλοκαίρι δεν άφησε χρόνο στο Open να καλύψει το κενό με άλλο πρόγραμμα υψηλών αξιώσεων, ενώ προκάλεσε ζημία σε οικονομικό επίπεδο καθώς χάθηκαν διαφημιστικά έσοδα, που, σύμφωνα με την αγωγή μπορεί να φτάνουν έως και τα 2,5 εκατομμύρια ευρώ σε επίπεδο σεζόν.</p>
      <p>Η εξέλιξη αυτή αποτελεί βόμβα, καθώς βάζει στο κάδρο και τον ΣΚΑΪ που φέρεται να δέχθηκε να καλύψει τη ρήτρα για την «αρπαγή» του παρουσιαστή, αλλά τώρα βρίσκεται αντιμέτωπο με μια πολλαπλάσια χρηματική διεκδίκηση.</p>
      <p>Η συνέχεια αναμένεται να δοθεί στα δικαστήρια.</p>
    </article>
  </body>
</html>