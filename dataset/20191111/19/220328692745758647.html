<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/kak-ni-mamyat-che-mesoto-e-pryasno-406486.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T19:53:14+00:00"/>
    <meta property="og:title" content="Как ни мамят, че месото е прясно"/>
    <meta property="og:description" content="Използват калиев перманганат"/>
  </head>
  <body>
    <article>
      <h1>Как ни мамят, че месото е прясно</h1>
      <address><time datetime="2019-11-11T19:53:14+00:00">11 Nov 2019, 19:53</time> by <a rel="author">"Стандарт"</a></address>
      <p>Производители на свинско месо от Врачанско разкриват, че розовият цвят на пържолите и свинското по щандовете на търговските вериги се дължи на обработката им с дезинфектант. </p>
      <p>Нормалният цвят на узрялото свинско месо е розов, като отива към леко кафеникав. По това време може да се познае, че е прясно и не е внесено от другия край на планетата, коментираха търговци и производители.</p>
      <p>В много случаи обаче, за да остане месото със свеж розов цвят, производителите използват калиев перманганат - вещество с червен цвят, популярно като дезифектант, както и с антигъбични свойства. Плюсът му е, че е безвкусен и не може да се засечен извън лаборатория.</p>
      <p>По-възрастните клиенти лесно разпознават "освеженото" месо и го избягват, но масово хората предпочитат именно него, признаха търговци от унгарска верига с клон на пазара "Иван Вазов" в София. Като цяло прясно произведено в България свинско месо може да се намери в повечето от малки бутикови магазини в страната. Те обикновено са на фермери, които са затворили цикъла на производство.</p>
      <p>Повечето от тях са принудени да продават в собствени магазини, тъй като не могат да смогнат на огромните изисквания на търговските вериги. Такъв производител сподели, че търговска верига им е поискала 5000 лв. годишно, за да продава месото им на щандовете си. Отказват се, защото не могат да издържат.</p>
    </article>
  </body>
</html>