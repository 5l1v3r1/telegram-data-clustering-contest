<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191111-hto-ta-navishho-zhorstoko-pobyv-veterana-ato-hana-i-jogo-druzhynu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T19:24:29+00:00"/>
    <meta property="og:title" content="Хто та навіщо жорстоко побив ветерана АТО Хана і його дружину"/>
    <meta property="og:description" content="Хто і за що так жорстоко побив ветерана АТО Ігоря Панова на прізвисько Хан і його дружину Оксану – далі у матеріалі."/>
  </head>
  <body>
    <article>
      <h1>Хто та навіщо жорстоко побив ветерана АТО Хана і його дружину</h1>
      <address>
        <time datetime="2019-11-11T19:24:29+00:00">11 Nov 2019, 19:24</time>
      </address>
      <p>Хто і за що так жорстоко побив ветерана АТО Ігоря Панова на прізвисько Хан і його дружину Оксану – далі у матеріалі.</p>
      <p>З’явилися подробиці жорстокого побиття ветерана АТО Ігоря Хана Панова і його дружини Оксани. Зараз подружжя знаходиться у лікарні.</p>
      <p>Тим часом поліція кидає всі сили на пошуки нападника. І вже за кілька годин знаходить.</p>
      <blockquote>– До вказаної події причетні двоє чоловіків 29-ти та 30-ти років. Та під час затримання були знайдені речі, за допомогою яких вони скоїли ці правопорушення. Було встановлено, що один із молодиків є сином потерпілої, – розповідає  в.о. керівника поліції Києва Віктор Нечитайло.</blockquote>
      <p>Чому ж нелюд підняв руку на рідну матір? У поліції ще не можуть зрозуміти. Нібито все почалося з телефонної розмови. Рідні страшенно сварилися. Що розлютило хлопця – невідомо, але до матері він прийшов рішучий і сповнений жаги помсти. Доєднатися до мордування неньки покликав свого друга. А коли за дружину заступився чоловік – дісталося і йому.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191111-pereselenets-z-luganshhyny-organizuvav-shemu-sotsvyplat-bojovykam-ldnr/">Переселенець з Луганщини організував схему соцвиплат бойовикам “ЛДНР”</a>
      </p>
      <p>Сусіди не здивовані. Стосунки з дорослим сином в Оксани були відверто погані. Він ніде не працював і лише лякав всіх довкола своєю неадекватною поведінкою.</p>
      <p>Мати покидька вже дає свідчення поліції, жінка прийшла до тями.  А от у Ігоря Панова справи набагато гірші, він і досі в реанімації. Поки у поліції відкрили провадження за замах на вбивство. За звірячий напад злочинцям світить 15 років тюрми.</p>
      <figure>
        <iframe src="https://www.youtube.com/embed/DX6IW5puz54" width="560" height="315" data-service="Youtube" scrolling="no"/>
      </figure>
      <p>Нагадаємо, що <a href="https://fakty.com.ua/ua/proisshestvija/20191111-oboye-v-komi-u-kyyevi-pobyly-veterana-ato-hana-i-jogo-druzhynu/">ветеран війни і його дружина зазнали тілесних ушкоджень</a> і впали у кому – лікарі діагностували у них важкі черепно-мозкові травми. Чоловікові знадобилося 16 переливань крові.</p>
    </article>
  </body>
</html>