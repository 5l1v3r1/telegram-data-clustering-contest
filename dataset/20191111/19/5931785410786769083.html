<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/povratak-trenerskom-pozivu-luis-enrike-na-klupi-italijanskog-velikana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T19:41:21+00:00"/>
    <meta property="og:title" content="POVRATAK TRENERSKOM POZIVU: Luis Enrike na klupi italijanskog velikana?"/>
    <meta property="og:description" content="Bivši trener Barselone i selektor Španije, Luis Enrike, razmišlja o potencijalnom nastavku trenerske karijere sledeće sezone, izveštava ESPN. Enrike je povezivan sa preuzimanjem trenerske funkcije Arsenala gde bi zamenio sunarodnika Unaija Emerija koji je pod velikim pritiskom poslednjih nedelja, međutim izvori bliski bivšem španskom selektoru tvrde da nije zainteresovan za klupu „tobdžija“. Enrike je napustio […]"/>
  </head>
  <body>
    <article>
      <h1>POVRATAK TRENERSKOM POZIVU: Luis Enrike na klupi italijanskog velikana?</h1>
      <address><time datetime="2019-11-11T19:41:21+00:00">11 Nov 2019, 19:41</time> by <a rel="author">Kopi</a></address>
      <p>Bivši trener Barselone i selektor Španije, Luis Enrike, razmišlja o potencijalnom nastavku trenerske karijere sledeće sezone, izveštava ESPN.</p>
      <p>Enrike je povezivan sa preuzimanjem trenerske funkcije Arsenala gde bi zamenio sunarodnika Unaija Emerija koji je pod velikim pritiskom poslednjih nedelja, međutim izvori bliski bivšem španskom selektoru tvrde da nije zainteresovan za klupu „tobdžija“.</p>
      <p>Enrike je napustio Španiju početkom ove godine, nakon tragične smrti njegove mlade kćerke, a ove sezone definitivno ne želi da se vrati fudbalu.</p>
      <p>ESPN piše o njegovom povratku sledeće sezone, a kao destinacije pominju se <a href="https://www.sportskacentrala.com/tag/premijer-liga/">Premijer liga</a> i italijanska <a href="https://www.sportskacentrala.com/tag/serija-a/">Serija A</a>, gde je već radio kao trener Rome u sezoni 2011/12.</p>
      <p>Enrike će izabrati klub u kojem će imati potpunu slobodu u biranju pojačanja i sastavljanju igračkog kadra, a kao idealan klub u Italiji u prvi plan iskače Milan.</p>
      <p>Posrnuli italijanski velikan na radaru je brojnih tajkuna, pominjali su se bogati šeici, kao i neki Evropljani, a ukoliko ga preuzme neko od njih, Enrike bi vrlo lako mogao da dođe na San Siro i krene u stvaranje nove fudbalske velesile.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/anceloti-ima-dve-utakmice-da-spasi-posao-zamena-je-vec-spremna/"/>
        <a href="https://www.sportskacentrala.com/2019/11/11/naslednik-tottija-i-de-rosija-u-nemilosti-fonseke-florenci-prelazi-u-redove-rominog-velikog-rivala/"/>
        <a href="https://www.sportskacentrala.com/2019/11/10/dibala-vratio-staru-damu-na-vrh-vucica-poklekla-u-parmi-video/"/>
        <a href="https://www.sportskacentrala.com/2019/11/10/da-li-je-ovo-znak-da-dolazi-ibra-pjontek-napusta-san-siro-i-seli-se-u-redove-visestrukog-prvaka-italije/"/>
        <a href="https://www.sportskacentrala.com/2019/11/10/golovi-samo-na-olimpiku-nule-u-udinama-i-djenovi-video/"/>
        <a href="https://www.sportskacentrala.com/2019/11/10/dva-gola-vlahovica-ali-je-fiorentina-primila-pet-na-sardiniji-video/"/>
        <a href="https://www.sportskacentrala.com/2019/11/09/barelina-lepotica-vratila-inter-na-celo-tabele-napoli-opet-bez-pobede-video/"/>
        <a href="https://www.sportskacentrala.com/2019/11/09/vest-je-odjeknula-poput-bombe-ibrahimovic-u-milanu-oglasio-se-i-paolo-maldini/"/>
        <a href="https://www.sportskacentrala.com/2019/11/09/ma-koji-ronaldo-sari-otkrio-kljucnog-igraca-juventusa-i-sve-iznenadio/"/>
      </related>
    </article>
  </body>
</html>