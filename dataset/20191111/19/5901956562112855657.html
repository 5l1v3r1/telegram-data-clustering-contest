<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/nocni-incident-v-kmetiji-tekmovalka-je-cisto-ponorela-247979"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T19:16:00+00:00"/>
    <meta property="og:title" content="Nočni incident v Kmetiji, tekmovalka je čisto ponorela"/>
    <meta property="og:description" content="Najstarejša udeleženka Kmetije Marjana Povše (59) je na posestvu ponoči doživela neprijetno presenečenje. Kot je zjutraj zaupala Danijelu, jo je nekdo sredi trdnega spanca zalil s polnim umival..."/>
  </head>
  <body>
    <article>
      <h1>Nočni incident v Kmetiji, tekmovalka je čisto ponorela</h1>
      <h2>Marjana je izgubila živce.</h2>
      <address><time datetime="2019-11-11T19:16:00+00:00">11 Nov 2019, 19:16</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/11/1625733.jpg"/>
          <figcaption>Povsem so ji zmočili posteljo. FOTO: Voyo.si</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1625732.jpg"/>
          <figcaption>Marjano je nočni obisk močno prizadel. FOTO: Voyo.si</figcaption>
        </figure>
      </slideshow>
      <p>Najstarejša udeleženka <i>Kmetije </i><b>Marjana Povše</b> (59) je na posestvu ponoči doživela neprijetno presenečenje. Kot je zjutraj zaupala <b>Danijelu,</b> jo je nekdo sredi trdnega spanca zalil s polnim umivalnikom vode, nato pa se zakrohotal in odšel iz sobe. Nič hudega sluteča Marjana je bila mokra od glave do pete. »Mislim, da se je to zgodilo, ker je gospodarica dejala, da dobimo za nagrado darilo, ki ga bom tudi jaz vesela,« je dejala. Pravi, da sta jo glede 'njene nagrade' zbadala prav dvojčka. »Jaz ne razumem, kako ne znajo biti hvaležni za nobeno stvar. /.../ Pa saj ti niso normalni, no!« se je jezila Marjana, ki si je morala sredi noči sušiti lase, zjutraj pa je že kihala.</p>
      <h3>Je prišlo do nesporazuma?</h3>
      <figure>
        <img src="https://www.slovenskenovice.si/images/slike/2019/11/11/1625732.jpg"/>
        <figcaption>Marjano je nočni obisk močno prizadel. FOTO: Voyo.si</figcaption>
      </figure>
      <p>Pri zajtrku je Marjana povedala, kako ogorčena je nad početjem mladine. Najprej je pozvala korenjaka, ki je bil tako pogumen ponoči, naj se oglasi ter pove, s kakšnim namenom je to storil. Sledila je smrtna tišina. Dejala je, da če je ne želijo na posestvu, naj ji to povedo, saj da bo v tem primeru nemudoma zapustila kmetijo. Kmalu se je zbranim ob mizi pridružil tudi <b>Tilen</b>, ki je priznal greh. Pojasnil ji je, da je prišlo do nesporazuma, saj da tega ni želel storiti njej, temveč <b>Adrijani</b>. Marjane njegove besede niso prepričale. Kot je kasneje na samem zaupala <b>Tanji</b>, bi lažje sprejela, če bi ji Tilen takoj povedal, da nočna hladna prha ni bila namenjena njej.  <br/><br/>Nočno dogajanje je razjezilo tudi Danijela, ki je dejal, da bo ob prvi priložnosti dvojčka skušal poslati domov. <br/> </p>
    </article>
  </body>
</html>