<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kilkist-ukrayinskih-bankiv-bude-prodovzhuvati-skorochuvatisya-v-2020-roci-329266_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T19:23:00+00:00"/>
    <meta property="og:title" content="Кількість українських банків буде продовжувати скорочуватися в 2020 році"/>
    <meta property="og:description" content="Продовжиться також процес добровільної відмови банків від ліцензії."/>
  </head>
  <body>
    <article>
      <h1>Кількість українських банків буде продовжувати скорочуватися в 2020 році</h1>
      <h2>Продовжиться також процес добровільної відмови банків від ліцензії.</h2>
      <address>
        <time datetime="2019-11-11T19:23:00+00:00">11 Nov 2019, 19:23</time>
      </address>
      <p><b><a href="https://dt.ua/ECONOMICS/privatbank-ye-naypributkovishim-ukrayinskim-bankom-nbu-329200_.html">Національний банк (НБУ)</a></b> очікує в наступному році декількох угод щодо злиття банків, а також добровільних відмов від банківської ліцензії. Таку заяву зробив директор департаменту ліцензування НБУ Олександр Бевз в інтерв'ю <a href="https://nv.ua/biz/finance/kto-stoit-za-zaderzhaniyami-v-nbu-o-paypal-bankah-zombi-i-privatbanke-direktor-po-licenzirovaniyu-nbu-bevz-50052660.html">НВ Бізнес</a>.</p>
      <p>"Ми очікуємо кілька угод на ринку, це невеликі банки, які хочуть збільшити свій капітал шляхом об'єднаних зусиль. Тому я думаю, що дві угоди в наступному році ми побачимо злиття банків", - сказав він.</p>
      <p>Однак Бевз не назвав ці фінустанови, уточнив, що вони невеликі і ринкові.</p>
      <p>Також, за його словами, продовжиться процес добровільної відмови банків від ліцензії та виходу з ринку. У наступному році мінімум один-два банки здадуть ліцензії добровільно, припустив топ-менеджер НБУ.</p>
      <p>"Наприклад, ми бачимо, що активно згортається Промінвестбанк. Нещодавно була інформація, що банк поступово припиняє роботу з фізособами. Це закономірний процес, він відповідає плану виходу з ринку. За великим рахунком, з російських банків залишиться тільки один державний - Сбербанк. Якою буде стратегія акціонерів Сбербанку - подивимося", - зазначив він.</p>
      <p>"Можливо, деякі ринкові операції відбудуться у зв'язку з тією інформацією, яка публічно стала доступна, ми чули, що акціонер Ідея Банку планує його продати", - додав Бевз.</p>
      <p>Нагадаємо, що прибутковими за підсумками січня-вересня 2019 року були 66 з 76 банків, що працюють в Україні, 10 банків – збитковими. При цьому, Приватбанк став найприбутковішим українським банком.</p>
      <p>Але також повідомлялося, що, за результатами стрес-тестування НБУ, <b><a href="https://dt.ua/ECONOMICS/za-rezultatami-stres-testuvannya-nbu-vsi-banki-stiyki-328953_.html">банківський сектор стійкий в поточних макроекономічних умовах</a>.</b></p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>