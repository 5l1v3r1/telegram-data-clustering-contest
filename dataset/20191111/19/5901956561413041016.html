<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/video-za-18-kamere-so-ga-ujele-ko-je-v-reko-metal-dele-trupla-24-letnice-248010"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T19:00:00+00:00"/>
    <meta property="og:title" content="VIDEO za 18+: Kamere so ga ujele, ko je v reko metal dele trupla 24-letnice"/>
    <meta property="og:description" content="Ruski mediji so objavili posnetek nadzornih kamer, ki razkriva strašne prizore. Zgodovinar Oleg Sokolov (63) je v domači hiši brutalno umoril svoje dekle Anastasijo Ješčenko (24), nato pa ji odse..."/>
  </head>
  <body>
    <article>
      <h1>VIDEO za 18+: Kamere so ga ujele, ko je v reko metal dele trupla 24-letnice</h1>
      <h2>Po grozljivem umoru se ga je hotel znebiti.</h2>
      <address><time datetime="2019-11-11T19:00:00+00:00">11 Nov 2019, 19:00</time> by <a rel="author">N. B.</a></address>
      <p>Ruski mediji so objavili posnetek nadzornih kamer, ki razkriva strašne prizore. Zgodovinar <b>Oleg Sokolov</b> (63) je v domači hiši brutalno umoril svoje dekle <b>Anastasijo Ješčenko </b>(24), nato pa ji odsekal glavo, roke in noge. Posnetki prikazujejo, kako se je morilec približal reki, nato pa v vodo odvrgel nekaj delov trupla mladega dekleta. </p>
      <figure>
        <iframe src="https://www.youtube.com/embed/JfhCzpippG8" width="640" height="360" data-service="Youtube" scrolling="no"/>
      </figure>
      <p>Ko se je 63-letnik vrnil po preostanek trupla in znova odšel do reke, je padel v vodo. Na sebi je imel Napoleonovo uniformo. Oblasti predvidevajo, da je poskušal narediti samomor, saj naj bi vedno govoril, da bo umrl oblečen v uniformo malega velikega moža.<br/><br/>Policija ga je našla podhlajenega, pri sebi pa naj bi držal vrečo, v kateri so bile roke pokojne. Ko so se možje v modrem odpravili v njegovo hišo, so naleteli na grozljiv prizor.<br/><br/>Po poročanju ruskih medijev so morilca pred tem ujele tudi kamere v enem izmed trgovskih središč, kjer je kupil lepilni trak in ostale pripomočke, da bi se lažje znebil trupla.</p>
    </article>
  </body>
</html>