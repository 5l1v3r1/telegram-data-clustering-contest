<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/daniil-miedwiediew-stefanos-tsitsipas-wynik-meczu-i-relacja-atp-finals,984622.html"/>
    <meta property="og:site_name" content="TVN24"/>
    <meta property="article:published_time" content="2019-11-11T19:13:00+00:00"/>
    <meta property="og:title" content="Do sześciu razy sztuka. Tsitsipas w końcu dopadł Miedwiediewa"/>
    <meta property="og:description" content="Cierpliwość popłaca. Stefanos Tsitsipas (6. ATP) pokonał w Londynie Daniiła Miedwiediewa (4. ATP) 7:6, 6:4 i od wygranej rozpoczął udział w turnieju ATP Finals. Wszystkie pięć poprzednich pojedynkó..."/>
  </head>
  <body>
    <article>
      <h1>Do sześciu razy sztuka. Tsitsipas w końcu dopadł Miedwiediewa</h1>
      <address>
        <time datetime="2019-11-11T19:13:00+00:00">11 Nov 2019, 19:13</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/050ace30-89fd-473c-a9c1-af7031ea2ec4.jpg?type=1&amp;srcmode=0&amp;srcx=1/1&amp;srcy=12/25&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/2019b1bb-2223-4032-a60c-a43f6bc5c80f-480p.mp4"/>
          <figcaption>Djoković pokonał Tsitsipasa w ćwierćfinale turnieju w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/71b6a577-fab4-450f-bcbf-4144583bf517-480p.mp4"/>
          <figcaption>Tsitsipas awansował do ćwierćfinału turnieju w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/bedbdfa7-ef3e-4830-a666-7a38cd344691-480p.mp4" autoplay="" loop=""/>
          <figcaption>Tsitsipas awansował do trzeciej rundy turnieju ATP w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/7d03a84d-688c-4b1b-8f3f-f29702bc3678-480p.mp4" autoplay="" loop=""/>
          <figcaption>Skrót spotkania Daniił Miedwiediew - Stefanos Tsitsipas</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/decd68ec-34ff-4409-92c2-550ea8fc90c4-480p.mp4"/>
          <figcaption>Tsitsipas pokonał Djokovicia w ćwierćfinale w Szanghaju</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/9ddf865a-c5dc-4138-b57d-679484d3bdc0-480p.mp4"/>
          <figcaption>Hubert Hurkacz nie dał rady Stefanosowi Tsitsipasowi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/e1a99594-d375-4fef-945b-06ada95a31b3-480p.mp4"/>
          <figcaption>Puchar Lavera: Isner i Sock pokonali Federera i Tsitsipasa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/2d46da68-10ff-4a86-9e66-cb281ede8a06-480p.mp4" autoplay="" loop=""/>
          <figcaption>Kyrgios i Sock pokonali Nadala oraz Tsitsipasa w Pucharze...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/6590bba7-8d69-457a-a572-7d6143fa54c4-480p.mp4" autoplay="" loop=""/>
          <figcaption>Tsitsipas pokonał Fritza w Pucharze Lavera</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/22efb7c9-df11-4347-a01b-370a1ae25904-480p.mp4"/>
          <figcaption>Tsitsipas do sędziego: wszyscy jesteście dziwakami</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/91b88d45-bb36-41cd-84fe-5d2edb24a4dc-480p.mp4"/>
          <figcaption>Kłótnia Stefanosa Tsitsipasa z sędzią</figcaption>
        </figure>
        <figcaption>Stefanos Tsitsipas jest szóstym tenisistą rankingu ATP Foto: PAP/EPA/WILL OLIVER | Video: Eurosport</figcaption>
      </slideshow>
      <h3>Cierpliwość popłaca. Stefanos Tsitsipas (6. ATP) pokonał w Londynie Daniiła Miedwiediewa (4. ATP) 7:6, 6:4 i od wygranej rozpoczął udział w turnieju ATP Finals. Wszystkie pięć poprzednich pojedynków Greka z Rosjaninem kończyło się triumfami tego drugiego.</h3>
      <p>Poniedziałkowe spotkanie trwało nieco ponad sto minut, a przez zdecydowaną większość tego czasu trwało tenisowe przeciągnie liny. Obaj debiutujący w ATP Finals zawodnicy umiejętnie pilnowali gemów przy własnym serwisie i pewnie je wygrywali.</p>
      <related>
        <a href="https://eurosport.tvn24.pl/tenis,115/federer-rozpoczal-finaly-od-porazki-teraz-czeka-mnie-normalny-turniej,984503.html"/>
      </related>
      <p>Wojnę nerwów - i błędów - w tie-breaku pierwszej partii lepiej wytrzymał Tsitsipas. I to również Grek zgarnął jedyne tego dnia przełamanie. W dziewiątym gemie drugiego seta wykorzystał pierwszą szansę na odebranie rywalowi serwisu, a po chwili zakończył starcie przy własnym podaniu.</p>
      <h3>Prawie jak w Atenach</h3>
      <p>- To jedno z najciężej wywalczonych i najważniejszych zwycięstw w mojej karierze - cieszył się po ostatniej piłce 21-letni Grek. - Nie jest łatwo grać, mając w głowie pięć poprzednich porażek, dlatego ta wygrana tak wiele dla mnie znaczy. Równie wiele znaczy dla mnie publiczność. Te wszystkie greckie flagi wokół, czułem się niemal, jakbym grał w Atenach - dodał.</p>
      <p>Tsitsipas poprawił tym samym fatalny dotąd bilans meczów z Miedwiediewem. Młodzi tenisiści mierzyli się dotąd pięciokrotnie, a Tsitsipas za każdym razem schodził z kortu pokonany. Pierwszy raz miało to miejsce podczas ubiegłorocznego US Open, a poprzednio miesiąc temu w Szanghaju.</p>
      <p>Zwycięstwo Greka oznacza, że obejmuje on prowadzenie w grupie A finałów sezonu. W drugim poniedziałkowym spotkaniu zmierzą się Rafael Nadal (1. ATP) i Alexander Zverev (7. ATP).</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/36e297b0-a957-4085-a443-02cb915683e1.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Daniił Miedwiediew przegrał w debiucie w ATP Finals<cite>Źródło: PAP/EPA/WILL OLIVER</cite></figcaption>
      </figure>
      <p>Autor: pqv / Źródło: eurosport.pl, bbc.com</p>
    </article>
  </body>
</html>