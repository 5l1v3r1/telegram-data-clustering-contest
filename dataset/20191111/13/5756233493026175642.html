<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620984/%DA%86%D8%A7%DB%8C-%D8%AF%D8%A7%D8%BA-%D9%86%D9%86%D9%88%D8%B4%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T13:58:00+00:00"/>
    <meta property="og:title" content="چای داغ ننوشید!"/>
    <meta property="og:description" content="عضو کمیته علمی نوزدهمین کنگره بین المللی گوارش و کبد به مردم توصیه کرد چای داغ ننوشند و گفت: نوشیدن چای داغ، احتمال ابتلا به سرطان مری را افزایش می دهد."/>
  </head>
  <body>
    <article>
      <h1>چای داغ ننوشید!</h1>
      <address>
        <time datetime="2019-11-11T13:58:00+00:00">11 Nov 2019, 13:58</time>
      </address>
      <p>
        <i>عضو کمیته علمی نوزدهمین کنگره بین المللی گوارش و کبد به مردم توصیه کرد چای داغ ننوشند و گفت: نوشیدن چای داغ، احتمال ابتلا به سرطان مری را افزایش می دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دکتر علیرضا دلاوری افزود: چای داغ به جهت داغ بودن، موجب آسیبهایی برای مری می شود؛ چای بالای ۶۰ درجه می تواند این خطرات را ایجاد کند.</p>
      <p>وی یادآور شد: احتمال افزایش سرطان مری با نوشیدن چای داغ، مطالعه ای است که در ایران انجام شده و این افتخاری برای کشورمان است که این اطلاعات از ایران برای جهانیان به دست آمده است.</p>
      <p>مری یک لوله عضلانی است که رابط بین دهان و معده بوده و غذا و مایعات را به معده می‌رساند. این لوله حدوداً ۳۰-۲۵ سانتی‌متر است. قطر تنگ‌ترین قسمت آن حدود ۵/۲ سانتی‌متر است. جدار مری از چندین لایه تشکیل شده است. سرطان مری از داخلی‌ترین لایه شروع شده و به سمت خارج رشد می‌کند.</p>
      <p>طبق پژوهشی که تحت سرپرستی پرفسور ملک زاده صورت گرفته و در نشریه پزشکی بریتانیایی British Medical Journal انتشار یافته نوشیدن چایی که حرارت آن بالای ۷۰ درجه سانتیگراد است، موجب افزایش خطر سرطان مری از نوع (OSCC) می شود بنابراین نوشیدن چای داغی که بخار از آن بلند می شود خطر ابتلا به سرطان مری را به میزان زیادی افزایش می دهد.</p>
      <p>پژوهشگران می گویند این یافته ها ممکن است به درک این که چرا بین برخی جامعه های غیر اروپایی، خطر مبتلا شدن به سرطان مری بیشتر است، کمک کند.</p>
    </article>
  </body>
</html>