<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/tri-sestre-rodile-isti-dan-v-dveh-urah-v-isti-bolnisnici-247845"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T13:15:00+00:00"/>
    <meta property="og:title" content="Tri sestre rodile na isti dan v isti bolnišnici"/>
    <meta property="og:description" content="CETINJE – V porodnišnici v črnogorskem Cetinju so pred dnevi tri sestre v dveh urah rodile štiri otroke. Prva je minuli petek okoli 9. ure v porodno sobo prišla Olivera in rodila Stefano, za nj..."/>
  </head>
  <body>
    <article>
      <h1>Tri sestre rodile na isti dan v isti bolnišnici</h1>
      <h2>Najsrečnejša je bila babica, ki je v enem dnevu dobila štiri vnuke.</h2>
      <address><time datetime="2019-11-11T13:15:00+00:00">11 Nov 2019, 13:15</time> by <a rel="author">STA, Ma. M.</a></address>
      <p>CETINJE – V porodnišnici v črnogorskem Cetinju so pred dnevi tri sestre v dveh urah rodile štiri otroke. Prva je minuli petek okoli 9. ure v porodno sobo prišla <b>Olivera </b>in rodila <b>Stefano</b>, za njo je njena sestra dvojčica <b>Jasna </b>povila dvojčka <b>Uroša</b> in <b>Anjo</b>, serijo pa je ob 11. uri sklenila <b>Jelena</b>, ki je dobila <b>Darijo</b>.<br/><br/>Ginekološko ekipo je vodil zdravnik<b> Predrag Jovović</b>, ob njem pa so bili pri vseh treh porodih še dva ginekologa, anesteziolog in pediater. »Porodi so potekali brez težav. Porodnice in njihovi otroci so dobro,« je povedal Jovović.<br/><br/>Kot so poročali črnogorski mediji, je bila minuli petek najsrečnejša mati treh porodnic <b>Mara Mugoša</b>, saj je v enem dnevu dobila štiri vnuke.</p>
    </article>
  </body>
</html>