<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a7%d7%95%d7%98%d7%92-%d7%99%d7%9d-%d7%91%d7%9e%d7%a7%d7%95%d7%9d-%d7%9e%d7%92%d7%93%d7%9c%d7%99%d7%9d-%d7%94%d7%a2%d7%99%d7%a8%d7%99%d7%99%d7%94-%d7%a7%d7%99%d7%91%d7%9c%d7%94-%d7%90%d7%99%d7%a9%d7%95%d7%a8-%d7%9c%d7%94%d7%a7%d7%9e%d7%aa-%d7%91%d7%aa%d7%99%d7%9d-%d7%a6%d7%9e%d7%95%d7%93%d7%99-%d7%a7%d7%a8%d7%a7%d7%a2-%d7%91%d7%94%d7%93%d7%a8-%d7%92%d7%a0%d7%99%d7%9d-416871/4"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-11T13:50:00+00:00"/>
    <meta property="og:title" content="קוטג'ים במקום מגדלים: העירייה קיבלה אישור להקמת בתים צמודי קרקע בהדר גנים"/>
    <meta property="og:description" content="לאחר שנים שבהן עמד שטח נטוש ברחוב זקן השומרים, החליט מינהל מקרקעי ישראל לאפשר הקמה של קוטג'ים וירד מהאפשרות להקים מגדלים. &quot;הצלחתי לשכנע את המינהל לאפשר במקום בנייה נמוכה&quot;, אומר ראש העירייה רמי גרינברג"/>
  </head>
  <body>
    <article>
      <h1>קוטג'ים במקום מגדלים: העירייה קיבלה אישור להקמת בתים צמודי קרקע בהדר גנים</h1>
      <h2>לאחר שנים שבהן עמד שטח נטוש ברחוב זקן השומרים, החליט מינהל מקרקעי ישראל לאפשר הקמה של קוטג'ים וירד מהאפשרות להקים מגדלים. "הצלחתי לשכנע את המינהל לאפשר במקום בנייה נמוכה", אומר ראש העירייה רמי גרינברג</h2>
      <address><time datetime="2019-11-11T13:50:00+00:00">11 Nov 2019, 13:50</time> by <a rel="author">מתן דויטש</a></address>
      <figure>
        <img src="http://mynetpetahtikva.co.il/dyncontent/2019/11/10/c8e5bee2-f653-4c71-8264-2a3e691193c3.jpeg"/>
        <figcaption>רחוב זקן השומרים. צילום: מתן דויטש</figcaption>
      </figure>
      <p>לאחר שנים שבהן עמד שטח נטוש של מינהל מקרקעי ישראל ללא תכלית, השתכנע מינהל מקרקעי ישראל לאפשר בנייה נמוכה של צמודי קרקע על השטח ברחוב זקן השומרים בשכונת הדר גנים. יצויין כי בשנים קודמות נשקלה האפשרות לבנות במקום מגדלים רבי קומות.</p>
      <p>השטח המדובר נמצא בין רחוב זקן השומרים לרחוב ניסים יצחק, והוא מיועד לבנייה. ראש העירייה שכנע את המינהל בדבר הצורך לשחרר את השטח לתחילת בנייה, ולא בנייה רוויה אלא בנייה נמוכה התואמת את רוח השכונה.</p>
      <p>הבנייה החדשה תפיח במקום רוח חדשה ותאפשר כניסת אוכלוסייה חדשה לשכונה.</p>
      <p>ראש העירייה רמי גרינברג: "לאחר שנים בהן עמדה הקרקע שוממה ולא נראה היה כי מתקדם דבר לגביה, הצלחתי לשכנע את המינהל לאפשר במקום בנייה נמוכה של קוטג'ים, בנייה שתתאים לשכונת הדר גנים שתתרום לפיתוח השכונה ותאפשר כניסה של משפחות חדשות לשכונה".</p>
    </article>
  </body>
</html>