<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/globalna-ekonomichna-kriza-indeks-dilovih-ochikuvan-u-sviti-vpav-do-minimumu-novini-svitu-50052842.html"/>
    <meta property="og:site_name" content="НВ"/>
    <meta property="article:published_time" content="2019-11-11T13:57:00+00:00"/>
    <meta property="og:title" content="Крижаний подих кризи. Ділові настрої у світі впали до мінімуму за 10 років"/>
    <meta property="og:description" content="Економічний клімат погіршився майже у всіх регіонах світу, світова кон’юнктура продовжує охолоджуватися — результати дослідження."/>
  </head>
  <body>
    <article>
      <h1>Крижаний подих кризи. Ділові настрої у світі впали до мінімуму за 10 років</h1>
      <h2>Економічний клімат погіршився майже у всіх регіонах світу, світова кон’юнктура продовжує охолоджуватися — результати дослідження.</h2>
      <address>
        <time datetime="2019-11-11T13:57:00+00:00">11 Nov 2019, 13:57</time>
      </address>
      <p>Настрої у <a href="https://nv.ua/ukr/biz/experts/koli-nastane-globalna-kriza-dumka-eksperta-50046661.html">світовій економіці</a> погіршилися до найнижчого показника з кризового 2009 року. Про це свідчать результати дослідження, проведеного Мюнхенським інститут економічних досліджень ifo, повідомляє <a href="https://www.dw.com/ru/%D0%B4%D0%B5%D0%BB%D0%BE%D0%B2%D1%8B%D0%B5-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D1%8F-%D0%B2-%D0%BC%D0%B8%D1%80%D0%B5-%D1%83%D0%BF%D0%B0%D0%BB%D0%B8-%D0%B4%D0%BE-%D1%81%D0%B0%D0%BC%D0%BE%D0%B3%D0%BE-%D0%BD%D0%B8%D0%B7%D0%BA%D0%BE%D0%B3%D0%BE-%D1%83%D1%80%D0%BE%D0%B2%D0%BD%D1%8F-%D1%81-2009-%D0%B3%D0%BE%D0%B4%D0%B0/a-51196649">DW</a>.</p>
      <p>Читайте також:<br/><a href="https://nv.ua/ukr/opinion/recommends/globalna-finansova-kriza-2020-roku-chi-ye-rishennya-50040692.html">Анатомія майбутньої рецесії</a></p>
      <p>Так, барометр ділових настроїв у четвертому кварталі 2019 року впав у річному численні з мінус 10,1 до мінус 18,8 пункта. Всього в опитуванні брали участь 1230 експертів зі 117 країн.</p>
      <p>«Світова кон’юнктура продовжує охолоджуватися. Експерти прогнозують значно слабше економічне зростання в світовій торгівлі, ослаблення приватного споживання та зниження інвестицій», — констатував глава ifo Клеменс Фюст.</p>
      <p>За словами Фюста, експерти помітно песимістичніше оцінюють і поточну ситуацію, і перспективи у зв’язку з торговельними конфліктами і такими ризиками, як Brexit. «Економічний клімат погіршився майже у всіх регіонах», — зазначив глава ifo.</p>
      <p>При цьому в країнах з динамічною економікою песимістично оцінюється в першу чергу поточна ситуація, а в індустріальних країнах — перспективи на найближчі місяці.</p>
      <p>Раніше повідомлялося, що <a href="https://nv.ua/ukr/biz/economics/ekonomichne-zrostannya-ukrajinskiy-biznes-nalashtovaniy-duzhe-optimistichno-novini-ukrajini-50048328.html">індекс ділових очікувань українських підприємців залишається стабільно високим.</a></p>
      <p>Також повідомлялося, що <a href="https://nv.ua/ukr/biz/finance/krediti-v-ukrajini-banki-ochikuyut-zrostannya-kredituvannya-biznesu-i-naselennya-novini-ukrajini-50048914.html">українські банки очікують зростання кредитування бізнесу і споживачів</a>.</p>
    </article>
  </body>
</html>