<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/chef-rubio-in-rai-maglie-su-proposta-italia-viva-dite-voi-a-liliana-segre-che/1947953/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T13:45:37+00:00"/>
    <meta property="og:title" content="Chef Rubio in Rai?/ Maglie su proposta Italia Viva: “Dite voi a Liliana Segre che…”"/>
    <meta property="og:description" content="&quot;Chef Rubio in Rai&quot;: Maglie stronca la proposta di Anzaldi (Italia Viva). Netta la replica di Salvini: &quot;Ma ci sono o ci fanno???&quot;."/>
  </head>
  <body>
    <article>
      <h1>Chef Rubio in Rai?/ Maglie su proposta Italia Viva: “Dite voi a Liliana Segre che…”</h1>
      <h2>“Chef Rubio in Rai”: Maglie stronca la proposta di Anzaldi (Italia Viva). Netta la replica di Salvini: “Ma ci sono o ci fanno???”</h2>
      <address><time datetime="2019-11-11T13:45:37+00:00">11 Nov 2019, 13:45</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><a href="https://www.ilsussidiario.net/news/chef-rubio-lascia-discovery-channel-addio-a-camionisti-in-trattoria-motivazioni/1947910/"><b>Dopo l’addio a Discovery Channel ed al celebre programma “Camionisti in trattoria”</b></a>, <b>Chef Rubio</b> è al centro delle polemiche. Le sue parole sulla separazione con la rete televisiva tematica non sono passate inosservate, così come l’audace proposta di <b>Michele Anzaldi</b>. Il segretario della commissione di Vigilanza Rai, deputato di <b>Italia Viva</b>, ha colto la palla al balzo: <i>«Chef Rubio lascia Discovery: la Rai avrà il coraggio di proporgli un programma, magari che parli di ultimi e periferie e sappia interessare i giovani? Oppure ci sarà un pregiudizio politico per le sue idee? In questa Rai vengono ingaggiati solo biografi e supporter di Salvini?»</i>. L’idea dell’ex esponente del Partito Democratico ha mandato su tutte le furie Matteo Salvini, <a href="https://www.ilsussidiario.net/news/chef-rubio-dopo-umbria-lega-di-salvini-mi-fa-schifo-pd-senza-palle-e-m5s-via/1942479/"><b>spesso insultato dal cuoco più social d’Italia</b></a>: <i>«I renziani vogliono Chef Rubio in Rai, pagato da tutti gli Italiani. Ma ci sono o ci fanno???»</i>.</p>
      <h4>CHEF RUBIO IN RAI? MAGLIE STRONCA PROPOSTA ITALIA VIVA</h4>
      <p>La proposta di <b>Michele Anzaldi</b> ha diviso il web ed ha ricevuto una stroncatura impressionante da <b>Maria Giovanna Maglie</b>: la giornalista ha bocciato l’idea su tutta la linea, ricordando alcune uscite infelici di Rubio. Ecco le sue parole: <i>«Ecco a voi Michele Anzaldi di Italia Viva, all’opera. Pazzo di Rubio, dice che parla agli ultimi e interessa ai giovani, lo vuole in Rai. Certo, quando Rubio dice che Israele e’ uno Stato nazista, i sionisti un cancro, e’ un vero Maestro. Lo dite voi a <a href="https://www.ilsussidiario.net/news/liliana-segre-incontro-con-matteo-salvini-leader-lega-dalla-senatrice-con-la-figlia/1947297/"><b>Liliana Segre</b></a>?»</i>. Maglie fa riferimento alle parole del cuoco su Twitter risalenti a un mese fa: <i>«I cecchini sionisti sparano sui bambini per uccidere e invalidare le generazioni future, così da rendere il popolo palestinese dipendente da Israele? Israele non è una democrazia!».</i> Insomma, è bagarre: in attesa di capire se Chef Rubio approderà in Rai, sui social network scoppia il caos…</p>
      <p> </p>
      <figure>
        <iframe data-src="https://twitter.com/Michele_Anzaldi/status/1193592628983390208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/manovra-gualtieri-asili-nido-gratis-nel-2020-renzi-vs-governo-ora-legge-no-tax/1948530/"/>
        <a href="https://www.ilsussidiario.net/news/sondaggi-politici-swg-centrodestra-sopra-il-50-meloni-sfiora-il-10-crollo-m5s/1948199/"/>
        <a href="https://www.ilsussidiario.net/news/provenzano-ministro-del-sud-attacca-milano-non-restituisce-nulla-lite-con-sala/1948330/"/>
        <a href="https://www.ilsussidiario.net/news/liliana-segre-repubblica-bara-su-insulti-200-al-giorno-falso-la-commissione/1948122/"/>
        <a href="https://www.ilsussidiario.net/news/scenario-folli-la-fine-di-m5s-cambia-il-destino-di-conte-ilva-e-pd/1948190/"/>
        <a href="https://www.ilsussidiario.net/news/elezioni-emilia-romagna-le-cantonate-di-bonaccini-sulla-sanita-lombarda/1947981/"/>
      </related>
    </article>
  </body>
</html>