<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596801/proposi-mitsotaki-enopion-xi-jinping-gia-epistrofi-glypton-parthenona"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T13:58:00+00:00"/>
    <meta property="og:title" content="Πρόποση Μητσοτάκη ενώπιον Xi Jinping για επιστροφή γλυπτών Παρθενώνα"/>
    <meta property="og:description" content="Στην πρωτοβουλία της κυβέρνησης για την επανένωση των Γλυπτών του Παρθενώνα αναφέρθηκε ο Κυριάκος Μητσοτάκης κατά την πρόποσή του στο γεύμα προς τιμήν του..."/>
  </head>
  <body>
    <article>
      <h1>Πρόποση Μητσοτάκη ενώπιον Xi Jinping για επιστροφή γλυπτών Παρθενώνα</h1>
      <address><time datetime="2019-11-11T13:58:00+00:00">11 Nov 2019, 13:58</time> by <a rel="author">SigmaLive</a></address>
      <p>Στην πρωτοβουλία της κυβέρνησης για την επανένωση των Γλυπτών του Παρθενώνα αναφέρθηκε ο Κυριάκος Μητσοτάκης κατά την πρόποσή του στο γεύμα προς τιμήν του Προέδρου της Λαϊκής Δημοκρατίας της Κίνας, Xi Jinping.<br/> <br/>Έχοντας ως θέα τον ιερό βράχο της Ακρόπολης, ο πρωθυπουργός αναφέρθηκε στο γεγονός ότι ο Κινέζος Πρόεδρος θα επισκεφθεί αύριο το Μουσείο της Ακρόπολης.<br/> <br/>«Σας ευχαριστώ πολύ που μας δίνεται η ευκαιρία να συμφάγουμε σε αυτό το θαυμάσιο μέρος, με αυτή την πολύ όμορφη θέα του Ιερού Βράχου της Ακρόπολης. Θα έχετε εξάλλου την ευκαιρία, αύριο, να επισκεφτείτε το Μουσείο της Ακρόπολης για να διαπιστώσετε και ο ίδιος πόσο σημαντικό και δίκαιο είναι το αίτημα της Ελλάδας για την επανένωση των Γλυπτών του Παρθενώνα. Όπως θα δείτε, τα μισά Γλυπτά είναι στο Μουσείο της Ακρόπολης και για τα άλλα μισά, θα δείτε ομοιώματά τους, γιατί τα πρωτότυπα βρίσκονται στο Βρετανικό Μουσείο» είπε ο Κυριάκος Μητσοτάκης καλωσορίζοντας τον Κινέζο Πρόεδρο.</p>
    </article>
  </body>
</html>