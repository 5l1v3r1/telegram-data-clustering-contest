<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/patek_philippe_orologio_record-6526513/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T13:06:00+00:00"/>
    <meta property="og:title" content="Asta record per Patek Philippe, battuto un orologio per 31 milioni"/>
    <meta property="og:description" content="Il precedente primato apparteneva a un Rolex venduto per 17,8 milioni di dollari"/>
  </head>
  <body>
    <article>
      <h1>Asta record per Patek Philippe, battuto un orologio per 31 milioni</h1>
      <h2>Il precedente primato apparteneva a un Rolex venduto per 17,8 milioni di dollari</h2>
      <address><time datetime="2019-11-11T13:06:00+00:00">11 Nov 2019, 13:06</time> by <a rel="author">AGI - Agenzia Giornalistica Italia</a></address>
      <p>L'orologio più costoso al mondo è il <b>Patek Philippe Grandmaster Chime Ref. 6300A</b>, battuto per la cifra strabiliante di <b>31 milioni di dollari</b> da Christie's, a un'asta di beneficenza. L'orologio in questione è un <b>pezzo unico</b>, che Patek Philippe ha creato per l'occasione, l'annuale asta benefica per finanziare la ricerca sulla distrofia muscolare, tenutasi a Ginevra.</p>
      <p>Il pezzo dei record è l'unico esemplare tra i Grandmaster Chime costruito in acciaio inossidabile. Cassa in oro rosa 18 carati, calendario perpetuo, ripetitore di minuti, un secondo fuso orario e meccanismi per il suono. Il precedente record apparteneva a un Paul Newman Rolex vendito per 17,8 milioni di dollari. </p>
    </article>
  </body>
</html>