<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620976/%D9%88%D8%A7%DA%A9%D9%86%D8%B4-%DA%A9%D9%88%D8%A7%DA%A9%D8%A8%DB%8C%D8%A7%D9%86-%D8%A8%D9%87-%D8%AA%D9%88%D8%B2%DB%8C%D8%B9-%D8%A8%DB%8C%D8%A7%D9%86%DB%8C%D9%87-%D8%B9%D9%84%DB%8C%D9%87-%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%D9%87%DB%8C%D8%A7%D8%AA-%D8%B1%D8%A6%DB%8C%D8%B3%D9%87-%D9%85%D8%AC%D9%84%D8%B3-%D9%86%DA%AF%D8%B0%D8%A7%D8%B1%D8%AF-%D8%B1%D9%87%D8%A8%D8%B1%DB%8C-%D9%88-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%B1%D8%A7-%D8%AF%D8%B1-%D9%85%D9%82%D8%A7%D8%A8%D9%84-%D9%87%D9%85-%D9%86%D8%B4%D8%A7%D9%86-%D8%AF%D9%87%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T13:11:00+00:00"/>
    <meta property="og:title" content="واکنش کواکبیان به توزیع بیانیه علیه رئیس‌جمهور: هیات رئیسه مجلس نگذارد رهبری و رئیس جمهور را در مقابل هم نشان دهند"/>
    <meta property="og:description" content="نماینده مردم تهران در مجلس شورای اسلامی با اشاره به توزیع برگه‌ای در صحن علنی امروز مجلس توسط یکی از نمایندگان گفت: هیات رئیسه نگذارد که رهبری و رئیس جمهور را در مقابل هم نشان دهند."/>
  </head>
  <body>
    <article>
      <h1>واکنش کواکبیان به توزیع بیانیه علیه رئیس‌جمهور: هیات رئیسه مجلس نگذارد رهبری و رئیس جمهور را در مقابل هم نشان دهند</h1>
      <address>
        <time datetime="2019-11-11T13:11:00+00:00">11 Nov 2019, 13:11</time>
      </address>
      <p>
        <i>نماینده مردم تهران در مجلس شورای اسلامی با اشاره به توزیع برگه‌ای در صحن علنی امروز مجلس توسط یکی از نمایندگان گفت: هیات رئیسه نگذارد که رهبری و رئیس جمهور را در مقابل هم نشان دهند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مصطفی کواکبیان در تذکر شفاهی در جلسه علنی امروز مجلس با تسلیت به زلزله زدگان مردم آذربایجان در تذکری به هیات رئیسه مجلس گفت: در هفته وحدت قرار داریم و همه باید به دنبال وحدت باشیم از جمله سران سه قوه در سخنرانی‌ها به صورت علنی علیه هم صحبت نکنند.</p>
      <p>وی افزود: امروز در مجلس یک برگه‌ای توزیع شد که در آن اینگونه نشان داده شده بود که رهبری و رئیس جمهور در نقطه مقابل هم هستند. هیات رئیسه اجازه ندهد که سخنانی تقطیع شده از رئیس جمهور و مقام معظم رهبری در کنار هم گذاشته شود و نشان دهند که این دو ضد یکدیگر عمل می‌کنند. دستور دهید این موضوع پیگیری شود.</p>
      <p>علی لاریجانی در پاسخ به این تذکر کواکبیان بیان کرد: این موضوع را در هیات رئیسه بررسی می‌کنیم.</p>
    </article>
  </body>
</html>