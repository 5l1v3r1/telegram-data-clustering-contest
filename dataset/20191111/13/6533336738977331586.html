<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/ahia-spread-risale-dopo-casino-ilva-150-punti-ndash-male-218714.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T13:32:39+00:00"/>
    <meta property="og:title" content="Lo spread risale dopo il casino ilva a 150 punti - male la produzione industriale, scesa a..."/>
    <meta property="og:description" content="AHIA! LO SPREAD RISALE DOPO IL CASINO ILVA A 150 PUNTI – MALE LA PRODUZIONE INDUSTRIALE, CHE A SETTEMBRE È SCESA DEL 2,1%. SI TRATTA DELLA SETTIMA FLESSIONE TENDENZIALE CONSECUTIVA, MA IL GOVERNO FA FINTA DI NIENTE – A PIAZZA AFFARI VENDITE SUI TITOLI BANCARI: BPM - 0,9%, UNICREDIT -0,8%"/>
  </head>
  <body>
    <article>
      <h1>Lo spread risale dopo il casino ilva a 150 punti - male la produzione industriale, scesa a...</h1>
      <address>
        <time datetime="2019-11-11T13:32:39+00:00">11 Nov 2019, 13:32</time>
      </address>
      <p>
        <b>AHIA! LO SPREAD RISALE DOPO IL CASINO ILVA A 150 PUNTI – MALE LA PRODUZIONE INDUSTRIALE, CHE A SETTEMBRE È SCESA DEL 2,1%. SI TRATTA DELLA SETTIMA FLESSIONE TENDENZIALE CONSECUTIVA, MA IL GOVERNO FA FINTA DI NIENTE – A PIAZZA AFFARI VENDITE SUI TITOLI BANCARI: BPM - 0,9%, UNICREDIT -0,8%</b>
      </p>
      <hr/>
      <hr/>
      <figure>
        <a href="https://www.dagospia.com/mediagallery/Dago_fotogallery-255139/1205307.htm">
          <img src="https://cdn-static.dagospia.com/img/foto/08-2019/spread-1205307.jpg"/>
        </a>
        <figcaption>spread</figcaption>
      </figure>
      <p>
        <b>Da <a href="http://www.ansa.it/">www.ansa.it</a></b>
      </p>
      <p>Piazza Affari si conferma debole (Ftse Mib -0,4%), con lo spread in rialzo a 150,4 punti, per le difficoltà del Governo sulla vicenda Ilva e dopo la conferma del calo del 2,1% della produzione industriale italiana in settembre. Le vendite si concentrano sui bancari Banco Bpm (-0,9%), Unicredit (-0,8%) e Ubi Banca (-0,7%), mentre Intesa (-0,36%) è più cauta ed Mps si porta sulla parità. In difficoltà Moncler (-1,78%) insieme a Ferragamo (-0,86%), per i timori di una minor spesa dei consumatori cinesi.</p>
      <figure>
        <a href="https://www.dagospia.com/mediagallery/Dago_fotogallery-255139/1231217.htm">
          <img src="https://cdn-static.dagospia.com/img/foto/10-2019/roberto-gualtieri-e-giuseppe-conte-al-lavoro-sul-def-1231217.jpg"/>
        </a>
        <figcaption>Roberto Gualtieri e Giuseppe Conte al lavoro sul Def</figcaption>
      </figure>
      <p>In calo Saipem (-1%), fresca di un accordo strategico con Daewoo, che replica l'andamento del greggio (Wti -1,4%) insieme ad Eni (-0,65%). Vendite anche su Tim (-1,3%) ed Fca (-0,96%), mentre, tra i pochi rialzi, si segnalano quelli di Bper (+0,71%), girata in positivo, Poste (+0,65%) e Campari (+0,5%). Bene Salini Impregilo (+2,38%), Bps (+2,53%) e Falck Renewables (+6%), in calo Bialetti (-3,2%) e Fincantieri (-2,2%).</p>
      <p>La produzione industriale a settembre è diminuita dello 0,4% su agosto e del 2,1% sullo stesso mese del 2018. Lo rende noto l'Istat, con il dato corretto per gli effetti del calendario.</p>
      <figure>
        <a href="https://www.dagospia.com/mediagallery/Dago_fotogallery-255139/1180032.htm">
          <img src="https://cdn-static.dagospia.com/img/foto/07-2019/spread-1180032.png"/>
        </a>
        <figcaption>spread</figcaption>
      </figure>
      <p>L'Istat sottolinea che il calo tendenziale di settembre (-2,1% corretto per gli effetti di calendario con 21 giorni lavorativi a fronte dei 20 di settembre 2018) è la settima flessione tendenziale consecutiva. Nella media del terzo trimestre la produzione mostra una flessione congiunturale dello 0.5%. Nella media dei primi nove mesi dell'anno l'indice ha registrato una flessione tendenziale dell'1%. .</p>
      <figure>
        <a href="https://www.dagospia.com/mediagallery/Dago_fotogallery-255139/1217625.htm">
          <img src="https://cdn-static.dagospia.com/img/foto/10-2019/roberto-gualtieri-giuseppe-conte-1-1217625.jpg"/>
        </a>
        <figcaption>roberto gualtieri giuseppe conte 1</figcaption>
      </figure>
      <p>A settembre Si registra un aumento della produzione congiunturale dei beni di consumo dello 0,7% e di quella dei beni strumentali dello 0,6% mentre per i beni intermedi e per l'energia si è registrato un calo della produzione rispettivamente dell'1% e dell'1,1%. Su base annua il calo del 2,1% della produzione industriale è il risultato di un aumento dell'1,2% per i beni di consumo e di un calo del 2% per i beni strumentali, del 5,2% per i beni intermedi e dello 0,1% per l'energia.</p>
      <figure>
        <a href="https://www.dagospia.com/mediagallery/Dago_fotogallery-255139/1217624.htm">
          <img src="https://cdn-static.dagospia.com/img/foto/10-2019/giuseppe-conte-roberto-gualtieri-9-1217624.jpg"/>
        </a>
        <figcaption>giuseppe conte roberto gualtieri 9</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255139/1194520.htm">
          <img src="https://cdn-static.dagospia.com/img/foto/08-2019/raider-tax-contro-la-speculazione-sullo-spread-1194520.jpg"/>
        </a>
        <figcaption>RAIDER TAX CONTRO LA SPECULAZIONE SULLO SPREAD</figcaption>
      </figure>
    </article>
  </body>
</html>