<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/opinii/discuta-liderii-lumii-inteligenta-artificiala-impact-avea-societate-asupra-oamenilor-loredana-padurean-decan-asociat-asia-school-of-business-mit-sloan-inteligenta-artificiala-aici-elimina-stresul-18568301"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T13:50:05+00:00"/>
    <meta property="og:title" content="Ce discută liderii lumii despre Inteligenţa Artificială şi ce impact va avea în societate şi asupra oamenilor. Loredana Pădurean, decan asociat Asia School of Business, MIT Sloan: Inteligenţa Artificială este aici pentru a elimina stresul inutil din viaţa oamenilor"/>
    <meta property="og:description" content="Ce spun liderii mondiali din industrie despre noua tehnologie şi ce impact are aceasta asupra afacerilor de astăzi? MIT Technology Summit 2019 Singapore a avut ca temă principală „impactul descoperirilor”, concentrându-se pe toate tehnologiile majore actuale."/>
  </head>
  <body>
    <article>
      <h1>Ce discută liderii lumii despre Inteligenţa Artificială şi ce impact va avea în societate şi asupra oamenilor. Loredana Pădurean, decan asociat Asia School of Business, MIT Sloan: Inteligenţa Artificială este aici pentru a elimina stresul inutil din viaţa oamenilor</h1>
      <address><time datetime="2019-11-11T13:50:05+00:00">11 Nov 2019, 13:50</time> by <a rel="author" href="https://www.zf.ro/autor/diana-cojocaru" target="_blank">Diana Cojocaru</a></address>
      <p>Ce spun liderii mondiali din industrie despre noua tehnologie şi ce impact are aceasta asupra afacerilor de astăzi? MIT Technology Summit 2019 Singapore a avut ca temă principală „impactul descoperirilor”, concentrându-se pe toate tehnologiile majore actuale.</p>
      <p>Pe 1 noiembrie 2019, experţi în Inteligenţă Artificială (IA), Blockchain, 5G, Cloud şi Quantum s-au intrunit în Singapore să facă schimb de informaţii din domeniile lor, analizând tehnologiile emergente şi oferind exemple relevante care vor contura viitorul în afaceri.</p>
      <p>În general, inteligenţa artificială a fost unul dintre cele mai discutate subiecte, apărând în aproape toate dezbaterile, precum securitate, etică şi în cadrul viitorului forţei de muncă. Iată care au fost principalele puncte de referinţă în Summit.</p>
      <p>
        <b>IA în ziua de astăzi: Ce probleme impune?</b>
      </p>
      <p>O constrângere majoră a Inteligenţei Artificiale este modul de învaţare prin consolidare. Modelele de IA au un alt tip de învăţare în comparaţie cu oamenii, deoarece învaţă prin încercări repetitive.</p>
      <p>De exemplu, un om poate învăţa cum să conducă o maşină în aproximativ 10 ore la volan şi fără să o facă accident, în timp ce un vehicul autonom ar putea fi nevoit să sară de pe o stâncă de 10.000 de ori pentru a-şi înţelege perfect împrejurimile.</p>
      <p>Acest tip de învăţare explică şi motivul pentru care este nevoie de Big Data, chiar dacă acest subiect reprezintă unul dintre cele mai mari probleme. Prejudecăţiile din Big Data trebuie luate în considerare, dovedind importanţa eticii in IA.</p>
      <p>Multe aplicaţii folosite în curent  de companii se bazează pe informaţii create de oameni (opinii/ preferinţe), iar odată cu analizarea in masă a acestor informaţii pot apărea prejudecăţi privind o anumită grupă din societate.</p>
      <p>De exemplu, există modele de IA care pot ajuta companii să selecteze un număr limitat de candidaţi pentru un post. Aceste aplicaţii analizează raspunsurile angajaţilor curenţi la câteva întrebări şi creează un răspuns ideal fondat pe acestea.</p>
      <p>S-a dovedit că astfel de aplicaţii de IA au prejudecăţi create pe baza răspunsurilor din trecut şi marginalizează anumite grupe din societate in mod inconştient din cauza cuvintelor folosite în răspuns.</p>
      <p>Dr. Cansu Canca, fondator şi director al AI Ethics Lab (<a href="http://aiethicslab.com/">http://aiethicslab.com/</a>) a explicat de ce trebui să ţinme cont de prejudecăţile din Big Data şi de ce etica în IA este  importantă. Canca exprimă etica din Inteligenţa Artificială prin două procese principale; cel extern - prin reglementare şi cel intern - prin supraveghere şi conformitate. Concurenţa dintre companiile cărora le pasă de etică în IA şi celor care nu dau importanţa eticii sunt nivelate prin factori externi.</p>
      <p>Cu toate acestea, legislaţia în general este mult mai rigidă şi o reglementare dura poate chiar să oprească inovarea într-un anumit grad, ceea ce nu prezintă un beneficiu societăţii.</p>
      <p>Prin urmare, este în interesul fiecărei companii să arate că respectă normele eticii şi controlul companiei trebuie sa fie redus. Supravegherea şi conformitatea în cadrul fiecărei companii pot asigura ca modelul de IA să nu degradeze societatea în niciun fel.</p>
      <p>Acest lucru se poate realiza: (1) în timpul fazei de pregătire - prin descoperirea şi eliminarea (dacă este posibilă) a tuturor problemelor morale, la aparitia lor în timpul procesului, (2) în timpul analizei - prin determinarea şi soluţionarea problemelor etice complexe cu scopul de a îmbunătăţii tehnologia sau (3) în timpul fazei strategice - prin stabilirea principiilor şi procedurilor care asigura companiei cadrul moral.</p>
      <p>
        <b>IA in folosul binelui: Tehnologie concentrată pe umanitate</b>
      </p>
      <p>Michael Beck, şeful global al analizei ameninţărilor de la Darktrace (<a href="https://www.darktrace.com/en/">https://www.darktrace.com/en/</a>), a discutat despre cum se modifică teoria „razboiului” din cauza tehnologiei. IA în ofensivă, folosită mai ales în atacurile cibernetice, dovedeşte o escaladare constantă si de neatins în complexitatea „razboaielor” moderne.</p>
      <p>Din acest motiv, concurenţa cu acest tip de model este aproape imposibilă. Astfel, este nevoie de un sistem imunitar bazat pe IA, care să aibă un răspuns autonom, ce poate fi la fel de rapid şi să reducă cel mai mult efectul atacului. Cu toate acestea, construirea încrederii în modelele de IA este unul dintre cele mai mari impedimente în domeniu, deoarece oamenii nu înţeleg cum IA poate să aibă ca scop ajutarea oameniilor.</p>
      <p>Dar acest lucru se poate observa în toate domeniile, deoarece oamenii cred că noile tehnologii sunt aici pentru a îi înlocui în forţa de muncă. Steve Leonard, CEO al SGInnovate (<a href="https://www.sginnovate.com/">https://www.sginnovate.com/</a>), a subliniat modul în care IA este bazată pe umanitate şi cum prezenţa ei are ca scop să complementeze forţa de muncă, în loc să o înlocuiască.</p>
      <p>Cu toate acestea, el a subliniat că este necesar să se schimbe discursul existent referitor la IA şi că strategiile de Inteligenţă Artificială trebuie să se concentreze mai mult pe societate.</p>
      <p>De asemenea, profesorul Loredana Pădurean, decan asociat pentru Asia School of Business, MIT Sloan (<a href="https://asb.edu.my/">https://asb.edu.my/</a>), consideră că Inteligenţa Artificială este aici pentru a elimina stresul inutil din viaţa oamenilor. Ea este de părere că tehnologia poate fi folosită pentru a rezolva problemele existente în societate. Trebuie să avem in vedere că, chiar şi în viitorul îndepărtat, umanitatea va avea în continuare propriul său scop, iar tehnologia este doar un instrument care ne poate ajuta să ajungem la acel ideal.</p>
      <p>
        <b>Tehnologia nu se va dezvolta niciodată mai încet decât cum o face astăzi</b>
      </p>
      <p>Axel Karlsson, partener principal la McKinsey and Company, şi-a bazat prima parte a discursului pe afirmaţia: „Tehnologia nu se va dezvolta niciodată mai încet decât cum o face astăzi”. Viteza evoluţiilor tehnologice creşte exponenţial şi, chiar dacă pare că tehnologia se dezvoltă cu viteză acum, aceasta va creşte în viitor. Cu toate acestea, nevoile umane de bază rămân aceleaşi şi este doar modul în care furnizăm produse pentru a satisface aceste nevoi care se schimbă. Provocarea cu care ne confruntăm este să găsim o modalitate de a satisface nevoile clientului într-un mod inovator. Iar Inteligenţa Artificială ne poate ajuta să realizăm această inovaţie prin modalităţi creative, spune David Cox, director IBM la MIT-IBM Watson AI Lab (<a href="https://mitibmwatsonailab.mit.edu/">https://mitibmwatsonailab.mit.edu/</a>). Cox a discutat despre un nou tip de IA medie. Acest tip se află între Inteligenţa Artificială îngustă (pe baza căreia sunt create aplicaţiile de acum) şi IA generală (care reprezintă un tip de IA inexistent în care aplicaţiile ar putea să reproducă orice activitate intelectuală umană). Tipul de IA medie reprezintă următorul pas în evoluţia Inteligenţei Artificiale. Drept caracteristici principale ale acestei faze, IA va fi distributivă, explicabilă şi creativă într-un anumit sens, combinând aplicaţiile de IA din diverse câmpuri într-un singur model. Una dintre cele mai importante caracteristici pe care le are este că va spori abilităţile de creativitate.</p>
      <p>
        <b>Concluzie: Care este viitorul?</b>
      </p>
      <p>Karlsson,  McKinsey and Company, a prezentat punctul său de vedere despre viitor, care este reprezentat prin (1) tehnologie, (2) ecosisteme de aplicaţii şi (3) Asia. Acest lucru a subliniat importanţa crescută pe care Asia o are nu numai în tehnologie, ci şi ca o putere globală. În primul rând, atunci când clienţii îşi aleg furnizorii, aceştia îşi bazează în mod substanţial decizia pe ecosistem. Gruparea aplicaţiilor este considerată convenabilă (ex. Spotify a devenit faimos în acest fel), iar China este un jucător important în acest fel de gândire. În al doilea rând, Asia a demonstrat o dezvoltare remarcabilă în tot ceea ce priveşte tehnologie, iar start-up-urile unicorn sunt o modalitate bună de a reprezenta acest lucru. Nu doar că 36% dintre unicorni provin din Asia, dar timpul mediu necesar pentru a deveni un unicorn în Asia este chiar mai rapid decât în ​​Europa sau SUA.</p>
      <p>În general, Inteligenţa Artificială reprezintă un potenţial mare din care umanitatea poate să prospere. Potenţialul oferit de tehnologie ne poate ajuta să înţelegem mai bine şi să răspundem la unele dintre cele mai mari provocări pe care le întâmpinăm. Concentrarea pe o Inteligenţa Artificială etică şi integrarea ei în forţa de muncă sunt două moduri prin care putem crea încredere şi să depăşim percepţtia curentă a tehnologiei emergente. Trebuie să reţinem că tehnologia este aici pentru a ne uşura viaţa.</p>
      <p>Diana Cojocaru este studenta la Universitatea Leiden, în Olanda şi pentru un semestru a studiat la Singapore Management University (prin programul Erasmus).</p>
      <p>Ea a participat la MIT Technology Summit 2019 Singapore. </p>
    </article>
  </body>
</html>