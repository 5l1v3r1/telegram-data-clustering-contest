<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322917"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-11T13:00:00+00:00"/>
    <meta property="og:title" content="מצב היישובים בישראל: ירושלים הכי מאוכלסת, תל אביב הכי מבוקשת"/>
    <meta property="og:description" content="1,218 יישובים קיימים בישראל נכון לשנת 2018, מרביתם כפריים והיתר עירוניים. 44% מהאוכלוסייה מתגוררת ב-16 ערים, עשר מהן במחוז..."/>
  </head>
  <body>
    <article>
      <h1>מצב היישובים בישראל: ירושלים הכי מאוכלסת, תל אביב הכי מבוקשת</h1>
      <address><time datetime="2019-11-11T13:00:00+00:00">11 Nov 2019, 13:00</time> by <a rel="author">דנה ירקצי</a></address>
      <figure>
        <img src="https://img.wcdn.co.il/f_auto,w_700,t_18/2/7/8/1/2781188-46.jpg"/>
        <figcaption>יותר מ-919 אלף תושבים. ירושלים (צילום: ShutterStock)</figcaption>
      </figure>
      <p>בסוף שנת 2018 היו בישראל 1,218 יישובים, מתוכם 1,989 יישובים יהודיים ו-37 לא יהודיים - כך עולה מנתונים שפרסמה היום (שני) הלשכה המרכזית לסטטיסטיקה. בנוסף לכך, תשעה יישובים מעורבים נכללים הן במניין היישובים היהודיים והן בלא יהודיים.</p>
      <p>ברחבי הארץ קיימים 263 יישובים עירוניים ו-955 יישובים כפריים. בראש רשימת הערים הגדולות נמצאת ירושלים עם 919 אלף תושבים, ואחריה תל אביב, חיפה, ראשון לציון ופתח תקווה. 16 יישובים, המונים 100 אלף תושבים ומעלה, מהווים 44% מאוכלוסיית ישראל. עשרה מהם במחוז המרכז. מנגד, 734 יישובים מונים פחות מ-1,000 תושבים. בתשעה יישובים אומדן האוכלוסייה עומד על מאה תושבים או פחות, מתוכם ארבעה יישובים מוסדיים.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322832">מתווה הנשיא, בלי הסכמה: התכסיס שיאפשר לגנץ לצלוח את אתגר ליברמן </a>
        <a href="https://news.walla.co.il/item/3322901"> ח"כ אשר לגנץ אחרי שהותקף בחתונת בנו: קומץ נערים שביישו את המגזר החרדי </a>
        <a href="https://news.walla.co.il/item/3322784"> פרשת דמי החסות הגדולה בצפון: כתב האישום הסתכם בעבירות עושק </a>
        <a href="https://tld.walla.co.il/item/3077181?lm_supplier=16893&amp;lm_bc=18500"> סובלים מנחירות בעקבות דום שינה? ניתן לטפל תוכן מקודם</a>
      </p>
      <p>בשנה שעברה הצטרפו עפולה ונס ציונה לקבוצת היישובים המונים יותר מ-50 אלף תושבים, וכן אריאל ותל שבע עברו את סף 20 אלף התושבים. היישובים אפרת, שגב-שלום וכפר יאסיף חצו את רף 10,000 התושבים.</p>
      <p>עוד עולה כי בשנה החולפת היישוב חריש הכפיל את עצמו. אומדן התושבים עומד על 7,569 תושבים ומשתייך לקבוצת היישובים העירוניים המונים יותר מ-5,000 תושבים. היישוב החדש עמיחי, הנמצא במועצה אזורית מטה בנימין, התווסף למצבת היישובים. בסוף השנה שעברה התגוררו בו 198 תושבים.</p>
      <h3>הערים המבוקשות ביותר: רמת גן, פתח תקווה וחריש</h3>
      <p>משרד הפנים ורשות האוכלוסין וההגירה פרסמו את רשימת 15 הערים המבוקשות ביותר מנובמבר 2018. הנתון נמדד על פי כמות התושבים ששינו את המען שלהם לערים אלה. תל אביב מובילה את הרשימה עם 23,399 תושבים שעברו לתחומיה בשנה החולפת. בהמשך הרשימה נמצאו ירושלים, רמת גן וחיפה ואף חריש, הרצליה ובית שמש.</p>
      <figure>
        <img src="https://img.wcdn.co.il/f_auto,w_300/2/9/4/8/2948799-46.jpeg"/>
        <figcaption>דנוס</figcaption>
      </figure>
      <p>יו"ר לשכת שמאי המקרקעין לשעבר, אוהד דנוס, הסביר את הממצאים. "הרשימה הזו היא שילוב של מספר מרכיבים", אמר דנוס. "ראשית, מצויות פה הערים הכי גדולות בישראל, מבחינת תושבים. עניין זה לבדו מביא יותר אנשים באופן יחסי לבקש ולחיות בהן. שנית, ערים מבוקשות עקב איכות החיים שעלתה בהן משמעותית והצפי שעליה זו תימשך דוגמת פתח תקווה, רחובות, נתניה ראשון לציון וחולון. שלישית, ערים שבהן בניה חדשה בהיקף גדול יחסית, המסבירה את ה'ביקוש' דוגמת חריש, באר שבע ובית שמש. כמובן שבשילוב של שני מרכיבים או יותר, התוצאות אף מתחזקות".</p>
      <p>דנוס ציין לטובה את רמת גן, שהתברגה בין שלוש הערים הגדולות ברשימה. לדבריו, "כנראה ששילוב של עשייה, חדשנות ומיתוג מחדש מביא לתוצאות. כפי שציינתי, מה שעשוי לקלקל את החגיגה לחלק מראשי הערים הוא הנתון המקביל בדבר הגירה שלילית, העשוי להפוך חלק מהערים ברשימה מעיר מבוקשת לעיר דחויה".</p>
      <figure>
        <img src="https://img.wcdn.co.il/f_auto,w_700/2/7/6/0/2760620-46.jpg"/>
        <figcaption>יותר מ-23 אלף תושבים עברו לתל אביב (צילום: ShutterStock)</figcaption>
      </figure>
    </article>
  </body>
</html>