<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-ukrayini-mozhut-vesti-dvorichniy-moratoriy-na-perevirku-fop-iv-schodo-vikoristannya-rro-329204_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T13:19:00+00:00"/>
    <meta property="og:title" content="В Україні можуть вести дворічний мораторій на перевірку ФОП-ів щодо використання РРО"/>
    <meta property="og:description" content="За словами голови фракції Слуга народу, з такою пропозицією виступив президент."/>
  </head>
  <body>
    <article>
      <h1>В Україні можуть вести дворічний мораторій на перевірку ФОП-ів щодо використання РРО</h1>
      <h2>За словами голови фракції "Слуга народу", з такою пропозицією виступив президент.</h2>
      <address>
        <time datetime="2019-11-11T13:19:00+00:00">11 Nov 2019, 13:19</time>
      </address>
      <p>Президент <b><a href="https://dt.ua/ECONOMICS/zelenskiy-pidpisav-zakoni-pro-obov-yazkove-zastosuvannya-kasovih-aparativ-i-nepravilni-cheki-326604_.html">Володимир Зеленський запропонував</a></b> перші два роки не перевіряти фізичних осіб підприємців щодо дотримання порядку застосування реєстраторі розрахункових операцій (РРО), заявив під час погоджувальної ради голова фракції "Слуга народу" Олександр Корнієнко.</p>
      <p>"Гостра тема - це законодавство про фізичних осіб-підприємців, про розрахункову техніку. Президент пропонує запровадити дворічний мораторій на проведення перевірок і пом'якшення відповідальності за порушення порядку звітності, пов'язаної із застосуванням цих самих реєстраторів. Тобто ми чуємо малий бізнес, перш за все, і йдемо йому назустріч", - заявив Корнієнко.</p>
      <p>10 вересня народні депутати проголосували за пакет законів про використання касових апаратів (РРО) у торгівлі - для фізосіб-підприємців з оборотом до 1 мільйона гривень на рік встановлюється перехідний період до 2021 року.</p>
      <p>З 1 січня 2021 року Фопи на єдиному податку 2-4 груп будуть зобов'язані використовувати РРО або ПРРО - ці правила, як і раніше, будуть стосуватися суб'єктів господарювання у сфері торгівлі, громадського харчування і послуг, які розраховуються в готівковій та/або безготівковій формі (із застосуванням електронних платіжних засобів, платіжних чеків, жетонів тощо) при продажу товарів (наданні послуг).</p>
      <p>Раніше повідомлялося, що <b><a href="https://zn.ua/ECONOMICS/gfs-mozhet-razreshit-ispolzovat-gadzhety-vmesto-kassovogo-apparata-314400_.html">Державна фіскальна служба включила до держреєстру реєстраторів розрахункових операцій</a></b> (РРО) вісім експериментальних програм, які можуть допомогти замінити традиційні касові апарати і використовувати замість їх смартфони і планшети.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>