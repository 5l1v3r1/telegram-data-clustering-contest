<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/cesena/cronaca/e45-crollo-cavalcavia-1.4880526"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-11T13:58:04+00:00"/>
    <meta property="og:title" content="E45 Cesena, crolla un pezzo di cavalcavia. Chiusa la strada sottostante"/>
    <meta property="og:description" content="Tanta paura, nessun ferito. Sul tratto l’Anas sarebbe dovuta intervenire dopodomani. Il sindaco: “Urgente un incontro sullo stato di salute della strada“"/>
  </head>
  <body>
    <article>
      <h1>E45 Cesena, crolla un pezzo di cavalcavia. Chiusa la strada sottostante</h1>
      <h2>Tanta paura, nessun ferito. Sul tratto l’Anas sarebbe dovuta intervenire dopodomani. Il sindaco: “Urgente un incontro sullo stato di salute della strada“</h2>
      <address><time datetime="2019-11-11T13:58:04+00:00">11 Nov 2019, 13:58</time> by <a rel="author">il Resto del Carlino</a></address>
      <p>Cesena, 11 novembre 2019 - Un pezzo di <a href="https://www.ilrestodelcarlino.it/cesena/cronaca/foto/e45-crollo-cavalcavia-1.4880564"><b>E45 (foto)</b></a>, sul <b>cavalcavia </b>che passa sopra a via Zavalloni a Cesena, è letteralmente <b>venuto giù</b>, creando un vistoso buco sulla carreggiata e lanciando calcinacci nella strada sottostante, dove per pura fortuna non passava nessuno. E’ l’ennesimo malanno di una strada-colabrodo, appena riaperta totalmente al traffico dopo la lunga chiusura del viadotto Puleto, in Alto<br/><br/>Corsia chiusa sulla supestrada, mentre per la viabilità comunale sottostante i <b>l traffico ora è deviato</b> lungo le vie San Mauro e Settecrociari. Come comunicano i tecnici Anas, sul tratto stradale interessato dal crollo si sarebbe dovuti intervenire dopodomani.<br/><br/><b>Via Zavalloni resterà chiusa </b>al transito dei veicoli per una settimana al fine di consentire i lavori di ripristino. “Dopo i fatti avvenuti questa mattina – commenta il sindaco e presidente dell’Unione comuni Valle del Savio <b>Enzo Lattuca</b> – rinnovo ad Anas la richiesta di un incontro avanzata il 24 ottobre scorso insieme ai sindaci dei comuni dell’Unione Valle del Savio al fine di avviare un confronto, non più rinviabile, sullo stato di salute dell’E45 nel suo tratto tra Verghereto e Cesena. Diventa ormai urgente, infatti, l’istituzione di un tavolo permanente attorno al quale dovranno sedere Anas, Province e Comuni interessati per monitorare costantemente le condizioni di un’arteria di comunicazione necessaria ed essenziale per la viabilità locale“.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880557.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=385&amp;fmt=jpg"/>
          <figcaption>Il buco (Foto Ravaglia)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880558.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Cesena, il buco sulla E45 (Foto Ravaglia)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880559.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ha ceduto l'asfalto (Foto Ravaglia)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880560.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La strada sottostante è stata chiusa (Foto Ravaglia)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880562.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=329&amp;h=500&amp;fmt=jpg"/>
          <figcaption>Le transenne (Foto Ravaglia)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880563.1573481815%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=402&amp;fmt=jpg"/>
          <figcaption>I camion incolonnati (Foto Ravaglia)</figcaption>
        </figure>
        <figcaption>
          <a href="https://www.ilrestodelcarlino.it/cesena/cronaca/foto/e45-crollo-cavalcavia-1.4880564">E45 Cesena, crolla un pezzo del cavalcavia. Foto</a>
        </figcaption>
      </slideshow>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/cesena/cronaca/foto/e45-crollo-cavalcavia-1.4880564"/>
      </related>
    </article>
  </body>
</html>