<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820096.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T13:31:00+00:00"/>
    <meta property="og:title" content="آغاز فرآیند ثبت دارایی مسئولان در مجمع تشخیص"/>
    <meta property="og:description" content="به گزارش الف به نقل از روابط عمومی مجمع تشخیص مصلحت نظام، فرآیند ثبت دارایی مسئولان نهادهای مهم حاکمیتی روز گذشته ۱۹ آبان با حضور کارشناسان مرکز آمار و فناوری اطلاعات قوه قضائیه در این مجمع آغاز شد."/>
  </head>
  <body>
    <article>
      <h1>آغاز فرآیند ثبت دارایی مسئولان در مجمع تشخیص</h1>
      <address>
        <time datetime="2019-11-11T13:31:00+00:00">11 Nov 2019, 13:31</time>
      </address>
      <p>فرآیند ثبت دارایی مسئولان نهادهای مهم حاکمیتی با حضور کارشناسان مرکز آمار و فناوری اطلاعات قوه قضائیه در مجمع تشخیص مصلحت نظام آغاز شد.</p>
      <p>به گزارش الف به نقل از روابط عمومی مجمع تشخیص مصلحت نظام، فرآیند ثبت دارایی مسئولان نهادهای مهم حاکمیتی روز گذشته ۱۹ آبان با حضور کارشناسان مرکز آمار و فناوری اطلاعات قوه قضائیه در این مجمع آغاز شد.</p>
      <p>بنابراین گزارش، پیش از این و به منظور تسهیل فرآیند ثبت دارایی مسئولان جمهوری اسلامی ایران، مرکز آمار و فناوری اطلاعات قوه قضائیه برای ایجاد دفاتر موقت در نقاط مهم حاکمیتی اعلام آمادگی کرده بود.</p>
      <p>ایجاد این دفاتر در راستای ثبت نام "ثنا" توسط مسئولان بوده است، مسئولان مذکور می توانند در این سامانه اموالشان را ثبت کنند.</p>
      <p>با توجه به قرار گرفتن سامانه ثبت دارایی در بستر شبکه ملی اطلاعات، بسیاری از مسئولان پس از اخذ حساب کاربری شخصی "ثنا" اطلاعات اموال و دارایی خود را  در سامانه ثبت دارایی اظهار کرده اند.</p>
      <p>در فرآیند اظهار دارایی لازم است اشخاص به اعتبار کلیه سمت هایی که پس از لازم‌الاجرا شدن قانون رسیدگی به دارایی مقامات، مسئولان و کارگزاران جمهوری اسلامی ایران در تاریخ ۱۳۹۴/۱۰/۲۳ عهده‌دار شده اند، در بازه زمانی ابتدا و انتهای مسئولیت دارایی خود را در فرم های پیش بینی شده سامانه اعلام نمایند.</p>
      <p>همچنین اگر شخصی هم‌زمان بیش از یک سمت دارد موظف است به اعتبار هر سمت در شروع و پایان دوره مسئولیت نسبت به ارائه فهرست دارایی موضوع ماده ۴ قانون مذکور اقدام نماید.</p>
    </article>
  </body>
</html>