<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546457.html/%D8%A8%DB%8C-%D9%85%D9%87%D8%B1%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%A8%D9%87-%D9%82%D8%B7%D8%A8-%D8%AA%D9%88%D9%84%DB%8C%D8%AF-%D9%85%D8%A7%D9%87%DB%8C-%D8%B4%D9%85%D8%A7%D9%84%D8%BA%D8%B1%D8%A8-%DA%A9%D8%B4%D9%88%D8%B1--%D9%88%D8%A7%D8%AD%D8%AF-%D9%81%D8%B9%D8%A7%D9%84%DB%8C-%D8%AF%D8%B1-%D8%B2%D9%85%DB%8C%D9%86%D9%87-%D9%81%D8%B1%D8%A2%D9%88%D8%B1%DB%8C-%D8%A2%D8%A8%D8%B2%DB%8C%D8%A7%D9%86-%D8%AF%D8%B1-%D9%85%D8%A7%D9%87%D9%86%D8%B4%D8%A7%D9%86-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T13:26:00+00:00"/>
    <meta property="og:title" content="بی‌مهری مسئولان به قطب تولید ماهی شمالغرب کشور/ واحد فعالی در زمینه فرآوری آبزیان در ماهنشان وجود ندارد"/>
    <meta property="og:description" content="شهرستان ماهنشان بزرگترین تامین کننده مواد اولیه معدنی کشور و قطب تولید ماهی شمالغرب کشور از جمله شهرستانهای محروم استان زنجان است که متاسفانه ظرفیت‌های زیادی در این شهرستان وجود دارد ولی به دلیل نامهربانی مسئولان استانی همچنان مغفول مانده است."/>
  </head>
  <body>
    <article>
      <h1>بی‌مهری مسئولان به قطب تولید ماهی شمالغرب کشور/ واحد فعالی در زمینه فرآوری آبزیان در ماهنشان وجود ندارد</h1>
      <address>
        <time datetime="2019-11-11T13:26:00+00:00">11 Nov 2019, 13:26</time>
      </address>
      <p>شهرستان ماهنشان بزرگترین تامین کننده مواد اولیه معدنی کشور و قطب تولید ماهی شمالغرب کشور از جمله شهرستانهای محروم استان زنجان است که متاسفانه ظرفیت‌های زیادی در این شهرستان وجود دارد ولی به دلیل نامهربانی مسئولان استانی همچنان مغفول مانده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> شهرستان ماهنشان به دلیل تولید بالای ماهی در استان زنجان به عنوان قطب تولید آبزیان شمالغرب کشور مطرح است و خیلی از قشر جوانان در مزارع پرورش ماهی در این شهرستان مشغول بکار هستند.</p>
      <p>خیلی از جوانان در این شهرستان علاوه براینکه با فعالیت در حوزه پرورش ماهی برای تعدادی از جوانان جویای کار در این شهرستان اشتغال ایجاد کردند ولی هنوز در این شهرستان ظرفیت‌های بالقوه‌ای وجود دارد که به دلیل نامهربانی مسئولان استانی و شهرستانی همچنان مغفول مانده است.</p>
      <p>استقرار واحدهای فرآوری آبزیان در این شهرستان که علاوه رشد اقتصادی این شهرستان موثر بوده و می‌تواند برای خیلی از جوانان جویای کار در این شهرستان اشتغال ایجاد کند که در این شهرستان چنین واحدی وجود ندارد و ایتن موضوع نشان می‌دهد که ظرفیت این شهرستان به سرمایه‌گذاران معرفی نشده است.</p>
      <p>برخی از مسئولان شهرستان موقعیت جغرافیایی را مشکل اصلی عدم استقبال سرمایه‌گذاران عنوان می‌کنند ولی خیلی از مردم این منطقه معتقدند ظرفیت‌های این منطقه به سرمایه‌گذاران به خوبی معرفی نشده است.</p>
      <p>فعالان این حوزه می‌گویند در این شهرستان واحدی در تولید خوراک آبزیان وجود ندار در حالی که این موضوع یکی از ظرفیت‌های مهم این شهرستان بوده و واحدهای پرورش ماهی‌ می‌توانند خوراک مورد نیار مزارع خود را با فعالیت واحد تولیدی از داخل شهرستان تامین کنند در حالی که خوراک ماهی مورد نیاز شهرستان ماهنشان از سایر استانها تامین می‌شود.</p>
      <p>یکی از فعالان حوزه پرورش ماهی در مورد فعالیت واحد تولید خوراک ماهی در ماهشنان میگوید تنها یک واحد در این حوزه فعالیت داشت که به دلیل مشکلات مالی راکد بوده و در حال حاضر نیز حرف هایی از اعلام آمادگی سرمایه گذاری برای تولید خوراک ماهی زده میشود ولی در حال حاضر واحد فعالی در این حوزه در شهرستان وجود ندارد.</p>
      <p>منصور حقی‌راد مدیرشیلات جهادکشاورزی استان زنجان در مورد فعالیت واحدهای فرآوری آبزیان در شهرستان ماهنشان به خبرنگار موج رسا ابراز کرد: در حال حاضر دو سرمایه‌گذار نسبت به راه اندازی دو واحد فرآوری آبزیان در ماهنشان اعلام آمادگی کردند.</p>
      <p>وی بیان کرد: راه اندازی چنین واحدهایی در شهرستان ماهنشان از اولویت‌های استان بوده تا از ظرفیت موجود شهرستان ماهنشان به درستی استفاده شود.</p>
      <p>مدیرشیلات جهادکشاورزی استان زنجان در مورد واحدهای تولید کننده خوراک ماهی نیز بیان کرد: در حال حاضر تنها یک واحد در تولید خوراک دام در این شهرستان فعال است و 3 نفر از سرمایه گذاران نیز اعلام آمادگی کردند که یکی از این واحدها در آستانه بهره برداری است و برای دو نفر از درخواست کنندگان نیز مجوز فعالیت صادر شده است.</p>
      <p>وی با اشاره به نبود پایانه آبزان در استان زنجان افزود: ایجاد پایانه آبزیان در تکمیل زنجیره تولید محصولات آبزیان موثر بوده و همچنین از طریق می‌توان برای جذب سرمایه‌گذار در شهرستان ماهنشان اقدام کرد.</p>
      <p>لازم به ذکر است مشکل تمدید مجوز‌ها و اخذ مجوز جدید در تاسیس مزارع پرورش ماهی نیز از جمله مشکلاتی مهمی است که توسط فعالان این حوزه در شهرستان ماهنشان مطرح می‌شود.</p>
      <p>انتهای پیام/</p>
    </article>
  </body>
</html>