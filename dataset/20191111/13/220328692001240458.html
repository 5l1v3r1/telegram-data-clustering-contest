<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/zhokera-nay-pechelivshiyat-film-po-komiks-406432.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T13:01:31+00:00"/>
    <meta property="og:title" content="„Жокера“ – най-печелившият филм по комикс"/>
    <meta property="og:description" content="Лентата наближава 1 милиард при бюджет 62 милиона"/>
  </head>
  <body>
    <article>
      <h1>„Жокера“ – най-печелившият филм по комикс</h1>
      <address><time datetime="2019-11-11T13:01:31+00:00">11 Nov 2019, 13:01</time> by <a rel="author">Агенция Стандарт</a></address>
      <p>„Жокера“ официално е най-печелившият филм по комикс в историята на киното. В момента глобалният боксофис на лентата е 984 милиона долара. С бюджет от само 62 милиона продукцията на Тод Филипс е успяла да генерира почти 16 пъти по-голяма печалба. До сега първенецът беше „Маската“ с Джим Кери. През 1994-а филмът събра 351 милиона при бюджет 23 милиона. След това се нареждат „Венъм“ (854 милиона/90 милиона), „Батман“ (411 милиона/35 милиона) и „Дедпул“ (783 милиона/58 милиона). „Жокера“ е и най-касовият филм за 18+. Лентата имаше и най-касовия дебют в САЩ за месец октомври – 93 милиона. Очаква се продукцията начело с Хоакин Финикс да премине границата от 1 милиард долара още тази седмица. Когато го направи, „Жокера“ ще е четвъртият филм по комикс на „DC“ с това постижение. Най-касовият от тях е миналогодишният хит с Джейсън Момоа „Аквамен“ с 1,148 милиарда. След него се нареждат двата филма „Черният рицар“ от трилогията за Батман на Кристофър Нолан – 1,005 и 1,084 милиарда.</p>
    </article>
  </body>
</html>