<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/despodov-s-komentar-za-bodurov-i-cska-1405071.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T13:08:00+00:00"/>
    <meta property="og:title" content="Десподов с коментар за Бодуров и ЦСКА"/>
    <meta property="og:description" content="Бившият играч на ЦСКА Кирил Десподов коментира слуховете за интерес на Щурм Грац (където играе под наем от Каляри) към съотборника му от престоя при червените Николай Бодуров Защитникът повече няма да играе за армейците и почти със сигурност през зимата договорът му ще бъде прекратен"/>
  </head>
  <body>
    <article>
      <h1>Десподов с коментар за Бодуров и ЦСКА</h1>
      <address><time datetime="2019-11-11T13:08:00+00:00">11 Nov 2019, 13:08</time> by <a rel="author">Sportlive.bg</a></address>
      <p>Бившият играч на <b><a href="https://www.sportlive.bg/tags/1692">ЦСКА </a></b>Кирил Десподов коментира слуховете за интерес на Щурм Грац (където играе под наем от Каляри) към съотборника му от престоя при "червените" Николай Бодуров. Защитникът повече няма да играе за "армейците" и почти със сигурност през зимата договорът му ще бъде прекратен.</p>
      <p>"Ще се радвам, ако дойде при нас, защото ще помогне много на отбора. Ще видим, дано се случи. Шегувахме се с Нестор, че трябва да го вземем при нас, след като има проблеми в ЦСКА. Той е уникален играч и заслужава да играе на високо ниво" - започна футболист номер 1 на България за 2018 г.</p>
      <p>Десподов коментира и случващото се в ЦСКА: "Следя случващото се в ЦСКА, гледам ги. Пожелавам им успех, остават в моето сърце завинаги. Бил съм там, получаваха се такива треньорски смени, но понякога те влияят и позитивно. Когато един треньор няма резултати, по-добре да си тръгне и момчетата да се освободят психически".</p>
      <p>Самият Десподов се представя на страхотно ниво в автрийския Щурм Грац. В последния двубой реализира две попадения и асистира веднъж. Нестор Ел Маестро призна, че е щял да замени българина по-рано, но той му е дал обещание.<b> Какво е то - <a href="https://www.sportlive.bg/worldfootball/bulgariansabroad/Despodov-e-dal-interesno-obeshtanie-na-El-Maestro-1404789.html">вижте в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Arabi-si-haresaha-napadatel-na-cSKA-1405023.html"/>
        <a href="https://www.sportlive.bg/bgfootball/cska/Krushchich-sled-uspeha-sreshtu-Slaviq-Imahme-i-kysmet-v-kraq-1404691.html"/>
        <a href="https://www.sportlive.bg/bgfootball/cska/Ali-Sou-izmykna-treta-poredna-pobeda-za-cSKA-1404624.html"/>
        <a href="https://www.sportlive.bg/bgfootball/cska/cSKA-shte-se-razdeli-s-oshte-edin-zamrazen-futbolist-1404585.html"/>
        <a href="https://www.sportlive.bg/bgfootball/cska/Bivshi-trenxori-na-cSKA-vlizat-v-spor-za-Bodurov-1404975.html"/>
      </related>
    </article>
  </body>
</html>