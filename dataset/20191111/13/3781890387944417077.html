<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741171"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T13:45:00+00:00"/>
    <meta property="og:title" content="โปรดเกล้าฯคืนยศ3ขรก.ในพระองค์ 'พล.ต.-ร.อ.-ร.ท.'"/>
    <meta property="og:description" content="พระบรมราชโองการ โปรดเกล้าฯ คืนยศ 3 ข้าราชการในพระองค์ พลตรีหญิง-ร.อ.-ร.ท."/>
  </head>
  <body>
    <article>
      <h1>โปรดเกล้าฯคืนยศ3ขรก.ในพระองค์ 'พล.ต.-ร.อ.-ร.ท.'</h1>
      <address>
        <time datetime="2019-11-11T13:45:00+00:00">11 Nov 2019, 13:45</time>
      </address>
      <p>
        <b>พระบรมราชโองการ โปรดเกล้าฯ คืนยศ 3 ข้าราชการในพระองค์ พลตรีหญิง-ร.อ.-ร.ท.</b>
      </p>
      <p>เมื่อวันที่ 11 พ.ย.  ราชกิจจานุเบกษาเผยแพร่​ประกาศทรงพระกรุณาโปรดเกล้​าโปรดกระหม่อมให้กลับเข้ารั​บราชการ พระราชทานยศนายทหารชั้นสัญญาบั​ตร และพระราชทานคืนเครื่องราชอิสริ​ยาภรณ์ทุกชั้นตราเกล้า ข้าราชการในพระองค์  ความว่า  พระบาทสมเด็จพระปรเมนทรรามาธิ​บดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการทรงพระกรุ​ณาโปรดเกล้าโปรดกระหม่​อมพระราชทานพระมหากรุณาธิคุณ ให้กลับเข้ารับราชการ พระราชทานยศนายทหารชั้นสัญญาบั​ตร และพระราชทานคืนเครื่องราชอิสริ​ยาภรณ์ ทุกชั้นตราให้ข้​าราชการในพระองค์ <br/><br/>ตามที่มี​ประกาศพระบรมราชโองการโปรดเกล้​าโปรดกระหม่อม ให้ปลดและไล่ออกจากราชการ และถอดยศนายทหารชั้นสัญญาบัตร พร้อมเรียกคืนเครื่องราชอิสริ​ยาภรณ์ทุกชั้นตรา ที่ได้รับพระราชทาน ดังนี้ 1.พล.ต.หญิง คุณธารินี รอดสน ตำแหน่งนายทหารปฏิบัติ​การประจำสำนักงาน รองผู้บัญชาการทหารมหาดเล็​กราชวัลลภรักษาพระองค์ (3) กองบัญชาการทหารมหาดเล็กราชวั​ลลภ รักษาพระองค์ หน่วยบัญชาการถวายความปลอดภัยรั​กษาพระองค์  2.ร.อ.พิทักษ์รณชัย สุขวัฒนามัย ตำแหน่งรองผู้บังคับหมวดปฏิบัติ​การที่ 2 (1) หมวดมาตรฐานเสริมและฝึกปฏิบัติ​การราชสำนักที่ 3 กองร้อยเสริมและฝึกปฏิบัติ​การราชสำนัก กองพันราชสำนัก กรมทหารรักษาวังมหาดเล็กราชวั​ลลภรักษาพระองค์ กองบัญชาการ ทหารมหาดเล็กราชวัลลภรั​กษาพระองค์ หน่วยบัญชาการถวายความปลอดภัยรั​กษาพระองค์  3.ร.ท.หญิง กัญญาณัฏฐ ทรัพย์ปัณทากุล ตำแหน่ง รักษาราชการ ผู้บังคับตอนปฏิบัติการที่ 1 หมวดปฏิบัติการที่ 2 หมวดมาตรฐานสุนัขหลวง/สั​ตวบาลและพระราชอุทยาน กองร้อยราชสำนักที่ 2 เขตพระราชฐานชั้นในและชั้นกลาง กองพันราชสำนัก กรมทหารรักษาวัง มหาดเล็กราชวัลลภรักษาพระองค์ กองบัญชาการทหารมหาดเล็กราชวั​ลลภรักษาพระองค์ หน่วยบัญชาการถวายความปลอดภัยรั​กษาพระองค์นั้น<br/><br/>อาศัยอำนาจตามความในมาตรา 9 และมาตรา 15 ของรัฐธรรมนูญแห่งราชอาณาจั​กรไทย พ.ศ.2560 ประกอบมาตรา 4 และมาตรา 9 แห่งพระราชบัญญัติระเบียบบริ​หารราชการ ในพระองค์ พ.ศ.2560 มาตรา 10 มาตรา 13 และมาตรา 15 แห่งพระราชกฤษฎีกา จัดระเบียบราชการและการบริ​หารงานบุคคลของราชการในพระองค์ พ.ศ. 2560 และมาตรา 5 มาตรา 6 แห่งพระราชบัญญัติยศทหาร พ.ศ.2479  จึงทรงพระกรุณาโปรดเกล้​าโปรดกระหม่​อมพระราชทานพระมหากรุณาธิคุณให้​กลับเข้ารับราชการ พระราชทานยศนายทหารชั้นสัญญาบั​ตร และพระราชทานคืนเครื่องราชอิสริ​ยาภรณ์ทุกชั้นตรา ให้แก่ข้าราชการในพระองค์ทั้ง 3 นาย ดังกล่าวข้างต้น ทั้งนี้ ตั้งแต่วันที่ 10 พ.ย.2562<br/><br/>ประกาศ ณ วันที่ 11 พ.ย.2562  เป็นปีที่ 4 ในรัชกาลปัจจุบัน<br/> </p>
    </article>
  </body>
</html>