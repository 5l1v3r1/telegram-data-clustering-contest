<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119168-bozovic-ds-polozio-venac-na-grob-milunke-savic-znacaj-licnog-primera-u-kolektivnom-secanju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T13:25:04+00:00"/>
    <meta property="og:title" content="Božović (DS) položio venac na grob Milunke Savić: Značaj ličnog primera u kolektivnom sećanju"/>
    <meta property="og:description" content="Narodni poslanik Balša Božović danas je u ime Demokratske stranke (DS) i Gradskog odbora DS Beograd položio venac na grob Milunke Savić i tom prilikom podsetio na &quot;svevremenski značaj ličnog primera u kolektivnom sećanju i istoriji&quot;, saopštila je danas ta stranka.U saopštenju se ističe da je Milunka Savić bila jedna od &quot;onih ličnosti koja nas uči šta je pravi patriotizam&quot;, šta je &quot;ljubav prema zemlji&quot; i šta je &quot;ljubav prema narodu, šta je  Srbija&quot;.Pravi patriotizam, kako se navodi, zasnovan je na ličnom žrtvovanju i borbi za slobodu, za razliku od lažnog patriotizma koji je serviran&quot;i devedesetih godina, a i poslednjih godina, meseci i dana, a koji je zasnovan na ličnom bogaćenju, gluposti, agresiji i žrtvovanju tudjih života&quot;.&quot;Zato život Milunke Savić, njena borba i njena žrtva ne smeju nikad biti zaboravljeni, jer to je način da vrednosti za koje se borila ostanu i opstanu i u našem vremenu i u našem društvu i da nas vode u našoj borbi danas&quot;, navodi se u saopštenju."/>
  </head>
  <body>
    <article>
      <h1>Božović (DS) položio venac na grob Milunke Savić: Značaj ličnog primera u kolektivnom sećanju</h1>
      <address>
        <time datetime="2019-11-11T13:25:04+00:00">11 Nov 2019, 13:25</time>
      </address>
      <p><b>Narodni poslanik Balša Božović danas je u ime Demokratske stranke (DS) i Gradskog odbora DS Beograd položio venac na grob Milunke Savić i tom prilikom podsetio na "svevremenski značaj ličnog primera u kolektivnom sećanju i istoriji", saopštila je danas ta stranka.</b><br/><br/>U saopštenju se ističe da je Milunka Savić bila jedna od "onih ličnosti koja nas uči šta je pravi patriotizam", šta je "ljubav prema zemlji" i šta je "ljubav prema narodu, šta je  Srbija".<br/><br/>Pravi patriotizam, kako se navodi, zasnovan je na ličnom žrtvovanju i borbi za slobodu, za razliku od lažnog patriotizma koji je serviran"i devedesetih godina, a i poslednjih godina, meseci i dana, a koji je zasnovan na ličnom bogaćenju, gluposti, agresiji i žrtvovanju tudjih života".<br/><br/>"Zato život Milunke Savić, njena borba i njena žrtva ne smeju nikad biti zaboravljeni, jer to je način da vrednosti za koje se borila ostanu i opstanu i u našem vremenu i u našem društvu i da nas vode u našoj borbi danas", navodi se u saopštenju.</p>
    </article>
  </body>
</html>