<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/11/incontri-verdi-al-cea-fontescodella/1323664/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-11T13:27:43+00:00"/>
    <meta property="og:title" content="Incontri “verdi” al Cea Fontescodella"/>
    <meta property="og:description" content="MACERATA - Una serie di appuntamenti sulla natura, si inizia con &quot;Botanica for dummies&quot; in programma il 16 novembre alle 16,30"/>
  </head>
  <body>
    <article>
      <h1>Incontri “verdi” al Cea Fontescodella</h1>
      <h2>MACERATA - Una serie di appuntamenti sulla natura, si inizia con "Botanica for dummies" in programma il 16 novembre alle 16,30</h2>
      <address><time datetime="2019-11-11T13:27:43+00:00">11 Nov 2019, 13:27</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F11%2Fincontri-verdi-al-cea-fontescodella%2F1323664%2F">Condividi28</a><a href="https://twitter.com/intent/tweet?text=Incontri+%22verdi%22++al+Cea+Fontescodella&amp;url=https%3A%2F%2Fwww.cronachemaceratesi.it%2F2019%2F11%2F11%2Fincontri-verdi-al-cea-fontescodella%2F1323664%2F">Tweet</a>Email28 Condivisioni</p>
      <p> </p>
      <p> </p>
      <p><b>Il freddo ormai in arrivo non incentiva alle attività all’aria aperta, ma la natura non smette di sorprendere nella sua incredibile varietà. Per questo motivo la cooperativa Risorse, il circolo Legambiente di Macerata e Spiazzati!, con il patrocinio del Comune, organizzano una serie di incontri pubblici dove si potrà fare esperienza diretta di quanto il verde può essere nutrimento per l’anima e tesoro da conservare e ampliare per la città.</b> <b>Si inizia con “Botanica for dummies” il 16 novembre alle 16,30, nell’aula didattica Cea di Fontescodella.</b> L’iniziativa vedrà la partecipazione di due esperti di verde pubblico e privato, l’architetto Giovanni Romagnoli e il perito agrario Giuseppe Salvucci. Si parlerà degli accorgimenti per conservare e preparare per la nuova fioritura delle piantine, di come un nuovo albero vada scelto sia per tipologia che per destinazione, ma soprattutto di come il verde non possa essere una moda del momento, ma una scelta di conservazione della vita che va curata con consapevolezza e impegno quotidiano. <b>Questo primo appuntamento, dovrebbe avere seguito con una serie di attività legate al mondo della botanica, in particolare con la visita ad alcuni esempi positivi di cura del verde quali orti e parchi cittadini. Per ulteriori informazione scrivere a <a href="mailto:ceamacerata@risorsecoop.it">ceamacerata@risorsecoop.it</a>.</b></p>
    </article>
  </body>
</html>