<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/cava-protagonista-festival-coctels-Barcelona_0_2342165896.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T13:23:57+00:00"/>
    <meta property="og:title" content="El cava, protagonista del primer festival de còctels de Barcelona"/>
    <meta property="og:description" content="Els participants competiran per fer la beguda que porti el nom de Barcelona"/>
  </head>
  <body>
    <article>
      <h1>El cava, protagonista del primer festival de còctels de Barcelona</h1>
      <h2>Els participants competiran per fer la beguda que porti el nom de Barcelona</h2>
      <address>
        <time datetime="2019-11-11T13:23:57+00:00">11 Nov 2019, 13:23</time>
      </address>
      <p>El cava serà el protagonista del Cocktail Boulevard, primer festival de cocteleria, que se celebrarà al passeig de Gràcia del 14 al 24 de novembre.</p>
      <p>Un total de 13 establiments acolliran aquesta exhibició coctelera, que vol mostrar la versatilitat del cava com a ingredient protagonista de les combinacions més creatives.</p>
      <p>Les propostes amb cava presentades pels participants a Cocktail Boulevard seran candidates a convertir-se en el còctel oficial de la ciutat de Barcelona, creant una combinació que portarà el nom de la ciutat, de la mateixa manera que ja existeixen còctels amb els noms de Manhattan o Mar del Plata.</p>
      <p>Els establiments participants són Sintonia, Mr. Porter, Impur Cocktail Bar, Boca Chica, Santa Eulalia (The Bistrot), H10 Casa Mimosa (El Til·ler), The One Barcelona, Hotel Royal Passeig de Gràcia, Solomillo, Monument Hotel (Hall0 Cocktail Bar), Majestic Hotel &amp; Spa Barcelona (el Bar del Majestic), Claris Hotel &amp; Spa Mandarin Oriental, i Barcelona (Banker's Bar).</p>
      <p>Cocktail Boulevard compta amb el suport de l'Associació Passeig de Gràcia i de la DO Cava, la denominació d'origen de l'Estat que més exporta i que reuneix més de 6.800 viticultors i té 370 cellers associats presents en més de cent països.</p>
    </article>
  </body>
</html>