<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-mobile-controller-zombie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T13:23:00+00:00"/>
    <meta property="og:title" content="Call of Duty Mobile: supporto ai controller e modalità Zombie in arrivo"/>
    <meta property="og:description" content="Call of Duty Mobile proporrà presto nuove aggiunte, ovvero il supporto ai controller e la modalità zombie: ecco tutti i dettagli."/>
  </head>
  <body>
    <article>
      <h1>Call of Duty Mobile: supporto ai controller e modalità Zombie in arrivo</h1>
      <address><time datetime="2019-11-11T13:23:00+00:00">11 Nov 2019, 13:23</time> by <a rel="author">Nicola Armondi</a></address>
      <p>Mentre il pubblico si diverte con COD Modern Warfare, nuovo capitolo di successo della serie principale per PC e console di Activision, la saga festeggia anche con la versione per smartphone, <b>Call of Duty Mobile</b>, che continua a ottenere sempre più download. Come ogni COD, verrà supportato per un lungo periodo. Ora, gli sviluppatori ci parlando di due novità in arrivo: la modalità Zombie e il supporto ai controller.</p>
      <p>Parlando di quest’ultimo, bisogna ricordare che il supporto ai <a href="https://toms.it/eStJM">controller per smartphone</a> era presente nella beta ma è stato rimosso con il lancio della versione completa. La motivazione, oltre a voler perfezionare la precisione dei comandi tramite controller, è che avere due sistemi di input così diversi (touch vs pulsanti) può creare problemi nel matchmaking. Pare che <b>il supporto sarà reintrodotto “presto”</b>, anche se il team deve decidere ancora alcuni dettagli.</p>
      <figure>
        <img src="https://www.tomshw.it/images/images/2019/10/call-of-duty-mobile-54866.jpg"/>
      </figure>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-camper/">COD Modern Warfare, Dr Disrespect critica i camper</a></p>
      <p>Per quanto riguarda la <b>modalità zombie</b>, invece, questa farà ufficialmente ritorno nella serie (ricordiamo che è assente in COD Modern Warfare) con il capitolo Call of Duty Mobile. Quando? In una data non ancora definita di questo mese, ovvero novembre. Non è purtroppo chiaro se si tratti di una modalità temporanea o se sarà inserita in modo fisso. Probabilmente, inoltre, non proporrà la stessa complessità delle modalità zombie dei giochi PC/console, ma di certo si tratta di un’aggiunta che non guasta.</p>
      <p>Vi ricordiamo che Call of Duty Mobile è attualmente disponibile per dispositivi iOS e Android. Si tratta di uno dei giochi mobile con un lancio di maggior successo, e ha battuto anche il recente <a href="https://toms.it/CKLui">Mario Kart</a> Tour di Nintendo. <b>Diteci, voi ci state giocando?</b></p>
      <blockquote>Call of Duty Modern Warfare è di certo un gioco più massiccio rispetto a Call of Duty Mobile, potete acquistare la vostra copia su Amazon, precisamente <a href="https://toms.it/4yNZI">a questo indirizzo</a>.</blockquote>
    </article>
  </body>
</html>