<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-job-in-bihar-health-department-apply-for-latest-jobs-2843796.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T13:59:15+00:00"/>
    <meta property="og:title" content="बिहार के स्वास्थ्य विभाग में जूनियर रेजिडेंट की 1095 भर्तियां"/>
    <meta property="og:description" content="बिहार के स्वास्थ्य विभाग ने जूनियर रेजिडेंट के पदों को भरने के लिए आवेदन आमंत्रित किए हैं। इसके तहत कुल 1095 पदों पर नियुक्तियां की जाएंगी। ये सभी पद एक वर्ष के अनुबंध पर राज्य के चिकित्सा..."/>
  </head>
  <body>
    <article>
      <h1>बिहार के स्वास्थ्य विभाग में जूनियर रेजिडेंट की 1095 भर्तियां</h1>
      <address><time datetime="2019-11-11T13:59:15+00:00">11 Nov 2019, 13:59</time> by <a rel="author">हिन्दुस्तान टीम,नई दिल्ली</a></address>
      <p>बिहार के स्वास्थ्य विभाग ने जूनियर रेजिडेंट के पदों को भरने के लिए आवेदन आमंत्रित किए हैं। इसके तहत कुल 1095 पदों पर नियुक्तियां की जाएंगी। ये सभी पद एक वर्ष के अनुबंध पर राज्य के चिकित्सा महाविद्यालयों में भरे जाएंगे। इन पदों के लिए इच्छुक और योग्य उम्मीदवारों को ऑनलाइन आवेदन करना होगा। आवेदन करने की अंतिम तिथि 15 नवंबर 2019 है। हर तरह के आरक्षण और आयु सीमा में छूट का लाभ सिर्फ बिहार राज्य के मूल निवासी उम्मीदवारों को मिलेगा। अन्य राज्यों के उम्मीदवार अनारक्षित श्रेणी में आएंगे और इसी श्रेणी में आवेदन करने के योग्य होंगे। रिक्तियों का विवरण इस प्रकार है :</p>
      <p><b>जूनियर रेजिडेंट, कुल पद : 1095 (अनारक्षित : 58)<br/>(पदों का विवरण श्रेणियों के अनुसार)</b><br/>अनारक्षित, पद : 418<br/>पिछड़ा वर्ग, पद : 133<br/>अनुसूचित जाति, पद : 180<br/>अनुसूचित जनजाति, पद : 14<br/>ईडब्ल्यूएस, पद : 100<br/>पिछड़ा वर्ग (महिला), पद : 35<br/>योग्यता : मान्यता प्राप्त संस्थान अथवा विश्वविद्यालय से एमबीबीएस डिग्री प्राप्त होनी चाहिए।<br/>- एमडी/एमएस डिग्री या पोस्ट ग्रेजुएट डिप्लोमा धारकों को चयन प्रक्रिया में प्राथमिकता दी जाएगी।</p>
      <p>वेतनमान : 9,300 से 34,800 रुपये। ग्रेड-पे 5400 रुपये।</p>
      <p><b>आयु सीमा :</b><br/>- अनारक्षित और अन्य राज्यों के उम्मीदवारों के लिए अधिकतम 37 वर्ष। महिला उम्मीदवारों के लिए अधिकतम 40 वर्ष।<br/>- पिछड़ा वर्ग एवं अति पिछड़ा वर्ग के पुरुष और महिला उम्मीदवारों के लिए अधिकतम 40 वर्ष।<br/>- एससी/एसटी (पुरुष व महिला) उम्मीदवारों के लिए अधिकतम 42 वर्ष।  <br/>- आयु सीमा की गणना 01 अगस्त 2019 के आधार पर की जाएगी।</p>
      <p>चयन प्रक्रिया : योग्य उम्मीदवारों का चयन वॉक-इन काउंसिलिंग/इंटरव्यू और प्रमाण पत्र सत्यापन के आधार पर किया जाएगा।</p>
      <p><b>आवेदन प्रक्रिया</b><br/>- विभाग की वेबसाइट (www.helth.bih.nic.in) पर लॉगइन करें। होमपेज खुलने पर ऊपर की ओर दिए गए रिक्रूटमेंट सेक्शन पर क्लिक करें।<br/>- क्लिक करते ही एक नया वेबपेज खुल जाएगा। यहां पर (विज्ञापन संख्या- 04/2019 राज्य के चिकित्सा महाविद्यालय एवं अस्पतालों में जूनियर रेजिडेन्ट के रिक्त पदों पद टेन्योर के आधार पर नियुक्ति हेतु सूचना के संबंध में) लिंक दिया गया है।<br/>- इस लिंक पर क्लिक करना होगा। ऐसा करते ही रिक्तियों से संबंधित जारी किया गया विस्तृत विज्ञापन आपकी कम्प्यूटर की स्क्रीन पर खुल जाएगा।<br/>- इस विज्ञापन को अच्छी तरह से पढ़ें और पदों के अनुसार अपनी योग्यता की जांच कर लें। इसके बाद पुन: पिछले वेबपेज पर आएं।<br/>- अब विज्ञापन में दिए गए दिशा-निर्देशों के अनुसार ऑनलाइन आवेदन प्रक्रिया को पूरा करें। अंत में ऑनलाइन सब्मिट किए गए आवेदन पत्र का एक प्रिंटआउट निकालकर भविष्य के लिए अपने पास सुरक्षित रख लें।</p>
      <p><b>महत्वपूर्ण तिथि :</b><br/>ऑनलाइन आवेदन करने की अंतिम तिथि : 15 नवंबर 2019</p>
      <p>अधिक जानकारी यहां :<br/>वेबसाइट : www.helth.bih.nic.in</p>
    </article>
  </body>
</html>