<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76460-Westworld-znova-laka-na-svoju-tretiu-seriu-HBO-vytvorilo-fiktivnu-technologicku-spolocnost-Incite"/>
    <meta property="og:site_name" content="REFRESHER"/>
    <meta property="article:published_time" content="2019-11-11T13:49:00+00:00"/>
    <meta property="og:title" content="Westworld znova láka na svoju tretiu sériu. HBO vytvorilo fiktívnu technologickú spoločnosť Incite"/>
    <meta property="og:description" content="Funguje jej web aj zatiaľ jediné reklamné video. Tretia séria by mohla odštartovať už v máji 2020."/>
  </head>
  <body>
    <article>
      <h1>Westworld znova láka na svoju tretiu sériu. HBO vytvorilo fiktívnu technologickú spoločnosť Incite</h1>
      <address><time datetime="2019-11-11T13:49:00+00:00">11 Nov 2019, 13:49</time> by <a rel="author">Matej Krajčovič</a></address>
      <p>
        <b>Funguje jej web aj zatiaľ jediné reklamné video. Tretia séria by mohla odštartovať už v máji 2020.</b>
      </p>
      <p>V roku 2020 nás čaká tretia séria originálneho seriálu <b>Westworld</b>. Presný dátum premiéry prvej časti nie je známy, no je pravdepodobné, že HBO si ho načasuje tak, aby boli nové časti vlajkového seriálu súčasťou plánovanej <b>streamovacej platformy HBO Max</b>. </p>
      <p>Počítaj teda s májom 2020. A hoci ten je ešte ďaleko, začíname sa dozvedať aj ďalšie podrobnosti o tom, ako bude Westworld 3 vyzerať. </p>
      <related>
        <a href="https://refresher.sk/67504-Dolores-sa-vydava-na-pomstu-s-Aaronom-Paulom-a-Maeve-bojuje-v-nacistickom-parku-Dorazil-trailer-pre-tretiu-seriu-Westworldu"/>
      </related>
      <p>Najnovším dielom do skladačky je teaser s názvom <b>Incite</b>.<a href="https://www.engadget.com/2019/11/08/westworld-s4-incite/"> Podľa Engadgetu</a> má ísť o reklamu na <b>vymyslenú firmu</b> s rovnomenným názvom, ktorá zrejme bude v tretej sérii Westworldu zohrávať jednu z kľúčových úloh. </p>
      <figure>
        <iframe src="https://www.youtube.com/embed/TRbCRZJTSOE" width="700" height="393" data-service="Youtube" scrolling="no"/>
      </figure>
      <p>HBO išlo dokonca tak ďaleko, že vytvorilo aj web <a href="https://inciteinc.com/">Inciteinc.com</a>, kde môžeš zaregistrovať svoju e-mailovú adresu. Scenáristi ťa potom zrejme budú kŕmiť ďalšími návnadami.  V doposiaľ jedinom videu spoluzakladateľ <b>Incline</b>, Liam Dempsey<i> (hrá ho herec Jefferson Mays) </i>sľubuje, že svojim zákazníkom <b>uľahčí život a budúcnosť</b>. </p>
      <p>Bude na to používať poznatky o ľudskom mozgu, ktoré korporácia Delos zbierala už v zábavnom parku z divokého západu v predchádzajúcich dvoch sériách? </p>
      <p>Vieme minimálne to, že westernový Westworld nebol jediným takýmto miestom a <b>parkov má byť spolu minimálne šesť</b>. Ďalší z nich odhaľuje iný trailer na Westworld 3 už z júla minulého roka. Vidíme v ňom starú známu <b>Maeve</b> (Thandie Newton) v prostredí nacistického Talianska počas druhej svetovej vojny. </p>
      <figure>
        <iframe src="https://www.youtube.com/embed/64CYajemh6E" width="700" height="393" data-service="Youtube" scrolling="no"/>
      </figure>
      <p>Potvrdená je však aj prítomnosť viacerých starých (<b>Dolores</b> v podaní <i>Evan Rachel Wood, </i><b>Bernard</b>/<i>Jeffrey Wright</i> a <b>Charlotte Hale</b>/<i>Tessa Thompson</i>) ale aj novej známej tváre vďaka <i>Aaronovi Paulovi</i> zo známej série Breaking Bad.  </p>
      <p>Vieme tiež to, že tretia séria nás častejšie vytiahne do <b>reálneho sveta posunutého o pár rokov do budúcnosti</b>. Aj podľa komentárov pod všetkými upútavkami je však otázne, ako túto drastickú zmenu v seriály zvládnu prijať diváci.  </p>
      <figure>
        <iframe src="https://www.youtube.com/embed/-vqphJkMQfY" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70944-3-seria-Westworld-predstavuje-kriminalny-futuristicky-svet-mimo-parku-s-Aaronom-Paulom-z-Breaking-Bad"/>
        <a href="https://refresher.sk/58148-Aaron-Paul-z-Breaking-Bad-si-v-3-serii-Westworldu-zahra-jednu-z-klucovych-postav"/>
        <a href="https://refresher.sk/51472-Westworld-sa-vracia-Stylovy-trailer-plny-smrti-a-revolucie-ohlasuje-start-2-serie-na-april-2018"/>
        <a href="https://refresher.sk/52277-Dorazili-lakave-obrazky-z-2-serie-Westworldu-potvrdene-informacie-o-novych-a-vracajucich-sa-postavach-a-taktiez-nazov-samurajskeho-sveta"/>
        <a href="https://refresher.sk/52049-HBO-vybuduje-obrovsky-park-v-style-Westworldu-a-ukryje-v-nom-indicie-k-druhej-serii-ocakavaneho-serialu"/>
        <a href="https://refresher.sk/53772-Druha-seria-Westworldu-zacina-pekne-z-ostra-Kde-je-postaveny-park-co-predstavuju-dvere-a-co-znamena-velkolepy-zvrat-vo-finale"/>
        <a href="https://refresher.sk/54175-3-epizoda-Westworldu-odhalila-celkom-novy-park-Dockali-sme-sa-zurivych-bojov-vasne-ale-aj-mrazivych-zvratov"/>
        <a href="https://refresher.sk/54236-Stab-Westworldu-pouzil-pri-natacani-tyraneho-slona-Aktivisti-z-PETA-ziadaju-od-HBO-nahradenie-divokych-zvierat-pocitacovymi-CGI-verziami"/>
      </related>
    </article>
  </body>
</html>