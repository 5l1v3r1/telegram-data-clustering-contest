<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/british-steel-salvata-dai-cinesi-acciaio-70-milioni-di-sterline-dal-gruppo-jingye/1947941/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T13:26:02+00:00"/>
    <meta property="og:title" content="British Steel salvata dai cinesi/ Acciaio, 70 milioni di sterline dal gruppo Jingye"/>
    <meta property="og:description" content="British Steel rilevata dal gruppo Jingye, in corso le trattative dopo lo stallo dei negoziati con Ataer: le ultime notizie sul colosso dell'acciaio."/>
  </head>
  <body>
    <article>
      <h1>British Steel salvata dai cinesi/ Acciaio, 70 milioni di sterline dal gruppo Jingye</h1>
      <h2>British Steel rilevata dal gruppo Jingye, in corso le trattative dopo lo stallo dei negoziati con Ataer: le ultime notizie sul colosso dell’acciaio.</h2>
      <address><time datetime="2019-11-11T13:26:02+00:00">11 Nov 2019, 13:26</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>British Steel</b>, in corso le trattative per la rilevazione del <b>colosso d’acciaio</b> di <b>Scunthorpe</b> da parte del <b>gruppo cinese Jingye</b>: a renderlo noto è la compagine asiatica attraverso una nota. Come riportano i colleghi della BBC, l’azienda britannica versa da tempo in una situazione di crisi e, dopo lo stallo nei negoziati con i turchi di Ataer, si son fatti sotto gli imprenditori cinesi: un affare di circa 70 milioni di sterline, ovvero 90 milioni di dollari. Il presidente Li Ganpo sette giorni fa ha fatto visita alla British Steele ed ha incontrato i rappresentati politici di Scunthorpe, contea del Lincolnshire. L’obiettivo degli acquirenti è di aumentare la produzione da 2,5 milioni a 3 milioni di tonnellate d’acciaio l’anno, puntando su miglioramenti in efficienza e riduzione dei costi. Ricordiamo che <b>Greybull Capital</b>, che detiene la proprietà della società, è stata obbligata a mettere in liquidazione BS lo scorso 22 maggio 2019 dopo non essere riuscito a ottenere i finanziamenti per continuare le operazioni.</p>
      <h4>BRITISH STEEL AI CINESI DEL GRUPPO JINGYE: TRATTATIVA IN CORSO</h4>
      <p>BBC evidenzia che, in caso di fumata bianca, l’operazione metterebbe al sicuro 4 mila posti di lavoro, ma non solo: incluse nell’affare anche le sedi in Francia e Paesi Bassi, altri 1000 posti di lavoro. Contattato dai cronisti, un lavoratore ha sottolineato: <i>«C’è stata grande preoccupazione, nessuno di noi sapeva cosa stesse succedendo: ci chiedevamo se avremmo avuto un lavoro, se avremmo potuto pagare i mutui e dare da mangiare alle famiglie. Questa è una grande notizia»</i>. Gareth Stace, direttore generale del gruppo UK Steel, ha sottolineato ai microfoni di BBC Radio 4’ Today che British Steel rappresenta <i>«un asset significativo per la Gran Bretagna»</i>: costituisce un terzo della produzione di acciaio in UK. Attesi aggiornamenti nel corso dei prossimi giorni, si va verso la chiusura dell’affare.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/i-giorni-del-sud-toselli-pwc-infrastrutture-e-formazione-le-chiavi-dello-sviluppo/1948100/"/>
        <a href="https://www.ilsussidiario.net/news/ilva-perche-non-spostare-le-case-del-quartiere-tamburi-costerebbe-600-milioni/1948026/"/>
        <a href="https://www.ilsussidiario.net/news/borsa-italiana-oggi-piazza-affari-attende-lindice-zew-12-novembre-2019/1948055/"/>
        <a href="https://www.ilsussidiario.net/news/borsa-italiana-oggi-piazza-affari-ci-riprova-con-quota-23-500-11-novembre-2019/1947070/"/>
        <a href="https://www.ilsussidiario.net/news/made-in-italy-la-strategia-per-salvaguardare-il-cuore-della-nostra-economia/1946893/"/>
        <a href="https://www.ilsussidiario.net/news/ilva-whirlpool-e-alitalia-perche-litalia-non-fa-nascere-un-iri-2/1946374/"/>
      </related>
    </article>
  </body>
</html>