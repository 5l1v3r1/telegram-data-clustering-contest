<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/fostul-primar-psd-al-comunei-ciumeghiu-a-murit-fix-in-ziua-alegerilor-prezidentiale-152720.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T13:35:00+00:00"/>
    <meta property="og:title" content="Fostul primar PSD al comunei Ciumeghiu a murit în seara alegerilor prezidențiale!"/>
    <meta property="og:description" content="Fostul primar PSD al comunei Ciumeghiu, Gheorghe Huple, a murit, în noaptea de duminică spre luni, la scurt timp după aflarea rezultatelor alegerilor prezidențiale. Fostul edil a făcut infarct, marcat, din câte se pare, de rezultatele din alegeri."/>
  </head>
  <body>
    <article>
      <h1>Fostul primar PSD al comunei Ciumeghiu a murit în seara alegerilor prezidențiale!</h1>
      <address>
        <time datetime="2019-11-11T13:35:00+00:00">11 Nov 2019, 13:35</time>
      </address>
      <figure>
        <img src="https://cdn.ebihoreanul.ro/static/gallery_big/Huplea_Gheorghe-Ciumeghiu-11102019.jpg"/>
      </figure>
      <p>
        <b>Fostul primar PSD al comunei Ciumeghiu, Gheorghe Huple, în vârstă de 62 de ani, a murit, în noaptea de duminică spre luni, la scurt timp după aflarea rezultatelor alegerilor prezidenţiale.</b>
      </p>
      <p>Sursele <b>BIHOREANULUI </b>spun că fostul edil a făcut infarct, fiind găsit în jurul orei 1 de familie. Nu se știe de cât timp era bărbatul în stop cardio respirator, însă, chemate prin numărul de urgențe 112, echpajul de prim ajutor și cel de Terapie intensivă al SMURD Oradea nu au reușit să îl resusciteze, constatând decesul.</p>
      <p>Gheorghe Huple a fost membru PSD, însă ultimele două mandate au fost obţinute, în 2008 şi 2016, în calitate de candidat al fostului PDL. Deşi în 2012 câştigase pe listele PDL, în 2014 primarul a trecut la PSD.</p>
      <p>Huple se pregătea să candideze din nou anul viitor, din partea PSD, iar duminică seara, când a urmărit cu atenţie evoluţia alegerilor prezidenţiale şi primele rezultate, ar fi fost afectat de acestea.</p>
      <p>"Se poate să fi fost supărat din pricina rezultatelor de la alegeri. Am avut o discuţie ieri dimineaţă cu el şi era preocupat de alegeri. A fost primar între 2004 şi 2016 şi urma să mai candideze. Toată lumea spunea că el poate câştiga din nou primăria", a declarat, luni, contactat de <b>BIHOREANUL</b>, preşedintele PSD Bihor, Ioan Mang.</p>
    </article>
  </body>
</html>