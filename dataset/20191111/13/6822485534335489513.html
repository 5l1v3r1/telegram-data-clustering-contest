<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820091.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T13:13:00+00:00"/>
    <meta property="og:title" content="هوآوی چگونه با استفاده از LiteOS محصولات صوتی خلاقانه می‌سازد"/>
    <meta property="og:description" content="با رشد سریع فناوری‌هایی نظیر 5G و هوش مصنوعی، بازار محصولات IoT (اینترنت اشیا) گسترده‌تر می‌شود. براساس گزارش GCI 2025 منتشرشده توسط هوآوی، تعداد دستگاه‌های دیجیتال از 2 دستگاه به ازای هر نفر در سال 2015، به 25 دستگاه تا سال 2025 میلادی خواهد رسید. این رشد سریع، سوالی اساسی ایجاد می‌کند؛ کاربران چگونه به طور طبیعی و آسان با ابزارهای دیجیتال تعامل خواهند کرد؟ جواب این سوال در فناوری تشخیص لحظه‌ای فرمان‌های صوتی نهفته است."/>
  </head>
  <body>
    <article>
      <h1>هوآوی چگونه با استفاده از LiteOS محصولات صوتی خلاقانه می‌سازد</h1>
      <address>
        <time datetime="2019-11-11T13:13:00+00:00">11 Nov 2019, 13:13</time>
      </address>
      <p>پیشرفت روزافزون هوش مصنوعی و فناوری ارتباطی باعث شده رشد محصولات حوزه IoT پرشتاب‌تر از قبل شود. هوآوی با سیستم‌عاملی قدرتمند و انعطاف‌پذیر و عرضه چیپ، در تلاش است کاربرانش تجربه‌ای بهتر از قبل کسب کنند.</p>
      <p>با رشد سریع فناوری‌هایی نظیر 5G و هوش مصنوعی، بازار محصولات IoT (اینترنت اشیا) گسترده‌تر می‌شود. براساس گزارش GCI 2025 منتشرشده توسط هوآوی، تعداد دستگاه‌های دیجیتال از 2 دستگاه به ازای هر نفر در سال 2015، به 25 دستگاه تا سال 2025 میلادی خواهد رسید. این رشد سریع، سوالی اساسی ایجاد می‌کند؛ کاربران چگونه به طور طبیعی و آسان با ابزارهای دیجیتال تعامل خواهند کرد؟ جواب این سوال در فناوری تشخیص لحظه‌ای فرمان‌های صوتی نهفته است.</p>
      <p>در مقایسه با ارتباط لمس‌محور دستگاه‌های قابل حمل، تشخیص لحظه‌ای فرمان‌های صوتی می‌تواند علاوه بر دریافت سریع‌تر دستور، نتایج را با سرعت بیشتر و به شکل موثرتری به کاربر ارائه کند. ارتباط کلامی روشی طبیعی‌ و بهینه‌ برای برقراری ارتباط است و در آینده نزدیک، نقش بسیار پررنگی را در حوزه IoT بازی خواهد کرد.</p>
      <p>LiteOS پنج ابزار اصلی هوآوی در حوزه محصولات صوتی را هوشمندتر می‌کند</p>
      <p>سیستم‌عامل نقش حیاتی در هوشمندسازی دستگاه‌های حوزه IoT دارد. سیستم‌عامل LiteOS هوآوی که در سال 2012 به طور اختصاصی توسط این شرکت توسعه‌ یافته، یک پلتفرم‌ نرم‌افزاری مرتبط با اینترنت اشیاست که می‌تواند به طور هم‌زمان به عنوان سیستم‌عامل و Middleware (برنامه واسط) عمل کند. LiteOS از زمان عرضه در سال 2015،در طیف وسیعی از دستگاه‌ها مانند گوشی‌های هوشمند هوآوی، ابزارهای پوشیدنی، تجهیزات خانه هوشمند، سیستم خدمات عمومی شهری و... به کار گرفته شده ‌است.</p>
      <p>LiteOS پلتفرمی است که ابزارهای IoT و نرم‌افزارهای سرویس‌دهنده را به یکدیگر متصل می‌کند. این پلتفرم‌ با اکثر چیپ‌ها و ماژول‌ها سازگار است و به کارایی بیشتر آن‌ها کمک می‌کند. LiteOS می‌تواند قدرت و پتانسیل سخت‌افزار را کشف کند و رابط‌هایی را با قابلیت‌های متعدد، نظیر مصرف انرژی اندک، ارتباط با سنسورهای مختلف، هوش‌مصنوعی و ارتباط با Cloud ایجاد کند.</p>
      <p>LiteOS از طیف گسترده‌ای از فریم‌ورک‌ها و کیت‌های توسعه پشتیبانی می‌کند و در بسیاری از سناریوهای تجاری قابل استفاده است. با مجهز شدن هدست FreeBuds 3 Huawei به سیستم عامل LiteOS، دستیابی به سرعت بالاتر و امکان برقراری ارتباط میان چند دستگاه مختلف ایجاد شده است.</p>
      <figure>
        <img src="https://www.alef.ir/files/archive/originals/2019/46/159150.png"/>
      </figure>
      <p>فراتر از Buds</p>
      <p>راهبرد هوآوی در حوزه محصولات صوتی روی پنج مورد تمرکز دارد. ایربادهای TWS، هدست‌های گردنی، عینک‌های هوشمند، اسپیکرهای بلوتوث و هدبند-هدست‌ها که در آینده‌ شاهد عرضه آن‌ها خواهیم بود.</p>
      <p>نخستین هدست گردنی هوآوی، HUAWEI FreeLace، مجهز به فناوری‌هایی مانند Flash Charging و HiPair است و ترکیبی منحصر به فرد از طراحی، نوآوری و کارایی را ارائه می‌کند.</p>
      <p>هوآوی و Gentle Monster با همکاری یکدیگر عینک هوشمند Huawei X Gentle Monster را طراحی کرده‌اند و تجربه‌ای بی‌نظیر از کاربرد عینک و صدا را به صورت هم‌زمان فراهم کرده‌اند.</p>
      <p>اسپیکر بلوتوث هوآوی محصولی قابل حمل است که می‌تواند امکان اتصال به سایر اسپیکرها را به عنوان کانال‌های چپ و راست جهت پخش صدای استریو، فراهم کند. همچنین این محصول صدایی 360 درجه و فراگیر را خلق می‌کند.</p>
      <p>اتصال به آینده</p>
      <p>اتصال به آینده یکی از اهداف بلندمدت هوآوی است. پس از 32 سال تلاش و پشتکار، هوآوی به کمپانی پیشرو و برتر حوزه ICT ( ارتباطات و فناوری اطلاعات) و تأمین‌کننده زیرساخت و تجهیزات هوشمند تبدیل شده و انواع تکنولوژی را برای افراد مختلف، خانه‌ها و سازمان‌ها فراهم کرده و گامی مهم در راستای رسیدن به دنیایی هوشمند برداشته است.</p>
      <figure>
        <img src="https://www.alef.ir/files/archive/originals/2019/46/159146.png"/>
      </figure>
    </article>
  </body>
</html>