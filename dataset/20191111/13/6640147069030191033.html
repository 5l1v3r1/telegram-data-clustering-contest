<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/small-world-annunciata-le-versione-in-world-of-warcraft/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T13:00:00+00:00"/>
    <meta property="og:title" content="Small World: annunciata le versione in World of Warcraft"/>
    <meta property="og:description" content="In arrivo nel 2020 un'edizione di Small World a tema World of Warcraft"/>
  </head>
  <body>
    <article>
      <h1>Small World: annunciata le versione in World of Warcraft</h1>
      <address><time datetime="2019-11-11T13:00:00+00:00">11 Nov 2019, 13:00</time> by <a rel="author">Mabelle Sasso</a></address>
      <p>Novità dall’edizione 2019 della Blizzcon, dove alcuni prototipi di una nuova edizione di <b>Small World</b> a tema <b>World of Warcraft</b> sono stati mostrati. Proprio così, il celebre gioco da tavolo fantasy Small World darà vita ad un’edizione speciale ambientata su Azeroth e dintorni.</p>
      <figure>
        <img src="https://www.tomshw.it/images/images/2019/11/small-world-world-of-warcraft-62192.768x432.jpg"/>
      </figure>
      <p>I prototipi mostrati, tra cui facevano capolino delle tessere personaggio, degli artwork e qualche token erano accompagnati da una targhetta di presentazione recante i loghi di <b>Blizzard Entertainment</b> e <b>Asmodee</b> sul quale era possibile leggere:</p>
      <blockquote>Gioco in scatola di World of Warcraft in arrivo!<br/>Blizzard in collaborazione con Asmodee, uno dei principali editori internazionali di giochi da tavolo, presenterà un gioco da tavolo basato su World of Warcraft.<br/>La nuova edizione del gioco da tavolo Small World, di prossima uscita, catturerà il mondo di Azeroth includendo nell’esperienza di gioco orchi, elfi e altro ancora.<br/>– Disponibile a partire dalla primavera 2020 –</blockquote>
      <p>Le immagini dei prototipi sono state pubblicate da un utente del forum di <b>Boardgamegeek</b>, potete vederle seguendo <a href="https://boardgamegeek.com/thread/2303760/small-world-world-warcraft-announcement">questo link</a>.<br/>Purtroppo, oltre queste immagini, non sono stati diffusi altri dettagli su questa nuova edizione di Small World e quindi al momento non sappiamo in che misura il tema “<i>warcraftiano</i>” inciderà sulle meccaniche classiche di questo gioco.</p>
      <figure>
        <img src="https://www.tomshw.it/images/images/2019/11/small-world-world-of-warcraft-62191.768x432.jpg"/>
      </figure>
      <p>Bisogna però ammettere che un gioco come Small World, in cui l’elemento core ruota intorno al <b>controllo del territorio</b> da parte di una razza, la vestizione del proprio format con questo popolare mmorpg risulta particolarmente appropriato, soprattutto se si considerano le tematiche e il gameplay della sua prima incarnazione, la cosiddetta “<i>Vanilla WOW</i>”.<br/>WOW infatti, dopo il lancio di <b>World of Warcraft Classic</b> quest’estate, sta vivendo un vero e proprio revival che ha visto il ritorno sulla vecchia Azeroth da parte di moltissimi utenti.</p>
      <p>Siamo così molto curiosi di vedere i futuri sviluppi legati a questa nuova partnership tra Blizzard Entertainment e Asmodee, di cui non mancheremo di tenervi aggiornati non appena avremo maggiori informazioni.</p>
      <blockquote>Volete giocare a Small World? Potete trovarlo a <a href="https://toms.it/Nmfvh">questo link</a> di Amazon.</blockquote>
    </article>
  </body>
</html>