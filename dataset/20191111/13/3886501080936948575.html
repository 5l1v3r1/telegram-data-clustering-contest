<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119169-sponzor-belih-slemova-pronadjen-mrtav?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T13:45:04+00:00"/>
    <meta property="og:title" content="Sponzor Belih šlemova pronadjen mrtav (VIDEO)"/>
    <meta property="og:description" content="Direktor najvažnije organizacije koja je pružala podršku sirijskoj opozicionoj grupi &quot;beli šlemovi&quot; danas je pronadjen mrtav u Istanbulu, rekli su njegovi saradnici.Uzrok smrti Britanca Džejmsa Le Mežrera još  nije poznat a njegovi saradnici su odbili da govore o tome.Prema informacijama u medijima, Le Mežrer je imao prelome na obe noge i na glavi kada je jutros pronadjen u prizemlju zgrade u kojoj je imao stan.Taj bivši oficir britanske vojske je vodio neprofitnu organizaciju Mejdej reskju (Mayday Rescue) koja je usmeravala donacije &quot;belim šlemovima&quot; i imala kancelarije u Istanbulu i u Holandiji.Predsednik SAD Donald Tramp je 22. oktobra odobrio 4,5 miliona dolara pomoći za &quot;bele šlemove&quot;.&quot;Beli šlemovi&quot; su grupa za brze intervencije na bombardovanim lokacijama u Siriji gde izvlače preživele ali ih sirijska vlada i Rusija optužuju da podržavaju pobunjenike u područjima gde deluju.Film o &quot;belim šlemovima&quot; je 2017. dobio Oskara za najbolji kratkometražni dokumentarni film."/>
  </head>
  <body>
    <article>
      <h1>Sponzor Belih šlemova pronadjen mrtav (VIDEO)</h1>
      <address>
        <time datetime="2019-11-11T13:45:04+00:00">11 Nov 2019, 13:45</time>
      </address>
      <slideshow>
        <figure>
          <img src="https://static.beta.rs/thumbs/d0e35091.421x371.jpg"/>
        </figure>
        <figure>
          <img src="https://static.beta.rs/thumbs/cc6988c7.547x371.jpg"/>
        </figure>
        <figure>
          <img src="https://static.beta.rs/thumbs/c334a89b.557x371.jpg"/>
        </figure>
        <figure>
          <img src="https://static.beta.rs/thumbs/a9bdcea1.557x371.jpg"/>
        </figure>
      </slideshow>
      <p><b>Direktor najvažnije organizacije koja je pružala podršku sirijskoj opozicionoj grupi "beli šlemovi" danas je pronadjen mrtav u Istanbulu, rekli su njegovi saradnici.</b><br/><br/>Uzrok smrti Britanca Džejmsa Le Mežrera još  nije poznat a njegovi saradnici su odbili da govore o tome.<br/><br/>Prema informacijama u medijima, Le Mežrer je imao prelome na obe noge i na glavi kada je jutros pronadjen u prizemlju zgrade u kojoj je imao stan.<br/><br/>Taj bivši oficir britanske vojske je vodio neprofitnu organizaciju Mejdej reskju (Mayday Rescue) koja je usmeravala donacije "belim šlemovima" i imala kancelarije u Istanbulu i u Holandiji.<br/><br/>Predsednik SAD Donald Tramp je 22. oktobra odobrio 4,5 miliona dolara pomoći za "bele šlemove".<br/><br/>"Beli šlemovi" su grupa za brze intervencije na bombardovanim lokacijama u Siriji gde izvlače preživele ali ih sirijska vlada i Rusija optužuju da podržavaju pobunjenike u područjima gde deluju.<br/><br/>Film o "belim šlemovima" je 2017. dobio Oskara za najbolji kratkometražni dokumentarni film.</p>
      <figure>
        <iframe src="https://www.youtube.com/embed/3wj4ncIEDxw" width="660" height="388" data-service="Youtube" scrolling="no"/>
      </figure>
    </article>
  </body>
</html>