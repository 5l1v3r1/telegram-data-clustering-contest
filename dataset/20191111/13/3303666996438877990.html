<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/11/news/torino_si_impicca_in_carcere_l_uomo_che_aveva_ucciso_la_moglie_con_un_punteruolo-240843920/"/>
    <meta property="og:site_name" content="Repubblica.it"/>
    <meta property="article:published_time" content="2019-11-11T13:07:00+00:00"/>
    <meta property="og:title" content="Torino, si impicca in carcere l'uomo che aveva ucciso la moglie con un punteruolo"/>
    <meta property="og:description" content="Aveva 64 anni. Tolse la vita alla compagna sotto l'effetto degli psicofarmaci"/>
  </head>
  <body>
    <article>
      <h1>Torino, si impicca in carcere l'uomo che aveva ucciso la moglie con un punteruolo</h1>
      <h2>Aveva 64 anni. Tolse la vita alla compagna sotto l'effetto degli psicofarmaci</h2>
      <address>
        <time datetime="2019-11-11T13:07:00+00:00">11 Nov 2019, 13:07</time>
      </address>
      <p>Si è impiccato in carcere Roberto Del Gaudio, il 65enne originario di Atripalda, in provincia di Avellino, che il 18 agosto a Torino <a href="https://torino.repubblica.it/cronaca/2019/08/20/news/uccide_la_moglie_con_un_attrezzo_da_falegname_ero_io_che_volevo_morire_-233972803/">ha ucciso la moglie Brigida De Maio</a>, 64 anni, colpendola una trentina di volte al petto con una sgorbia da falegname. L'uomo, detenuto alla casa circondariale Lorusso e Cutugno, si è suicidato ieri sera. Del Gaudio aveva tolto la vita alla compagna nel loro appartamento, in un palazzo di corso Orbassano. Dopo essersi scagliato contro la donna, aveva chiamato la polizia. "L'ho colpita con un oggetto lungo e appuntito...credo di aver ucciso mia moglie", aveva detto. "Non ce la facevo più, assumo psico-farmaci", aveva aggiunto agli agenti. A quanto si apprende dalla documentazione sanitaria trovata nell'appartamento, l'uomo "era in cura presso il Dipartimento di salute mentale di Torino con diagnosi psicosi paranoide".</p>
    </article>
  </body>
</html>