<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/zemelna-reforma-prem-yer-viznachiv-termini-napovnennya-zemelnogo-kadastru-novini-ukrajini-50052832.html"/>
    <meta property="og:site_name" content="НВ"/>
    <meta property="article:published_time" content="2019-11-11T13:25:00+00:00"/>
    <meta property="og:title" content="До 1 серпня 2020 року всі сільськогосподарські землі в Україні мають бути внесені до кадастру — Гончарук"/>
    <meta property="og:description" content="Прем'єр доручив до кінця 2020 року створити сучасну цифрову модель території України"/>
  </head>
  <body>
    <article>
      <h1>До 1 серпня 2020 року всі сільськогосподарські землі в Україні мають бути внесені до кадастру — Гончарук</h1>
      <h2>Прем'єр доручив до кінця 2020 року створити сучасну цифрову модель території України</h2>
      <address>
        <time datetime="2019-11-11T13:25:00+00:00">11 Nov 2019, 13:25</time>
      </address>
      <p>Прем'єр-міністр <a href="https://nv.ua/tags/goncharuk.html">Олексій Гончарук</a> дав завдання до 1 серпня 2020 року інвентаризувати всю землю сільгосппризначення (включаючи 10 млн. га сільськогосподарських земель державної власності) та внести дані в кадастр. Як повідомляє прес-служба Кабміну, відповідне доручення він дав на нараді з питань реформування Держгеокадастру.</p>
      <p>Гончарук, крім того, дав доручення завершити створення сучасної цифрової моделі території України до кінця 2020 року.</p>
      <p>«Доручаю провести всі заходи вчасно та завершити створення сучасної цифрової моделі території України до кінця 2020 року. Наступного року земельний кадастр має бути наповнений на 100%», — заявив прем'єр-міністр.</p>
      <p>Він також наголосив на важливості налагодженні ефективної роботи між очільниками різних видів кадастрів до кінця 2019 року: «До кінця 2019 року налагодити співпрацю так, щоб мені не доводилось кожен місяць вас збирати та знайомити між собою. Реформи мають відбуватися без моєї особистої координації», — наголосив Гончарук.</p>
      <p>Раніше повідомлялося, що міністр розвитку економіки Тимофій Милованов та міністр Кабінету міністрів Дмитро Дубілет <a href="https://nv.ua/ukr/biz/markets/vlasnist-na-zemlyu-minekonomrozvitku-rozroblyaye-sistemu-monitoringu-obigu-zemli-novini-ukrajini-50051633.html">презентували концепт системи моніторингу використання та обігу землі</a>.</p>
      <p>Як заявляв заступник міністра розвитку економіки Тарас Висоцький, станом на кінець жовтня <a href="https://nv.ua/ukr/biz/markets/zemelnaya-reforma-do-kadastru-vneseno-vsogo-73-danih-novini-ukrajini-50050508.html">Державнийземельний кадастр був заповнений на 73%</a>.</p>
      <figure>
        <iframe src="https://www.youtube.com/embed/fnLcdRa8RVk" width="560" height="315" data-service="Youtube" scrolling="no"/>
      </figure>
    </article>
  </body>
</html>