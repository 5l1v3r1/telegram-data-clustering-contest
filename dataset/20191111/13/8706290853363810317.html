<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683524/katrougkalos-ston-realfm-978-apenanti-stin-tromokratia-olo-to-pol"/>
    <meta property="og:site_name" content="enikos.gr"/>
    <meta property="article:published_time" content="2019-11-11T13:28:00+00:00"/>
    <meta property="og:title" content="Κατρούγκαλος στον Realfm 97,8: Απέναντι στην τρομοκρατία όλο το πολιτικό σύστημα πρέπει να έχει μια κοινή στάση και την έχει"/>
    <meta property="og:description" content="Ο βουλευτής του ΣΥΡΙΖΑ και τομεάρχης Εξωτερικών, Γιώργος Κατρούγκαλος, στον Realfm 97,8..."/>
  </head>
  <body>
    <article>
      <h1>Κατρούγκαλος στον Realfm 97,8: Απέναντι στην τρομοκρατία όλο το πολιτικό σύστημα πρέπει να έχει μια κοινή στάση και την έχει</h1>
      <address>
        <time datetime="2019-11-11T13:28:00+00:00">11 Nov 2019, 13:28</time>
      </address>
      <p>"Θα πρέπει να συγχαρούμε την <a href="http://www.enikos.gr/society/683415/oi-astynomikoi-ektimoun-oti-oi-tromokrates-tha-borousan-na-petych">αντιτρομοκρατική υπηρεσία</a> για τη μεγάλη της επιτυχία που έρχεται σε συνέχεια άλλων σημαντικών επιτυχιών θυμίζω τους Πυρήνες της Φωτιάς αρχές του 2019, θυμάμαι την εξάρθρωση της ακροδεξιάς τρομοκρατικής οργάνωσης το 2018. Προφανώς απέναντι στην τρομοκρατία όλο το πολιτικό σύστημα θα πρέπει να έχει μια κοινή γραμμή, δεν νομίζω ότι υπάρχει καμία αμφιβολία απέναντι σε αυτό. Θα μπορούσα να ασκήσω μια κριτική στον τρόπο με τον οποίο υπερπροβλήθηκε από την κυβέρνηση, αλλά αυτό νομίζω είναι σχετικά δευτερεύον. Νομίζω ότι το ουσιώδες ζήτημα είναι ότι πρέπει στα θέματα που αφορούν την τρομοκρατία το πολιτικό σύστημα να έχει μια κοινή στάση και την έχει" δήλωσε ο βουλευτής του ΣΥΡΙΖΑ και τομεάρχης Εξωτερικών, <a href="http://www.enikos.gr/politics/676661/katrougkalos-gia-episkepsi-pompeo-den-akoustike-oute-lexi-gia-kyr">Γιώργος Κατρούγκαλος</a>, στον Realfm 97,8.</p>
      <p>Μιλώντας στον Νίκο Χατζηνικολάου και στον Αντώνη Δελλατόλα είπε ότι "σε ότι αφορά τώρα σε κριτική που μας απευθύνεται μερικές φορές από τη ΝΔ τάχα <a href="http://www.enikos.gr/politics/683510/nd-kata-syriza-gia-tin-tromokratia-giati-tosi-afonia">για αφωνία</a> για το ζήτημα αυτό, νομίζω ότι από όλες τις δηλώσεις των στελεχών μας προκύπτει και ούτως ή άλλως έτσι είναι η στάση αυτού του ρεύματος της Αριστεράς που εκπροσωπούμε σταθερά απέναντι σε κάθε ατομική τρομοκρατία".</p>
      <p>"H κρίσιμη στιγμή για την Αναθεώρηση δεν έχει έρθει ακόμη θα έρθει στην Ολομέλεια όταν ψηφίσουμε για αυτές τις διατάξεις.Όταν ήρθε η επιστολή του Προέδρου του ΣΥΡΙΖΑ υπήρχε μια άλλη κρίσιμη στιγμή, η στιγμή που θα τοποθετείτο η επιτροπή. Ήθελε ο Πρόεδρος του ΣΥΡΙΖΑ να επισημάνει την πολιτική ευθύνη όλων όσοι ήμασταν στην αίθουσα και το πώς θα ψηφίζαμε" ανέφερε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/683524_9b2cd992eb-a01d117dc9694e2d.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/683366/syriza-gia-ti-synentefxi-mitsotaki-oute-kouventa-gia-salma%0A%20%20%20%20%0A"/>
        <a href="http://www.enikos.gr/politics/683270/filis-o-syriza-chreiazetai-ena-programmatiko-restart%0A%20%20%20%20%0A"/>
        <a href="http://www.enikos.gr/politics/683267/syriza-i-kyniki-paradochi-salma-ekthetei-akomi-perissotero-ton-k-%0A%20%20%20%20%0A"/>
        <a href="http://www.enikos.gr/politics/683237/syriza-tha-anamename-o-prothypourgos-simera-kiolas-na-zitisei-tin%0A%20%20%20%20%0A"/>
        <a href="http://www.enikos.gr/politics/683142/epistoli-charitsi-sto-esr-i-stasi-meridas-ton-mme-symvallei-stin-%0A%20%20%20%20%0A"/>
        <a href="http://www.enikos.gr/politics/683158/kyvernitikes-piges-kindynologies-apo-ton-syriza-ta-pragmata-pigai%0A%20%20%20%20%0A"/>
        <a href="http://www.enikos.gr/politics/683099/syriza-gia-forologiko-nomoschedio-oi-elpides-ton-mesaion-stromato%0A%20%20%20%20%0A"/>
        <a href="http://www.enikos.gr/politics/683110/syriza-soou-mitsotaki-me-tis-trapezes-gia-na-kalypsei-to-doro-sto%0A%20%20%20%20%0A"/>
        <a href="http://www.enikos.gr/politics/683082/chamos-sti-vouli-gia-tin-epistoli-tsipra-loverdos-bachalakias-o-p%0A%20%20%20%20%0A"/>
      </related>
    </article>
  </body>
</html>