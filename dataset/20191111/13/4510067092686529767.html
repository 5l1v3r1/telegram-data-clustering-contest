<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/accident-intre-doua-tir-uri-soldat-cu-doi-morti-in-apropierea-granitei-cu-romania-unul-dintre-camioane-are-numere-de-bihor-152719.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T13:03:00+00:00"/>
    <meta property="og:title" content="Accident între două TIR-uri, soldat cu doi morţi, în apropierea graniţei cu România. Unul dintre camioane are numere de Bihor (FOTO)"/>
    <meta property="og:description" content="Doi şoferi, un român şi un polonez, au murit luni dimineaţa într-un grav accident petrecut pe şoseaua 42, între Biharkeresztes şi Mezőpeterd, în apropierea punctului de trecere a frontierei Borş - Ártánd. TIR-urile pe care le conduceau cei doi s-au izbit frontal. Unul dintre camioane are numere de Bihor."/>
  </head>
  <body>
    <article>
      <h1>Accident între două TIR-uri, soldat cu doi morţi, în apropierea graniţei cu România. Unul dintre camioane are numere de Bihor (FOTO)</h1>
      <address>
        <time datetime="2019-11-11T13:03:00+00:00">11 Nov 2019, 13:03</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/camionaccident-11112019.jpg"/>
          <figcaption>(foto: www.dehir.hu)</figcaption>
        </figure>
        <figure>
          <img src="https://www.ebihoreanul.ro/modules/news/files/accidentcamioaneungariafotopresa11112019_2.jpg"/>
          <figcaption>(foto: www.dehir.hu)</figcaption>
        </figure>
        <figure>
          <img src="https://www.ebihoreanul.ro/modules/news/files/accidentcamioaneungariafotopresa11112019_4.jpg"/>
          <figcaption>(foto: www.dehir.hu)</figcaption>
        </figure>
        <figure>
          <img src="https://www.ebihoreanul.ro/modules/news/files/accidentcamioaneungariafotopresa11112019_1.jpg"/>
          <figcaption>(foto: www.dehir.hu)</figcaption>
        </figure>
        <figure>
          <img src="https://www.ebihoreanul.ro/modules/news/files/accidentcamioaneungariafotopresa11112019_3.jpg"/>
          <figcaption>(foto: www.dehir.hu)</figcaption>
        </figure>
      </slideshow>
      <p>
        <b>Doi şoferi, un român şi un polonez, au murit luni dimineaţa într-un grav accident petrecut pe şoseaua 42, între Biharkeresztes şi Mezőpeterd, în apropierea punctului de trecere a frontierei Borş - Ártánd. TIR-urile pe care le conduceau cei doi s-au izbit frontal.</b>
      </p>
      <p>Potrivit presei maghiare în urma accidentului şi-au pierdut viaţa un bărbat de 36 de ani din Polonia şi un bărbat în vârstă de 57 de ani din România, acesta din urmă fiind încarcerat în cabină. În fotografiile surprinse la faţa locului se vede că unul dintre camioane are numere de Bihor.</p>
      <p>Purtătorul de cuvânt al Inspectoratului de Poliţie al judeţului Hajdú-Bihar a confirmat incidentul pentru agenţia ungară de presă MTI. Kamilla Plásztán-Kopcsa a declarat că poliţia a blocat circulaţia pe ambele sensuri, pe durata intervenţiei echipajelor medicale şi a cercetărilor efectuate de poliţişti, iar traficul a fost redirecţionat către Mezősas.</p>
      <p>Şoferii de camioane sunt sfătuiţi să treacă graniţa ungaro-română pe la punctul de trecere frontieră Gyula -Vărşand, evitând astfel frontiera Borş - Ártánd.</p>
      <figure>
        <iframe src="https://www.youtube.com/embed/1dpK73XERM8" width="460" height="360" data-service="Youtube" scrolling="no"/>
      </figure>
      <p>
        <b>UPDATE: De vină, polonezul</b>
      </p>
      <p>Potrivit unui comunicat postat pe site-ul Poliţiei maghiare, police.hu, din primele cercetări vina pentru producerea accidentului rutier aparţine şoferului polonez.</p>
      <p>"Bărbatul în vârstă de 36 ani se îndrepta spre Ártánd la volanului unui TIR cu numere de înmatriculare poloneze, când, din motive deocamdată neelucidate, a intrat pe contrasens unde s-a ciocnit frontal de un camion cu numere de înmatriculare româneşti", se precizează în comunicat.</p>
      <p>Conform aceleiaşi surse, în urma accidentului rutier, atât şoferul polonez cât şi cel din camionul românesc au suferit leziuni extrem de grave şi au murit la faţa locului.</p>
      <hr/>
      <p>
        <a href="https://www.ebihoreanul.ro/ebh/display_video/152719">Descarcă fişiere video!</a>
      </p>
    </article>
  </body>
</html>