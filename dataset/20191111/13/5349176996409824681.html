<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chetor.com/184403-%d8%a8%d8%a7-%d8%a2%da%98%d8%a7%d9%86%d8%b3-%d9%85%d8%b3%d8%a7%d9%81%d8%b1%d8%aa%db%8c-%d9%82%d8%b5%d8%b1%d8%a7%d9%86-%d9%88%db%8c%d8%b2%d8%a7%db%8c-%d8%b4%d9%86%da%af%d9%86-%d8%a8%da%af%db%8c%d8%b1/"/>
    <meta property="og:site_name" content="چطور"/>
    <meta property="article:published_time" content="2019-11-11T13:30:37+00:00"/>
    <meta property="og:title" content="با آژانس مسافرتی قصران ویزای شنگن بگیرید"/>
    <meta property="og:description" content="آژانس مسافرتی قصران گشت به مدیریت آقای مهندس رسول بابایی در طول سال های فعالیت خود، با هدف جلب رضایت مشتریان خود و دیگر سازمان های همکار با ارائه عالی"/>
  </head>
  <body>
    <article>
      <h1>با آژانس مسافرتی قصران ویزای شنگن بگیرید</h1>
      <address><time datetime="2019-11-11T13:30:37+00:00">11 Nov 2019, 13:30</time> by <a rel="author" href="https://www.chetor.com/author/tablighat/" target="_blank">تبلیغ دهنده</a></address>
      <p>آژانس مسافرتی <a href="http://ghasrangasht.com/tour-category/%d8%aa%d9%88%d8%b1-%d8%a7%d8%b1%d9%88%d9%be%d8%a7/">قصران گشت</a> به مدیریت آقای مهندس رسول بابایی در طول سال های فعالیت خود، با هدف جلب رضایت مشتریان خود و دیگر سازمان های همکار با ارائه عالی ترین خدمات واجد شرایط و مدرن است. اقدام به برگزاری و اجرای مستقیم تورهای لوکس به مقاصد مختلف گردشگری نموده است.<br/>به دلیل تقاضای بالای مشتریان، مسیرهای خطوط هوایی طوری توسعه یافته اند که ما بالاترین ظرفیت را دربسیاری از مسیرهای اصلی دارا می باشیم.</p>
      <h3>ویزا شنگن:</h3>
      <p>شرکت خدمات مسافرت هوایی و جهانگردی قصران گشت (عضو فعال یاتا) در طی سال های فعالیت خود همیشه کسب حداکثر رضایت مسافران را مهم ترین هدف خود قرار داده و با ارائه خدماتی با کیفیت و عالی به مسافران از جمله ویزا شنگن و آژانس های همکار، توانسته در این صنعت پیشرو باشد.</p>
      <p>بخش ویزای شرکت، جهت رفاه حال متقاضیان محترم حداکثر توان خود را به کار گرفته تا در کوتاه ترین زمان ممکن و در برخی موارد بدون مراجعه متقاضیان محترم جهت اخذ ویزای کشورهای اروپایی که در ادامه مقاله آورده است، اقدام می نماید.</p>
      <p>برای ورود به منطقه شنگن نیاز به <a href="http://ghasrangasht.com/schengen-visa/">ویزا شنگن</a> (Schengen Visa) دارید. این ویزا اجازه ورود به ۲۶ کشور اروپایی عضو این قرارداد را می‌دهد. دارندگان ویزا می توانند برای مدت‌ زمان و شرایطی مشخصی به هریک از این کشورهای شینگن سفر کنند. ویزا شینگن می‌تواند از طرف کشورهای عضو این قرارداد صادر شود و با رعایت برخی قوانین، صاحب آن می‌تواند در مدت زمان اعتبار ویزا در هر یک از کشورهای منطقه شنگن تردد نماید.</p>
      <p>ویزا شنگن، نوعی از ویزای کوتاه مدت است که به صاحب آن اجازه می‌دهد که به هر یک از مناطق شینگن، تا ۹۰ روز برای اهداف گردشگری و تفریح اقامت داشته باشند. ویزای شینگن، رایج ترین ویزای اروپائی است. این نوع ویزا به شما اجازه می‌دهد که وارد کشورهای حوزه شینگن شوید تا به این کشورها آزادانه سفر کنید و یا از آن ها خارج شوید. این به این معناست که هیچگونه کنترل مرزی در منطقه شینگن وجود ندارد.</p>
      <p>ماهیت و هدف سفر متقاضی نوع و مدت زمان <a href="http://ghasrangasht.com/visa/">ویزای شینگن </a>را تعیین خواهد کرد. به عبارتی هدف از سفر شما تور گردشگری است یا فعالیت های تجاری و یا صرفا توقف چند ساعته در یکی از کشورهای عضو اتحادیه، نوع ویزا و مدت اعتبار آن را مشخص می کند.</p>
      <h4>شنگن:</h4>
      <p>شینگن در ایران اصطلاحی رایج می باشد، اما تلفظ صحیح آن Schengen zone است. در واقع شینگن به منطقه‌ای در اروپا گفته می‌شود که ۲۶ کشور در این منطقه نیاز به پاسپورت و باقی محدودیت‌های مرزی برای تردد اتباع خود را حذف کرده؛ بنابراین به منزله کشوری واحد به شمار می‌آیند. اعضای منطقه شینگن هر اندازه در برابر اتباع خود و عبور مرور مرزی آنها سهل می‌گیرند، در برابر اتباع کشورهایی که برای ورود به این حوزه نیاز به ویزا دارند، سخت‌گیر هستند. بر همین اساس، با توجه به این که کشورهای اروپایی زیادی به عضویت این منطقه درآمده‌اند، ویزای شنگن از ارزش و اعتبار بالایی در سراسر دنیا برخوردار می باشد.</p>
      <p>این منطقه که در وب‌سایت رسمی شینگن به عنوان بزرگترین منطقه بدون نیاز به پاسپورت جهان یاد می شود، در سال ۱۹۸۵ در کشور لوکزامبورگ طی یک قرارداد بین‌المللی ایجاد شد. بر اساس این پیمان، ۲۲ کشور عضو اتحادیه اروپا و ۴ کشور عضو انجمن تجارت آزاد اروپا (EFTA) با مساحت ۴،۳۰۰،۰۰۰ کیلومتر مربع و با جمعیت ۴۲۰ میلیون نفری، به عنوان مجموعه‌ای واحد عمل می‌کنند.</p>
      <h4>اعضای شنگن:</h4>
      <figure>
        <img src="https://www.chetor.com/wp-content/uploads/2019/11/1-12.jpg"/>
      </figure>
      <p>همان‌طور که در جدول مشاهده می کنید، اکنون ۲۶ کشور عضو شنگن هستند. از این میان ۳ کشور سوئیس، نروژ و ایسلند با توجه به ابن که عضو اتحادیه<a href="http://ghasrangasht.com/tour-category/%d8%aa%d9%88%d8%b1-%d8%a7%d8%b1%d9%88%d9%be%d8%a7/"> اروپا</a> نیستند، اما عضو شینگن هستند. همچنین ایرلند و بریتانیا از اعضای اتحادیه اروپا هستند که عضو شینگن نمی باشند؛ البته لازم به ذکر است که اخیرا بریتانیا از اتحادیه اروپا نیز خارج شده است. کشورهای دیگر نیز از جمله رومانی، بلغارستان و قبرس نیز از جمله کشورهای عضو این پیمان هستند.</p>
      <h3>انواع ویزای شنگن:</h3>
      <p>در این مقاله با انواع مختلف ویزای شینگن و ضوابط متعدد آن‌ها می‌پردازیم. این ویزا به ۳ دسته کلی تقسیم بندی می‌شوند:</p>
      <h4>۱- ویزای اتحادیه شینگن یا (UNIFORM SCHENGEN VISA (USV:</h4>
      <p>ویزای USV در واقع همان ویزای گردشگری اروپا یا ویزای توریستی شنگن می باشد که با آن می توان به کشورهای اتحادیه شینگن به مدت ۹۰ روز در هر شش ماه وارد شد. زمان اعتبار اقامت به محدوده شینگن از زمان اولین ورود حساب می شود. ویزای اتحادیه شینگن به ویزاهای A, B, C تقسیم می‌شوند:</p>
      <h4>ویزای شنگن نوع A:</h4>
      <p>این نوع ویزا یا Airport Transit Visa، ویزای ترانزیت فرودگاهی می باشد که توسط آن مسافر می تواند در یکی از فرودگاه‌های محدوده شنگن پرواز خود را به مقصد کشور دیگری که خارج از محدوده شینگن اروپایی است تغییر دهد. به این معنا که این ویزا فقط در فرودگاه‌های محدوده شینگن معتبر می باشد و فرد اجازه خروج از فرودگاه را به هیچ وجه ندارد. بنابراین صاحب ویزا نوع A یا ویزای ترانزیت شنگن برای توقف و انتظار تعویض پرواز خود در محدوده ترانزیت فرودگاهی شینگن مجاز است.</p>
      <p>اما اگر نیاز به ویزای شینگن جهت عبور از بیش از یک فرودگاه در محدوده شینگن داشتید، نمی توانید از ویزای نوع A استفاده کنید. باید برای اخذ ویزای شینگن نرمال نوع C اقدام نمائید. زیرا پرواز بیش از یک بار در محدوده شینگن، جزو پروازهای داخلی این حوزه به حساب می آید و نیازمند دریافت ویزای نوع C می باشد.</p>
      <p>برای تعویض پرواز خود از یک فرودگاه به فرودگاه دیگر در حوزه شینگن باز هم واجد شرایط دریافت ویزای ترانزیت شینگن نخواهید بود و باید برای دریافت ویزای نرمال شینگن نوع C اقدام بفرمائید.</p>
      <p>
        <b>اگر فرد متقاضی دارای شرایط زیر باشد، نیازی به دریافت ویزای ترانزیت شنگن نخواهد داشت</b>
        <b>:</b>
      </p>
      <ul>
        <li>عضو پرسنل پرواز تحت قرارداد کنوانسیون شیکاگو در هواپیمایی بین‌المللی.</li>
        <li>دارنده مجوز اقامت معتبر صادر شده از شهرداری آندورا، کانادا، ژاپن، جمهوری سن مارینو و یا ایالات متحده آمریکا یا حوزه شنگن، اتحادیه اروپا و مناطق اقتصادی EU و EEA.</li>
        <li>شهروند سوئیس و یا عضوی خانواده اتحادیه اروپا EU ،EEA.</li>
        <li>دارنده ویزای دارای اعتبار حوزه شنگن، اتحادیه اروپا و مناطق اقتصادی اروپا، کانادا، ژاپن و یا آمریکا.</li>
        <li>دارانده پاسپورت دیپلماتیک.</li>
      </ul>
      <h4>ویزای شنگن نوع :B</h4>
      <p>ویزا نوع B در زمینه حمل و نقل و ترانزیت کاربرد دارد؛ در واقع نوعی ویزای ترانزیتی می باشد که به همراه پاسپورت، فرد دارنده می تواند حداکثر ۵ روز از طریق خودرو و یا قطار از چند کشور محدوده شینگن عبور کند و به کشوری در خارج از این حوزه برود. در موارد خاصی ممکن است شما در ادامه سفر شما از طریق قطار و یا هواپیما صبح باشد و شما شب را در هتل اقامت داشته باشید؛ بنابراین نیازمند ترک محدوده ترانزیت بین‌المللی و ورود به محدوده شینگن هستید و نیاز به ویزای ترانزیت خواهید داشت.</p>
      <h4>ویزای شنگن نوع :C</h4>
      <p>این نوع ویزا برای سفرهای کوتاه مدت به حوزه شینگن می باشد. از این رو فرد می تواند برای اهدافی نظیر رویداد ورزشی، رویداد فرهنگی، گردشگری و بازدید از آشنایان خود در کشورهای عضو اتحادیه شینگن ویزا را دریافت کند و اقامت داشته باشد. بنابراین ویزای نوع C با توجه به شرایط متقاضی به ۳ دسته تقسیم می‌شود:</p>
      <ul>
        <li><b>ویزای سینگل شنگن یا ویزای یک بار ورود</b> <b>:(Single-entry) </b><br/>با ویزای سینگل شنگن می توانید تنها یک بار به یکی از کشورهای حوزه شینگن ورود داشته باشید. یعنی پس از خروج از آن کشور، اعتبار ویزای فرد فارغ از پایان رسیدن زمان آن، منقضی می شود. ویزای سینگل شنگن معمولاً با برچسب ویزا یا نوشته ای مانند Number of Entries 1 نمایش داده می شود.</li>
        <li><b>ویزای دوبار ورود شنگن</b> <b>:(Double-entry) </b><br/>این ویزا در بسیاری از موارد دارای الزامات مشابهی با ویزای یک ‌بار ورود می باشد. تنها تفاوت این است که فرد دارنده این ویزا می تواند در بازه ۱۸۰ روزه و تا زمان اعتبار ویزا دو بار به کشورهای منطقه شینگن وارد شود. محدودیت‌های زمانی نیز برای این فرصت ۲ بار ورود می باشد. ویزای دوبار ورود معمولاً با برچسب ویزا یا نوشته ای مانند Number of Entries 2 نمایش داده می شود.</li>
        <li><b>ویزای مولتی شنگن یا ویزای چند بار ورود</b> <b>:(Multiple-entry) </b><br/>دارندگان ویزای مولتی شنگن به فرد اجازه می‌دهد تا بتواند بدون محدودیت و به دفعات به کشورهای حوزه شینگن وارد شوند و آن را ترک کنند. محدودیت این ویزا فقط بازه زمانی آن می باشد. در واقع این ویزا مجوزی برای اقامت و تردد در منطقه شنگن را به مدت حداکثر ۹۰ روز به ازای هر ۶ ماه از سال می باشد. این محدوده زمانی با ورود دارنده ویزا به کشورهای این حوزه محاسبه می شود. ویزای مولتی شنگن معمولاً با برچسب ویزا یا نوشته ای مانند Number of Entries MULT نمایش داده می شود.</li>
      </ul>
      <h4>۲. ویزای اعتباری منطقه محدود یا :LIMITED TERRITORIAL VALIDITY VISA (LTV)</h4>
      <p>ویزای LTV شینگن، ویزای موقتی می باشد که در شرایط خاصی مانند پناهندگانی که بدون مدارک معتبر وارد منطقه شینگن شده‌اند صادر می‌شود. مسافر می تواند توسط این ویزا در محدوده های مشخصی از منطقه شینگن سفر کند. با الصاق ویزای منطقه ای در پاسپورت مسافر تنها مجاز است تا به همان کشوری که از آن ویزا دریافت کرده‌ یا در چند کشور محدود دیگر ناحیه شینگن که در زمان اخذ ویزا مشخص شده تردد کند. از این رو مسافر حق ندارد به مناطق دیگر سفر کند. زمان این نوع از ویزا بر اساس شرایط متقاضی متغیر است و می تواند به شکل ویزای ترانزیت و یا ویزای کوتاه‌‌مدت برای فرد متقاضی صادر گردد.</p>
      <h4>۳. ویزای شنگن نوع D، ویزای ملی یا :NATIONAL VISA</h4>
      <p>این نوع ویزا برای افرادی صادر می شود که با هدف و زمان مشخصی مانند اهداف کاری، تحصیلی و یا اقامت دائم قصد سفر به محدوده شینگن را دارند. به عبارتی، ویزای ملی شینگن برای افرادی صادر می شود که برای بیزینس، تحصیل و یا برای مدت زمانی طولانی نیاز به اقامت در یکی از کشورهای اروپایی را دارند و پس از طی زمان مشخصی، به کشور خود باز می گردند.</p>
      <p>این نوع ویزا می تواند به صورت یک بار ورود یا چند بار ورود صادر شود. پس از پایان مدت اعتبار آن نیز مسافر باید به کشور خود بازگردد. ویزای ملی سینگل و مولتی عبارت اند از:</p>
      <h4>ویزای شنگن نوع D – سینگل:</h4>
      <p>این نوع از ویزای ملی برای افرادی می باشد که قصد اقامت برای استفاده از خدمات درمانی کشورهای شینگن در دوره محدود را دارند و پس از آن به کشور خود بازخواهند گشت، به صورت یک بار ورود صادر خواهد شد.</p>
      <h4>ویزای شنگن نوع D – مولتی:</h4>
      <p>با داشتن ویزای چند بار ورود نوع D، فرد متقاضی می تواند بدون نیاز به ویزای دیگری در اروپا بدون محدودیت به‌ تمامی کشورهای حوزه شینگن سفر کند. متقاضیان ویزای نوع D شامل گروه های زیر می باشند:</p>
      <ul>
        <li>ورزشکاران، هنرمندان و متخصصانی که برای ارائه مهارت خود به محدوده شینگن سفر می کنند.</li>
        <li>دانشجویان بین المللی که برای پروژه های علمی و اهداف پژوهشی به مدت کمتر از یک سال به محدوده شینگن سفر می کنند.</li>
        <li>افرادی که برای کار کردن یا پژوهش در موسسات معتبر به کشورهای شینگن سفر می کنند (سوابق شخصی و خانوادگی فرد بررسی خواهد شد).</li>
        <li>افرادی که به دلیل ضرورت های پزشکی نمی توانند منطقه شینگن را ترک کنند.</li>
        <li>دانشجویانی که قصد گذراندن دوره های پژوهشی یا آموزشی در یکی از کشورهای شینگن را دارند. در این صورت ویزای یک ساله به آن ها تعلق می گیرد که قابلیت تمدید نیز دارد.</li>
      </ul>
      <h3>شرایط اخذ ویزای شینگن</h3>
      <p>اتحادیه اروپا برای اخذ ویزای شینگن شرایطی را تعیین کرده است. در صورتی که متقاضی این شرایط را دارا ، درخواست ویزای شینگن ایشان رد می‌شود. شرایط گرفتن ویزای شینگن بدین صورت است:</p>
      <h4>گردش حساب بالا</h4>
      <p>متقاضیان برای درخواست ویزای شینگن، باید گردش حساب مالی ۶ ماه آخر حساب بانکی خود را ارائه کنند. افسران ویزا شنگن، میانگین مبالغ ورودی و خروجی شما را در ۶ ماه اخیر محاسبه می‌کنند و سپس طبق آن برای اعطا و یا عدم اعطا ویزا تصمیم گیری می‌کنند.</p>
      <h4>تعیین هدف سفر</h4>
      <p>با این کار، به افسر ویزا کمک خواهید کرد تا راحت تر برای اعطای ویزا تصمیم گیری کند. اگر با هدف گردشگری می‌خواهید به منظقه شینگن سفر کنید، می‌توانید یک برنامه سفری شامل جزئیات بازدید از کشور مورد نظر به مدارک خود اضافه کنید.</p>
      <h4>تمکن مالی مناسب</h4>
      <p>تمکن مالی متقاضی، به افسران ویزا ثابت می‌کند که ایشان در پرداخت هزینه های اقامت و خرج های روزانه خود، با مشکلی مواجه نخواهد شد و در پرداخت این هزینه ها، از شخص دیگری کمک نخواهد گرفت.</p>
      <h3>زمان درخواست ویزای شینگن</h3>
      <p>بنابر اطلاعات کمیسیون اروپایی، درخواست ویزای شینگن خود را حداقل ۱۵ روز قبل از شروع تاریخ سفر باید ارسال نمائید. اما ممکن است کنسولگری از شما مدارک بیشتری را درخواست کند و یا زمان بیشتری برای بررسی درخواست شما نیاز باشد. بدین خاطر شما باید بین ۳۰ تا ۶۰ روز قبل از زمان سفر برای اپلای ویزای خود اقدام کنید.</p>
      <h4>مراحل اخذ ویزای شینگن</h4>
      <h4>مرحله اول:</h4>
      <p>در این مرحله باید بدانید به چه نوع ویزایی نیاز دارید. بسته به هدف شما از سفر به کشورهای شینگن، ویزاهای متفاوتی صادر می‌شود. برای مثال ویزای فعالیت‌های ورزشی یا فرهنگی، ویزای رسمی، ویزای تحصیلی شینگن و ویزای ملاقات با خانواده یا دوستان، ویزای توریستی شینگن، ویزای کاری یا ویزای تجاری،ویزای علمی. بنابراین باید برای افزایش سرعت کارت خود، هدف از سفر و نوع ویزای درخواستی را مشخص کنید.</p>
      <h4>مرحله دوم:</h4>
      <p>مرحله دوم، مشخص کردن کشور مقصد می باشد. بعد از این‌ کار باید از طریق سفارت یا یکی از کنسول‌گری‌ها و یا یک مرکز ویزا که وابسته به سفارت کشور مقصد است، برای اخذ ویزا شینگن اقدام کنید. اگر قصد سفر به یک کشور از اعضای شینگن را دارید، باید از طریق سفارت یا مرکز ویزای آن کشور برای اخذ ویزا اقدام نمائید. اما در صورتی‌که شما قصد سفر به بیش از دو کشور شینگن را دارید، باید درخواست خود را به سفارت کشوری که بیشتر روزهای سفرتان را در آن جا هستید را ارائه دهید.</p>
      <p>اما اگر مدت اقامت شما در هر یک از کشورها مشخص یا برابر نباشد، می‌توانید درخواست اخذ ویزای شینگن را به سفارت یا مرکز ویزای کشور که مقصد اول‌تان است، ارائه دهید.</p>
      <h4>مرحله سوم:</h4>
      <p>مناسب‌ترین زمان برای ارائه درخواست ویزا را پیدا کنید. با توجه به فرآیند زمان گیر اخذ ویزا از سفارت یا کنسول‌گری‌های شینگن، شما باید در فرصت مناسبی برای اخذ ویزا اقدام کنید. هر چه زودتر برای اخذ ویزا اقدام کنید، قطعاً بهتر خواهد بود. بهترین زمان برای ارائه درخواست ویزا سه ماه قبل از شروع سفر می باشد. دیرترین زمان نیز ۱۵ روز قبل از شروع سفر است. توصیه ما به شما این است که حداقل سه هفته قبل از سفر برای اخذ ویزا اقدام نمائید.</p>
      <h4>مرحله چهارم:</h4>
      <p>گرفتن وقت از سفارت کشور مقصد، یکی دیگر از مراحل اخذ ویزای شینگن است. برای ادامه مراحل اخذ ویزای شینگن از سفارت کشور مقصد، وقت بگیرید. در برخی از سفارت‌ها امکان گرفتن وقت به صورت آنلاین و در برخی دیگر از طریق مراجعه حضوری وجود دارد.</p>
      <h4>مرحله پنجم:</h4>
      <p>در این مرحله باید فرم درخواست ویزا را تکمیل نمائید. فرم درخواست ویزا را دانلود و آن را با صداقت تکمیل نمائید. آخرین فرم ارائه شده توسط سفارت را می توانید دانلود یا از سفارت تهیه کنید. تمامی قسمت‌های فرم باید کامل شود. دقت داشته باشید که فرم را در دو نسخه چاپ کنید و هر دو نسخه را باید امضا کنید.</p>
      <figure>
        <img src="https://www.chetor.com/wp-content/uploads/2019/11/3-5.jpg"/>
      </figure>
      <h4>مرحله ششم:</h4>
      <p>مدارک مورد نیاز را برای درخواست ویزا شینگن جمع آوری نمایئد. مدارک لازم شامل مدارک شناسایی، دو عکس رنگی، بیمه سفر، روز بیط رفت و برگشت، فرم درخواست ویزا، پاسپورت معتبر، اثبات محل اقامت و اثبات پشتوانه مالی در طول سفر می باشد. سایر مدارک اضافی را از سفارت‌ کشور مقصد باید بپرسید و به سفارت ارائه دهید.</p>
      <h4>مرحله هفتم:</h4>
      <p>بعد از طی مراحل گفته شده، برای شما وقت مصاحبه مشخص می‌گردد. شما باید در تاریخ تعیین شده به سفارت مدنظر مراجعه کنید. روز مصاحبه شما باید مدارک لازم را به افسر کنسولی که با شما مصاحبه می‌کند تحویل دهید. در طول مصاحبه از شما سوالاتی در مورد محل اقامت‌، هدف و سایر جزییات سفر پرسیده خواهد شد. سعی کنید که در نهایت صداقت پاسخ‌های درست را ارائه دهید تا با پاسخ‌های فرم درخواستی شما هم‌خوانی داشته باشد.</p>
      <figure>
        <img src="https://www.chetor.com/wp-content/uploads/2019/11/4-3.jpg"/>
      </figure>
      <h4>مرحله هشتم:</h4>
      <p>هزینه اخذ ویزا را باید پرداخت کنید. هنگام درخواست اخذ ویزای شینگن شما باید هزینه‌ لازم را پرداخت کنید. هزینه اخذ ویزا توسط اعضای شینگن تصویب شده و غیر قابل تغییر می باشد. این هزینه با توجه به سن و وضعیت فرد متقاضی متفاوت است.</p>
      <h4>مرحله آخر:</h4>
      <p>در آخر شما باید منتظر پاسخ درخواست اخذ ویزای خود باشید. بررسی درخواست شما توسط سفارت معمولاً ۱۵ روز به طول می انجامد. البته با توجه به هر فرد این زمان متغیر است و ممکن است طولانی‌تر نیز شود. نهایتا طی یک دوره ۱۵ تا ۳۰ روزه نتیجه درخواست شما اعلام خواهد شد.</p>
      <p>طی مراحل اخذ ویزای شینگن توجه داشته باشید که تمامی مدارک ترجمه شده شما باید مهر دادگستری داشته باشند. در غیر این‌صورت مدارک شما فاقد اعتبار می باشد. معمولا دارالترجمه‌ها پس از ترجمه مدرک متقاضی برای گرفتن این مهر اقدام می‌کنند. در صورت موافقت با درخواست شما، پاسپورت شما دارای برچسب ویزا خواهد بود و یک تاریخ اعتبار برای ویزای شما مشخص می‌شود. مدت اعتبار ویزای شینگن تا ۹۰ روز طی بازه زمانی شش‌ماهه است. همچنین یک کد برای مشخص کردن تعداد دفعات مجاز ورود به کشورهای عضو شینگن برای شما تعریف می‌شود که می‌تواند از یک تا نامحدود متغیر باشد.</p>
      <p>ما به هر چالش به عنوان یک فرصت نگاه می کنیم و معتقدیم که جایگاه ما به خوبی به عنوان یکی از شناخته شده ترین مجموعه در اجرای تور اروپا و ویزای شنگن در صنعت گردشگری ایران تثبیت شده است.</p>
      <p>یک فلسفه ساده در شرکت قصران گشت دنبال می شود و آن استفاده از استعداد و ابزارهای قوی برای ارائه ی خدمات برتر و دستیابی به رضایت کامل مسافران می باشد.</p>
      <p>کارمندان ما هر روز این فلسفه را در کار خود به کار می برند و معتقدند که می توانند در خلق بهترین خاطره ها و تجربه ها برای مسافران تاثیرگذار باشند. نتیجه این خواهد بود که ما همیشه به دنبال ارائه ی خدماتی مطلوب، با کیفیت و مناسب به مسافران خود هستیم.</p>
      <p><b>هشدار!</b> این مطلب صرفا جنبه تبلیغاتی دارد و سایت چطور هیچ مسئولیتی را در رابطه با آن نمی‌پذیرد. <a href="https://www.chetor.com/disclaimer/">اطلاعات بیشتر</a></p>
    </article>
  </body>
</html>