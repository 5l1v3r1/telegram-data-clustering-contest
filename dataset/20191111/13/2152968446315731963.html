<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/11/turciia-gi-goni-ne-sme-hotel-za-djihadisti-na-id.429214"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T13:52:00+00:00"/>
    <meta property="og:title" content="Турция ги гони: Не сме хотел за джихадисти на ИД!"/>
    <meta property="og:description" content="Днес беше репатриран първият терорист | Dnes.bg"/>
  </head>
  <body>
    <article>
      <h1>Турция ги гони: Не сме хотел за джихадисти на ИД!</h1>
      <h2>Днес беше репатриран първият терорист</h2>
      <address><time datetime="2019-11-11T13:52:00+00:00">11 Nov 2019, 13:52</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Първият чуждестранен терорист от "Ислямска държава" вече е репатриран от Турция, съобщи говорителят на вътрешното министерство на страната, цитиран от частната телевизия НТВ.<br/><br/>На 14 ноември същата процедура ще бъде приложена и спрямо седем други терористи от германски произход, добави говорителят Исмаил Чатаклъ.<br/><br/>Вече репатрираният от Турция джихадист е от Съединените щати. В рамките на деня ще бъдат изгонени от Турция и още двама членове на "Ислямска държава" - един германец и един датчанин, съобщи БТА.<br/><br/>Анкара не приема възражения от страните по произход на джихадистите, че не желаят да ги приемат обратно с мотив, че гражданството им е отнето, е заявил говорителят.<br/><br/>"Правете каквото щете. Вие си знаете как да потърсите отговорност на своите хора. Ние не сме хотел за (джихадисти на) ДАЕШ ("Ислямска държава") за никого", заяви той.<br/><br/> </p>
    </article>
  </body>
</html>