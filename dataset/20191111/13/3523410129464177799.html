<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639408/%D8%AA%D9%85%D8%A7%D9%85%DB%8C-%D8%AA%D8%AD%D9%88%D9%84%D8%A7%D8%AA-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%A7%D8%B2-%D8%AC%D9%85%D9%84%D9%87-%D8%A7%DB%8C%D8%B1%D8%A7%D9%86-%D9%88%D8%A8%D8%B1%D8%AC%D8%A7%D9%85-%D8%B1%D8%A7-%D8%A8%D8%B1%D8%B1%D8%B3%DB%8C-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T13:14:00+00:00"/>
    <meta property="og:title" content="تمامی تحولات خاورمیانه از جمله ایران وبرجام را بررسی می‌کنیم"/>
    <meta property="og:description" content="مسئول سیاست خارجی اتحادیه اروپا، محورهای اصلی مذاکرات امروز وزیران خارجه عضو اتحادیه اروپا را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639408/%D8%AA%D9%85%D8%A7%D9%85%DB%8C-%D8%AA%D8%AD%D9%88%D9%84%D8%A7%D8%AA-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%A7%D8%B2-%D8%AC%D9%85%D9%84%D9%87-%D8%A7%DB%8C%D8%B1%D8%A7%D9%86-%D9%88%D8%A8%D8%B1%D8%AC%D8%A7%D9%85-%D8%B1%D8%A7-%D8%A8%D8%B1%D8%B1%D8%B3%DB%8C-%D9%85%DB%8C%E2%80%8C%DA%A9%D9%86%DB%8C%D9%85">تمامی تحولات خاورمیانه از جمله ایران وبرجام را بررسی می‌کنیم</a>
      </h1>
      <h2>مسئول سیاست خارجی اتحادیه اروپا، محورهای اصلی مذاکرات امروز وزیران خارجه عضو اتحادیه اروپا را تشریح کرد.</h2>
      <address><time datetime="2019-11-11T13:14:00+00:00">11 Nov 2019, 13:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «فدریکا موگرینی» مسئول سیاست خارجی <b>اتحادیه اروپا</b> که در بروکسل در جمع خبرنگاران و پیش از آغاز نشست وزیران خارجه کشورهای عضو این اتحادیه سخن می گفت، در خصوص محورهای مورد بحث در این نشست گفت: در نشست وزیران خارجه که امروز برگزار می شود در خصوص وضعیت موجود در <b>عراق</b> و نگرانی های خود در این رابطه صحبت می کنیم، عراق محوز اصلی مذاکرات امروز نیست اما ما نگرانی جدی خود را در خصوص تحولات این کشور اعلام می کنیم.</p>
      <p>به گفته موگرینی، تحولات افغانستان بویژه موضوع انتخابات ریاست جمهوری این کشور و همچنین تحولات بولیوی از دیگر محورهای مورد بحث در نشست وزیران خارجه کشورهای عضو اتحادیه اروپا خواهد بود.</p>
      <p>موگرینی همچنین اعلام کرد که در نشست امروز ، در خصوص وضعیت امنیتی منطقه خلیج فارس و نحوه حضور و برخورد اتحادیه اروپا با تحولات این منطقه بحث جدی انجام می شود.</p>
      <p>موگرینی در پاسخ به پرسشی مبنی بر اینکه آیا در این نشست در خصوص برجام و ایران نیز رایزنی خواهد شد گفت: همانطور که اشاره شد در نشست وزیران خارجه اتحادیه اروپا تمامی مباحث موجود در خاورمیانه از جمله برجام و ایران با توجه به گزارش های آژانس بین المللی انرژی اتمی مورد بحث و رایزنی قرار می گیرند.</p>
      <p>به گفته موگرینی فردا سه شنبه نیز بروکسل میزبان نشست وزیران دفاع کشورهای عضو اتحادیه اروپا خواهد بود که محور اصلی این نشست تحولات مربوط به ناتو خواهد بود.</p>
    </article>
  </body>
</html>