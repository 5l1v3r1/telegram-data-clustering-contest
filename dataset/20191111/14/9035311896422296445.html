<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/avrupa-film-odulleri-icin-adaylar-ispanya-daki-film-festivalinde-belirlendi"/>
    <meta property="og:site_name" content="euronews"/>
    <meta property="article:published_time" content="2019-11-11T14:35:54+00:00"/>
    <meta property="og:title" content="'Avrupa Film Ödülleri' için yarışan adaylar açıklandı"/>
    <meta property="og:description" content="1988 yılında ünlü Çek Yönetmen István Szabó'nun başını çektiği bir grup Avrupalı sinemacı tarafından organize edilerek başlatılan 'Avrupa Film Ödülleri' için bu yıl da adaylar belli oldu."/>
  </head>
  <body>
    <article>
      <h1>'Avrupa Film Ödülleri' için yarışan adaylar açıklandı</h1>
      <address><time datetime="2019-11-11T14:35:54+00:00">11 Nov 2019, 14:35</time> by <a rel="author">Sertaç Aktan</a></address>
      <p>1988 yılında ünlü Çek Yönetmen István Szabó'nun başını çektiği bir grup Avrupalı sinemacı tarafından organize edilerek başlatılan 'Avrupa Film Ödülleri' için adaylar belli oldu.</p>
      <p>7 Aralık'ta Berlin'de gerçekleştirilecek 32. ödül töreniöncesi İspanya'da Seville Film Festivali'nde açıklanan listede en iyi film ödülünün en güçlü adayı olarak Yönetmen Pedrao Almodovar'ın 'Pain and Glory' (Acı ve Zafer) adlı filmi gösteriliyor. Filmin başrol oyuncularından dünyaca ünlü İspanyol aktör Antonio Banderas hali hazırda oyunculuğu ile Cannes Film Festivali'nde 'En iyi Erkek Oyuncu' ödülüne layık görüldü.</p>
      <p>Bir başka güçlü aday da Yunan yönetmen Yórgos Lánthimos'un 'The Favorite' (Favori) isimli filmi. 18.yy İngilteresinde geçen ve kraliyet ailesi içerisindeki olayları konu alan filmin başrol oyuncularından Olivia Colman da aynı şekilde Cannes'da 'En İyi Kadın Oyuncu' ödülüne layık görüldü. Film aynı zamanda 'En İyi Komedi', 'En İyi Yönetmen' ve 'En iyi Kadın Oyuncu' dallarında da Berlin'de yarışacak.</p>
      <h3>Berlin Duvarı'nın yıkılışından bu yana</h3>
      <p>Her yıl Avrupa'nın en iyi filmlerini ödüllendiren Avrupa Film Akademisi'nin Başkan Yardımcısı Mike Downey şunları söylüyor:</p>
      <p>"Berlin Duvarı'nın yıkılışından bu yana 30 yıl geçti. Biz de Berlin merkezli bir kurumuz ve duvar yıkılmadan önce bile Doğu Avrupalı meslektaşlarımızın çalışmalarına değer veriyor ve onları kapsayıcı şekilde hareket ediyorduk. Duvarın yıkılmasından sonra da aynı şekilde hareket ettik ve varolduğumuz sürece de öyle devam edeceğiz."</p>
      <h3>Diğer güçlü adaylar</h3>
      <p>Adaylar arasında öne çıkan diğer iki film ise Marco Bellocchio'nun yönetmenliğini yaptığı ve 80lerin mafyalarına ait gerçek bir hikaye anlatan 'The Traitor' (Hain) Polonyalı Yönetmen Roman Polanski'nin 'An Officer and a Spy' (Subay ve Ajan).</p>
      <p>Aralık ayında Berlin'de yapılacak seromonide 3 bin 600 Akademi üyesinin oyları ile kazanan filmler açıklanacak.</p>
    </article>
  </body>
</html>