<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharashtra-after-meeting-with-governor-aaditya-thackeray-says-we-asked-him-for-at-least-2-days-time-2843890.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T14:32:56+00:00"/>
    <meta property="og:title" content="महाराष्ट्र: राज्यपाल से मिलने के बाद आदित्य ठाकरे बोले- हम अभी भी सरकार बनाना चाहते हैं"/>
    <meta property="og:description" content="महाराष्ट्र में नई सरकार के गठन को लेकर जारी सियासी घमासान में अब नया मोड़ आ गया है। सोमवार को जारी बैठकों के बीच आदित्य ठाकरे राजभवन पहुंचे हुए थे। जहां उन्होंने राज्यपाल से मुलाकात कर उनसे सरकार का..."/>
  </head>
  <body>
    <article>
      <h1>महाराष्ट्र: राज्यपाल से मिलने के बाद आदित्य ठाकरे बोले- हम अभी भी सरकार बनाना चाहते हैं</h1>
      <address><time datetime="2019-11-11T14:32:56+00:00">11 Nov 2019, 14:32</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में नई सरकार के गठन को लेकर जारी सियासी घमासान में अब नया मोड़ आ गया है। सोमवार को जारी बैठकों के बीच आदित्य ठाकरे राजभवन पहुंचे हुए थे। जहां उन्होंने राज्यपाल से मुलाकात कर उनसे सरकार का दावा पेश करने के लिए दो दिन का और समय मांगा था।</p>
      <p>राज्यपाल से मुलाकात के बाद मीडिया से बात करते हुए आदित्य ठाकरे ने कहा कि हमने सरकार के लिए दावा पेश करने के लिए दो दिन का और वक्त मांगा लेकिन राज्यपाल ने उसे देने से इनकार कर दिया है। </p>
      <p>मीडिया से बात करते हुए आदित्य ठाकरे ने कहा कि हम सरकार बनाने के लिए तैयार हैं। हमने राज्यपाल से 2 दिन को समय मांगा लेकिन हमें समय नहीं दिया। उन्होंने कहा कि हम राज्य में सरकार बनाने के प्रयासों में लगे रहेंगे। आदित्य ने कहा कि कांग्रेस और एनसीपी दोनों पार्टियां हमसे बोल रही हैं, विधायक हमसे बात कर रहे हैं।</p>
      <p>ऐसे में दूसरी सबसे बड़ी पार्टी के रूप में यहां आना हमारा अधिकार था। हमने सरकार बनाने के लिए अपनी इच्छा व्यक्त की है। हमने अपनी प्रक्रिया पूरी करने के लिए राज्यपाल से 48 घंटे की मोहलत मांगी थी।</p>
    </article>
  </body>
</html>