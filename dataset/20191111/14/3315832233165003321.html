<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2b07d7806b087b25/cutremur-de-suprafata-de-5-4-grade-in-franta-mai-multe-persoane-au-fost-ranite.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T14:16:00+00:00"/>
    <meta property="og:title" content="Cutremur de suprafaţă de 5,4 grade în Franţa: Mai multe persoane au fost rănite"/>
    <meta property="og:description" content="Un cutremur de suprafaţă de 5,4 grade a avut loc luni în sud-estul Franţei, fiind simţit puternic pe plan regional."/>
  </head>
  <body>
    <article>
      <h1>Cutremur de suprafaţă de 5,4 grade în Franţa: Mai multe persoane au fost rănite</h1>
      <address><time datetime="2019-11-11T14:16:00+00:00">11 Nov 2019, 14:16</time> by <a rel="author">Jurnal.md</a></address>
      <p>
        <b>Un cutremur de suprafaţă de 5,4 grade a avut loc luni în sud-estul Franţei, fiind simţit puternic pe plan regional.</b>
      </p>
      <p>Cutremurul de 5,4 grade s-a produs în jurul prânzului în zona Montélimar (Drôme), anunţă Biroul Central de Seismologie din Franţa (BCSF).</p>
      <p>Seismul a avut loc la adâncimea de doar zece kilometri, potrivit Mediafax.</p>
      <figure>
        <iframe data-src="https://twitter.com/ALomaxNet/status/1193866902487130112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cel puţin trei persoane au fost rănite în urma seismului, iar la numărul de urgenţă au fost primite zeci de apeluri.</p>
      <p>Cutremurul a fost simţit puternic în oraşele Lyon, Montpellier, Saint-Etienne, Grenoble, Avignon şi Marsilia, informează cotidianul Le Figaro.</p>
    </article>
  </body>
</html>