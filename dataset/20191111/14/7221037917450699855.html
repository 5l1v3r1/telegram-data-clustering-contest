<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/dogu-perincekin-ulusal-kanali-icin-flas-iddia-yarin-fisi-cekilebilir/926726"/>
    <meta property="og:site_name" content="medya faresi"/>
    <meta property="article:published_time" content="2019-11-11T14:40:00+00:00"/>
    <meta property="og:title" content="Doğu Perinçek'in Ulusal Kanal'ı için flaş iddia! Yarın fişi çekilebilir"/>
    <meta property="og:description" content="Türksat 4A uydusu üzerinden yayın yapan Ulusal Kanal'ın yarın yayınlarının kesilebileceği iddia ediliyor."/>
  </head>
  <body>
    <article>
      <h1>Doğu Perinçek'in Ulusal Kanal'ı için flaş iddia! Yarın fişi çekilebilir</h1>
      <h2>Türksat 4A uydusu üzerinden yayın yapan Ulusal Kanal'ın yarın yayınlarının kesilebileceği iddia ediliyor.</h2>
      <address>
        <time datetime="2019-11-11T14:40:00+00:00">11 Nov 2019, 14:40</time>
      </address>
      <p>Ulusal Kanal'ın TÜRKSAT'a borcu olduğu ve verilen sürenin sonuna gelindiği öğrenildi. Yarın (salı günü) mesai bitimine kadar bu borç ödenmediği taktirde yayınlar kesilecek. </p>
      <p>Doğu Perinçek'in sahibi olduğu Ulusal Kanal'ın ne kadar borcu olduğu öğrenilemedi. </p>
      <p>Daha önceki ismi Yeditepe TV olan kanal 2000 yılında satın alınmış ve ismi Ulusal Kanal olarak değiştirilmişti. 100.000 dolara alınan kanal 2002 yılında uydu yayınına, 2003 yılında ise ulusal yayına başladı. </p>
      <p>Doğu Perinçek'in sahibi olduğu söylenen kanalın kağıt üzerindeki patronu ise Yalçın Büyükdağlı olarak görünüyor. Yönetim Kurulu Başkanlığı ve Genel Müdürlük görevini Adnan Türkkan, Genel Yayın Yönetmenliğini ise Çağdaş Cengiz yapıyor. </p>
      <p>‘Ulusal Radyo’ isimli bir de iştiraki mevcut olan Ulusal Kanal’ın genel merkezi İstanbul’un Beyoğlu ilçesindedir. Ulusal Kanal Türksat 4A uydusundan, D-Smart, Kablo TV ve Ustream üzerinden izleniyor.</p>
    </article>
  </body>
</html>