<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546506.html/%DA%AF%D9%84%D9%85-%D8%A8%D8%B1%D8%A7%D8%A8%D8%B1--%D8%A7%D9%85%D8%A7%D8%B1%D8%A7%D8%AA--%D8%B1%D8%A7-%D8%A8%D9%87-%D9%85%D8%B1%D8%A8%DB%8C-%D8%A7%D9%85-%D8%AA%D9%82%D8%AF%DB%8C%D9%85-%D9%85%DB%8C-%DA%A9%D9%86%D9%85--%D8%A8%D8%B1%D8%A7%DB%8C-%D8%B4%D8%A7%D8%AF-%DA%A9%D8%B1%D8%AF%D9%86-%D8%AF%D9%84-%D9%85%D8%B1%D8%AF%D9%85-%D9%88-%D8%A7%D9%87%D8%AA%D8%B2%D8%A7%D8%B2-%D9%BE%D8%B1%DA%86%D9%85-%D8%A7%DB%8C%D8%B1%D8%A7%D9%86-%D9%86%DB%8C%D8%A7%D8%B2-%D8%A8%D9%87-%D8%AD%D9%85%D8%A7%DB%8C%D8%AA-%D8%AF%D8%A7%D8%B1%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T14:57:00+00:00"/>
    <meta property="og:title" content="گلم برابر &quot;امارات&quot; را به مربی ام تقدیم می کنم/ برای شاد کردن دل مردم و اهتزاز پرچم ایران نیاز به حمایت داریم"/>
    <meta property="og:description" content="بازیکن رودسری تیم ملی فوتبال ایران، گفت: گلم مقابل تیم “امارات” را به مربی زحمتکشم که از ۹ سالگی به من آموزش داده تقدیم می کنم."/>
  </head>
  <body>
    <article>
      <h1>گلم برابر "امارات" را به مربی ام تقدیم می کنم/ برای شاد کردن دل مردم و اهتزاز پرچم ایران نیاز به حمایت داریم</h1>
      <h2>بازیکن رودسری تیم ملی فوتبال ایران:</h2>
      <address>
        <time datetime="2019-11-11T14:57:00+00:00">11 Nov 2019, 14:57</time>
      </address>
      <p>بازیکن رودسری تیم ملی فوتبال ایران، گفت: گلم مقابل تیم “امارات” را به مربی زحمتکشم که از ۹ سالگی به من آموزش داده تقدیم می کنم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ "مهدی هاشمی نژاد" بازیکن رودسری تیم ملی فوتبال ایران در گفتگو با خبرنگار <a href="http://www.8deynews.com/">۸دی</a> با اشاره به پیروزی تیم ملی جوانان کشورمان مقابل امارات، اظهارکرد: پیروزی مقابل امارات و دو برد دیگر نتیجه  تلاش و همدلی اعضای کادر مربیگری و بچه های تیم است.</p>
      <p>وی با بیان اینکه با کسب نتایج خوب در این مسابقات تلاش کردیم که جواب زحمات همه ی کسانی که کنار ما ماندند و کمک کردند را بدهیم افزود: گلم مقابل امارات را به مربی زحمتکشم که از ۹ سالگی به من آموزش داده آقای ” مهدی رستمی” تقدیم و هدیه می کنم.</p>
      <p>بازیکن رودسری تیم ملی فوتبال جوانان ایران ادامه داد: بعد از یک روز استراحت برای حضور هر چه قوی تر در دوره بعدی مسابقات که در ازبکستان برگزار می شود تمرینات خود را زیر نظر مربیان تیم ملی از سر خواهیم گرفت.</p>
      <p>هاشمی نژاد در خصوص برنامه شخصی خود در آینده تصریح کرد: مربی من برای آینده من تصمیم خواهد گرفت و من تابع تصمیمات ایشان هستم.</p>
      <p>بازیکن جوان تیم فوتبال ملوان بند انزلی خواستار حمایت همه جانبه مردم و مسئولین از تیم فوتبال جوانان شد و تصریح کرد:  ما برای شاد کردن دل ملت در میدان می جنگیم و از همه می خواهم که  هیچ وقت ما را تنها نگذارند چرا که ما جوانان برای شاد کردن دل مردم و اهتزاز پرچم کشورمان نیاز به حمایت و همراهی داریم.</p>
      <p>انتهای پیام/</p>
      <p> </p>
    </article>
  </body>
</html>