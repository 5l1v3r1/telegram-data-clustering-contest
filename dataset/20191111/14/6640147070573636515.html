<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/joker-batte-avengers-endgame/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T14:30:00+00:00"/>
    <meta property="og:title" content="Joker batte Avengers: Endgame con un utile da record!"/>
    <meta property="og:description" content="Joker sta riscuotendo un successo senza precedenti. Rappresenta il cinecomic con maggior profitto e le cifre al botteghino sono mostruose."/>
  </head>
  <body>
    <article>
      <h1>Joker batte Avengers: Endgame con un utile da record!</h1>
      <address><time datetime="2019-11-11T14:30:00+00:00">11 Nov 2019, 14:30</time> by <a rel="author">Francesco Caputo</a></address>
      <p><b>Joker è una pellicola che sta riscuotendo un successo senza precedenti</b>, se consideriamo – tra le tante variabili – il costo di produzione, che ammonta a circa 60 milioni (precisamente 62,5). Secondo i dati, il film di Todd Philips è diventato il cinecomic di maggior profitto, e gli incassi hanno quasi raggiunto un miliardo di dollari.</p>
      <p>Leggi anche: <a href="https://www.tomshw.it/culturapop/joker-tutti-gli-easter-egg-presenti-nel-film/">Joker: tutti gli Easter Egg presenti nel film</a></p>
      <p><b>Warner Bros. e DC Comics hanno sicuramente fatto centro con Joker</b>, e i numeri sono tutti dalla parte del duo dei fumetti e dell’animazione. Questo lungometraggio presto si unirà a grandissime pellicole del settore, come la trilogia de <b>Il Cavaliere Oscuro</b> (diretta da quel geniaccio di Christopher Nolan) e <b>Aquaman</b> di James Wan, che al momento rappresentano gli unici film della DC Comics a raggiungere la mastodontica cifra di un miliardo di dollari al botteghino.</p>
      <p>Come specificato nell’introduzione, oltre ad essere il primo film per adulti di più successo, <b>Joker è definitivamente il cinecomic che ha regalato ai produttori un maggior utile</b>, superando definitivamente Avengers: Endgame, che può accontentarsi del record di maggior incassi della storia.</p>
      <p>Per chi non lo sapesse, questa pellicola comprende un cast d’eccezione: Joaquin Phoenix nei panni di Joker (Arthur Fleck); Robert De Niro ha impersonato il presentatore Murray Franklin; Zazie Beetz, invece, ha vestito i panni di Sophie, la vicina di Arthur; mentre Frances Conroy ha impersonato Penny Fleck, la madre malata di Arthur.</p>
      <slideshow>
        <figure>
          <img src="https://www.tomshw.it/images/images/2019/09/joker-warner-bros-51753.768x432.jpg"/>
        </figure>
        <figure>
          <img src="https://www.tomshw.it/images/images/2019/09/joker-warner-bros-51752.768x432.jpg"/>
        </figure>
        <figure>
          <img src="https://www.tomshw.it/images/images/2019/09/joker-warner-bros-51743.768x432.jpg"/>
        </figure>
      </slideshow>
      <blockquote>Siete interessati ad Avengers: Endgame? Potete acquistarlo al <a href="https://toms.it/Auz4S">seguente indirizzo</a>, sfruttando le offerte di Amazon Italia!</blockquote>
    </article>
  </body>
</html>