<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639423/%D9%88%D8%B1%D9%88%D8%AF-%D8%A7%D8%B3%D8%B1%D8%A7%D8%A6%DB%8C%D9%84%DB%8C%E2%80%8C%D9%87%D8%A7-%D8%A8%D9%87-%D8%A7%D9%84%D8%A8%D8%A7%D9%82%D9%88%D8%B1%D9%87-%D9%88-%D8%A7%D9%84%D8%BA%D9%85%D8%B1-%D8%A8%D8%AF%D9%88%D9%86-%D8%B1%D9%88%D8%A7%D8%AF%DB%8C%D8%AF-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T14:06:00+00:00"/>
    <meta property="og:title" content="ورود اسرائیلی‌ها به الباقوره و الغمر بدون روادید ممنوع است"/>
    <meta property="og:description" content="رئیس مجلس نمایندگان (پارلمان) اردن گفت که کشاورزان اسرائیلی تا دو ماه دیگر به طور کامل الباقوره و الغمر را تخلیه خواهند کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639423/%D9%88%D8%B1%D9%88%D8%AF-%D8%A7%D8%B3%D8%B1%D8%A7%D8%A6%DB%8C%D9%84%DB%8C%E2%80%8C%D9%87%D8%A7-%D8%A8%D9%87-%D8%A7%D9%84%D8%A8%D8%A7%D9%82%D9%88%D8%B1%D9%87-%D9%88-%D8%A7%D9%84%D8%BA%D9%85%D8%B1-%D8%A8%D8%AF%D9%88%D9%86-%D8%B1%D9%88%D8%A7%D8%AF%DB%8C%D8%AF-%D9%85%D9%85%D9%86%D9%88%D8%B9-%D8%A7%D8%B3%D8%AA">ورود اسرائیلی‌ها به الباقوره و الغمر بدون روادید ممنوع است</a>
      </h1>
      <h2>رئیس مجلس نمایندگان (پارلمان) اردن گفت که کشاورزان اسرائیلی تا دو ماه دیگر به طور کامل الباقوره و الغمر را تخلیه خواهند کرد.</h2>
      <address><time datetime="2019-11-11T14:06:00+00:00">11 Nov 2019, 14:06</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «عاطف الطراونه» رئیس مجلس نمایندگان (پارلمان) اردن با اشاره به اینکه اسرائیلی‌ها ظرف دو ماه آینده دو منطقه الباقوره و الغمر را تخلیه می‌کنند، تأکید کرد که بازگشت آن‌ها به این دو منطقه مشروط به دریافت روادید است.</p>
      <p>الطراونه گفت که سخنرانی امسال شاه اردن در افتتاحیه مجلس الأمه (پارلمان) حاوی چند محور مهم از جمله اولویت‌بخشی به روند اصلاحات بود.</p>
      <p>وی در مصاحبه با تلویزیون اردن گفت، مهم‌ترین بخش سخنرانی شاه مربوط به بازگشت حاکمیت اردن در الغمر و الباقوره بود؛ اگر چه حاکمیت از قبل هم وجود داشت، اما تحت تأثیر رفتارهای اسرائیل بود.</p>
      <p>طبق گزارش وبگاه اردنی«خبرنی»، رئیس پارلمان اردن تصریح کرد: «اگر کسی در این خصوص تردید دارد می‌تواند خروج اسرائیل از الباقوره و الغمر ظرف دو ماه آینده را دنبال کند، هرگز به اسرائیلی‌ها اجازه بازگشت داده نمی‌شود مگر اینکه از سفارت اردن ویزا دریافت کنند».</p>
      <p>«عبدالله دوم» شاه اردن روز یکشنبه (دیروز) رسما پایان مدت اجاره الباقوره و الغمر مربوط به توافقنامه صلح وادی‌عربه با رژیم صهیونیستی را اعلام کرد و ارتش اردن نیز پرچم اردن را در این دو منطقه به اهتزاز درآورد.</p>
      <p>«الباقوره» در شمال اردن و «الغمر» در جنوب این کشور است و طبق یکی از بندهای توافقنامه «وادی عربه» که در سال ۱۹۹۴ میان اردن و رژیم صهیونیستی امضا شد، این دو منطقه به مدت ۲۵ سال به این رژیم واگذار شده بود.</p>
      <p>صهیونیست‌ها از روز شنبه خروج از این دو منطقه را آغاز کرده‌اند.</p>
    </article>
  </body>
</html>