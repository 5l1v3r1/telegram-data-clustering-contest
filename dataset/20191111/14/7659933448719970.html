<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1986726/%D8%B3%D8%B9%D9%88%D8%AF%DB%8C-%D8%A8%D9%87-%DB%B7%DB%B3-%D9%85%D8%AA%D9%82%D8%A7%D8%B6%DB%8C-%D8%A7%D8%B2-%DB%B1%DB%B9-%DA%A9%D8%B4%D9%88%D8%B1-%C2%AB%D8%A7%D9%82%D8%A7%D9%85%D8%AA-%D9%88%DB%8C%DA%98%D9%87%C2%BB-%D8%A7%D8%B9%D8%B7%D8%A7-%DA%A9%D8%B1%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="سعودی به ۷۳ متقاضی از ۱۹ کشور «اقامت ویژه» اعطا کرد"/>
    <meta property="og:description" content="مرکز «اقامت ویژه» در سعودی امروز دوشنبه، از اعطای این اقامت به نخستین گروه از متقاضیان واجد شرایط خبر داد. به گزارش الشرق الاوسط، در بیانیهٔ صادره از سوی این مرکز آمده‌است که این متقاضیان مجموعه ای از افراد مقیم سعودی و تعدادی از افراد خارج ازکشور بو"/>
  </head>
  <body>
    <article>
      <h1>سعودی به ۷۳ متقاضی از ۱۹ کشور «اقامت ویژه» اعطا کرد</h1>
      <h2>این گروه شامل سرمایه‌گذاران، پزشکان و کسانی بود که قصد زندگی در سعودی را دارند</h2>
      <address>
        <time datetime="2019-11-11T14:00:00+00:00">11 Nov 2019, 14:00</time>
      </address>
      <p>مرکز «اقامت ویژه» در سعودی امروز دوشنبه، از اعطای این اقامت به نخستین گروه از متقاضیان واجد شرایط خبر داد.<br/><br/>به گزارش الشرق الاوسط، در بیانیهٔ صادره از سوی این مرکز آمده‌است که این متقاضیان مجموعه ای از افراد مقیم سعودی و تعدادی از افراد خارج ازکشور بود که تقاضای آنان طی ماه‌های گذشته مورد بررسی قرار گرفته‌است.<br/><br/>تعداد دریافت کنندگان این اقامت ۷۳ متقاضی از ۱۹ کشور بود که شامل سرمایه‌گذاران، پزشکان و کسانی بود که قصد استقرار و زندگی در سعودی را دارند.<br/><br/>این مرکز همچنین گفته‌است از طریق درگاه الکترونیکی، هزاران تقاضا از داخل و خارج سعودی برای دریافت اقامت ویژه دریافت کرده و تیم کارشناسی مرکز مشغول بررسی این درخواست‌هاست.<br/><br/>بندر بن سلیمان العاید رئیس اجرایی مرکز «اقامت ویژه» در این باره گفته‌است: سعودی از همهٔ مقیمان این کشور و کسانی که قصد زندگی در سعودی را دارند و در جامعهٔ امن و مملو از رفاه که در سایهٔ رهبری خادم حرمین شریفین ملک سلمان بن عبدالعزیز و ولیعهدشان به‌وجود آمده، زندگی کنند استقبال می‌کند، این اقامت به دریافت کنندگانش حق سرمایه‌گذاری آزاد در بخش‌های مختلف و زندگی در فضایی توأم با امنیت، رفاه و آرامش را می‌دهد.<br/><br/>وی تأکید کرد واجدان شرایط این اقامت می‌توانند از طریق درگاه الکترونیکی «سابرک» saprc.gov.sa درخواست‌های خود را ارائه دهند.<br/><br/>به گفته او، مرکز در حال بررسی تقاضای گروه‌های بعدی است.<br/><br/> </p>
    </article>
  </body>
</html>