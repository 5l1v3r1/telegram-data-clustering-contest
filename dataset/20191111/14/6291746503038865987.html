<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/11/lara-bombonati-terrorismo-alessandria/"/>
    <meta property="og:site_name" content="Il Post"/>
    <meta property="article:published_time" content="2019-11-11T14:44:27+00:00"/>
    <meta property="og:title" content="Una foreign fighter italiana è stata condannata per terrorismo a 2 anni e 8 mesi di carcere"/>
    <meta property="og:description" content="Lara Bombonati, 28 anni, è stata condannata a 2 anni e 8 mesi di carcere dalla corte d'assise di Alessandria per associazione con finalità di terrorismo: nel 2016 era partita per la Siria per diventare una foreign fighter, cioè una combattente straniera dello Stato Islamico. Insieme a lei c'era Francesco Cascio, suo"/>
  </head>
  <body>
    <article>
      <h1>Una foreign fighter italiana è stata condannata per terrorismo a 2 anni e 8 mesi di carcere</h1>
      <address>
        <time datetime="2019-11-11T14:44:27+00:00">11 Nov 2019, 14:44</time>
      </address>
      <p><a href="https://www.ilpost.it/2017/06/24/lara-bombonati-foreign-fighter-siria-piemonte/">Lara Bombonati</a>, 28 anni, è stata condannata a 2 anni e 8 mesi di carcere dalla corte d’assise di Alessandria per associazione con finalità di terrorismo: nel 2016 era partita per la Siria per diventare una foreign fighter, cioè una combattente straniera dello Stato Islamico. Insieme a lei c’era Francesco Cascio, suo compagno che secondo la stampa sarebbe morto in battaglia. Bombonati era stata arrestata nel giugno del 2017 a Tortona, in Piemonte, dopo che era stata espulsa dalla Turchia per terrorismo. Il suo avvocato ha detto: «Gli accertamenti sulla mia assistita hanno evidenziato che soffre di disturbi della personalità. Auspichiamo che, indipendentemente dalla sentenza, sia curata in una struttura idonea».</p>
    </article>
  </body>
</html>