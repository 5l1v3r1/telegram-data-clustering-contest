<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/11/ispaniyadagi-parlament-saylovlarida-bosh-vazir-yetakchiligidagi-partiya-golib-chiqdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-11T14:24:00+00:00"/>
    <meta property="og:title" content="Ispaniyadagi parlament saylovlarida bosh vazir yetakchiligidagi partiya g‘olib chiqdi"/>
    <meta property="og:description" content="Milliy saylov komissiyasiga ko‘ra, sotsialistlar parlamentning yangi tarkibidagi 350 o‘rindan 120 tasini qo‘lga kiritgan"/>
  </head>
  <body>
    <article>
      <h1>Ispaniyadagi parlament saylovlarida bosh vazir yetakchiligidagi partiya g‘olib chiqdi</h1>
      <address>
        <time datetime="2019-11-11T14:24:00+00:00">11 Nov 2019, 14:24</time>
      </address>
      <p>Ispaniyadagi navbatdan tashqari palament saylovlarida bosh vazir vazifasini bajaruvchi Pedro Sanches yetakchiligidagi Sotsialistlar partiyasi g‘olib chiqdi. Bu haqda El Pais <a href="https://elpais.com/politica/2019/11/10/actualidad/1573402081_937586.html">xabar bermoqda</a>.</p>
      <figure>
        <img src="https://s.daryo.uz/wp-content/uploads/2019/11/1573402081_937586_1573429577_noticia_fotograma-680x383.jpg"/>
        <figcaption>Foto: El Pais</figcaption>
      </figure>
      <p>Milliy saylov komissiyasiga ko‘ra, sotsialistlar parlamentning yangi tarkibidagi 350 o‘rindan 120 tasini qo‘lga kiritgan. Ulardan tashqari, parlamentga yana 5 ta partiya vakillari o‘tgan.</p>
      <p>Hech bir siyosiy kuch parlamentda to‘siqlarsiz hukumatni shakllantirish uchun yetarli bo‘lgan mutloq ko‘pchilik o‘rinni ololmadi. Bu esa saylovlardan so‘ng partiyalar o‘rtasida odatda uzoq muddatga cho‘ziladigan muzokaralar boshlanishini anglatadi.</p>
      <aside>Mavzuga doir:<a href="https://daryo.uz/2019/11/10/ispaniyada-navbatdan-tashqari-parlament-saylovlari-bolib-otmoqda/">Ispaniyada navbatdan tashqari parlament saylovlari bo‘lib o‘tmoqda</a></aside>
    </article>
  </body>
</html>