<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kompaniya-testya-nasirova-znesla-starovinniy-osobnyak-u-centri-kijeva-foto-639205.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T14:32:04+00:00"/>
    <meta property="og:title" content="Компанія тестя Насірова знесла старовинний особняк у центрі Києва (фото)"/>
    <meta property="og:description" content="Наразі ще триває судовий процес щодо зняття статусу пам’ятки з садиби"/>
  </head>
  <body>
    <article>
      <h1>Компанія тестя Насірова знесла старовинний особняк у центрі Києва (фото)</h1>
      <address>
        <time datetime="2019-11-11T14:32:04+00:00">11 Nov 2019, 14:32</time>
      </address>
      <h4>Наразі ще триває судовий процес щодо зняття статусу пам’ятки з садиби</h4>
      <p>У суботу, 9 листопада, забудовник ТОВ «Скайпроджект», пов'язаний з тестем ексглави ДФС Романа Насірова, зніс старовинний особняк XIX ст. на вул. Лабораторній, 9-Б.</p>
      <p>«Садиби XIX ст. на Лабораторній, 9-Б більше нема... Зараз забудовник, пов'язаний з тестем Романа Насірова, зносить її під будівництво четвертої вежі ЖК Metropole», - <a href="https://www.facebook.com/elisei.kh/posts/2381661418829382">повідомив</a> користувач Facebook Elisei Kh на своїй сторінці. </p>
      <p>Нагадаємо, на початку жовтня <a href="https://glavcom.ua/kyiv/news/do-verhovnogo-sudu-diyshla-sprava-shchodo-starovinnogo-osobnyaka-yakiy-hoche-znishchiti-test-nasirova-636728.htm">Верховний Суд відкрив касаційне провадження у справі про зняття статусу пам’ятки архітектури та містобудування місцевого значення з особняка на вул. Лабораторній, 9-Б</a>. Про це повідомили в Департаменті охорони культурної спадщини, який виступає третьою стороною у справі на боці держави. <a href="https://glavcom.ua/kyiv/news/do-verhovnogo-sudu-diyshla-sprava-shchodo-starovinnogo-osobnyaka-yakiy-hoche-znishchiti-test-nasirova-636728.html">l</a></p>
      <p>Відтак, компанія «Скайпроджект» звернулася до Міністерства культури з позовом про зняття статусу пам’ятки з садиби. Раніше ТОВ «Скайпроджект» через Окружний адмінсуд Києва та Шостий апеляційний адміністративний суд Києва скасувало наказ Міністерства культури від 15 вересня 2010 року №706/16-10, яким будинок було занесено до Державного реєстру нерухомих пам’яток України.</p>
      <p>Проте, Міністерство культури звернулося з касаційною скаргою до Верховного Суду. Наразі судовий процес триває.</p>
      <figure>
        <img src="https://glavcom.ua/img/forall/users/49/4937/18_41.jpg"/>
      </figure>
      <p>Забудовник хоче знести пам’ятку задля забудови ділянки.</p>
      <p>ТОВ «Скайпроджект»: код ЄДРПОУ 40486379, кінцевий бенефіціар (згідно з даними Єдиного державного реєстру) – Глімбовський Олександр Вацлович (тесть ексглави ДФС Романа Насірова).</p>
      <related>
        <a href="https://glavcom.ua/kyiv/news/firma-testya-nasirova-cherez-sud-domagajetsya-dozvolu-na-budivnictvo-zhk-vsuperech-genplanu-kijeva-593446.html"/>
        <a href="https://glavcom.ua/kyiv/news/do-verhovnogo-sudu-diyshla-sprava-shchodo-starovinnogo-osobnyaka-yakiy-hoche-znishchiti-test-nasirova-636728.html"/>
        <a href="https://glavcom.ua/kyiv/news/na-misci-kijivskogo-planetariyu-viroste-bagatofunkcionalniy-kompleks-638468.html"/>
      </related>
    </article>
  </body>
</html>