<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33029/vodafone-infinito-chiamate-giga-sms-illimitati-velocita-download"/>
    <meta property="og:site_name" content="DDay.it"/>
    <meta property="article:published_time" content="2019-11-11T14:37:00+00:00"/>
    <meta property="og:title" content="Arriva Vodafone Infinito: Giga, minuti e SMS sono illimitati. Ma occhio alla velocità in download"/>
    <meta property="og:description" content="Le offerte Vodafone Infinito sono attivabili dal sito ufficiale. Giga, minuti e SMS sono effettivamente illimitati ma in alcuni casi la velocità di download è limitata."/>
  </head>
  <body>
    <article>
      <h1>Arriva Vodafone Infinito: Giga, minuti e SMS sono illimitati. Ma occhio alla velocità in download</h1>
      <h2>Le offerte Vodafone Infinito sono attivabili dal sito ufficiale. Giga, minuti e SMS sono effettivamente illimitati ma in alcuni casi la velocità di download è limitata.</h2>
      <address><time datetime="2019-11-11T14:37:00+00:00">11 Nov 2019, 14:37</time> by <a rel="author">Riccardo Danzo</a></address>
      <p>Sono ufficialmente disponibili le nuove offerte Vodafone Infinito che, per la prima volta in Italia, garantiscono all’utente minuti, messaggi e giga illimitati. L’unico limite effettivo a cui si andrà incontro sottoscrivendo una di queste offerte “flat” è la velocità di download: <b>in due casi su tre è limitata. </b></p>
      <p>In particolare, Vodafone ha diviso le offerte Infinito in tre opzioni: Vodafone Infinito, Vodafone Infinito Gold e Vodafone Infinito Black. <b>Tutte e tre sono compatibili con la rete 5G di Vodafone</b>.</p>
      <p>Vodafone Infinito è pensata per chi usa lo smartphone soprattutto per navigare sui social e ascoltare musica in streaming e, quindi, non necessita di una velocità di download elevata. <b>Il limite di velocità per questa offerta, infatti, è fissato a 2 Mbps</b> e il costo mensile è di 26,99 euro se si sceglie l'addebito delle ricariche su carta di credito o conto corrente (SDD) oppure 36,99 euro con altre forme di pagamento. Per chi arriverà quest’offerta, inoltre, sono inclusi 12 mesi di Tidal Premium.</p>
      <p>Vodafone Infinito Gold, invece, è stata pensata per chi guarda film in streaming e condivide video online. Il limite per questa offerta, infatti, è un po’ più elevato rispetto all’offerta base e <b>arriva fino a </b><b>10 Mbps</b>. Il costo mensile è di 29,99 euro se si sceglie l'addebito delle ricariche su carta di credito o conto corrente (SDD) oppure 39,99 euro con altre forme di pagamento. Per i clienti di questa offerta, inoltre, sono inclusi 12 mesi di Vodafone TV Mobile e Now TV Mobile con la possibilità di vedere Sky Sport Mix e gli show e le serie tv di Sky.</p>
      <figure>
        <img src="https://cdn.dday.it/system/uploads/picture/image/58598/content_small_offerte_vodafoneinfinito.jpg"/>
      </figure>
      <p> </p>
      <h3>Vodafone Infinito Black: l'unica con velocità in download senza limiti</h3>
      <p>Vodafone Infinito Black, infine, è pensata per chi veramente vuole un’offerta senza limiti. In questo caso, infatti, <b>la velocità di download non è soggetta a nessun limite</b>. Il costo mensile è di 39,99 euro se si sceglie l'addebito delle ricariche su carta di credito o conto corrente (SDD) oppure 59,99 euro con altre forme di pagamento. Per i clienti di questa offerta, inoltre, sono inclusi sia i 12 mesi di Tidal Premium che quelli di Vodafone TV Mobile e Now TV Mobile. </p>
      <p>Tutte le offerte sono soggette ad un costo di attivazione di 31 euro in promozione a 5 euro se si effettuano ricariche per almeno 384 euro. In caso contrario verranno addebitati i restanti 26 euro.</p>
      <p>Per i clienti Vodafone, invece, il costo di attivazione è di 22,50 euro in caso di cambio offerta o passaggio da abbonamento a ricaricabile. Inoltre, è comune a tutte le offerte anche Smart Passport + con 60 minuti (30 in entrata e 30 in uscita), 60 SMS e 500 Mega a 3 o 6 euro al giorno in tutti i Paesi extra UE e in USA, solo in caso di utilizzo.</p>
      <p>Le offerte sono attivabili direttamente dal <a href="http://m.vodafone.it/pages/offerte_giga_illimitati_SEM?gclsrc=aw.ds&amp;gclid=CjwKCAiAqqTuBRBAEiwA7B66hbKhNXsfuoXgizHl_CJh66T5LBaQM4U-UhD9jtVQHn7RmITjokV-gRoC6dkQAvD_BwE&amp;ecmp=54_SEM">sito Vodafone</a>.</p>
    </article>
  </body>
</html>