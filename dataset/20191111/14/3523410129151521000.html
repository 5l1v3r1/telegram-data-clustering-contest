<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639446/%D8%A8%D9%87%D9%85%D9%86%DB%8C-%D9%86%D8%B1%D8%AE-%D8%AE%D8%B1%DB%8C%D8%AF-%D8%AA%D8%B6%D9%85%DB%8C%D9%86%DB%8C-%D9%85%D8%AD%D8%B5%D9%88%D9%84%D8%A7%D8%AA-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D8%A8%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T14:57:00+00:00"/>
    <meta property="og:title" content="بهمنی: نرخ خرید تضمینی محصولات افزایش یابد"/>
    <meta property="og:description" content="نماینده مردم ساوجبلاغ در مجلس خطاب به رئیس جمهور گفت: امیدوارم به جای دو قطبی کردن کشور به شعار هفته وحدت توجه کنید."/>
  </head>
  <body>
    <article>
      <h1>
        <a href="https://www.bultannews.com/fa/news/639446/%D8%A8%D9%87%D9%85%D9%86%DB%8C-%D9%86%D8%B1%D8%AE-%D8%AE%D8%B1%DB%8C%D8%AF-%D8%AA%D8%B6%D9%85%DB%8C%D9%86%DB%8C-%D9%85%D8%AD%D8%B5%D9%88%D9%84%D8%A7%D8%AA-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D8%A8%D8%AF">بهمنی: نرخ خرید تضمینی محصولات افزایش یابد</a>
      </h1>
      <h2>نماینده مردم ساوجبلاغ در مجلس خطاب به رئیس جمهور گفت: امیدوارم به جای دو قطبی کردن کشور به شعار هفته وحدت توجه کنید.</h2>
      <address><time datetime="2019-11-11T14:57:00+00:00">11 Nov 2019, 14:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمود بهمنی در جلسه علنی امروز (دوشنبه ) مجلس شورای اسلامی در تذکری شفاهی ضمن تبریک هفته وحدت گفت: معیشت مردم شدیدا در مخاطره است. <b>بازنشستگان با حقوق</b> اندک چه کار کنند؟ فاصله‌ی طبقاتی و ضریب جینی افزایش یافته است. افزایش حقوق طبقه متوسطه پاسخگوی تورم لجام گسیخته نیست. حقوق بگیران تحت پوشش بیمه اجتماعی سخت در مضیقه‌اند.</p>
      <p>بهمنی خطاب به رئیس جمهور ادامه داد: سعی کنید از مدیران جوان، نخبه، لایق، تصمیم ساز، و کاردان استفاده کنید. فارغ التحصیلان دانشگاهی می‌خواهند ازدواج کنند. حتما مطلع هستید که میانگین سن ازدواج شدیدا افزایش یافته است. خوب می‌دانید که علاوه بر مبارزه با فساد باید زمینه‌های ایجاد فساد را از بین برد. عدم نظارت کافی، چند نرخی بودن ارز، امضای طلایی و غیر سیستمی بودن کالاها، زمینه افزایش فشار را افزایش داده است. برای تحقق رونق تولید باید نیاز نقدینگی واحدهای تولیدی را با نظات بر مصرف تامین کرد. برای رونق سرمایه گذاری هم باید به ثبات قیمت توجه شود.</p>
      <p>وی افزود: باید به مابه‌التفاوت نرخ ارز که بر طرح‌ها تحمیل شده توجه شود.</p>
      <p>نماینده مردم ساوجبلاغ در مجلس در پایان برای رونق کشاورزی پیشنهاد کرد که نرخ خرید تضمینی محصولات افزایش یابد.</p>
    </article>
  </body>
</html>