<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/timsah-sakin-kalamiyor-214815h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T14:32:58+00:00"/>
    <meta property="og:title" content="Timsah sakin kalamıyor"/>
    <meta property="og:description" content="Ligin en hırçın ekiplerinden biri olan Bursaspor'da 6 oyuncu gördükleri kartlar nedeniyle sonraki maçlarda cezalı duruma düştü. "/>
  </head>
  <body>
    <article>
      <h1>Timsah sakin kalamıyor</h1>
      <h2>Ligin en hırçın ekiplerinden biri olan Bursaspor'da 6 oyuncu gördükleri kartlar nedeniyle sonraki maçlarda cezalı duruma düştü. </h2>
      <address>
        <time datetime="2019-11-11T14:32:58+00:00">11 Nov 2019, 14:32</time>
      </address>
      <p>TFF 1. Lig'de bu sezon mücadelesinin yanında hırçın görüntüsüyle de dikkat çeken Bursaspor'da, birçok oyuncu kart cezaları nedeniyle sonraki maçlarda forma giyemedi. Geride kalan 11 haftalık süreçte Bursasporlu futbolcular 35 sarı, 3 de kırmızı kart gördü. Bu görünümüyle ligin en hırçın takımlarından biri olan Bursaspor'da 6 oyuncu gördükleri kartlar nedeniyle bir sonraki maçta cezalı duruma düştü. Son olarak Boluspor maçında Özer Hurmacı kart cezası nedeniyle oynayamazken, Iasmin Latovlevici de bu karşılaşmada sarı kart görerek cezalı duruma düştü. Latovlevici milli maç arası dönüşü iç sahada Keçiörengücü ile oynanacak maçta görev alamayacak.</p>
      <p>
        <b>6 OYUNCU CEZA ALDI</b>
      </p>
      <p>Bursaspor'da Ozan İsmail Koç ve Burak Altıparmak, maçlarda ikinci sarı kartlarının kırmızı dönüşmesiyle birlikte bir sonraki maçta oynayamadı. Mamadou Diarra da direkt kırmızısıyla 2 maç takımını yalnız bıraktı. Takımın en tecrübeli isimleri olan Özer Hurmacı, Selçuk Şahin ve Iasmin Latovlevici de, henüz ligde 11 maç geride kalmasına karşın 4'er sarı karta ulaştı ve sezon içinde birer maçı kaçırdı. Bursaspor'daki bu durum eleştirilere neden olurken, teknik heyetin ise gereken uyarıları yaptığı kaydedildi.</p>
    </article>
  </body>
</html>