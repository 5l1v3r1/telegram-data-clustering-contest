<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76459-Aktivisti-bojujuci-za-prava-zvierat-vyhrali-Laboratorium-kde-tyrali-zvierata-a-testovali-na-nich-toxicke-latky-zatvorili"/>
    <meta property="og:site_name" content="REFRESHER"/>
    <meta property="article:published_time" content="2019-11-11T14:14:00+00:00"/>
    <meta property="og:title" content="Aktivisti bojujúci za práva zvierat vyhrali. Laboratórium, kde týrali zvieratá a testovali na nich toxické látky zatvorili"/>
    <meta property="og:description" content="V laboratóriu sa zamestnal bojovník za práva zvierat, zábery, ktoré tam nahral a ukázal svetu sú skutočne neľudské."/>
  </head>
  <body>
    <article>
      <h1>Aktivisti bojujúci za práva zvierat vyhrali. Laboratórium, kde týrali zvieratá a testovali na nich toxické látky zatvorili</h1>
      <address><time datetime="2019-11-11T14:14:00+00:00">11 Nov 2019, 14:14</time> by <a rel="author">Alexandra Murajdová</a></address>
      <p>
        <b>V laboratóriu sa zamestnal bojovník za práva zvierat, zábery, ktoré tam nahral a ukázal svetu sú skutočne neľudské.</b>
      </p>
      <p>Pred nedávnom sme ti <a href="https://refresher.sk/70275-V-nemeckom-laboratoriu-testuju-na-zvieratach-chemikalie-zo-zaberov-mrazi-Psa-porcuju-na-stole-opice-drzia-sputane">hovorili </a>o nemeckom laboratóriu Laboratory of Pharmacology and Toxicology neďaleko Hamburgu, v ktorom týrali zvieratá tak, že na nich testovali rôzne toxické látky.</p>
      <p>Zvieratá v dôsledku rôznych experimentov<b> vykrvácali a napokon umreli, </b>informuje <a href="https://www.ladbible.com/news/animals-controversial-animal-testing-laboratory-in-germany-is-to-be-shut-down-20191111">ladbible.</a> Laboratórium sa dostalo do pozornosti po tom, čo na internet tajný pracovník uverejnil videá na ktorých bolo utrpenie zvierat vidieť.</p>
      <related>
        <a href="https://refresher.sk/70275-V-nemeckom-laboratoriu-testuju-na-zvieratach-chemikalie-zo-zaberov-mrazi-Psa-porcuju-na-stole-opice-drzia-sputane"/>
      </related>
      <p>Jednému bojovníkovi za práva zvierat sa do vnútra laboratória podarilo dostať, zamestnal sa tam a všetko natáčal, neskôr o procesoch vo vnútri prehovoril. Povedal, že sa zamestnanci správajú nehumánne a neprofesionálne. Testovali, <b>koľko chemikálií zviera zvládne predtým, než jeho telo vážne poškodia.</b> Aktivisti rázne žiadali zatvorenie tohto laboratória.</p>
      <figure>
        <img src="https://i.refresher.sk/public/alexandra-murajdova/opica.jpg"/>
        <figcaption>
          <cite>Soko Tierschutz a Cruelty Free International</cite>
        </figcaption>
      </figure>
      <p>Jeden z bývalých zamestnancov laboratória hovorí: „<i>Testy boli robené s potencionálne nebezpečnými látkami, najmä pre životné prostredie. V jednej zo štúdií boli zapojené potkany a <b>množstvo z nich zomrelo hroznou smrťou. </b>Výsledky štúdie sa neskôr sfalšovali a skúsili to znova, kde znížili dávkovanie a dostali sa tak k výsledkom, ktoré chceli.</i>“</p>
      <p>Organizácie Soko Tierschutz a Cruelty Free International, ktoré zábery zverejnili a bojujú za práva zvierat, dnes oznámili, že <b>laboratórium je oficiálne zatvorené</b>: <i>„Lokácia bude zatvorená a nebudú sa tam konať žiadne ďalšie experimenty na opiciach, psoch, mačkách, ani žiadnych ďalších zvieratách.“</i></p>
      <figure>
        <iframe src="https://www.youtube.com/embed/eRy8uNN1OEA" width="560" height="315" data-service="Youtube" scrolling="no"/>
      </figure>
      <p>Teraz vieme, že opice prevezú do Holandska k veľkoobchodníkovi, no nie je isté, čo sa stane s ostatnými zvieratami. Hovorca Cruelty Free však hovorí: <i>„Priestor nájdeme každému jednému zvieraťu. Nedovolíme, aby zvieratá, čo roky trpeli, trpeli aj naďalej.“</i> Hovorí, že sa postarajú o to, aby neboli len prevezené do iných zariadení, ktoré spadajú pod rovnakú spoločnosť. Dodáva, že sa plánujú petície a protesty aj na zatvorenie ostatných zariadení.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76448-Jezka-museli-zabit-po-tom-co-nanho-niekto-priviazal-ohnostroje-a-odpalil-ich"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>