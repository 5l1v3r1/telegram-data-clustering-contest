<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-bjp-ajsu-alliance-split-ahead-jharkhand-assembly-elections-2843914.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T14:43:00+00:00"/>
    <meta property="og:title" content="चुनाव से ठीक पहले झारखंड में भाजपा और आजसू का गठबंधन टूटा"/>
    <meta property="og:description" content="झारखंड में विधानसभा चुनाव से ठीक पहले भाजपा और आजसू का गठबंधन सोमवार को टूट गया। वहीं दूसरी ओर, भाजपा ने घोषित सीटों पर भी अपने उम्मीदवारों के नाम का भी ऐलान कर दिया। लोहरदगा और चंदन कियारी सहित 11..."/>
  </head>
  <body>
    <article>
      <h1>चुनाव से ठीक पहले झारखंड में भाजपा और आजसू का गठबंधन टूटा</h1>
      <address><time datetime="2019-11-11T14:43:00+00:00">11 Nov 2019, 14:43</time> by <a rel="author">लाइव हिन्दुस्तान टीम,रांची</a></address>
      <p>झारखंड में विधानसभा चुनाव से ठीक पहले भाजपा और आजसू का गठबंधन सोमवार को टूट गया। वहीं दूसरी ओर, भाजपा ने घोषित सीटों पर भी अपने उम्मीदवारों के नाम का भी ऐलान कर दिया। लोहरदगा और चंदन कियारी सहित 11 उम्मीदवारों के नाम भाजपा ने जारी किये हैं। झारखंड में 81 सदस्यीय विधानसभा के लिए चुनाव पांच चरण में होंगे। मतदान का पहला दौर 30 नवंबर को और अंतिम तथा पांचवां चरण 20 दिसंबर को होगा। मतगणना 23 दिसंबर को होगी। </p>
      <p>प्रथम चरण में कुल 13 विधानसभा सीटों के लिए 30 नवंबर को मतदान होगा। उन्होंने बताया कि राज्य की 81 सीटों में से तेरह सीटों के लिए 30 नवंबर को मतदान होगा। इनमें चतरा, गुमला, विशुनपुर, लोहरदगा, मनिका, लातेहार, पांकी, डाल्टनगंज, विश्रामपुर, छतरपुर, हुसैनाबाद, गढ़वा और भवनाथपुर शामिल हैं। इन तेरह सीटों में चतरा, लातेहार और छतरपुर अनुसूचित जाति के लिए सुरक्षित सीटें हैं जबकि गुमला, बिशुनपुर, लोहरदगा और मनिका अनुसूचित जनजाति के लिए सुरक्षित सीटें हैं।</p>
    </article>
  </body>
</html>