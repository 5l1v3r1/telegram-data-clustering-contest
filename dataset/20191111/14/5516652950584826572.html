<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425569/to-iek-akmh-dipla-sthn-panellhnia-enwsh-agwna-kata-toy-neanikoy-diabhth"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T14:30:02+00:00"/>
    <meta property="og:title" content="Το ΙΕΚ ΑΚΜΗ δίπλα στην Πανελλήνια Ένωση Αγώνα Κατά του Νεανικού Διαβήτη"/>
    <meta property="og:description" content="Μία ξεχωριστή συνεργασία παίρνει «σάρκα και οστά» ανάμεσα στη Σχολή Γαστρονομίας  του ΙΕΚ ΑΚΜΗ και την Πανελλήνια Ένωση Αγώνα Κατά του Νεανι...- Το ΙΕΚ ΑΚΜΗ δίπλα στην Πανελλήνια Ένωση Αγώνα Κατά του Νεανικού Διαβήτη - Η ΡΟΔΙΑΚΗ"/>
  </head>
  <body>
    <article>
      <h1>Το ΙΕΚ ΑΚΜΗ δίπλα στην Πανελλήνια Ένωση Αγώνα Κατά του Νεανικού Διαβήτη</h1>
      <address>
        <time datetime="2019-11-11T14:30:02+00:00">11 Nov 2019, 14:30</time>
      </address>
      <p>Μία ξεχωριστή συνεργασία παίρνει «σάρκα και οστά» ανάμεσα στη Σχολή Γαστρονομίας του ΙΕΚ ΑΚΜΗ και την Πανελλήνια Ένωση Αγώνα Κατά του Νεανικού Διαβήτη (ΠΕΑΝΔ).</p>
      <p>Στις υπερσύγχρονες εγκαταστάσεις και τα εργαστήρια του μεγαλύτερου ΙΕΚ της χώρας και συγκεκριμένα στο campus της Αθήνας, καθηγητές Μαγειρικής και Ζαχαροπλαστικής της Σχολής θα μυήσουν μικρούς και μεγάλους στον μαγικό κόσμο της γαστρονομίας μέσα από μία σειρά διαδραστικών εκπαιδευτικά σεμιναρίων που θα πραγματοποιηθούν κατά τη διάρκεια της ακαδημαϊκής χρονιάς 2019-2020.</p>
      <p>Μέσα από τα sessions θα δοθεί η ευκαιρία στους επίδοξους junior chefs με Σακχαρώδη Διαβήτη τύπου 1 αλλά και τους γονείς τους, να παρακολουθήσουν ζωντανά την εκτέλεση ξεχωριστών συνταγών, να εξοικειωθούν με τη διατροφική αξία των συστατικών, αξιοποιώντας τη γνώση αυτή στο καθημερινό διατροφικό τους πρόγραμμα.</p>
      <figure>
        <img src="https://www.rodiaki.gr/medias/2019/11/11/857936c8df55b600fd378bbc141cbe27.jpg"/>
      </figure>
      <p>Η συνεργασία, που εντάσσεται στο πρόγραμμα Εταιρικής Κοινωνικής Ευθύνης του ΙΕΚ ΑΚΜΗ, κάνει ντεμπούτο στις 14 Νοεμβρίου, Παγκόσμια Ημέρα Διαβήτη, με τον αγαπημένο chef patissier και καθηγητή του ΙΕΚ ΑΚΜΗ Χρήστο Βέργαδο να επιμελείται - με την επιστημονική καθοδήγηση ομάδας διατροφολόγων της ΠΕΑΝΔ – γλυκά κεράσματα και λιχουδιές.</p>
      <p>Η πρώτη δράση θα πραγματοποιηθεί στο Εργαστήριο Ζαχαροπλαστικής του ΙΕΚ ΑΚΜΗ, στο campus Γαστρονομίας και Τουρισμού (Πατησίων 125).</p>
    </article>
  </body>
</html>