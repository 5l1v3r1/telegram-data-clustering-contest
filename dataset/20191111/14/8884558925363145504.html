<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/matic-obsojen-na-30-let-zapora"/>
    <meta property="og:site_name" content="Primorske novice"/>
    <meta property="article:published_time" content="2019-11-11T14:22:04+00:00"/>
    <meta property="og:title" content="Matić obsojen na 30 let zapora"/>
    <meta property="og:description" content="Marka Matića je sodišče danes obsodilo na 30 let zapora zaradi umora polsestre in svaka."/>
  </head>
  <body>
    <article>
      <h1>Matić obsojen na 30 let zapora</h1>
      <address><time datetime="2019-11-11T14:22:04+00:00">11 Nov 2019, 14:22</time> by <a rel="author">Danijel Cek</a></address>
      <p>
        <b>Marka Matića je sodišče danes obsodilo na 30 let zapora zaradi umora polsestre in svaka.</b>
      </p>
      <figure>
        <img src="https://static.primorske.si/foto/highres/gnweb/719262_f257sojenje_matic03z.jpg"/>
        <figcaption>Marka Matića je sodišče obsodilo na 30 let zapora zaradi umora polsestre in svaka. Foto: Zdravko Primožič/FPA</figcaption>
      </figure>
      <p><b>KOPER</b> &gt; “Nobenega dvoma ni, da je umor načrtoval, da je noč pred dogodkom slabo spal, zjutraj prišel v Krkavče in s kovinsko palico hladnokrvno pokončal oba. Ni bilo nobenega napada nanj, pa tudi če bi bil, bi se silobran prenehal tisti trenutek, ko naj bi, kot je sam zatrdil, pokojnemu Angelu vzel iz roke palico,” je pred pol ure poudaril koprski okrožni sodnik <b>Julijan Glavina</b> in <b>Marku Matiću</b> izrekel najvišjo možno kazen 30 let zapora. Sledil je predlogu tožilstva in mu za vsak umor sicer dosodil 25 let, ker pa je po našem kazenskem zakoniku najvišja možna kazen 30 let, mu je to tudi izrekel. Matića ni bilo na razglasitvi sodbe, ker ni želel, da ga pripeljejo iz pripora.</p>
      <p>Matić je lani avgusta v Krkavčah s kovinsko palico do smrti potolkel svojega svaka Angela Grbca in njegovo ženo (svojo polsestro) Milko Grbac.</p>
    </article>
  </body>
</html>