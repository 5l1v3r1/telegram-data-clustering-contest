<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kacak-villada-yikim-basladi-214811h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T14:28:19+00:00"/>
    <meta property="og:title" content="Kaçak villada yıkım başladı"/>
    <meta property="og:description" content="Nilüfer'in Hasanağa Mahallesi'nde kaçak olarak yapıldığı konuşulan villanın yıkımına Büyükşehir Belediyesi tarafından başlandı."/>
  </head>
  <body>
    <article>
      <h1>Kaçak villada yıkım başladı</h1>
      <h2>Nilüfer'in Hasanağa Mahallesi'nde kaçak olarak yapıldığı konuşulan villanın yıkımına Büyükşehir Belediyesi tarafından başlandı.</h2>
      <address>
        <time datetime="2019-11-11T14:28:19+00:00">11 Nov 2019, 14:28</time>
      </address>
      <p>İstinat duvarlarından başlayan yıkım çalışması, 13 Kasım'da binanın yıkımı ile devam edecek. Hasanağa Göleti manzaralı Mümin Terzioğlu adına kayıtlı kaçak villa bir süredir kamuoyunda tartışma konusu oluyordu. Bunun üzerine Büyükşehir Belediyesi konuyla ilgili inceleme başlattı. Bina ile ilgili gerekli yasal işlemlerin yapılması için 30 Temmuz 2019'da Nilüfer Belediyesi'ne resmi yazı gönderildi. Nilüfer Belediyesi'nden  gelen cevapta ise binanın Yapı Kayıt Belgesi bulunduğu, Çevre ve Şehircilik Bakanlığı'ndan gelecek görüş doğrultusunda adım atılacağı belirtildi. Çevre ve Şehircilik İl Müdürlüğü'nden Büyükşehir Belediyesi'ne gelen yazıda ise, uydu fotoğraflarından elde edilen verilere göre binanın 31 Aralık 2017'den sonra yapıldığının tespit edildiği, bunun için Yapı Kayıt Belgesi'nin iptal edildiği belirtildi. Bunun ardından Büyükşehir Belediyesi konunun gereğinin yapılması için  tekrar Nilüfer Belediyesi'ne resmi yazı gönderdi.</p>
      <p>
        <b>13 KASIM BİNA YIKIMI...</b>
      </p>
      <p>Kaçak bina ile Büyükşehir Belediyesi, 31 Ekim 2019'da binayı mühürlerken, binanın maldan ve nüfustan tahliyesi için bina sahiplerine 13 Kasım 2019'da kadar süre verdi. Bu arada ekipler, binanın istinat duvarlarının yıkım sürecini dün başlattı. Sabah saatlerinde kaçak villaya giden  ekipler, bina sahibi olarak görülen Mümin Terzioğlu ile görüşerek, istinat duvarının yıkımına başlanacağını söyledi.  Binanın yıkımına ise tahliye süresinin dolacağı 13 Kasım günü başlanacağı bildirildi.<br/> </p>
    </article>
  </body>
</html>