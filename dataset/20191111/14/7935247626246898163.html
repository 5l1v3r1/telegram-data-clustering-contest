<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/artik-zamani-geldi-214813h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T14:30:57+00:00"/>
    <meta property="og:title" content="Artık zamanı geldi"/>
    <meta property="og:description" content="Bursaspor'a bu sezon büyük umutlarla transfer edilen tecrübeli isimler 11 haftası geride kalan ligde yeşil beyazlı ekibe beklenen katkıyı veremedi."/>
  </head>
  <body>
    <article>
      <h1>Artık zamanı geldi</h1>
      <h2>Bursaspor'a bu sezon büyük umutlarla transfer edilen tecrübeli isimler 11 haftası geride kalan ligde yeşil beyazlı ekibe beklenen katkıyı veremedi.</h2>
      <address>
        <time datetime="2019-11-11T14:30:57+00:00">11 Nov 2019, 14:30</time>
      </address>
      <p>11. haftası geride kalan TFF 1. Lig'de Bursaspor 17 puanla 8. sırada yer alıyor. Balıkesirspor ve Boluspor beraberlikleriyle zirvenin uzağında kalan yeşil beyazlılarda bazı isimlerin performansı düşündünüyor. Sezona genç bir kadroyla başlayan ve ilk maçlardaki mücadeleci performansıyla alkış alan yeşil beyazlılarda kadroya sonradan katılan isimlerle birlikte sergilenen oyunda ciddi bir düşüş gözlemlendi.</p>
      <p>
        <b>BİR TEK KALECİ ÇAĞLAR</b>
      </p>
      <p>Büyük umutlarla kadroya dahil edilen tecrübeli isimlerin şu ana kadar takıma beklenen katkıyı verememesi ise eleştiri konusu olmaya başladı. Özer Hurmacı, Selçuk Şahin, Aykut Akgün, Yevgen Seleznov ve  Recep Aydın tam olarak istenilen düzeye gelemezken yine yeni transferlerden Musa Araz ve Igor Da Silva da beklentilerin uzağında kaldı. Bir başka yeni transfer Cüneyt Köz yedek kulubesinin gediklileri arasında yer alırken, kadroya bu sezon katılan isimler arasında en fazla verim sağlayan isim kaleci Çağlar Şahin Akbaba oldu.</p>
    </article>
  </body>
</html>