<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546485.html/%D9%85%D8%B9%D8%A7%D9%88%D9%86-%D8%A7%D9%88%D9%84-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A8%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C-%D8%B3%D9%81%D8%B1-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T14:13:00+00:00"/>
    <meta property="og:title" content="معاون اول رئیس جمهور به آذربایجان‌غربی سفر می‌کند"/>
    <meta property="og:description" content="استاندار آذربایجان غربی گفت: معاون اول رئیس جمهور به آذربایجان‌غربی سفر می‌کند."/>
  </head>
  <body>
    <article>
      <h1>معاون اول رئیس جمهور به آذربایجان‌غربی سفر می‌کند</h1>
      <h2>استاندار آذربایجان غربی:</h2>
      <address>
        <time datetime="2019-11-11T14:13:00+00:00">11 Nov 2019, 14:13</time>
      </address>
      <p>استاندار آذربایجان غربی گفت: معاون اول رئیس جمهور به آذربایجان‌غربی سفر می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://uromnews.ir/">اروم نیوز</a>، محمدمهدی شهریاری صبح امروز در جمع خبرنگاران، اظهار داشت: معاون اول رئیس جمهور به همراه سعید نمکی وزیر بهداشت عصر چهارشنبه ۲۲ آبان به آذربایجان غربی سفر خواهد کرد.</p>
      <p>وی، افزود: در ابتدا آقای جهانگیری به‌منظور بازدید از مناطق زلزله‌زده به آذربایجان شرقی خواهند رفت؛ پس از آن برای افتتاح پروژه بیمارستان بین‌المللی میلاد به ارومیه و بعد از آن به میاندوآب می‌روند، همچنین به شهر نقده برای بازدید از تونل انتقال آب ستاد احیای دریاچه ارومیه می‌آیند.</p>
      <p>استاندار آذربایجان غربی، عنوان کرد: پس از بازدید و افتتاح پروژه‌ها آقای جهانگیری به همراه هیئت همراه خود به ارومیه باز می‌گردند و ورزشگاه ۱۵ هزار نفری ارومیه را افتتاح خواهند کرد و در آخر هم جلسه‌ای برای ستاد احیای دریاچه ارومیه در استانداری برگزار می‌شود.</p>
      <p>انتهای پیام/</p>
      <p> </p>
      <h3> </h3>
    </article>
  </body>
</html>