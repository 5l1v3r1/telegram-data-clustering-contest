<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39673/%D9%85%D8%AA%D9%88%D9%84%DB%8C-%D8%B2%D8%A7%D8%AF%D9%87-%D8%A7%D9%85%D8%B3%D8%A7%D9%84-%DB%8C%DA%A9%DB%8C-%D8%A7%D8%B2-%D8%B3%D8%A7%D9%84%E2%80%8C%D9%87%D8%A7%DB%8C-%D9%BE%D8%B1-%D8%A7%D9%81%D8%AA%D8%AE%D8%A7%D8%B1-%D8%B5%D9%86%D8%B9%D8%AA-%D8%A8%D8%B1%D9%82-%D8%A8%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-11T14:56:00+00:00"/>
    <meta property="og:title" content="متولی زاده: امسال یکی از سال‌های پر افتخار صنعت برق بود"/>
    <meta property="og:description" content="مدیرعامل توانیر گفت: امسال یکی از سال‌های پرافتخارصنعت برق کشور بود و همکاری بسیار خوب مردم، صنایع و کشاورزان باعث کسب افتخاراتی در جهت اقتصاد مقاومتی شد و رکورد مدیریت مصرف و رکورد صادرات برق رقم خورد."/>
  </head>
  <body>
    <article>
      <h1>متولی زاده: امسال یکی از سال‌های پر افتخار صنعت برق بود</h1>
      <address><time datetime="2019-11-11T14:56:00+00:00">11 Nov 2019, 14:56</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>مدیرعامل توانیر گفت: امسال یکی از سال‌های پرافتخارصنعت برق کشور بود و همکاری بسیار خوب مردم، صنایع و کشاورزان باعث کسب افتخاراتی در جهت اقتصاد مقاومتی شد و رکورد مدیریت مصرف و رکورد صادرات برق رقم خورد.</i>
      </p>
      <figure>
        <img src="https://barghnews.com/files/fa/news/1398/8/20/83584_185.jpg"/>
      </figure>
      <p>به گزارش <a href="http://www.barghnews.com/">برق نیوز</a>، در پنجمین هفته از پویش هر هفته الف-ب- ایران با حضور مدیرعامل شرکت توانیر و مسئولین استانی· بهره برداری از طرح افزایش ظرفیت پست ۱۳۲.۲۰ کیلوولت ماهان عملیات اجرایی، احداث ۳ پروژه پست انتقال و فوق توزیع در شهرستان‌های کرمان، کهنوج، بم، احداث ۲۰ کیلومتر خط در شهرستان منوجان جمعا با اعتبار ۲۸۱۰ میلیارد ریال آغاز شد.<br/>مدیرعامل شرکت توانیر در آیین افتتاح این پروژه اظهار داشت: با وجود اینکه در جهان حدود ۱.۲ میلیارد نفر، یعنی بیش از ۲۰ درصد از مردم جهان از نعمت برق بی بهره هستند. اما در ایران اسلامی پوشش برق تقریبا ۱۰۰ درصد شده است و تمام روستا‌ها حتی روستا‌های بسیار کم خانوار نیز از نعمت برق برخوردار شده اند.<br/><br/>محمد حسن متولی زاده ضمن قدردانی از همکاران صنعت برق کشور افزود: برق به معنی واقعی از تولید به مصرف است و امکان ذخیره نیست و همکاران این صنعت باید به صورت ۲۴ ساعته فعالیت کنند تا بتوانند برق مطمین را برای مردم فراهم آورند.<br/><br/>وی افزود: امسال یکی از سال‌های پرافتخارصنعت برق کشور بود و همکاری بسیار خوب مردم، صنایع و کشاورزان باعث کسب افتخاراتی در جهت اقتصاد مقاومتی شد و و رکورد مدیریت مصرف و رکورد صادرات برق رقم خورد.<br/><br/>مدیرعامل شرکت توانیر ضمن قدردانی از مردم کرمان گفت: مردم شریف کرمان در درست مصرف کردن پیشتاز هستند و امسال ۹۰ درصد خانوار‌های کرمان در حد الگوی تعیین شده برق مصرف کردند و فقط ۱۰ درصد بالاتر از الگو مصرف کرده اند و ۳۵۰ هزار مشترک استان نسبت به سال قبل مصرف خود را کاهش داده اند که به عنوان پاداش خوش مصرفی ۷ میلیارد تومان پاداش به مشترکان خانگی کرمانی پرداخت شده است.<br/><br/>وی اظهار داشت: هدف اصلی از افزایش ظرفیت پست ماهان تامین برق منطقه و اتصال نیروگاه‌های خورشیدی است که با احداث این پست عملا بیش از ۵ برابر ظرفیت کنونی برق شهر ماهان ظرفیت ایجاد شده که زمینه لازم برای توسعه صنعت و خدمات برای این شهر فراهم کرده است.</p>
    </article>
  </body>
</html>