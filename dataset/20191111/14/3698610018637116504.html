<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-kremli-ne-nazvali-datu-provedennya-samitu-normandskoyi-chetvirki-329219_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T14:06:00+00:00"/>
    <meta property="og:title" content="У Кремлі не назвали дату проведення саміту &quot;нормандської четвірки&quot;"/>
    <meta property="og:description" content="У Путіна кажуть, що потрібно дочекатися розведення сил у Донбасі"/>
  </head>
  <body>
    <article>
      <h1>У Кремлі не назвали дату проведення саміту "нормандської четвірки"</h1>
      <h2>У Путіна кажуть, що "потрібно дочекатися розведення сил у Донбасі"</h2>
      <address>
        <time datetime="2019-11-11T14:06:00+00:00">11 Nov 2019, 14:06</time>
      </address>
      <p>Речник Адміністрації президента Росії Дмитро Пєсков заявив про те, що дата проведення зустрічі лідерів "Нормандської четвірки" ще не визначена, і закликав спершу дочекатися повного розведення сил у Донбасі. Напередодні <b><a href="https://dt.ua/">DT.UA</a></b> з посиланням на джерело повідомило, що <b><a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">зустріч "нормандської четвірки" може відбутися 24 або 26 листопада</a></b>.</p>
      <p>"Давайте дочекаємося все-таки завершення (розведення сил)", - сказав Пєсков журналістам у понеділок.</p>
      <p>Також дату саммитла лідерів України, Німеччини, Франції і Росії не підтвердив посол Франції в Україні Етьєн де Понсен.</p>
      <p>"Поки занадто рано говорити про це. Ми хочемо рухатися крок за кроком. Зараз всі наші зусилля спрямовані на саміт. Президент Макрон був запрошений і хотів би побувати в Україні, але на даний момент ми не ведемо роботу над порядком денним візиту або датами", - розповів дипломат.</p>
      <p>Джерело <b><a href="https://dt.ua/">DT.UA</a></b> напередодні сказало, що якщо зустріч не відбудеться 24 або 26, то до кінця року лідери не зможуть зібратися, а можливо не зберуться в цьому форматі вже ніколи.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>