<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/rusii-de-la-lukoil-anunta-ca-nu-vor-investi-in-listarea-la-bursa-a-saudi-aramco-cel-mai-mare-producator-de-petrol-din-lume-18568783"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T14:38:38+00:00"/>
    <meta property="og:title" content="Ruşii de la Lukoil anunţă că nu vor investi în listarea la bursă a Saudi Aramco, cel mai mare producător de petrol din lume"/>
    <meta property="og:description" content="Lukoil, al doilea producător de petrol din Rusia, nu plănuieşte să investească în listarea la bursă anunţată de Saudi Aramco, cel mai mare producător de petrol din lume, susţine Vagit Alekperov, CEO-ul şi cel mai mare acţionar al companiei, citat de Reuters."/>
  </head>
  <body>
    <article>
      <h1>Ruşii de la Lukoil anunţă că nu vor investi în listarea la bursă a Saudi Aramco, cel mai mare producător de petrol din lume</h1>
      <address><time datetime="2019-11-11T14:38:38+00:00">11 Nov 2019, 14:38</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Lukoil, al doilea producător de petrol din Rusia, nu plănuieşte să investească în listarea la bursă anunţată de Saudi Aramco, cel mai mare producător de petrol din lume, susţine Vagit Alekperov, CEO-ul şi cel mai mare acţionar al companiei, citat de Reuters.</p>
      <p>Gigantul deţinut de Arabia Saudită plănuieşte să demareze IPO-ul în data de 17 noiembrie, iar în urma vânzării ar urma să devină cea mai valoroasă companie publică din lume.</p>
      <p>Statul arab nu a anunţat încă ce participaţie va lăsa pe bursă şi nici nu a numit investitori.</p>
      <p>„Lukoil nu va invest în acţiunile Saudi Aramco. Lukoil nu este un investitor instituţional”, spune Alekperov.</p>
      <p>Şeful Fondului Suveran al Rusiei a spus săptămâna trecută că Fondul de Investiţii Rusia-China lucrează pentru a atrage investitori chinezi în IPO-ul Saudi Aramco.</p>
    </article>
  </body>
</html>