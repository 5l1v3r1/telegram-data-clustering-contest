<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/11/tejashwi-yadav-cuts-birthday-cake-on-chartered-flight-trolled.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-11T14:38:00+00:00"/>
    <meta property="og:title" content="ലാലു ജയിലിൽ, പ്രൈവറ്റ് ജറ്റിൽ തേജസ്വി യാദവിന്റെ പിറന്നാൾ ആഘോഷം; ട്രോള്‍"/>
    <meta property="og:description" content="പട്ന∙ പിതാവ് ജയിൽ ശിക്ഷ അനുഭവിക്കുമ്പോൾ ചാർട്ടേഡ് വിമാനത്തിൽ പിറന്നാൾ കേക്ക് മുറിച്ച ആർജെഡി നേതാവ് തേജസ്വി യാദവിനെതിരെ സമൂഹമാധ്യമങ്ങളിൽ വിമര്‍ശനം..തേജസ്വി യാദവ്. ലാലു പ്രസാദ് യാദവ്. ആര്‍ജെഡി. Tejashwi Yadav. Lalu Prasad Yadav. RJD. Manorama Online.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ലാലു ജയിലിൽ, പ്രൈവറ്റ് ജറ്റിൽ തേജസ്വി യാദവിന്റെ പിറന്നാൾ ആഘോഷം; ട്രോള്‍</h1>
      <address><time datetime="2019-11-11T14:38:00+00:00">11 Nov 2019, 14:38</time> by <a rel="author">മനോരമ ലേഖകൻ</a></address>
      <p>പട്ന∙ പിതാവ് ജയിൽ ശിക്ഷ അനുഭവിക്കുമ്പോൾ ചാർട്ടേഡ് വിമാനത്തിൽ പിറന്നാൾ കേക്ക് മുറിച്ച ആർജെഡി നേതാവ് തേജസ്വി യാദവിനെതിരെ സമൂഹമാധ്യമങ്ങളിൽ വിമര്‍ശനം. ശനിയാഴ്ച റാ‍ഞ്ചിയിൽനിന്ന് പട്നയിലേക്ക് തേജസ്വി നടത്തിയ വിമാനയാത്രയ്ക്കിടെയായിരുന്നു പിറന്നാൾ ആഘോഷം. 30–ാം പിറന്നാൾ ദിനത്തിൽ വെള്ള കുർത്ത ധരിച്ച് പാർട്ടി പ്രവർത്തകർക്കൊപ്പം തേജസ്വി പ്രഭാത ഭക്ഷണം കഴിക്കുന്ന ചിത്രവും പുറത്തുവന്നിട്ടുണ്ട്.</p>
      <p>ട്വിറ്ററിലാണ് തേജസ്വിയുടെ പിറന്നാൾ ആഘോഷത്തിനെതിരെ പരിഹാസങ്ങള്‍ ശക്തമായത്. ബിഹാർ പാവപ്പെട്ടവരുടെ സംസ്ഥാനമാണെന്ന് ആരു പറഞ്ഞു? തേജസ്വി യാദവിന്റെ മകൻ സ്വകാര്യ ജെറ്റ് വിമാനത്തിലാണ് പിറന്നാൾ ആഘോഷിച്ചത്– ട്വിറ്ററി‌ൽ ഒരാൾ വിമർശനമുന്നയിച്ചു. ലോക്സഭാ തിരഞ്ഞെടുപ്പിൽ ബിഹാറിൽ വൻ തിരിച്ചടി നേരിട്ടതു മുതൽ സംസ്ഥാന രാഷ്ട്രീയത്തിൽ അത്ര സജീവമല്ല തേജസ്വി.</p>
      <p>പിതാവ് ജയിലിൽവച്ച് ഭക്ഷണം കഴിക്കുമ്പോഴാണ് തേജസ്വിയുടെ വിമാനത്തിലെ പിറന്നാൾ ആഘോഷമെന്നും ട്വിറ്ററിൽ പരിഹാസമുയർന്നു. പട്ന വന്‍ വെള്ളപ്പൊക്കത്തെ നേരിട്ടപ്പോഴും നിയമസഭാ സമ്മേളനം നടക്കുമ്പോഴും തേജസ്വി യാതൊരു ഇടപെടലും നടത്താതിരുന്നത് വൻ വിമർശനങ്ങൾക്കിടയാക്കിയിരുന്നു.</p>
      <p><b>English Summary:</b> Tejashwi Yadav cuts birthday cake on chartered flight, trolled</p>
    </article>
  </body>
</html>