<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gta-6-2020-hip-hop/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T14:27:00+00:00"/>
    <meta property="og:title" content="GTA 6: annuncio nel 2020? Un gruppo hip hop lo suggerisce"/>
    <meta property="og:description" content="GTA 6 sarà annunciato nel corso dell'estate 2020? Un gruppo hip hop lo suggerisce, svelando una collaborazione con Rockstar Games."/>
  </head>
  <body>
    <article>
      <h1>GTA 6: annuncio nel 2020? Un gruppo hip hop lo suggerisce</h1>
      <address><time datetime="2019-11-11T14:27:00+00:00">11 Nov 2019, 14:27</time> by <a rel="author">Nicola Armondi</a></address>
      <p><b>GTA 6</b> è sempre al centro delle attenzioni dei giocatori. Anche se non è mai stato annunciato, molti lo danno per scontato e, a onor del vero, non hanno tutti i torti. Visto il successo del quinto capitolo, sia in versione classica che in modalità Online, GTA 6 sarà prima o poi rilasciato. Il punto è proprio il quando. Le voci in merito sono molte ma sono, per l’appunto, solo voci.</p>
      <p>Se pochi giorni fa abbiamo potuto scoprire che <a href="http://www.tomshw.it/videogioco/gta-6-ps5-xbox-scarlett-sviluppatori/">Rockstar Games è attualmente alla ricerca di personale</a> per la creazione di un gioco open world massiccio, basato sui propri personaggi, rivolto alle macchine da gioco next-gen, ora arriva un altro indizio “ufficiale” riguardo alla serie. <b>Un gruppo hip hop chiamato City Morgue ha aggiornato la propria pagina Instagram affermando che nell’estate 2020 collaborerà con i creatori di GTA.</b></p>
      <figure>
        <iframe data-src="https://twitter.com/Yan2295/status/1193371626798223361?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/08/gta-5-48287.768x432.jpg"/>
        </figure>
        <figure>
          <img src="https://www.tomshw.it/images/images/2019/08/gta-5-48286.768x432.jpg"/>
        </figure>
        <figure>
          <img src="https://www.tomshw.it/images/images/2018/12/gta-y-12247.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/red-dead-redemption-2-pc-60-fps/">Red Dead Redemption 2 su PC: Digital Foundry ci illustra i requisiti per i 60 FPS</a></p>
      <p>Ovviamente non è detto che si tratti di GTA 6, però possiamo iniziare escludendo <a href="https://toms.it/AldM3">Red Dead Redemption 2</a>, visto il genere di appartenenza. Esiste anche la possibilità che si tratti del molto chiacchierato <b>Bully 2</b>, anch’esso mai annunciato ma più volte al centro dei rumor. Volendo puntare un po’ più in alto, esiste la possibilità che sia in lavorazione un nuovo capitolo di <b>Midnight Club</b>, gioco automobilistico di Rockstar Games, ormai lontano dai riflettori da tempo, oppure anche un altro <b>L.A Noire</b>, non un titolo di grande successo, ma comunque sempre al centro dell’attenzione del pubblico grazie a remaster e versioni VR.</p>
      <p>Le voci sono molte e, come sempre, non possiamo fare altro se non attenere nuove informazioni ufficiali. Ascoltando i rumor, GTA 6 potrebbe addirittura essere un’esclusiva temporale di lancio di PS5. <b>Diteci, quali sono le vostre speranze per GTA 6?</b></p>
      <blockquote>Potete acquistare GTA 5 a su Amazon a <a href="https://toms.it/ZJrme">questo indirizzo</a>.</blockquote>
    </article>
  </body>
</html>