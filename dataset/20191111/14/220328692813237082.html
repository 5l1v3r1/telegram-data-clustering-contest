<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/polanski-shche-sdi-tabloidite-406437.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T14:23:00+00:00"/>
    <meta property="og:title" content="Полански ще съди таблоидите"/>
    <meta property="og:description" content="Световният режисьор отрече поредните обвинения за сексуално насилие"/>
  </head>
  <body>
    <article>
      <h1>Полански ще съди таблоидите</h1>
      <address><time datetime="2019-11-11T14:23:00+00:00">11 Nov 2019, 14:23</time> by <a rel="author">Агенция Стандарт</a></address>
      <p>Роман Полански отхвърля обвиненията в изнасилване, които му бяха отправени от френската актриса и фотографка Валантин Моние. Това заяви неговият адвокат, който изтъкна факта, че това се случва подозрително скоро след премиерата на новия филм на Полански „Офицер и шпионин“. Моние твърди, че навремето не отишла в полицията да подаде жалба, тъй като се страхувала за живота си. Режисьорът тогава бил достатъчно известен и според нея можело да бъде убита, за да бъде потушен скандала. Полански възнамерява да съди френския вестник „Le Parisien“, който публикува обвиненията към него в края на миналата седмица. Припомняме, че кинаджията бяга от правосъдието в САЩ от вече почти 40 години. През 1977-а той се призна за виновен по обвиненията, че  е правил секс с непълнолетно момиче.</p>
    </article>
  </body>
</html>