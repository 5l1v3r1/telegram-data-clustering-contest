<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rozvedennya-viysk-v-zolotomu-pochali-demontazh-ukriplen-novini-ukrajini-50052849.html"/>
    <meta property="og:site_name" content="НВ"/>
    <meta property="article:published_time" content="2019-11-11T14:06:00+00:00"/>
    <meta property="og:title" content="У Золотому приступили до демонтажу укріплень"/>
    <meta property="og:description" content="У понеділок, 11 листопада, на ділянці розведення військ в Золотому почався етап демонтажу фортифікаційних споруд."/>
  </head>
  <body>
    <article>
      <h1>У Золотому приступили до демонтажу укріплень</h1>
      <h2>У понеділок, 11 листопада, на ділянці розведення військ в Золотому почався етап демонтажу фортифікаційних споруд.</h2>
      <address>
        <time datetime="2019-11-11T14:06:00+00:00">11 Nov 2019, 14:06</time>
      </address>
      <p>Про це <a href="https://www.rbc.ua/rus/news/zolotom-nachali-demontazh-fortifikatsionnyh-1573479578.html">РБК-Україна</a> повідомив представник прес-центру операції Об'єднаних сил.</p>
      <p>У штабі ООС зазначили, що до демонтажу укріплень приступили після завершення розмінування прилеглих територій. Розмінування встигли провести за тиждень.</p>
      <p>«У Золотому розведення сил і засобів тривало три доби. На четверту добу була доповідь ОБСЄ і з п’ятої доби наші військовослужбовці приступили до розмінування. Розмінування триває за графіком близько тижня. Розмінування в Золотому вже завершилося — 9 листопада. А з сьогоднішнього дня [з 11 листопада] почнеться демонтаж фортифікаційних споруд», — заявив спікер штабу ООС.</p>
      <p>29 жовтня 2019 року <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил і засобів, яке потім продовжилося у Петровському.</a></p>
      <p>1 листопада в районі Золотого завершився перший етап розведення сил і засобів і <a href="https://nv.ua/ukr/ukraine/events/u-rayoni-zolotogo-4-prohodit-rozminuvannya-teritoriji-novini-ukrajini-50051368.html">почали розмінування території.</a></p>
      <p>9 листопада <a href="https://nv.ua/ukr/ukraine/politics/u-petrivskomu-pochalosya-rozvedennya-viysk-novini-ukrajini-50052561.html">в Петровському почалося розведення сил і засобів</a>. 12 листопада на даній ділянці <a href="https://nv.ua/ukr/ukraine/politics/rozvedennya-sil-na-donbasi-shcho-vidbuvayetsya-v-rayoni-petrovskogo-novini-ukrajini-50052836.html">починається етап розмінування.</a></p>
      <p>Президент Володимир Зеленський вважає розведення сил на Донбасі кроком до припинення бойових дій і можливістю для зустрічі лідерів нормандської четвірки (Україна — Німеччина — Франція — Росія) для обговорення врегулювання ситуації на сході України.</p>
    </article>
  </body>
</html>