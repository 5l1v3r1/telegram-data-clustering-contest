<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/sjezd-z-dalnice-v-mohelnici-postavi-podle-planu-zmenu-trasy-odmitli-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T14:04:00+00:00"/>
    <meta property="og:title" content="Sjezd z dálnice v Mohelnici postaví podle plánu. Změnu trasy stát odmítl"/>
    <meta property="og:description" content="Jižní sjezd z budoucí dálnice D35 v Mohelnici na Olomoucku bude postavený v místech, ve kterých se plánuje. Stát nepočítá se změnou jeho trasy. Alternativní umístění požadovali mohelničtí zastupitelé."/>
  </head>
  <body>
    <article>
      <h1>Sjezd z dálnice v Mohelnici postaví podle plánu. Změnu trasy stát odmítl</h1>
      <address><time datetime="2019-11-11T14:04:00+00:00">11 Nov 2019, 14:04</time> by <a rel="author">Petr Krňávek</a></address>
      <p>Změnu vedení sjezdu město požadovalo s argumentem, že po zbudování nadjezdu nad železniční tratí vzroste vytížení silnice ve směru Úsov a Uničov.</p>
      <p>Samospráva proto předložila variantu trasy sjezdu, která by vedla dále od zástavby a nebylo by v ní třeba vybudovat na obchvatu města okružní křižovatku.</p>
      <figure>
        <img src="https://g.denik.cz/4/3c/dalnice-kamion-kolona-nehoda_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/dalnice-olomouc-prerov-vykoupeno-20-pozemku-kdy-zacne-stavba-20190924.html">Dálnice Olomouc - Přerov: vykoupeno 20% pozemků. Kdy začne stavba? Přečíst článek ›</a>
      </aside>
      <p>Ředitelství silnic a dálnic s jinou než připravovanou verzí nepočítá.</p>
      <p>U alternativní trasy by totiž nestačilo jen změnit územní plán, ale také by bylo třeba znovu řešit její vliv na životní prostředí a další povolovací procesy, které jsou již v běhu.</p>
      <p>Jakékoli změny by způsobily oddálení zahájení stavby, na niž netrpělivě čekají obyvatelé Třebovské ulice a místní části Libivá.</p>
      <p>„Navíc máme na jižní sjezd udělenou výjimku, takže v této věci taháme za kratší konec provazu,“ poznamenal starosta Mohelnice Pavel Kuba.</p>
      <figure>
        <img src="https://g.denik.cz/43/bc/postrelmov-obchvat-298383_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/mezi-olomouci-a-sumperkem-se-pripravuje-nekolik-dalnicnich-useku-20190320.html">Mezi Olomoucí a Šumperkem se připravuje několik dálničních úseků Přečíst článek ›</a>
      </aside>
    </article>
  </body>
</html>