<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/11/unios-kulcskerdesekrol-targyalt-orban-viktor-budapesten"/>
    <meta property="og:site_name" content="infostart"/>
    <meta property="article:published_time" content="2019-11-11T14:10:00+00:00"/>
    <meta property="og:title" content="Uniós kulcskérdésekről tárgyalt Orbán Viktor az Európai Tanács elnökével Budapesten"/>
    <meta property="og:description" content="Orbán Viktor miniszterelnök hétfő délután a Karmelita kolostorban fogadta Charles Michelt, az Európai Tanács (EiT) megválasztott elnökét."/>
  </head>
  <body>
    <article>
      <h1>Uniós kulcskérdésekről tárgyalt Orbán Viktor az Európai Tanács elnökével Budapesten</h1>
      <address><time datetime="2019-11-11T14:10:00+00:00">11 Nov 2019, 14:10</time> by <a rel="author">Infostart / MTI</a></address>
      <h3>Orbán Viktor miniszterelnök hétfő délután a Karmelita kolostorban fogadta Charles Michelt, az Európai Tanács (EiT) megválasztott elnökét.</h3>
      <p>A megbeszélésen a december 1-jén hivatalba lépő új tanácsi elnökkel áttekintették Magyarország és az Európai Unió kapcsolatrendszerének összes fontos témáját a migrációtól kezdve a gazdaságpolitikán keresztül egészen a külpolitikáig.</p>
      <p>Orbán Viktor és Charles Michel kölcsönösen kifejezték együttműködési szándékukat annak érdekében, hogy a következő években sikerüljön megtalálni a jó válaszokat az Európa előtt álló kihívásokra - közölte Havasi Bertalan, a magyar kormányfő sajtófőnöke.</p>
      <figure>
        <img src="https://infostart.hu/images/site/articles/inline/2019/11/1573481290-LBUfE0YR9_md.jpg"/>
        <figcaption>Budapest, 2019. november 11. A Miniszterelnöki Sajtóiroda által közreadott képen Orbán Viktor miniszterelnök (j) fogadja Charles Michelt, az Európai Tanács megválasztott elnökét (j2) a Karmelita kolostorban 2019. november 11-én. Jobbról Varga Judit igazságügyi miniszter (j3). MTI/Miniszterelnöki Sajtóiroda/Benko Vivien Cher</figcaption>
      </figure>
      <p>
        <i>Nyitókép: MTI/Miniszterelnöki Sajtóiroda/Benko Vivien Cher</i>
      </p>
    </article>
  </body>
</html>