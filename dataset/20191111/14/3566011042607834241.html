<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546509.html/%D9%87%D8%B4%D8%AF%D8%A7%D8%B1-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%85%D8%B3%DA%A9%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T14:35:00+00:00"/>
    <meta property="og:title" content="هشدار یک نماینده درباره افزایش قیمت مسکن"/>
    <meta property="og:description" content="رئیس کمیسیون عمران مجلس با بیان این که طرح ملی مسکن فقط روی کاغذ خوب است، گفت: کاهش قیمت مسکن هیچ ارتباطی به عملکرد دولت ندارد."/>
  </head>
  <body>
    <article>
      <h1>هشدار یک نماینده درباره افزایش قیمت مسکن</h1>
      <address>
        <time datetime="2019-11-11T14:35:00+00:00">11 Nov 2019, 14:35</time>
      </address>
      <p>رئیس کمیسیون عمران مجلس با بیان این که طرح ملی مسکن فقط روی کاغذ خوب است، گفت: کاهش قیمت مسکن هیچ ارتباطی به عملکرد دولت ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدرضا رضایی کوچی با اشاره به کاهش قیمت مسکن طی ماه‌های اخیر، اظهار کرد: برای کاهش بیشتر قیمت مسکن نیاز است تا شهرداری‌ها همکاری‌های خود را با سایر دستگاه‌ها و ارگان‌های ذی‌ربط در بازار مسکن افزایش دهد.</p>
      <p>وی با بیان این که در این صورت می‌توانیم شاهد کاهش بیشتر قیمت مسکن در کشور باشیم، افزود: واقعیت آن است که کاهش قیمت مسکن که در بازار روی داده هیچ ارتباطی به عملکرد دولت و وزارت راه و شهرسازی ندارد و افزایش بیش از ۱۰۰ درصدی قیمت‌ها باعث کاهش شدید قدرت خرید مردم شده و به آن‌ها اجازه ورود به بازار مسکن را نمی‌دهد.   وی تاکید کرد: اگر به داد مسکن نرسیم، تولید را افزایش ندهیم و به آن کمک نکنیم باید انتظار افزایش قیمت را داشته باشیم   رئیس کمیسیون عمران مجلس درباره طرح ملی مسکن نیز گفت: این طرح فقط روی کاغذ خوب است، اما در عمل ضعیف کار شده است.   رضایی کوچی اضافه کرد: با چنین طرحی نمی‌توان قشر‌های ضعیف که همواره مورد تاکید وزیر راه و شهرسازی بوده را در کشور خانه دار کرد. منبع: تسنیم</p>
    </article>
  </body>
</html>