<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1981465_lette-spolu-s-vrabcom-richardom-az-do-afriky-sledujte-krasnu-rozpravku"/>
    <meta property="og:site_name" content="markíza"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="Leťte spolu s vrabcom Richardom až do Afriky. Sledujte krásnu rozprávku"/>
    <meta property="og:description" content="Bocian nebocian, vrabec nevrabec, Richard nemá krídla na parádu a vyráža do ďalekej Afriky na vlastnú päsť."/>
  </head>
  <body>
    <article>
      <h1>Leťte spolu s vrabcom Richardom až do Afriky. Sledujte krásnu rozprávku</h1>
      <h2>Bocian nebocian, vrabec nevrabec, Richard nemá krídla na parádu a vyráža do ďalekej Afriky na vlastnú päsť.</h2>
      <address><time datetime="2019-11-11T14:00:00+00:00">11 Nov 2019, 14:00</time> by <a rel="author">markiza.sk</a></address>
      <p>Richard je vrabec a všetci to vedia. Všetci okrem Richarda. Malá sirôtka vyrastá v rodine bocianov, má bocianieho brata, mamu, otca a je presvedčený, že aj on sa narodil ako bocian. Príde však chvíľa, kedy jeho adoptívna rodina odlieta do teplých krajín a Richarda musia nechať doma. A tak sa začína vtáčia odysea.</p>
      <p>Bocian nebocian, vrabec nevrabec, Richard nemá krídla na parádu a vyráža do ďalekej Afriky na vlastnú päsť. Počas cesty naprieč celou Európou sa stretáva s bláznivou sovou Oľgou s neviditeľným imaginárnym kamarátom Olegom a tiež vzťahovačného egocentrického papagája Kikiho, ktorý zo všetkého najradšej spieva disko a mimochodom, bojí sa výšok. Spoločne sa vydávajú na skvelé dobrodružstvo, počas ktorého ich nezastavia ani nebezpečné netopiere, ani holuby závislé od internetu.</p>
      <p>Keď nakoniec dorazia do Afriky, ešte stále nemajú vyhraté. Richard musí spolu s kamarátmi zachrániť svojho bocianieho brata z pazúrov obrovského mediara a zmieriť sa s neľútostným druhovým zaradením. Hoci sa Richard stane tým najväčším vrabcom široko-ďaleko, pre všetkých už navždy zostane bocianom...</p>
      <figure>
        <iframe src="https://www.youtube.com/embed/Oxtm94ot4yY" width="640" height="360" data-service="Youtube" scrolling="no"/>
      </figure>
      <h3>Nenechajte si ujsť rozprávku Letíme na <a href="http://voyo.markiza.sk/">VOYO.markiza.sk</a>.</h3>
    </article>
  </body>
</html>