<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/actress-neha-saxena-tells-about-her-life-321.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T14:09:00+00:00"/>
    <meta property="og:title" content="'അച്ഛന്റെ മരണം അനാഥരാക്കി, ഒമ്പത് ദിവസം വരെ പട്ടിണികിടക്കേണ്ടി വന്നിട്ടുണ്ട്'; അഭിമുഖത്തിനിടെ പൊട്ടിക്കരഞ്ഞ് നേഹ സക്‌സേന"/>
    <meta property="og:description" content="D Movies Kasaba Movie Day തെന്നിന്ത്യയിലെ തിരക്കുള്ള നടിമാരില്‍ ഒരാളാണ് നേഹ സക്‌സേന. മമ്മൂട്ടി നായകനായ കസബയിലൂടെ താരം മലയാളത്തിലുമെത്തി. ഇപ്പോഴിതാ സിനിമയിലേക്കെത്തിയതിനെ"/>
  </head>
  <body>
    <article>
      <h1>'അച്ഛന്റെ മരണം അനാഥരാക്കി, ഒമ്പത് ദിവസം വരെ പട്ടിണികിടക്കേണ്ടി വന്നിട്ടുണ്ട്'; അഭിമുഖത്തിനിടെ പൊട്ടിക്കരഞ്ഞ് നേഹ സക്‌സേന</h1>
      <address><time datetime="2019-11-11T14:09:00+00:00">11 Nov 2019, 14:09</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>തെന്നിന്ത്യയിലെ തിരക്കുള്ള നടിമാരില്‍ ഒരാളാണ് നേഹ സക്‌സേന. മമ്മൂട്ടി നായകനായ കസബയിലൂടെ താരം മലയാളത്തിലുമെത്തി. ഇപ്പോഴിതാ സിനിമയിലേക്കെത്തിയതിനെ കുറിച്ചും കുട്ടിക്കാലത്തെ കുറിച്ചും തുറന്നു പറഞ്ഞിരിക്കുകയാണ് താരം.</p>
      <p>ഒരു ഓണ്‍ലൈന്‍ മാധ്യമത്തിന് നല്‍കിയ അഭിമുഖത്തിനിടെയാണ് നേഹയുടെ തുറന്നുപറച്ചില്‍. തന്റെ കുട്ടിക്കാലം വളരെ കഷ്ടതയുള്ളതായിരുന്നെന്നും ഒമ്പത് ദിവസം വരെ പട്ടിണികിടക്കേണ്ടി വന്നിട്ടുണ്ടെന്നും താരം പറഞ്ഞു. വെള്ളം മാത്രം കുടിച്ചാണ് ആ ദിവസങ്ങള്‍ തള്ളിനീക്കിയതെന്ന് നേഹ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/actress-divya-gopinath-speaks-about-me-too-324.html?utm_source=doolnews&amp;utm_medium=related"/>
      </related>
      <p>‘അമ്മ എന്നെ ഗര്‍ഭിണിയായിരിക്കുമ്പോഴായിരുന്നു അച്ഛന്റെ മരണം. കാറപകടത്തില്‍. അതറിഞ്ഞ അമ്മ കുറേനാള്‍ കോമ സ്റ്റേജിലായിരുന്നു. ഒന്നര വര്‍ഷത്തോളം അമ്മ ആശുപത്രിയില്‍ കിടന്നു.’, നേഹ പറഞ്ഞു.</p>
      <p>താന്‍ സിനിമ നടിയാകുന്നതിനോട് അമ്മയ്ക്ക് താല്‍പ്പര്യമില്ലായിരുന്നെന്നും മോഡലിങ്ങിന് പോയത് അമ്മയോട് പറയാതെയാണെന്നും നേഹ പറഞ്ഞു. ജീവിതത്തില്‍ വിജയം നേടാന്‍ കുറുക്കുവഴികള്‍ ഒന്നുമില്ലെന്നും താനെന്നും ശരിയായ വഴിയിലൂടെ സഞ്ചരിക്കാനാണ് ശ്രമിച്ചിട്ടുള്ളതെന്നും നേഹ കൂട്ടിച്ചേര്‍ത്തു.</p>
      <p>‘അമ്മയ്ക്കിഷ്ടം ഞാന്‍ എയര്‍ഹോസ്റ്റസ് ആവുന്നതായിരുന്നു. ലോണും സ്‌കോളര്‍ഷിപ്പുമൊക്കെയായി പഠിച്ചു. പക്ഷേ, ഉള്ളില്‍ ഒരു നടിയാവണം, അവാര്‍ഡുകള്‍ വാങ്ങണം എന്ന ആഗ്രഹമായിരുന്നു. ഒരുപാട് കഷ്ടപാടുകള്‍ സഹിച്ചാണ് ഇന്ന് ഇങ്ങനെയൊക്കെ ആയത്’, നേഹ കൂട്ടിച്ചേര്‍ത്തു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>