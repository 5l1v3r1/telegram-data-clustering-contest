<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425533/kanena-penalti-den-yparxei-sto-digenhs-ae-kws"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T14:00:02+00:00"/>
    <meta property="og:title" content="Κανένα πέναλτι δεν υπάρχει στο Διγενής - ΑΕ Κως"/>
    <meta property="og:description" content="-Κανένα πέναλτι δεν υπάρχει στη φάση που η ΑΕ Κως κάνει το 2 – 1 σε βάρος του Διγενή στο μεταξύ τους παιχνίδι που έγινε την Παρασκευή το βράδυ…"/>
  </head>
  <body>
    <article>
      <h1>Κανένα πέναλτι δεν υπάρχει στο Διγενής - ΑΕ Κως</h1>
      <address>
        <time datetime="2019-11-11T14:00:02+00:00">11 Nov 2019, 14:00</time>
      </address>
      <p>
        <b>-Κανένα πέναλτι δεν υπάρχει στη φάση που η ΑΕ Κως κάνει το 2 – 1 σε βάρος του Διγενή στο μεταξύ τους παιχνίδι που έγινε την Παρασκευή το βράδυ…</b>
      </p>
      <p>-Δεν υπάρχει τίποτα στην προκειμένη περίπτωση και είναι απορίας άξιο πώς ο διαιτητής πήγε στην άσπρη βούλα. Δικαίως «φωνάζει» η ομάδα των Κοσκινού…</p>
      <p>
        <b>-Είναι λογικό να νιώθει αδικημένη καθώς υπάρχει και ένα οφσάιντ που κόπηκε παίκτης της λίγο μετά και όπως φαίνεται μάλλον δεν υπάρχει…</b>
      </p>
      <p>-Είναι αυτό που λέμε, ο φτωχός και η μοίρα του. Ήταν που ήταν στραβό το κλίμα στην ομάδα των Κοσκινού, το έφαγε και ο γάιδαρος…</p>
      <p>
        <b>-Όταν είσαι χαμηλά στη βαθμολογία, καταφεύγεις στην γκρίνια και στη μουρμούρα και αυτό ασφαλώς και δεν είναι καλό… Είναι ό,τι χειρότερο…</b>
      </p>
      <p>-Χθες πάντως αναμενόταν να ληφθούν σημαντικές αποφάσεις για τη συνέχεια καθώς το δ.σ. αναμενόταν να συνεδριάσει έκτακτα… Αργά το βράδυ…</p>
      <p>
        <b>-Αυτά που έγιναν στη Μυτιλήνη με την όχι καλή φιλοξενία κατά τη διάρκεια του αγώνα, έπρεπε να τα περιμένουν οι της Ρόδου…</b>
      </p>
      <p>-Η περιρρέουσα ατμόσφαιρα αυτή ήταν όλη αυτή την εβδομάδα. Έστελναν τα …δικά τους μηνύματα οι Μυτιληνιοί με αυτά που «ανέβαζαν» στο διαδίκτυο…</p>
      <p>
        <b>-Είναι άσχημο πάντως μια ομάδα νησιού που υποτίθεται ότι γνωρίζει τα προβλήματα της νησιωτικότητας να συμπεριφέρεται έτσι. Μιλάμε για πολύ μίσος που δεν είναι καθόλου διαφημιστικό για το ποδόσφαιρό μας…</b>
      </p>
    </article>
  </body>
</html>