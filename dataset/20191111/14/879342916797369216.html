<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/suspilstvo/zavolodinnya-zemleyu-sud-prodovzhyv-obovyazky-eksdyrektora-naan"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T14:20:02+00:00"/>
    <meta property="og:title" content="Заволодіння землею: суд продовжив обов'язки ексдиректора НААН"/>
    <meta property="og:description" content="Антикорупційний суд задовольнив клопотання прокурора САП про продовження обов'язків колишньому керівнику академії."/>
  </head>
  <body>
    <article>
      <h1>Заволодіння землею: суд продовжив обов'язки ексдиректора НААН</h1>
      <address>
        <time datetime="2019-11-11T14:20:02+00:00">11 Nov 2019, 14:20</time>
      </address>
      <p>
        <b>Суд продовжив дію обов'язків до 8 січня колишньому президенту Національної академії аграрних наук України Василю Петриченку, якого Національне антикорупційне бюро та Спеціалізована антикорупційна прокуратура підозрюють в організації заволодіння землею під Києвом у Гатному.</b>
      </p>
      <p>Таке рішення 6 листопада ухвалив слідчий суддя Вищого антикорупційного суду Володимир Воронько за результатами розгляду клопотання САП, повідомляє «Слово і Діло».</p>
      <p>Прокурор САП Анастасія Андронова просила суд продовжити ще на два місяці дії обов'язків, оскільки хоч досудове розслідування й завершене, проте ризики перешкоджання слідству не зменшилися і продовжують існувати.</p>
      <p>Вивчивши клопотання, суддя його задовольнив. Так, він продовжив дію таки обов'язків: з'являтися за першим викликом і утримуватися від спілкування зі свідками, а також іншими підозрюваними.</p>
      <p>Як відомо, НАБУ і САП підозрюють Петриченка в організації заволодіння 13,25 га і замаху на заволодіння ще 0,58 га землі під Києвом. На думку слідства, у 2013 році у екс-президента НААН і співорганізатора злочину Віталія Оборського виник умисел щодо заволодіння цією землею. Як вважають правоохоронці, Петриченко і Оборський склали план і залучили до нього інших осіб. Згідно цього плану, земля, яка належала державному підприємству «Дослідне господарство «Чабани», має бути вилучена на підставі листа від СБУ.</p>
      <p>Нагадаємо, <a href="https://www.slovoidilo.ua/2019/04/04/novyna/polityka/rozkradannya-zemli-sud-vyznachyv-zastavu-eks-prezydentu-naan">суд визначив заставу Петриченку</a>. Також <a href="https://www.slovoidilo.ua/2019/04/05/novyna/polityka/rozkradannya-zemli-sud-zalyshyv-petrychenka-posadi-chlena-prezydiyi-naan">суд залишив його на посаді члена президії НААН</a>. Пізніше, <a href="https://www.slovoidilo.ua/2019/04/22/novyna/polityka/rozkradannya-zemli-sudi-poyasnyly-chomu-eks-prezydenta-naan-ne-vidstoronyly">в суді пояснили, чому екс-президента НААН не відсторонили</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/25/novyna/polityka/vice-prezydentka-naan-zalyshylasya-obovyazkiv"/>
        <a href="https://www.slovoidilo.ua/2019/10/17/novyna/suspilstvo/zemelna-sprava-eksprezydentu-naan-prodovzhyly-obovyazky"/>
        <a href="https://www.slovoidilo.ua/2019/08/28/novyna/polityka/sud-povernuv-zakordonni-pasporty-vice-prezydentu-naan"/>
      </related>
    </article>
  </body>
</html>