<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/instagram-v-testni-obliki-nad-skrivanje-vseckov.html?RSS8c285bd340567808f49a2582cdb29f58"/>
    <meta property="og:site_name" content="Računalniške novice"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="Instagram v testni obliki nad skrivanje všečkov"/>
    <meta property="og:description" content="Testi potekajo tako, da vnaprej izbranim uporabnikom na Instagramovem računu skrijejo oziroma umaknejo javno vidne všečke na zidu in spletnem profilu, uporabniku pa so v zasebnem d"/>
  </head>
  <body>
    <article>
      <h1>Instagram v testni obliki nad skrivanje všečkov</h1>
      <address>
        <time datetime="2019-11-11T14:00:00+00:00">11 Nov 2019, 14:00</time>
      </address>
      <p>
        <b>Pri Instagramu trenutno izvajajo teste v sedmih državah, kmalu naj bi všečke začeli skrivati oziroma umikati tudi pri nekaterih ameriških uporabnikih.</b>
      </p>
      <p>Testi potekajo tako, da vnaprej izbranim uporabnikom na <b>Instagramovem</b> računu skrijejo oziroma umaknejo javno vidne všečke na zidu in spletnem profilu, uporabniku pa so v zasebnem delu profila še vedno vidni.</p>
      <p>S testi so pričeli v Kanadi, izvajali pa so jih tudi na Irskem, Japonskem, v Braziliji, Avstraliji in Novi Zelandiji. Prav tako so sporočili, da teste o skrivanju všečkov izvajajo tudi pri <b>Facebooku</b>.</p>
      <p>Umik všečkov naj bi temeljito spremenil delovanje Instagrama (morebiti pa tudi drugih družbenih medijev), na katerem so bili srčki dolgo časa pravi statusni simbol. Več všečkov, ki so jih predstavljali srčki, je nakazovalo na priljubljenost in spletno moč. Z njihovo “ukinitvijo” naj bi se okrepila vloga kakovostnih objav in ne sposobnost pridobiti čim več ogledov in odzivov.</p>
      <p>Poteze se bodo bržkone razveselili vsi, ki jim je pomembnejša kakovost nad številom pridobljenih odzivov. Pri Instagramu so še sporočili, da prostovoljna vključitev v testno skupino ni mogoča, saj so njene člane izbrali sami na podlagi vsebinskih dejavnikov.</p>
    </article>
  </body>
</html>