<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903378/clement-heeft-oproep-voor-pro-league-na-strafschop-voor-antwerp-tegen-club-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T14:54:00+00:00"/>
    <meta property="og:title" content="Clement heeft oproep voor Pro League na strafschop voor Antwerp tegen Club Brugge"/>
    <meta property="og:description" content="Club Brugge raakte zondag niet voorbij een sterk Antwerp FC. Het kwam op voorsprong tegen The Great Old, maar ging achteraf toch met 2-1 onderuit. Achteraf was er ook veel te doen om de vermeende penaltyfout op Dieumerci Mbokani."/>
  </head>
  <body>
    <article>
      <h1>Clement heeft oproep voor Pro League na strafschop voor Antwerp tegen Club Brugge</h1>
      <address>
        <time datetime="2019-11-11T14:54:00+00:00">11 Nov 2019, 14:54</time>
      </address>
      <p>
        <b>Club Brugge raakte zondag niet voorbij een sterk Antwerp FC. Het kwam op voorsprong tegen The Great Old, maar ging achteraf toch met 2-1 onderuit. Achteraf was er ook veel te doen om de vermeende penaltyfout op Dieumerci Mbokani.</b>
      </p>
      <p>Odilon Kossounou beging volgens scheidsrechter Bram Van Driessche een penaltyfout op Mbokani en wees naar de stip. Volgens de supporters van Club Brugge duidelijk geen strafschop. Philippe Clement wilde er zelf niet al te veel over kwijt, maar heeft wel een oproep voor de Pro League.</p>
      <p>"Geef trainers de kans beelden van discutabele fasen te herbekijken voor we voor de media moeten reageren", reageerde de trainer van Club Brugge bij <a href="https://www.nieuwsblad.be/cnt/dmf20191110_04709646?utm_source=twitter&amp;utm_medium=dlvr&amp;utm_campaign=twitterfeed"><i>Het Nieuwsblad</i></a>.</p>
      <p>Volgens Clement was het geen fout op Mbokani, maar aangezien hij de beelden nog niet had gezien wilde hij zich duidelijk niet verbranden met een overdreven mening. "Van de bank waar ik zat had ik het gevoel dat Mbokani de fout zocht", klonk het.</p>
    </article>
  </body>
</html>