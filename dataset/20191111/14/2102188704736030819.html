<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/11/653566/"/>
    <meta property="og:site_name" content="Економічна правда"/>
    <meta property="article:published_time" content="2019-11-11T14:34:00+00:00"/>
    <meta property="og:title" content="Є ряд факторів, чому PayPal поки не заходить в Україну — Нацбанк"/>
    <meta property="og:description" content="Електронна платіжна система PayPal поки не буде виходити на український ринок, але Кабінет міністрів займається вирішенням цього питання."/>
  </head>
  <body>
    <article>
      <h1>Є ряд факторів, чому PayPal поки не заходить в Україну — Нацбанк</h1>
      <address>
        <time datetime="2019-11-11T14:34:00+00:00">11 Nov 2019, 14:34</time>
      </address>
      <p>Електронна платіжна система PayPal поки не буде виходити на український ринок, але Кабінет міністрів займається вирішенням цього питання.</p>
      <p>Про це заявив директор департаменту ліцензування Нацбанку Олександр Бевз в інтерв'ю <a href="https://nv.ua/ukr/biz/finance/hto-stojit-za-zatrimannyami-v-nbu-pro-paypal-banki-zombi-i-privatbank-direktor-z-licenzuvannya-nbu-bevz-50052660.html">НВ</a>.<br/><br/>"Проблеми, пов’язані з виходом PayPal на ринок України, на мій погляд, не питання регуляторного поля Нацбанку. Якщо PayPal захоче до нас звернутися, я думаю, що дуже швидко отримає тут реєстрацію. Є ряд факторів, які призводять до того, що компанія прийняла для себе рішення поки що не виходити на український ринок. </p>
      <p>Наскільки мені відомо, Кабінет Міністрів цьому зараз приділяє велику увагу, зокрема веденням цього питання зайнялося Міністерство цифрової трансформації, тому ми очікуємо, що спільними зусиллями вони консолідують ті проблеми, які могли б стати на заваді виходу PayPal на український ринок", - заявив Бевз.</p>
      <p><b><i>Рекомендуємо почитати: </i></b><a href="https://www.epravda.com.ua/publications/2018/10/3/641242/"><b><i>У гонитві за PayPal: чому тисячі українців стали "електронними громадянами" Естонії</i></b><br/><br/></a><b>Нагадаємо</b>:</p>
      <p>
        <i>PayPal – міжнародна електронна платіжна система, заснована 1998 року Ілоном Маском. </i>
      </p>
      <p>
        <i>Нині це найпоширеніший у світі спосіб розрахунків в Інтернеті.</i>
      </p>
      <p>
        <i>Вони можуть здійснюватися в доларах США, євро, фунтах стерлінгів, японських єнах, китайських юанях, швейцарських франках і ще в десятках інших валют.</i>
      </p>
      <p>
        <i>PayPal використовують понад 230 мільйонів людей у 190 країнах.</i>
      </p>
      <p>
        <i>Гроші користувачів, введені в PayPal, зберігаються на рахунках в банку Wells Fargo.</i>
      </p>
      <p>
        <i>У липні 2019 року </i>
        <i>голова Національного банку Яків Смолій заявив, що керівництво регіонального офісу PayPal у Польщі </i>
        <a href="https://www.epravda.com.ua/news/2019/07/9/649485/">
          <i>навмисно затягує процес виходу компанії на ринок України.</i>
        </a>
      </p>
    </article>
  </body>
</html>