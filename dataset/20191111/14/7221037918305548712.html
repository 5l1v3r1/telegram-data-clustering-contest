<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/recep-ivedik-6yi-kac-kisi-izledi/926724"/>
    <meta property="og:site_name" content="medya faresi"/>
    <meta property="article:published_time" content="2019-11-11T14:21:00+00:00"/>
    <meta property="og:title" content="Şahan açıkladı: Recep İvedik 6'yı kaç kişi izledi?"/>
    <meta property="og:description" content="Tüm zamanlar en iyi açılış ve tüm zamanlar seyirci rekorlarını elinde bulunduran Recep İvedik serisinin 6. filminin seyirci rakamı açıklandı. Filmi ilk üç günde 1 milyon seyirci izledi."/>
  </head>
  <body>
    <article>
      <h1>Şahan açıkladı: Recep İvedik 6'yı kaç kişi izledi?</h1>
      <h2>Tüm zamanlar en iyi açılış ve tüm zamanlar seyirci rekorlarını elinde bulunduran Recep İvedik serisinin 6. filminin seyirci rakamı açıklandı. Filmi ilk üç günde 1 milyon seyirci izledi.</h2>
      <address>
        <time datetime="2019-11-11T14:21:00+00:00">11 Nov 2019, 14:21</time>
      </address>
      <p>Geçtiğimiz cuma günü vizyona giren Recep İvedik 6'nın açılış rakamı belli oldu. Filmi ilk üç günde 1 milyon 6 bin 437 kişi sinema salonlarını doldurarak izledi. Açıklama yapan Şahan Gökbakar, "13 yıl boyunca hala bu sevgiyi ve ilgiyi koruyabilmek herkese kolay kolay nasip olmaz. Sizleri güldürmeye devam edeceğiz" dedi.</p>
      <p>4. ve 5. film tüm zamanların en iyi açılışlarında zirvede yer alırken serinin 6. filmi ise bu rakamla tüm zamanların en iyi 9. açılışına imza atmış oldu.</p>
      <p>Sosyal medyadan açıklama yapan Şahan Gökbakar şu ifadeleri paylaştı: "3 günde 1milyon seyirci ile yine muhteşem bir açılış yaptık... Şubatlardan sonra Kasım ayina da damgamizi vurduk ve Tüm Zamanların en iyi Kasım açılışını yaptık.</p>
      <p>Bir serinin 6.sini yapip 13 yıl boyunca hala bu sevgiyi ve ilgiyi koruyabilmek herkese kolay kolay nasip olmaz! Bizi yine gururlara layık gördünüz... Her defasında yine ve yeniden sizleri güldürmeye devam edeceğiz... Hepinizi çok seviyorum"</p>
      <h3>RECEP İVEDİK 6 FİLMİNİN KONUSU</h3>
      <p>Recep İvedik evinde televizyon izlerken, kapıya gelen postacının teslim ettiği davetiyeyi görünce çok heyecanlanır. Konya'da kuru fasulye festivaline davet edilen Recep, vakit kaybetmeden en yakın arkadaşı Nurullah'ı da yanına alıp yola çıkmak ister. Ancak henüz gezi başlamadan talihsizlikler başlar ve seyahat acentesinin hatası sonucu Recep ve Nurullah kendilerini Konya yerine Kenya’da bulurlar.</p>
      <p>Kenya’ya vardıktan sonra tek amaçları Türkiye’ye geri dönmek olan iki kafadar için artık heyecan dolu bir macera başlamıştır. Afrika’nın uçsuz bucaksız vahşi bozkırlarında Recep ve Nurullah, ne olduğunu anlayamadan iki düşman yerli kabilenin arasında kalırlar.</p>
      <p>(MYNET)</p>
    </article>
  </body>
</html>