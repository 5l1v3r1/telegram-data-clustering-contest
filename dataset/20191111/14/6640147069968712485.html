<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/beta-tester-oneplus-zen-mode/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T14:08:00+00:00"/>
    <meta property="og:title" content="OnePlus cerca dei beta tester per la funzione contro la dipendenza da smartphone"/>
    <meta property="og:description" content="OnePlus sta cercando alcuni utenti che possano provare in anteprima le novità di Zen Mode, il software contro la dipendenza da smartphone."/>
  </head>
  <body>
    <article>
      <h1>OnePlus cerca dei beta tester per la funzione contro la dipendenza da smartphone</h1>
      <address><time datetime="2019-11-11T14:08:00+00:00">11 Nov 2019, 14:08</time> by <a rel="author">Biagio Petronaci</a></address>
      <p><i><b>OnePlus</b> </i>ha appena pubblicato un <a href="https://forums.oneplus.com/threads/be-the-tester-for-zen-mode-v1-4-1.1136172/">post </a>in cui annuncia di essere alla ricerca di nuovi <b>beta tester</b> per <b><i>Zen Mode</i></b>. Gli interessati potranno quindi accedere alle <b>novità in anteprima</b>, senza dover attendere le varie release ufficiali.</p>
      <p>Questa funzionalità, introdotta inizialmente insieme allupate di <a href="http://www.tomshw.it/smartphone/oneplus-la-oxygenos-raccoglie-troppi-dati-personali/">OxygenOS</a>, è stata sviluppata per spingere i consumatori a <b>utilizzare meno lo smartphone</b>, facendo così incrementare la concentrazione e, di conseguenza, la produttività. Un problema sempre più serio che ha convinto anche la Corea del Sud ad aprire dei veri e propri <a href="https://www.tomshw.it/smartphone/dipendenza-da-smartphone-ecco-i-centri-per-disintossicarsi/">centri di disintossicazione</a>. L’ultimo aggiornamento di Zen Mode, riconoscibile dal numero di <b>versione 1.4.1</b>, non introduce delle novità molto importanti, a parte la correzione di alcuni bug, il miglioramento delle animazioni relative alle schede e l’inserimento di una funzione utile per inviare feedback agli sviluppatori.</p>
      <slideshow>
        <figure>
          <img src="https://www.tomshw.it/images/images/2019/11/novita-zen-mode-di-oneplus-62181.768x432.jpg"/>
        </figure>
        <figure>
          <img src="https://www.tomshw.it/images/images/2019/11/novita-zen-mode-di-oneplus-62180.768x432.jpg"/>
        </figure>
      </slideshow>
      <p>Qualche settimana fa, invece, è stata l’ora di un’introduzione sicuramente più interessante, ovvero delle <b>sfide</b> della durata di 21 giorni. L’obiettivo degli sviluppatori è quello di regalare agli utenti un percorso che permetta loro di utilizzare il proprio dispositivo con consapevolezza, <b>senza esagerare</b>. I partecipanti, già dopo 7 giorni, inizieranno a vincere delle<b> medaglie virtuali</b>. Questi premi, anche se sono esclusivamente digitali, spingono sempre più persone a seguire questo percorso.</p>
      <p>Per ottenere l’accesso alle <b>successive novità</b> di Zen Mode in anticipo, è possibile effettuare l’iscrizione dalla <a href="https://play.google.com/apps/testing/com.oneplus.brickmode">pagina dedicata</a>, effettuando un click sull’apposito pulsante.</p>
      <blockquote>OnePlus 7T, con 8 GB di RAM, 128 GB di memoria interna, Qualcomm Snapdragon 855 Plus e display AMOLED, è disponibile all’acquisto su Amazon. Lo trovate a <a href="https://toms.it/f7f49">questo indirizzo</a>.</blockquote>
    </article>
  </body>
</html>