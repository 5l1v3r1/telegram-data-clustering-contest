<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620987/%DA%A9%D8%AF%D8%A7%D9%85-%D9%85%DB%8C%D9%88%D9%87%E2%80%8C%D9%87%D8%A7-%D8%B9%D9%88%D8%A7%D8%B1%D8%B6-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%B1%D8%A7-%D8%A8%D8%AF%D9%86-%DA%A9%D8%A7%D9%87%D8%B4-%D9%85%DB%8C%E2%80%8C%D8%AF%D9%87%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T14:04:00+00:00"/>
    <meta property="og:title" content="کدام میوه‌ها عوارض آلودگی هوا را بدن کاهش می‌دهند؟"/>
    <meta property="og:description" content="با توجه به افزایش آلودگی هوای تهران و قرار گرفتن کیفیت هوای پایتخت در شرایط ناسالم برای گروه‌های حساس، باید از میوه‌های استفاده کرد که عوارض ناشی از آلودگی هوا را کاهش دهند."/>
  </head>
  <body>
    <article>
      <h1>کدام میوه‌ها عوارض آلودگی هوا را بدن کاهش می‌دهند؟</h1>
      <address>
        <time datetime="2019-11-11T14:04:00+00:00">11 Nov 2019, 14:04</time>
      </address>
      <p>
        <i>با توجه به افزایش آلودگی هوای تهران و قرار گرفتن کیفیت هوای پایتخت در شرایط ناسالم برای گروه‌های حساس، باید از میوه‌های استفاده کرد که عوارض ناشی از آلودگی هوا را کاهش دهند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>با توجه به افزایش آلودگی هوای تهران و قرار گرفتن کیفیت هوای پایتخت در شرایط ناسالم برای گروه‌های حساس اعم از سالمندان، کودکان، بانوان باردار و بیماران قلبی و ریوی که بیش از سایر شهروندان در معرض آسیب‌ها و خطرات هوای آلوده قرار دارند، باید میوه و سبزیجات بیشتری مصرف کنند.</p>
      <p>مصرف میوه و سبزیجات در کاهش آثار و عوارض ناشی از آلودگی هوا موثر هستند، مصرف میوه‌های دارای ویتامین‌های A، C و E که خاصیت آنتی اکسیدان دارند، در مراقبت از سلول‌های بدن مقابل آسیب دیدن در شرایط آلودگی هوا موثر هستند.</p>
      <p>از جمله میوه‌ها و سبزیجات دارای آنتی‌اکسیدان می‌توان به مرکبات و میوه‌های با رنگ‌های زرد، نارنجی و قرمز، موز، خرمالو، انار، کیوی و انواع فلفل‌های سبز و نارنجی را نام برد و در مجموع، مصرف روزانه حداقل ۴۰۰ گرم میوه و سبزیجات توصیه می‌شود که معادل ۳ عدد میوه متوسط و ۲ عدد محصولات فرنگی نظیر هویج و گوجه است.</p>
      <p>افزایش مصرف آب و مایعاتی همچون شیر کم چرب و نیز مصرف ماهی به دلیل وجود ویتامین E و اُمگا ۳ به کاهش آثار و عوارض آلودگی هوا کمک می‌کند ضمن اینکه مصرف سبزی‌هایی مانند کاهو، هویج، گشنیز، جعفری، تره، کرفس، خُرفه، ریحان، کلم، گُل کلم، سبزی خوردن، پیازچه، سیر و لیموتُرش در روزهای آلوده ضروری است؛ در این روزها، وعده‌های غذایی سبک جایگزین وعده‌های غذایی سنگین شده و عموم افراد به ویژه سالمندان، غذاهای بخارپز و آب‌پز را در برنامه غذایی خود بگنجانند، علاوه بر اینکه سوپ‌ها و آش‌هایی مانند آش سبزیجات به دفع سموم ناشی از آلودگی هوا از بدن کمک می‌کنند.</p>
    </article>
  </body>
</html>