<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/na-hvezdarne-pristane-kosmicka-lod-vega-nejvetsi-kus-rakety-vznikl-v-brne-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T14:46:00+00:00"/>
    <meta property="og:title" content="Na hvězdárně přistane kosmická loď Vega. Největší kus rakety vznikl v Brně"/>
    <meta property="og:description" content="Maketu rakety Vega, jejíž části sestavovali i Brňané, si v úterý prohlédnou lidé na brněnské hvězdárně na Kraví hoře. Model kosmické lodi tam lidé prozkoumají při Kosmickém průmyslovém dnu."/>
  </head>
  <body>
    <article>
      <h1>Na hvězdárně přistane kosmická loď Vega. Největší kus rakety vznikl v Brně</h1>
      <address><time datetime="2019-11-11T14:46:00+00:00">11 Nov 2019, 14:46</time> by <a rel="author">Eliška Gáfriková</a></address>
      <p>Model přiblíží raketu Vega, na jejíž výrobě se podíleli i vědci z brněnské firmy SAB Aerospace. „V Brně vznikl takzvaný družicový dispenser. Jedná se o největší kus rakety, jaký se kdy v České republice stavěl," poznamenala mluvčí akce Michaela Římanová.</p>
      <p>Na akci na hvězdárnu dorazí i kosmonaut Vladimír Remek nebo Ariane Wyen, jedna z mála žen, která absolvovala kosmický výcvik.</p>
      <figure>
        <img src="https://g.denik.cz/50/c1/vladimir_remek_kosmonaut_denik-150-3x2.jpg"/>
      </figure>
      <aside>
        <a href="https://brnensky.denik.cz/rozhovor/nejlepsim-meritkem-pro-cloveka-je-svedomi20090502.html">Nejlepším měřítkem pro člověka je svědomí Přečíst článek ›</a>
      </aside>
      <figure>
        <img src="https://g.denik.cz/50/c6/brno-raketa-vega-laboratore-sab-aerospace-vesmirny-kosmicky-prumysl-vedec-01_denik-630.jpg"/>
      </figure>
      <p>Český kosmický průmyslový den se na brněnské hvězdárně koná již podruhé. Na neveřejnou konferenci dorazí zástupci tří desítek firem z celé republiky, které se podílejí na světovém kosmickém výzkumu. „Potvrzuje to, že obor, který náš svět posouvá stále dopředu, má silnou pozici právě v Brně a průmyslníci sází na zázemí a mladé experty z moravského Silicon Valley,“ zdůraznil ředitel brněnské hvězdárny a planetária Jiří Dušek.</p>
    </article>
  </body>
</html>