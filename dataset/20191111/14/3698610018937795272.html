<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-priznachiv-ochilnika-kirovogradskoyi-oda-329229_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T14:58:00+00:00"/>
    <meta property="og:title" content="Зеленський призначив очільника Кіровоградської ОДА"/>
    <meta property="og:description" content="Обласну держадміністрацію очолив колишній заступник голови Херсонської ОДА."/>
  </head>
  <body>
    <article>
      <h1>Зеленський призначив очільника Кіровоградської ОДА</h1>
      <h2>Обласну держадміністрацію очолив колишній заступник голови Херсонської ОДА.</h2>
      <address>
        <time datetime="2019-11-11T14:58:00+00:00">11 Nov 2019, 14:58</time>
      </address>
      <p>Президент України Володимир Зеленський<b><a href="https://dt.ua/UKRAINE/zelensky-priznachiv-novgo-ochilnika-cherkaskoyi-oda-328430_.html"> призначив Андрія Балоня</a> </b>головою Кіровоградської обласної державної адміністрації. Попередньо голова держави увільнив від виконання обов'язків очільника ОДА Світлану Лобанову. Відповідні укази, датовані 8 листопада, опублікували на сайті Офісу президента.</p>
      <p>"Увільнити Лобанову Світлану Василівну від тимчасового виконання обов'язків голови Кіровоградської обласної державної адміністрації", - йдеться в указі №835/2019.</p>
      <p>Документом №836/2019 Зеленський призначив очільником Кіровоградської ОДА Андрія Балоня.</p>
      <p>Андрій Балонь працював слідчим у Львівській, Житомирській та Полтавській областях. З травня 2017 року до квітня 2019 року він був заступником голови Херсонської ОДА.</p>
      <p>Минулого тижня  Володимир Зеленський <b><a href="https://dt.ua/UKRAINE/harkivsku-oda-ocholiv-advokat-sina-avakova-u-spravi-ryukzakiv-328710_.html">призначив Олексія Кучера головою Харківської обласної державної адміністрації</a></b>. Олексій Кучер є народним депутатом від "Слуги народу". У парламенті очолює підкомітет з питань організації та діяльності адвокатури, органів надання правової допомоги Комітету з питань правової політики.</p>
      <p>До обрання народним депутатом був адвокатом, зокрема, захищав сина Арсена Авакова у "справі рюкзаків". Справу проти Олександра Авакова було закрито.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>