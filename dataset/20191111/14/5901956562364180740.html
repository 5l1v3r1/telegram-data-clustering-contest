<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/iscejo-ju-skozi-stranska-vrata-na-bencinski-servis-skoda-velika-247939"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T14:00:00+00:00"/>
    <meta property="og:title" content="Iščejo ju: skozi stranska vrata na bencinski servis, škoda velika"/>
    <meta property="og:description" content="VIPOLŽE – Policiste OKC PU Nova Gorica so v soboto, 9. novembra, ob 3.30 varnostniki ene od varnostnih služb obvestili o vlomu skozi stranska vrata v prostore bencinskega servisa v Vipolžah. Po p..."/>
  </head>
  <body>
    <article>
      <h1>Iščejo ju: skozi stranska vrata na bencinski servis, škoda velika</h1>
      <h2>Tatova sta kradla ponoči. </h2>
      <address><time datetime="2019-11-11T14:00:00+00:00">11 Nov 2019, 14:00</time> by <a rel="author">Ma. M.</a></address>
      <p>VIPOLŽE – Policiste OKC PU Nova Gorica so v soboto, 9. novembra, ob 3.30 varnostniki ene od varnostnih služb obvestili o vlomu skozi stranska vrata v prostore bencinskega servisa v Vipolžah. Po prvih podatkih sta neznanca, oblečena v temnejša oblačila, ukradla več cigaret različnih blagovnih znamk in gospodarski družbi povzročila večjo materialno škodo. Glede te velike tatvine so policisti obvestili preiskovalnega sodnika okrožnega sodišča in pristojno državno tožilstvo v Novi Gorici, so sporočili iz PU Nova Gorica. <br/><br/>Policija naproša vse, ki imajo glede vloma in kraje koristne informacije, da jih sporočijo na PP Nova Gorica (Sedejeva 11, 5000 Nova Gorica: telefon: 05 303 4400, e-naslov: Ta e-poštni naslov je zaščiten proti smetenju. Potrebujete Javascript za pogled.) oz. najbližjo policijsko postajo ali pokličejo na 113 oz. anonimni telefon policije 080 1200.</p>
    </article>
  </body>
</html>