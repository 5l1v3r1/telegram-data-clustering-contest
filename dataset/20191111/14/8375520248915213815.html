<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sbu-vikrila-kolishnogo-posadovcya-ukrzaliznici-na-roztrati-ponad-50-mln-grn-tovaristva-639207.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T14:38:42+00:00"/>
    <meta property="og:title" content="СБУ викрила колишнього посадовця Укрзалізниці на розтраті понад 50 млн грн товариства"/>
    <meta property="og:description" content="Дії екскерівника призвели до нанесення економічних збитків державі, що підтверджено проведеною експертизою"/>
  </head>
  <body>
    <article>
      <h1>СБУ викрила колишнього посадовця Укрзалізниці на розтраті понад 50 млн грн товариства</h1>
      <address>
        <time datetime="2019-11-11T14:38:42+00:00">11 Nov 2019, 14:38</time>
      </address>
      <h4>Дії екскерівника призвели до нанесення економічних збитків державі, що підтверджено проведеною експертизою</h4>
      <p>Служба безпеки України викрила експосадовця Укрзалізниці на розкраданні понад 50 млн грн товариства. Про це повідомляє <a href="https://ssu.gov.ua/ua/news/1/category/2/view/6700#.YbY0yTkI.dpbs">пресцентр СБУ</a>. </p>
      <p>Оперативники спецслужби встановили, що колишній керівник однієї з регіональних філій Укрзалізниці ініціював питання передачі в оренду майна акціонерного товариства за заниженою відсотковою ставкою. Він, зокрема, здав частину приміщень готелю «Експрес» у Шевченківському районі Києва.</p>
      <p>Дії екскерівника призвели до нанесення економічних збитків державі, що підтверджено проведеною експертизою. Наразі документуються інші факти протиправної діяльності зловмисника.</p>
      <p>У межах кримінального провадження, розпочатого за ч. 3 ст. 191 (привласнення, розтрата майна або заволодіння ним шляхом зловживання службовим становищем), ст. 364 (зловживання владою або службовим становищем) та ч. 2 ст. 366 (службове підроблення) Кримінального кодексу України, експосадовцю оголошено про підозру.</p>
      <p>Триває досудове слідство. </p>
      <p>Викриття проводилось спільно з ГСУ НПУ під процесуальним керівництвом Генеральної прокуратури України.</p>
      <related>
        <a href="https://glavcom.ua/kyiv/news/sbu-pidozryuje-chinovnikiv-klichka-u-rozkradanni-milyoniv-priznachenih-dlya-sportivnih-shkil-639188.html"/>
        <a href="https://glavcom.ua/news/sbu-zablokuvala-viplati-pensiy-boyovikam-ta-pomerlim-v-ordlo-639186.html"/>
        <a href="https://glavcom.ua/country/incidents/ukrzaliznicya-povidomila-pro-minuvannya-potyagu-harkiv-kijiv-639160.html"/>
      </related>
    </article>
  </body>
</html>