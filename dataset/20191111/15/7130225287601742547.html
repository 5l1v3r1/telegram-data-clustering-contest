<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/istanbul-da-suya-zam-geliyor-yeni-iski-butcesine-gore-1-aralik-tan-itibaren-yuzde-20-artis-olacak-889311"/>
    <meta property="og:site_name" content="Onedio"/>
    <meta property="article:published_time" content="2019-11-11T15:09:34+00:00"/>
    <meta property="og:title" content="İstanbul'da Suya Zam Geliyor: Yeni İSKİ Bütçesine Göre 1 Aralık'tan İtibaren Yüzde 20 Artış Olacak"/>
    <meta property="og:description" content="İstanbul Büyükşehir Belediyesi'ne bağlı İSKİ'nin 2020 bütçesi hazırlandı. Aralık ayından itibaren geçerli olmak üzere suya 20 zam yapılacağı öğrenildi..."/>
  </head>
  <body>
    <article>
      <h1>İstanbul'da Suya Zam Geliyor: Yeni İSKİ Bütçesine Göre 1 Aralık'tan İtibaren Yüzde 20 Artış Olacak</h1>
      <address><time datetime="2019-11-11T15:09:34+00:00">11 Nov 2019, 15:09</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/istanbul-buyuksehir-belediyesi/50546e440228f60917601ac6">İstanbul Büyükşehir Belediyesi</a>'ne bağlı İSKİ'nin 2020 bütçesi hazırlandı. Aralık ayından itibaren geçerli olmak üzere suya 20 <a href="https://onedio.com/etiket/zam/57cec6164febeb381287aaa8">zam</a> yapılacağı öğrenildi. Yeni bütçeye göre, 0-15 metreküpe kadar olan kullanımlar için uygulanan 4 TL'lik metreküp fiyatı, 4,80 TL olacak.</h4>
      <figure>
        <img src="https://img-s1.onedio.com/id-5dc976cc6b0700721573c0c2/rev-0/w-500/s-65b89064e005ca27f8238543aae4d119c53eefb5.jpg"/>
        <figcaption>DHA'nın aktardığı bilgiye göre, İSKİ bütçe kitapçığına göre, 2020 yılı bütçesi, 7 milyar 776 milyon 456 bin TL olarak hesaplandı.</figcaption>
      </figure>
      <h3>2019 yılı bütçesine göre, İSKİ’nin 2020 bütçesi, 725 milyon 46 bin TL daha düşük oluşturuldu.</h3>
      <figure>
        <img src="https://img-s2.onedio.com/id-5dc977b9c9627f5117e8c0ef/rev-0/w-500/s-bd17523bca4086831f6fe30efdfcab77847ce778.jpg"/>
        <figcaption>İSKİ Genel Kurulu’na sunulmak üzere hazırlanan bütçe kitapçığına göre, İSKİ’nin 2020 yılı bütçesi, 7 milyar 776 milyon 456 bin TL olarak belirlendi. İSKİ’nin geçen yılki bütçesi, 8 milyar 501 milyon 502 bin TL olarak belirlenmişti.</figcaption>
      </figure>
      <h3>4 TL’lik metreküp fiyatı, 1 Aralık’tan itibaren 4,80 TL olacak.</h3>
      <figure>
        <img src="https://img-s1.onedio.com/id-5dc9798a4a7cdb9315d47442/rev-0/w-500/s-e16ff5167aa88c9d6566f9b13aec2bdf1f2d6b32.jpg"/>
        <figcaption>İSKİ’nin 2020 yılı bütçe gelirlerinin 6 milyar 904 milyon 658 bin TL’lik kısmı, teşebbüs ve mülkiyet gelirlerinden; 825 milyon 20 bin TL’si ise kişi ve kurumlardan alınan paylardan oluşacak.<br/>Aynı kitapçıkta yer alan 2020 yılı su satış tarifeleri teklifine göre, 0-15 metreküpe kadar olan kullanımlar için uygulanan 4 TL’lik metreküp fiyatı, 1 Aralık’tan itibaren 4,80 TL olacak. 11- 20 metreküpe kadar olan kullanımlarda 6 TL olan tarife ise 7,20 TL olacak.<br/>İş yerleri için uygulanan 10,74 TL’lik tarife de 1 Aralık’tan itibaren 12,89 TL olarak uygulanacak. Köylerdeki iş yerleri için uygulanan 2,68 TL’lik metreküp fiyatı ise 3,22 TL’ye çıkarılacak. Köylerdeki konutlarda uygulanan birim fiyat, 1 TL’den 1,20 TL’ye yükseltilecek.</figcaption>
      </figure>
    </article>
  </body>
</html>