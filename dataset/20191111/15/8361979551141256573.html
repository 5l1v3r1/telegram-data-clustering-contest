<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/ronaldu-sarri-video-zamini-matchu-yuventus-milan-seriya-a-10-11-2019-50052864.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:05:00+00:00"/>
    <meta property="og:title" content="Роналду образив наставника Ювентуса після своєї заміни і достроково залишив стадіон — ЗМІ"/>
    <meta property="og:description" content="Зірковий нападник Ювентуса Кріштіану Роналду образив наставника команди Мауріціо Саррі після своєї заміни і залишив стадіон до фінального свистка матчу Серії А проти Мілана."/>
  </head>
  <body>
    <article>
      <h1>Роналду образив наставника Ювентуса після своєї заміни і достроково залишив стадіон — ЗМІ</h1>
      <h2>Зірковий нападник Ювентуса Кріштіану Роналду образив наставника команди Мауріціо Саррі після своєї заміни і залишив стадіон до фінального свистка матчу Серії А проти Мілана.</h2>
      <address>
        <time datetime="2019-11-11T15:05:00+00:00">11 Nov 2019, 15:05</time>
      </address>
      <p>Керманич туринського колективу вирішив замінити футболіста на 55-й хвилині за рахунку 0:0, що не сподобалося форварду.</p>
      <p>Як повідомляє <a href="https://www.ilbianconero.com/a/anche-all-estero-e-caso-ronaldo-ecco-cos-ha-detto-a-sarri-e-le-r-31726">Il Bianconero</a>, йдучи на заміну, Роналду назвав Саррі "су*им сином" португальською мовою, після чого не потиснув руку наставнику і відправився прямо в роздягальню.</p>
      <figure>
        <iframe src="https://www.youtube.com/embed/07D6Y0QAIN4" width="560" height="315" data-service="Youtube" scrolling="no"/>
      </figure>
      <p>Після матчу керманич Ювентуса заявив, що вдячний нападнику, який грав, перебуваючи не в найкращих кондиціях, а замінив підопічного, оскільки той був не в порядку.</p>
      <p>Примітно, що в попередньому матчі, який припав на четвертий тур Ліги чемпіонів проти Локомотива, Саррі замінив Роналду на 82-й хвилині, і форвард також не потиснув руку тренеру.</p>
      <p>Напередодні Ювентус завдяки єдиному голу Паулу Дібали на 77-й хвилині <a href="https://nv.ua/ukr/sport/football/yuventus-milan-12-tur-seriji-a-rezultati-matchiv-50052713.html">переміг у принциповому протистоянні Мілан</a> із рахунком 1:0.</p>
    </article>
  </body>
</html>