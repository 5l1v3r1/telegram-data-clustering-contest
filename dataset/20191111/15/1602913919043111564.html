<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/investitie-de-37-mil-euro-pentru-extinderea-si-modernizarea-academiei-de-muzica-din-cluj-napoca-18569044"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T15:24:23+00:00"/>
    <meta property="og:title" content="Investiţie de 37 mil. euro pentru extinderea şi modernizarea academiei de muzică din Cluj-Napoca"/>
    <meta property="og:description" content="Academia de Muzică &quot;Gheorghe Dima&quot; din Cluj-Napoca, parte a Universităţii &quot;Babeş-Bolyai&quot; (UBB), a câştigat un proiect de investiţii de aproximativ 176,5 mil. lei (37 mil. euro), finanţat prin Compania Naţională de Investiţii (CNI), pentru extindere şi modernizare. Investiţia presupune extinderea şi etajarea corpului C1, conversie funcţională în academia de muzică, extindere corp C2 şi conversie funcţională în ateliere de întreţinere pentru clădirea principală, extindere şi amenajare sală de sport în corp C4. Durata de realizare a proiectului este de 24 de luni."/>
  </head>
  <body>
    <article>
      <h1>Investiţie de 37 mil. euro pentru extinderea şi modernizarea academiei de muzică din Cluj-Napoca</h1>
      <address><time datetime="2019-11-11T15:24:23+00:00">11 Nov 2019, 15:24</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Academia de Muzică "Gheorghe Dima" din Cluj-Napoca, parte a Universităţii "Babeş-Bolyai" (UBB), a câştigat un proiect de investiţii de aproximativ 176,5 mil. lei (37 mil. euro), finanţat prin Compania Naţională de Investiţii (CNI), pentru extindere şi modernizare. Investiţia presupune extinderea şi etajarea corpului C1, conversie funcţională în academia de muzică, extindere corp C2 şi conversie funcţională în ateliere de întreţinere pentru clădirea principală, extindere şi amenajare sală de sport în corp C4. Durata de realizare a proiectului este de 24 de luni.</p>
      <p>Numărul de studenţi ai academiei din Cluj-Napoca a crescut de aproximativ 8 ori în ultimii 20 de ani, ajungând în prezent la peste 1.000 de persoane. Investiţia vine în întâmpinarea nevoii educaţionale identificate atât la nivel local, cât şi regional, de creare a unei infrastructuri moderne, care să dezvolte educaţia muzicală şi să satisfacă cerinţele de pregătire a studenţilor şi de organizare a evenimentelor artistice, potrivit unui comunicat de presă al Ministerului Lucrărilor Publice, Dezvoltării şi Administraţiei (MLPDA).</p>
    </article>
  </body>
</html>