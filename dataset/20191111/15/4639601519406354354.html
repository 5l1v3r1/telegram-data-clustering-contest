<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/milos-katastrefoun-to-sarakiniko/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T15:01:43+00:00"/>
    <meta property="og:title" content="Μήλος : Καταστρέφουν το Σαρακήνικο"/>
    <meta property="og:description" content="Σκαλίζουν την… αγάπη τους στους βράχους"/>
  </head>
  <body>
    <article>
      <h1>Μήλος : Καταστρέφουν το Σαρακήνικο</h1>
      <h2>Σκαλίζουν την… αγάπη τους στους βράχους</h2>
      <address><time datetime="2019-11-11T15:01:43+00:00">11 Nov 2019, 15:01</time> by <a rel="author">ΤοΒΗΜΑ Team</a></address>
      <p>Ένα από τα διασημότερα μέρη της Ελλάδας, το Σαρακίνικο της Μήλου, έπεσε… «θύμα» των καλοκαιρινών επισκεπτών του νησιού.</p>
      <p>Ειδικότερα, για άλλη μία χρονιά οι επισκέπτες “βανδάλισαν” το διάσημο σεληνιακό τοπίο, γράφοντας συνθήματα και σκαλίζοντας την λάβα με αιχμηρά αντικείμενα, καταστρέφοντας την φυσική ομορφιά του μαγευτικού τοπίου.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <figure>
        <img src="https://www.in.gr/wp-content/uploads/2019/11/milos4-600x389.jpg"/>
      </figure>
      <p>«Αν δεν παρθούν μέτρα το Σαρακίνικο θα αποτελεί φωτογραφική ανάμνηση», τονίζουν κάτοικοι και φορείς του νησιού στο milosvoice.gr, μετά τη δημοσιοποίηση των παρακάτω εικόνων…</p>
      <h3>Σαρακίνικο, μία από τις πιο όμορφες παραλίες της Ελλάδας</h3>
      <p>Το Σαρακίνικο είναι ένα μοναδικό σε ομορφιά μέρος για να απολαύσει κανείς τη θάλασσα και το κολύμπι. Το τοπίο μοιάζει με σεληνιακό καθώς απουσιάζει κάθε ίχνος βλάστησης και τα ηφαιστειογενή βράχια από τα οποία έχει σχηματιστεί έχουν λευκό χρώμα.</p>
      <figure>
        <img src="https://www.in.gr/wp-content/uploads/2019/11/milos3-600x450.jpg"/>
      </figure>
      <p>Το όνομά του το πήρε από τους Σαρακηνούς πειρατές που το χρησιμοποιούσαν ως ορμητήριο. Αν κοιτάξετε προσεκτικά τριγύρω ίσως δείτε και κάποιες δέστρες από τα πλοία τους.</p>
      <p>Στο Σαρακίνικο θα βρείτε μια μικρή παραλία για τους λάτρεις της αμμουδιάς αλλά κυρίως όμορφα βράχια για να απλώσετε τις πετσέτες σας και να κάνετε βουτιές στα καταγάλανα και πεντακάθαρα νερά. Η παραλία δεν είναι οργανωμένη.</p>
      <figure>
        <img src="https://www.in.gr/wp-content/uploads/2019/11/milos2-600x388.jpg"/>
      </figure>
      <p>Σε όσους αρέσει η παρατήρηση του βυθού προτείνουμε να έχουν μαζί τους τον κατάλληλο εξοπλισμό για να απολαύσουν και την ομορφιά του βυθού της περιοχής. Αποφύγετε την επίσκεψη στη συγκεκριμένη παραλία όταν φυσάει δυνατός βόρειος άνεμος.</p>
      <figure>
        <img src="https://www.in.gr/wp-content/uploads/2019/11/milos1-600x421.jpg"/>
      </figure>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>