<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A2%D9%84%D9%85%D8%A7%D9%86-%D8%A7%DB%8C%D8%B1%D8%A7%D9%86-%D8%B1%D8%A7-%D8%A8%D9%87-%D8%A7%D8%B2%D8%B3%D8%B1%DA%AF%DB%8C%D8%B1%DB%8C-%D8%AA%D8%AD%D8%B1%DB%8C%D9%85-%D9%87%D8%A7-%D8%AA%D9%87%D8%AF%DB%8C%D8%AF-%DA%A9%D8%B1%D8%AF-20191111/%D8%A7%D8%B1%D9%88%D9%BE%D8%A7"/>
    <meta property="og:site_name" content="RFI"/>
    <meta property="article:published_time" content="2019-11-11T15:37:53+00:00"/>
    <meta property="og:title" content="آلمان ایران را به ازسرگیری تحریم ها تهدید کرد"/>
    <meta property="og:description" content="هایکو ماس، وزیر امور خارجۀ آلمان، امروز دوشنبه یازدهم نوامبر، در هشداری به مقامات ایران دربارۀ ازسرگیری غنی سازی اورانیوم از سوی این کشور تهدید کرد که پیرو توافقنامۀ برجام اقدام تهران می تواند به احیای تحریم های سازمان ملل علیه جمهوری اسلامی ایران..."/>
  </head>
  <body>
    <article>
      <h1>آلمان ایران را به ازسرگیری تحریم ها تهدید کرد</h1>
      <address><time datetime="2019-11-11T15:37:53+00:00">11 Nov 2019, 15:37</time> by <a rel="author">ناصر اعتمادی</a></address>
      <p>
        <b>هایکو ماس، وزیر امور خارجۀ آلمان، امروز دوشنبه یازدهم نوامبر، در هشداری به مقامات ایران دربارۀ ازسرگیری غنی سازی اورانیوم از سوی این کشور تهدید کرد که پیرو توافقنامۀ برجام اقدام تهران می تواند به احیای تحریم های سازمان ملل علیه جمهوری اسلامی ایران منجر شود.</b>
      </p>
      <p>وزیر امور خارجۀ آلمان که این سخن را در بروکسل و پیش از ملاقاتش با همتایان فرانسوی و بریتانیایی خود ایراد می‌کرد، همچنین نسبت به ازسرگیری فعالیت های غنی سازی اورانیوم از سوی تهران ابراز نگرانی کرد و افزود : حفظ برجام مشروط به پایبندی ایران به تعهداتش در چارچوب این توافقنامه است، در غیر این صورت کشورهای امضا کنندۀ برجام به ویژه سه کشور اروپایی این توافقنامه حق خود را برای راه اندازی سازوکار ازسرگیری و احیای تحریم ها علیه ایران محفوظ می دانند.</p>
      <p>پیرو توافقنامۀ اتمی موسوم به برجام، اگر یکی از کشورهای اروپایی امضاکنندۀ آن به این نتیجه برسد که طرف ایرانی این پیمان را نقض کرده، می تواند خواستار بازگشت تحریم های سازمان ملل علیه تهران و بازگشت پروندۀ ایران به شورای امنیت سازمان ملل شود.   </p>
    </article>
  </body>
</html>