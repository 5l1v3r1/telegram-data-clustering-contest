<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/u-dbr-zaperechili-rozsliduvannya-proti-zvilnenih-z-polonu-moryakiv-novini-ukrajini-50052870.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:15:00+00:00"/>
    <meta property="og:title" content="У ДБР спростували наявність справ проти звільнених українських моряків"/>
    <meta property="og:description" content="Директор Державного бюро розслідувань Роман Труба заперечив відкриття кримінальних проваджень проти українських моряків, яких захопили російські силовики в районі Керченської протоки."/>
  </head>
  <body>
    <article>
      <h1>У ДБР спростували наявність справ проти звільнених українських моряків</h1>
      <h2>Директор Державного бюро розслідувань Роман Труба заперечив відкриття кримінальних проваджень проти українських моряків, яких захопили російські силовики в районі Керченської протоки.</h2>
      <address>
        <time datetime="2019-11-11T15:15:00+00:00">11 Nov 2019, 15:15</time>
      </address>
      <p>«У ДБР немає жодного кримінального провадження стосовно дій моряків під час перетину Керченської протоки», — написав він у Telegram.</p>
      <figure>
        <embed-post data-src="https://t.me/truba_roman/113" data-service="Telegram"/>
      </figure>
      <p>За словами Труби, слідчі допитують моряків та проводять експертизи у рамках розслідування дій колишнього керівництва держави, яке відправило українських моряків до Керченської протоки.</p>
      <p>«Ми з’ясовуємо, чи умисно керівництво держави скерувало наших моряків до Керченської протоки, розуміючи, у тому числі, високу імовірність того, що вони потраплять у полон. А далі - загострення конфлікту та введення військового стану», — сказав Труба.</p>
      <p>У травні 2019 року ДБР <a href="https://nv.ua/ukr/ukraine/politics/dbr-pochalo-rozsliduvannya-za-zayavoyu-portnova-pro-zlochini-poroshenka-50022680.html?prefer_lang=ukr">почало досудове розслідування</a> за заявою колишнього заступника голови адміністрації президента України Андрія Портнова про можливу держзраду екс-президента Петра Порошенка та інших вищих посадових осіб.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/776/original/4942bbf673b676041a0ac32712bacabc.png?stamp=1&amp;q=85&amp;w=115"/>
      </figure>
      <p>Галя Койнаш<br/>Чому Україна допомагає Росії брехати?</p>
      <p>Йдеться про події 25 листопада 2018 року, коли корабельна група ВМС ЗС України намагалася перейти з Чорного до Азовського моря через контрольовану Росією Керченську протоку.</p>
      <p>В результаті захоплення РФ українських моряків і кораблів, президент Петро Порошенко за згодою парламенту ввів воєнний стан в окремих областях України.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>