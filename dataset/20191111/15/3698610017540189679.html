<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/na-kamchatci-pochalosya-viverzhennya-nayvischogo-diyuchogo-vulkanu-yevraziyi-329232_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T15:23:00+00:00"/>
    <meta property="og:title" content="На Камчатці почалося виверження найвищого діючого вулкану Євразії"/>
    <meta property="og:description" content="Ключевська сопка прокинулася після трирічного мовчання."/>
  </head>
  <body>
    <article>
      <h1>На Камчатці почалося виверження найвищого діючого вулкану Євразії</h1>
      <h2>Ключевська сопка прокинулася після трирічного мовчання.</h2>
      <address>
        <time datetime="2019-11-11T15:23:00+00:00">11 Nov 2019, 15:23</time>
      </address>
      <p>У ніч на 11 листопада на Камчатці почалося виверження найвищого діючого <a href="https://dt.ua/TECHNOLOGIES/vcheni-pidtverdili-nayavnist-mantiynogo-plyumu-pid-vulkanom-v-yelloustoni-326707_.html"><b>вулкана</b></a> Євразії, Ключевської сопки. Про це повідомив Інститут вулканології і сейсмології Далекосхідного відділення Російської академії наук.</p>
      <p>Наголошується, що викиди розжареного матеріалу з'явилися в кратері Ключевської сопки вперше після трирічного мовчання. Дослідники відзначають, що останнім часом наростало вулканічне тремтіння і відзначалися поодинокі викиди попелу з кратера вулкана. У зв'язку з його великою глибиною лава поки не піднімається над кромкою кратера.</p>
      <p>"В інфрачервоному діапазоні було помітне світіння над кратером, однак тільки в ніч на 11 листопада світіння перейшло в оптичний діапазон, що свідчить про вихід свіжої лави", - заявив начальник Ключевської вулканостанції Інституту вулканології і сейсмології Юрій Демянчук.</p>
      <p>Ключевський вулкан - стратовулкан, що представляє собою правильний конус з вершинним кратером діаметром близько 700 метрів, на схилах на висотах 500-3600 метрів розташовано близько 80 побічних вибухових кратерів і шлакових конусів. Висота вулкана 4750 метрів, вік близько 7000 років.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені заявили про те, що <a href="https://dt.ua/TECHNOLOGIES/supervulkan-v-yelloustoni-mozhe-prokinutisya-ranishe-peredbachuvanogo-vcheni-257014_.html"><b>вулкан в Єллоустоні може прокинутися вже в найближчі кілька десятків, а не сотень років, як передбачалося раніше.</b></a></p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>