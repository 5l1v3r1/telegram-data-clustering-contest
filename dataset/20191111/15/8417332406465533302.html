<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/2019/11/11/Dement-mann-kom-til-rette-20372891.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T15:33:53+00:00"/>
    <meta property="og:title" content="Dement mann kom til rette"/>
    <meta property="og:description" content="Mannen ble funnet etter tips fra publikum."/>
  </head>
  <body>
    <article>
      <h1>Dement mann kom til rette</h1>
      <address><time datetime="2019-11-11T15:33:53+00:00">11 Nov 2019, 15:33</time> by <a rel="author">Lajla Ellingsen,Kristina Bye</a></address>
      <p>Mannen ble funnet etter tips fra publikum.</p>
      <aside><a href="https://www.adressa.no/nyheter/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/2019/11/11/javascript:void(0);">Del denne artikkelen på e-post</a></aside>
      <p>En dement mann på 74 år har kommet bort fra sin kone ved Solsiden. Han kan ha gått på en buss. Mannen går med med rullator, er slank og litt krokrygget. Han har på seg en blå jakke og dongeribukse.</p>
      <p>
        <b>Klokken 18.24 melder Politiet via Twitter at mannen er funnet i god behold.</b>
      </p>
      <p>- Da har vi kontakt med dement mann, han blir kjørt hjem. Han ble funnet etter tips fra publikum. Politiet takker for hjelpa, heter det i meldingen.</p>
      <p>
        <b>LES OGSÅ: <a href="https://www.adressa.no/pluss/nyheter/2019/11/06/%C2%ABSimon%C2%BB-ble-gift-ved-hjelp-av-et-stempel-i-Trondheim.-Legen-sier-74-%C3%A5ringen-ikke-forst%C3%A5r-hva-han-blir-spurt-om-20331433.ece">Psykologistudenter tapte i retten</a></b>
      </p>
      <h3>Var borte på et blunk</h3>
      <p>Klokken 17.40 har politiet mottatt tips om en observasjon på Lade, som kan være den forsvunnede mannen, men det er høyst usikkert.</p>
      <p>- Mannen og kona kom med buss til Innherredsveien. Men da de skulle gå over veien til Solsiden, var allerede mannen forsvunnet. Derfor tror vi kanskje han kan ha gått på en annen buss, mot øst, sier operasjonsleder Solfrid Lægdheim ved Trøndelag politidistrikt.</p>
      <p>Lægdheim sier at de har varslet alle instanser, som bussjåfører, taxier, vektere, sykehus.</p>
      <p>Nå håper de veldig på tips i saken.</p>
      <p>
        <b>LES OGSÅ: <a href="https://www.adressa.no/pluss/nyheter/2019/11/11/Rekordmange-ansatte-syke-i-Trondheim-skolen-20348446.ece">Rekordmange sykmeldte i Trondheims-skolen</a></b>
      </p>
      <h3>Går med rullator</h3>
      <p>
        <b>- Er han i stand til å gjøre rede for seg selv?</b>
      </p>
      <p>- I litt varierende grad. Ved direkte tilsnakk skal han være det. Han kan også bevege seg noe, men det går ikke raskt, opplyser Lægdheim.</p>
      <p>Kona er dratt hjem og blir fortløpende orientert om utviklingen i saken.</p>
      <p>- Mannen hadde ikke telefon, så det er ikke mulig å nå han på den måten, sier operasjonslederen.</p>
      <p>Tips ønskes på tlf. 02800.</p>
      <p>
        <b>LES OGSÅ: <a href="https://www.adressa.no/pluss/nyheter/2019/11/06/%C2%ABSimon%C2%BB-ble-gift-ved-hjelp-av-et-stempel-i-Trondheim.-Legen-sier-74-%C3%A5ringen-ikke-forst%C3%A5r-hva-han-blir-spurt-om-20331433.ece">Sønnen forsto ingenting da den demente faren plutselig var gift</a></b>
      </p>
    </article>
  </body>
</html>