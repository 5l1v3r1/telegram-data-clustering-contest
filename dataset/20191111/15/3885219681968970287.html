<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322963"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-11T15:53:00+00:00"/>
    <meta property="og:title" content="לא-חברתי וצווחני: פינגווין צהוב עין זכה בתחרות ציפור השנה בניו זילנד"/>
    <meta property="og:description" content="הפינגווין הנדיר ביותר בעולם גבר על יריבים אחרים באירוע שזכה לתהודה ארצית רבה, כולל שבחים מראשת הממשלה. רק 225 זוגות נותרו..."/>
  </head>
  <body>
    <article>
      <h1>לא-חברתי וצווחני: פינגווין צהוב עין זכה בתחרות ציפור השנה בניו זילנד</h1>
      <address><time datetime="2019-11-11T15:53:00+00:00">11 Nov 2019, 15:53</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700/2/9/4/8/2948825-46.jpg"/>
        <figcaption>צווחים בעת ההזדווגות. פינגווין צהוב עין (צילום: GettyImages)</figcaption>
      </figure>
      <p>פינגווין נדיר בעל עין צהובה ניצח בתחרות "ציפור השנה" של ניו זילנד, בתום שבועיים של קמפיין אינטנסיבי. פינגווין צהוב-העין גבר על יותר מחמישה יריבים, לפני שהיה לראשון מבני משפחתו שזוכה בתואר ב-14 השנים שבהן הוא קיים.</p>
      <p>רק 225 זוגות נותרו בטבע, והוא נחשב לפינגווין הנדיר ביותר בעולם. מומחים מתארים אותו כיצור לא חברתי שמתקשר בצרחות קולניות. המארגנים אמרו כי המין הנדיר זכה ב-12,022 מתוך 43,460 הקולות שהוטלו ואושרו.</p>
      <p>ארגון השימור "יער וציפורים", שמארגן את התחרות, אמר כי הניצחון של הפינגווין צהוב-העין על תוכי הקקפאו ועל מנצח השנה שעברה, קררו, היה "מהפך עצום". מייגן הובשר, דוברת הארגון, אמרה כי זה היה קרב צמוד בין "הציפורים המדהימות האלו שנמצאות בסכנת הכחדה, היה בלתי-אפשרי להעריך את המנצח במשך רוב התחרות". לדבריה, המועמדות של הפינגווין זכתה לתמיכת שני ראשי עיר במהלך הקמפיין שאופיין ב"מימים ובטרש-טוק".</p>
      <p>"ציפור השנה הפכה לתשוקה לאומית, וזאת הודות לכך שכולם מקדמים ללא הפסקה ובאכזריות את האיכויות של הציפור המוזרה המועדפת עליהם ברחבי העולם", אמרה.</p>
      <h3>אפילו ראשת הממשלה בירכה</h3>
      <p>התחרות זכתה לתהודה ארצית, כשהצוותים השונים רכשו שטחי פרסום ויצרו סרטוני קידום כדי לקבל תמיכה. אפילו ראש הממשלה ג'סינדה ארדרן בירכה את המנצח הגמלוני והגבוה, שמתנשא לגובה של כ-65 ס"מ ושוקל כחמישה ק"ג.</p>
      <p>באירוע השנה לא נרשמו דיווחים על אי-סדרים, אחרי שערוריות שקרו בהצבעות קודמות. בשנה שעברה המנצח היה קאה, סוג של תוכי גדול.</p>
      <p>על אף שהפינגווינים צהובי העין שקטים במשך רוב הזמן, הם צווחים בזמן שהם מזדווגים. הם עומדים בפני סכנת הכחדה, בין היתר בשל התחממות האוקיינוסים המשנים את זמינות המזון שלהם, לכידתם ברשתות דיג והפרעות מצד בני אדם.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322945">"לצפות לגרוע מכל": מצב חירום באוסטרליה בשל שריפות הענק </a>
        <a href="https://news.walla.co.il/item/3322807"> סופת ציקלון עוצמתית פגעה בהודו ובנגלדש; לפחות 13 נהרגו </a>
        <a href="https://news.walla.co.il/item/3322669"> נשות יפן נאבקות על הזכות להרכיב משקפיים לעבודה </a>
        <a href="https://tld.walla.co.il/item/3235509?lm_supplier=16893&amp;lm_bc=18500"> 6 טעויות שאתם עושים ברשת שפוגעות לכם בעסק תוכן מקודם</a>
      </p>
    </article>
  </body>
</html>