<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Izvesten-tv-producent-posluzhil-kato-tramplin-za-reporterka-ot-Na-kafe-912928"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T15:29:00+00:00"/>
    <meta property="og:title" content="Известен тв продуцент послужил като трамплин за репортерка от &quot;На кафе&quot;"/>
    <meta property="og:description" content="Репортерката от &quot;На кафе&quot; Ева Веселинова упорито крие на колко е години. Русокосата красавица зорко ..."/>
  </head>
  <body>
    <article>
      <h1>Известен тв продуцент послужил като трамплин за репортерка от "На кафе"</h1>
      <address>
        <time datetime="2019-11-11T15:29:00+00:00">11 Nov 2019, 15:29</time>
      </address>
      <p>Репортерката от "На кафе" Ева Веселинова упорито крие на колко е години. Русокосата красавица зорко следи да не се изпусне коя година е родена и всячески избягва въпросите, свързани с възрастта си. "Уикенд" разкри, че чаровницата е родена през пролетта на 1984 г. Тоест, в момента е на 35 лазарника.</p>
      <p>Ева е от Сливен, но е живяла десет години на остров Санторини в Гърция. Преди да стане репортерка в "Господари на ефира", а след това в "На кафе", хубавицата е заработвала като сервитьорка и продавачка на златни бижута на гръцкия остров. Звездният ѝ час обаче ударил след като пробвала изненадващо да пробие чрез конкурса "Мис Плеймейт". Въпреки че напористата сливналийка имала физическите данни да спечели, голямата награда тогава грабнала Елена Кучкова. Неуспехът обаче не демотивира амбициозната блондинка.</p>
      <p>Голите й снимки я изстреляли стремглаво нагоре към медиите и журналистиката, която тя е завършила. В медийните среди от години се говори, че за трамплин към медиите на Ева е послужил известен тв продуцент. Той е семеен от години, затова и няма как да афишира любовните си отношения с Веселинова. Двамата се срещат дискретно в специално нает апартамент.</p>
    </article>
  </body>
</html>