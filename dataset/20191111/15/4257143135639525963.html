<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/11/toto-wolff-lelep-egy-idore"/>
    <meta property="og:site_name" content="infostart"/>
    <meta property="article:published_time" content="2019-11-11T15:17:00+00:00"/>
    <meta property="og:title" content="Toto Wolff lelép egy időre"/>
    <meta property="og:description" content="Más dolgoknak szentelem az időmet."/>
  </head>
  <body>
    <article>
      <h1>Toto Wolff lelép egy időre</h1>
      <address><time datetime="2019-11-11T15:17:00+00:00">11 Nov 2019, 15:17</time> by <a rel="author">Infostart / MTI</a></address>
      <h3>Csapatfőnöke, Toto Wolff nélkül vívja meg a szezon utolsó előtti futamát, a hétvégi Brazil Nagydíjat a már világbajnok Mercedes Forma-1-es istálló.</h3>
      <p>"A brazíliai GP lesz 2013 óta az első, amelyen személyesen nem leszek ott. Miután a konstruktőröknél és a pilótáknál is megszereztük a vb-címet, lehetőségem van arra, hogy Európában más dolgoknak szenteljem az időmet" - írta hétfőn csapata futamelőzetesében a szakember.</p>
      <p>A Mercedes már az október közepi japán versenyen bebiztosította vb-győzelmét - sorozatban hatodszor nyert -, Lewis Hamilton pedig az előző, amerikai futamon vált ismét, hatodszor világbajnokká.</p>
      <p>Wolff 2013 januárja óta a német istálló csapatfőnöke. Sao Paulóban a technikai igazgató, James Allison helyettesíti majd.</p>
      <p>
        <i>Nyitókép: MTI/EPA/Valdrin Xhemaj</i>
      </p>
    </article>
  </body>
</html>