<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903387/b-l-ni-redt-zijn-vel-van-luciano-d-onofrio-voelde-ik-geen-druk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T15:25:00+00:00"/>
    <meta property="og:title" content="Bölöni redt zijn vel bij Antwerp: &quot;Van D'Onofrio voelde ik geen druk&quot;"/>
    <meta property="og:description" content="In Deurne halen ze opgelucht adem na de overwinning tegen Club Brugge. Zondagmiddag won Antwerp met 2-1 op de Bosuil. De positie van coach Laszlo Bölöni stond ter discussie. Maar met een broodnodige zege tegen Club Brugge kan Antwerp weer volop meestrijden voor Play-Off 1 en is het tijdperk van Bölöni nog niet ten einde."/>
  </head>
  <body>
    <article>
      <h1>Bölöni redt zijn vel bij Antwerp: "Van D'Onofrio voelde ik geen druk"</h1>
      <address>
        <time datetime="2019-11-11T15:25:00+00:00">11 Nov 2019, 15:25</time>
      </address>
      <p>
        <b>In Deurne halen ze opgelucht adem na de overwinning tegen Club Brugge. Zondagmiddag won Antwerp met 2-1 op de Bosuil. De positie van coach Laszlo Bölöni stond ter discussie. Maar met een broodnodige zege tegen Club Brugge kan Antwerp weer volop meestrijden voor Play-Off 1 en is het tijdperk van Bölöni nog niet ten einde.</b>
      </p>
      <p>Antwerp wil in de top zes eindigen en die druk om te presteren, kan een club wel eens uitstralen op de trainer. Bölöni heeft zondagnamiddag zijn vel gered na de thuiszege tegen Club Brugge. En of hij die druk heeft gevoeld? "Het was een match waar veel druk op stond, zeker voor Antwerp. Maar we hebben het psychologisch goed gedaan tot het einde", staat te lezen in <a href="https://www.hln.be/sport/voetbal/belgisch-voetbal/antwerp/antwerp-spelers-redden-vel-boloni-opgelucht-twee-minuutjes~a518ada0/"><i>Het Laatste Nieuws</i></a>.</p>
      <p>Antwerp kwam in de eerste helft eerst op achterstand, maar mentaal zorgde dat niet voor een breuk bij de spelers van Antwerp of bij coach Bölöni. "Het spel was soms goed, soms minder goed, maar in de hoofden waren we sterk. Dat tegendoelpunt heeft bij ons iets wakker gemaakt. Misschien zijn we vanuit een onrechtvaardigheidsgevoel tot dit resultaat gekomen."</p>
      <aside>Lees meer<br/><a href="https://www.voetbalprimeur.be/nieuws/902932/b-l-ni-reageert-laconiek-vijf-voor-twaalf-de-voorzitter-heeft-een-horloge-.html?itm_source=www.voetbalprimeur.be&amp;itm_medium=highlighted-content">Bölöni reageert laconiek: "Vijf voor twaalf? De voorzitter heeft een horloge"</a></aside>
      <p>Zoals we Bölöni kennen, reageert hij op zijn eigen typische manier na de wedstrijd. "Of ik opgelucht was? Twee minuutjes toch. Al van de dag dat ik hier toekwam, staan mijn koffers alweer klaar. Ik zit lang genoeg in dit beroep om te weten hoe het gaat. Van Luciano D’Onofrio voelde ik geen druk. We kennen allebei het klappen van de zweep wel."</p>
      <aside>Lees meer<br/><a href="https://www.voetbalprimeur.be/nieuws/903356/vandenbempt-antwerp-verdiende-overwinning-maar-voetballend-mag-het-beter-.html?itm_source=www.voetbalprimeur.be&amp;itm_medium=highlighted-content">Vandenbempt: "Antwerp verdiende overwinning maar voetballend mag het beter"</a></aside>
    </article>
  </body>
</html>