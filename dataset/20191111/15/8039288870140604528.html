<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/preturi-volkswagen-id-3-1st-cat-costa-primul-model-id-in-romania/"/>
    <meta property="og:site_name" content="AutoExpert"/>
    <meta property="article:published_time" content="2019-11-11T15:05:00+00:00"/>
    <meta property="og:title" content="Prețuri Volkswagen ID.3 1ST – Cât costă primul model ID în România?"/>
    <meta property="og:description" content="Volkswagen ID.3 1ST poate fi comandat și în România, la scurt timp după ce modelul a intrat în producție la uzina din Zwickau, Germania."/>
  </head>
  <body>
    <article>
      <h1>Prețuri Volkswagen ID.3 1ST – Cât costă primul model ID în România?</h1>
      <address><time datetime="2019-11-11T15:05:00+00:00">11 Nov 2019, 15:05</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/Volkswagen-ID.3-1ST-1-830x467.jpg"/>
      </figure>
      <p>
        <b>Volkswagen ID.3 1ST poate fi comandat și în România, la scurt timp după ce <a href="https://www.autoexpert.ro/imagini-din-fabrica-noul-volkswagen-id-3-a-intrat-in-productie/">modelul a intrat în producție la uzina din Zwickau, Germania</a>. Primii clien</b>
        <b>ți își vor primi mașina comandată în vara anului viitor.</b>
      </p>
      <p>ID.3 1ST a fost rezervat deja de peste 30.000 de clienți din întreaga lume. Versiunea de lansare vine cu bateria medie, cu o capacitate de 58 kW, care îi asigură o autonomie de 420 de kilometri conform standardului WLTP.</p>
      <p>În România, Volkswagen este primul producător auto care va oferi încărcări gratute în primul an de utilizare la stațiile electrice disponibile la toți distribuitorii săi autorizați, în limita a 2.000 kWh (la un consum estimat de 15 kWhh, respectiv 13.330 de kilometri).</p>
      <p>Clienții români vor putea alege una dintre cele trei culori disponibile: Glacier White, Manganese Grey și Makena Turquois, dar și una dintre cele trei echipări: Confort, Plus și Max.</p>
      <slideshow>
        <figure>
          <img src="https://www.autoexpert.ro/wp-content/uploads/2019/11/Volkswagen-ID.3-1ST-3.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID.3-1ST-4.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID.3-1ST-2.jpg"/>
        </figure>
      </slideshow>
      <p>Versiunea ID.3 1ST Confort a<a href="https://www.autoexpert.ro/live-frankfurt-2019-noul-volkswagen-id-3-1st-edition/"> modelului dezvăluit în această toamnă, la Salonul Auto de la Frankfurt</a>, vine cu sistemu lde comenzi vocale Hello ID, cu volanul de piele multifuncțional încălzit, jante de 18 inci East Derry, sistemul de navigație Discover Pro și numeroase sisteme de asistență. Prețul de pornire pentru ID.3 1ST este de 36.072 euro, înainte de subvențiile oferite de stat.</p>
      <p>Un pas în sus în gamă se află ID.3 1ST Plus, care primește scaune cu design Art Velour, geamuri laterale fumurii în partea din spate și cameră de marșarier. Este ușor de recunoscut din exterior, pentru ca vine cu pachetul IQ.Light, care include faruri LED matrix și mânere iluminate, cu pachetul exterior Silver și cu jante de 19 inci Andoya. Această versiune pornește de la 41.786 de euro.</p>
      <p>Versiunea de top oferă sistemul multimedia cu realitate augmentată, un plafon panoramic culisant, jante de 20 de inci Sanya, sistem de sunet premium Beats, scaune cu suport lombar reglabil și funcție de masaj la un preț de pornire de 47.505 euro.</p>
    </article>
  </body>
</html>