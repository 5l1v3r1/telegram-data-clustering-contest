<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/belediye-personeli-azra-icin-kok-hucre-bagisinda-bulundu-214827h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T15:14:50+00:00"/>
    <meta property="og:title" content="Belediye personeli Azra için kök hücre bağışında bulundu"/>
    <meta property="og:description" content="Yakalandığı amansız hastalıkla mücadele eden İnegöllü tıp fakültesi öğrencisi Azra Bulut için düzenlenen kök hücre bağışına İnegöl Belediyesi personeli de destek verdi."/>
  </head>
  <body>
    <article>
      <h1>Belediye personeli Azra için kök hücre bağışında bulundu</h1>
      <h2>Yakalandığı amansız hastalıkla mücadele eden İnegöllü tıp fakültesi öğrencisi Azra Bulut için düzenlenen kök hücre bağışına İnegöl Belediyesi personeli de destek verdi.</h2>
      <address>
        <time datetime="2019-11-11T15:14:50+00:00">11 Nov 2019, 15:14</time>
      </address>
      <p>Kütahya Sağlık Bilimleri Üniversite’sinde Tıp okuyan İnegöllü Azra Bulut, amansız bir hastalığa yakalandı. Tıp fakültesinde tedavisine başlanan genç kız için kök hücre bağış kampanyası düzenlendi. 15 Kasım’a kadar Heykel meydanındaki saat kulesi önünde bulunan Kızılay Kan Bağışı tırına 11.30 ile 19.00 saatleri arasında kök hücre bağışında bulunuluyor.</p>
      <p> Genç kızın derdine derman olmak için İnegöl Belediye Başkanı Alper Taban da tüm personeline ve vatandaşlara çağrıda bulunmuştu. Bu çağrı üzerine İnegöl Belediyesi Zabıta Müdürlüğü ve İNESMEK başta olmak üzere tüm personeller mesai sonrası kök hücre bağışı için tıra geldi. Belediye Başkanı Alper Taban da personeliyle birlikte kök hücre bağışı yapılan tıra gelerek burada hem vatandaşlara hem de personeline teşekkür etti.</p>
      <p> Burada bir açıklama da yapan Başkan Taban, “Burada güzel, hayırlı bir iş için bulunuyoruz. Elif Azra kardeşimiz için kan ve kök hücre bağışı yapılıyor burada. Bizler de tüm ilçe halkımıza çağrıda bulunmuştuk destek olmaları noktasında. Çok değerli çalışma arkadaşlarımız da mesai sonrası buraya geldiler. Rahatsızlığı olan tüm hemşerilerimize rabbim şifalar versin inşallah. Hastalık zordur ama inşallah bunun karşılığında da bir mükafatı vardır ve beraberinde bir çözümü de vardır. Sabırlı olmak lazım... Bizler de sağlıklı bireyler olarak üzerimize düşen görevi yerine getirmeliyiz. Destek veren çalışanlarımıza ve ilçe halkımıza çok teşekkür ediyorum. İnşallah kardeşimiz bu mübarek günün yüzü suyu hürmetine şifa bulur” diye konuştu.</p>
    </article>
  </body>
</html>