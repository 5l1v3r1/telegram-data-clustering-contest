<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/apa-az-ilyen-owen-wilson-soha-nem-latta-meg-a-sajat-kislanyat/186360"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T15:00:00+00:00"/>
    <meta property="og:title" content="Apa az ilyen? Owen Wilson soha nem látta még a saját kislányát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Apa az ilyen? Owen Wilson soha nem látta még a saját kislányát</mark>
      </h1>
      <address><time datetime="2019-11-11T15:00:00+00:00">11 Nov 2019, 15:00</time> by <a rel="author">Bors</a></address>
      <p>
        <b>Exe szerint nem épp mintaszülő az ötvenéves sztár. </b>
        <b>Exe szerint nem épp mintaszülő az ötvenéves sztár.</b>
      </p>
      <p>Nem épp hízelgő képet fest volt párja Owen Wilsonról. Varunie Vongsvirates szerint ironikus, hogy míg a színész sorra kapja a különböző apaszerepeket a filmjeiben, eléggé pocsék apának bizonyul. Olyannyira, hogy egyéves, közös lányukat, Lylát még soha nem is látta.</p>
      <p>Vongsvirates és Wilson öt évig jártak együtt, de még azelőtt szakítottak, hogy a nő gyermeke megszületett volna. Az apaságot DNS-teszt bizonyítja, így a színész anyagilag támogatja a gyermekét, de az anya elmondása szerint ezt leszámítva egyáltalán nem kíváncsi rá, és még egyetlen alkalommal sem találkozott vele.</p>
      <figure>
        <img src="http://media.borsonline.hu/cikk/20/191934/big-lead/650x360/2020496_000-11p5ak.jpg"/>
        <figcaption>Exe szerint Owen nem épp az apák gyöngye: legfiatalabb gyermekére egyáltalán nem kíváncsi © AFP</figcaption>
      </figure>
      <p>A Daily Mail információi szerint Wilson egyébként már a szülésnél sem volt jelen, és a hivatalos papíroknál is azt jelölte be, hogy semmilyen felügyeleti jogra nem tart igényt a lányával kapcsolatban. A színésznek korábbról már van két fia, a nyolcéves Robert és az ötéves Finn.</p>
    </article>
  </body>
</html>