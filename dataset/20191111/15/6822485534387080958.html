<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820123.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T15:31:00+00:00"/>
    <meta property="og:title" content="شاخص بورس ارتفاع گرفت"/>
    <meta property="og:description" content="ایرنا نوشت: براساس معاملات امروز بیش از سه میلیارد و ۱۶۶ میلیون سهم، حق تقدم و اوراق بهادار به ارزش ۱۶ هزار و ۲۴۱ میلیارد ریال داد و ستد شد."/>
  </head>
  <body>
    <article>
      <h1>شاخص بورس ارتفاع گرفت</h1>
      <address>
        <time datetime="2019-11-11T15:31:00+00:00">11 Nov 2019, 15:31</time>
      </address>
      <p>شاخص کل در بازار بورس امروز (دوشنبه) یک هزار و ۱۴۸ واحد رشد داشت که در نهایت این شاخص به رقم ۳۰۳ هزار و ۹۴۳ واحد رسید.</p>
      <p>ایرنا نوشت: براساس معاملات امروز بیش از سه میلیارد و ۱۶۶ میلیون سهم، حق تقدم و اوراق بهادار به ارزش ۱۶ هزار و ۲۴۱ میلیارد ریال داد و ستد شد.</p>
      <p>همچنین شاخص کل (هم وزن) با ۷۷۴ واحد افزایش به ۸۶ هزار و ۱۱۳ واحد و شاخص قیمت (هم وزن) با ۵۱۷ واحد رشد به ۵۷ هزار و ۵۸۰ واحد رسیدند.</p>
      <p>شاخص آزاد شناور نیز  یک هزار و ۷۴۷ واحد افزایش به رقم ۳۵۳ هزار و ۵۶۰ واحد رسید، شاخص بازار اول ۸۷۱ واحد و شاخص بازار دوم ۲ هزار و ۱۶۷ واحد افزایش داشتند.</p>
      <p>علاوه بر این در بین تمامی نمادها، ایران خودرو (خودرو) با ۱۴۵ واحد، گروه مپنا (سهامی عام) (رمپنا) با ۹۰ واحد، پالایش نفت بندرعباس (شبندر) با ۸۴ واحد، س. نفت و گاز و پتروشیمی تامین (تاپیکو) با ۷۳ واحد، پتروشیمی جم (جم) با ۷۱ واحد و پتروشیمی مبین (مبین) با ۶۰ واحد بیشترین تأثیر مثبت را بر شاخص کل داشتند.</p>
      <p>در مقابل صنایع پتروشیمی خلیج فارس (فارس) با ۵۰ واحد، حفاری شمال (حفاری) با ۳۹ واحد، ملی صنایع مس ایران (فملی) با ۳۶ واحد و نفت پارس (شنفت) با ۳۰ واحد از جمله گروه‌هایی بودند که افت شاخص بورس را رقم زدند.</p>
      <p>برپایه این گزارش، در بین نمادهای امروز نماد بانک ملت، بانک تجارت، بانک پارسیان، سایپا، س. صنایع شیمیایی ایران، ایران خودرو و مس شهید باهنردر گروه نمادهای پربیننده قرار داشتند.</p>
      <p>گروه خودرو در معاملات امروز صدرنشین برترین گروه‌های صنعت شد و در این گروه ۴۱۰ میلیون و ۲۶۷ هزار برگه سهم به ارزش یک هزار و ۴۷۶ میلیارد ریال داد و ستد شد.</p>
      <p>
        <b>آخرین وضعیت شاخص فرابورس</b>
      </p>
      <p>شاخص فرابورس نیز بیش از ۲۲ واحد رشد داشت و بر روی کانال سه هزار و ۸۹۱ واحد ثابت ماند.</p>
      <p>همچنین در این بازار ۸۸۵ میلیون و ۹۴۷ هزار برگه سهم به ارزش بیش از ۹ هزار و ۲۲۳ میلیارد ریال داد و ستد شد.</p>
      <p>در بین تمامی نمادها، نماد پالایش نفت شیراز (شراز)، سهامی ذوب آهن اصفهان (ذوب)، فرابورس ایران(فرابورس)، پالایش نفت لاوان (شاوان) و صنایع ماین های اداری ایران (مادیرا) بیشترین تأثیر مثبت را بر شاخص این بازار داشتند.</p>
      <p>در مقابل نماد تولید نیروی برق دماوند (دماوند) و فولاد هرمزگان جنوب (هرمز)، توسعه مولد نیروگاهی جهرم (بجهرم) و قاسم ایران(قاسم) مانع از رشد بیشتر این شاخص شدند.</p>
    </article>
  </body>
</html>