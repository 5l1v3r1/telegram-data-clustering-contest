<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yuzme-havuzu-insaati-suruyor-214825h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T15:06:58+00:00"/>
    <meta property="og:title" content="Yüzme havuzu inşaatı sürüyor"/>
    <meta property="og:description" content="Bursa Büyükşehir Belediyesi’nin yapımını sürdürdüğü yarı olimpik yüzme havuzu inşaatını ziyaret eden Belediye Başkanı Alper Taban, 6’ncı aya kadar havuzun tamamlanacağını açıkladı."/>
  </head>
  <body>
    <article>
      <h1>Yüzme havuzu inşaatı sürüyor</h1>
      <h2>Bursa Büyükşehir Belediyesi’nin yapımını sürdürdüğü yarı olimpik yüzme havuzu inşaatını ziyaret eden Belediye Başkanı Alper Taban, 6’ncı aya kadar havuzun tamamlanacağını açıkladı.</h2>
      <address>
        <time datetime="2019-11-11T15:06:58+00:00">11 Nov 2019, 15:06</time>
      </address>
      <p>Belediye Başkanı Alper Taban, beraberindeki Başkan Yardımcısı Rıdvan Kocaağa ile birlikte Bursa Büyükşehir Belediyesi tarafından Botanik Park içerisindeki alanda yapımına başlanan yarı olimpik yüzme havuzu inşaatını ziyaret etti. Taban, burada devam eden çalışmaları yerinde inceleyip havuz hakkında açıklamalarda bulundu.</p>
      <p>
        <b>ŞEHRİMİZDE YAPILAN GÜZEL İŞLERDEN BİRİ</b>
      </p>
      <p>İnceleme sırasında açıklama yapan Başkan Taban, “Şuanda Büyükşehir Belediyemizin yapımına devam ettiği yarı olimpik havuzumuza geldik. Burada yapılan çalışmaları yerinde görelim istedik. Aslında buradaki yapım işi normal şartlarda bu yılsonuna kadar bitirilmesi hedeflenmişti. Fakat Büyükşehir Belediyemiz burayı tekrar başlattı. Yüklenici firmanın 6’ncı aya kadar sözleşmesi var. O süre zarfına kadar inşallah burayı tamamlamış olacak. Şehrimizdeki aslında önemli eksiklerden biri yüzme havuzu. Burada çocuklarımıza, gençlerimize, yetişkinlerimize güzel bir imkan tanınmış olacak. Ben Büyükşehir Belediye Başkanımıza çok teşekkür ediyorum. Şehrimizde yapılan güzel işlerden biri olacak. Bunların her biri maddi imkanlarla yürüyen ve maliyetli işler. Yüzme havuzu da yapmak kadar işletmesi de önemli. İnşallah önce bir hayat bulmasını sağlayıp arkasından işletilmesi noktasında çalışmalarımızı yapacağız. Şehrimizde bu ve bunun gibi hizmetlerin sayısını arttırabilmeyi arzu ediyoruz. Mekan olarak da burası çok güzel bir alanda. Botanik parkımızın içerisindeki alanda ailelerin de keyifli vakit geçireceği güzel bir mekan olacak” dedi.</p>
    </article>
  </body>
</html>