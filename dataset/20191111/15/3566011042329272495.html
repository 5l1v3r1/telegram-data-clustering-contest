<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546473.html/%D8%AA%D8%AB%D8%A8%DB%8C%D8%AA-%DA%AF%D8%A7%D9%85-%D8%A7%D9%88%D9%84-%D8%A7%D9%86%D9%82%D9%84%D8%A7%D8%A8--%D9%85%D9%88%D8%AC%D8%A8-%D8%AF%D8%B1%D8%A2%D9%85%D8%AF%D9%86-%D8%AC%DB%8C%D8%BA-%D8%A8%D9%86%D9%81%D8%B4-%D8%A2%D9%85%D8%B1%DB%8C%DA%A9%D8%A7-%D8%B4%D8%AF--%D8%AD%D9%84-%D9%85%D8%B4%DA%A9%D9%84%D8%A7%D8%AA-%D9%81%D8%B1%D9%87%D9%86%DA%AF%DB%8C-%D9%85%D8%B1%D8%AF%D9%85--%D8%A7%D9%88%D9%84%D9%88%DB%8C%D8%AA-%D8%AA%D8%A8%D9%84%DB%8C%D8%BA%D8%A7%D8%AA-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA-%D9%81%DB%8C%D9%84%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:54:00+00:00"/>
    <meta property="og:title" content="تثبیت گام اول انقلاب، موجب درآمدن جیغ بنفش آمریکا شد/ حل مشکلات فرهنگی مردم، اولویت تبلیغات اسلامی است+فیلم"/>
    <meta property="og:description" content="رئیس سازمان تبلیغات اسلامی کشور به تبیین موفقیت های گام اول انقلاب پرداخت و گفت: تثبیت گام اول انقلاب موجب درآمدن جیغ بنفش آمریکا و اسرائیل شد که به امید خداوند متعال، تثبیت گام دوم سرنگونی آنها را در پی خواهد داشت."/>
  </head>
  <body>
    <article>
      <h1>تثبیت گام اول انقلاب، موجب درآمدن جیغ بنفش آمریکا شد/ حل مشکلات فرهنگی مردم، اولویت تبلیغات اسلامی است+فیلم</h1>
      <h2>رئیس سازمان تبلیغات اسلامی کشور:</h2>
      <address>
        <time datetime="2019-11-11T15:54:00+00:00">11 Nov 2019, 15:54</time>
      </address>
      <p>رئیس سازمان تبلیغات اسلامی کشور به تبیین موفقیت های گام اول انقلاب پرداخت و گفت: تثبیت گام اول انقلاب موجب درآمدن جیغ بنفش آمریکا و اسرائیل شد که به امید خداوند متعال، تثبیت گام دوم سرنگونی آنها را در پی خواهد داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، حجت الاسلام محمد قمی پیش از ظهر امروز در جمع فعالان جبهه فرهنگی اردبیل با بیان اینکه گام دوم انقلاب اسلامی ادامه همان گام اول است، گفت: علی‌رغم وجود ضعف‌های مدیریتی، پیشرفت مناسبی در طول ۴۰ سال اخیر داشته‌ایم.</p>
      <p>وی با بیان اینکه  برای رفع مشکلات موجود نباید کوتاهی شود، گفت:گام دوم انقلاب اسلامی را باید همه اقشار جامعه با همکاری یکدیگر به به پیش ببرند تا توفیقات چند برابر گام اول حاصل شود.</p>
      <p>رئیس سازمان تبلیغات اسلامی کشور به تبیین موفقیت های گام اول انقلاب پرداخت و گفت: تثبیت گام اول انقلاب موجب درآمدن جیغ بنفش آمریکا و اسرائیل شد که به امید خداوند متعال، تثبیت گام دوم سرنگونی آنها را در پی خواهد داشت. وی در ادامه سخنان خود به موفقیت های گام اول انقلاب اسلامی اشاره کرد و گفت: حل مشکلات مردم از مهم‌ترین اولویت‌های گام دوم انقلاب اسلامی است که قدم برداشتن در این مسیر بسیار مهم است.</p>
      <p>قمی گفت: انقلاب اسلامی حقیقت بزرگی است که توفیق داشته‌ایم  آن را درک کنیم و هر کدام از ما در آن سهم و وظیفه‌ای پیدا کرده‌ایم و این انقلاب بزرگترین تحول جامعه بشری در قرن اخیر است.</p>
      <p>وی با بیان اینکه جنس انقلاب اسلامی ما از نوع فرهنگی است، خاطرنشان کرد: مردم متدین انقلابی در کنار سازمان تبلیغات اسلامی کار فرهنگی انجام می‌دهند تا گام دوم انقلاب محکم‌تر برداشته شود.</p>
      <p>وی تصریح کرد: در واقع تمام مادحین، معلمین و روحانیون و هر عنصر فرهنگی و فرهیخته ای که مبلغ اسلام و انقلاب است، عضو سازمان تبلیغات اسلامی است و این سازمان تنها به عنوان پشتیبات امور فرهنگ اسلامی در کشور فعالیت می کند.</p>
      <p>رئیس سازمان تبلیغات اسلامی در پایان سخنان خود از طراحی سامانه مردمی خبرداد و گفت: با رونمایی از این سامانه مستقیما در خدمت مردم، ایده های فرهنگی و مشکلات قشر فرهیخته خواهیم بود.</p>
      <p>انتهای پیام/ج</p>
    </article>
  </body>
</html>