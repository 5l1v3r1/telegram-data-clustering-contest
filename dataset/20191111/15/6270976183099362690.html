<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/sud-zaareshtuvav-generala-marchenka-u-spravi-pro-zakupivlyu-bronezhyletiv-dlya-zsu/"/>
    <meta property="og:site_name" content="Рубрика"/>
    <meta property="article:published_time" content="2019-11-11T15:49:44+00:00"/>
    <meta property="og:title" content="Суд заарештував генерала Марченка у справі про закупівлю бронежилетів для ЗСУ"/>
    <meta property="og:description" content="Печерський районний суд Києва заарештував начальника Головного управління розвитку і супроводу матеріального забезпечення Збройних сил України Дмитра Марченка. Про це повідомляє у Telegram директор Держбюро розслідувань Роман Труба. За його словами, Марченка взяли під арешт і призначили заставу в сумі 76 млн гривень. Його підозрюють у причетності до закупівлі неякісних бронежилетів за завищеною ціною. “Залишилося […]"/>
  </head>
  <body>
    <article>
      <h1>Суд заарештував генерала Марченка у справі про закупівлю бронежилетів для ЗСУ</h1>
      <address><time datetime="2019-11-11T15:49:44+00:00">11 Nov 2019, 15:49</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-34-620x410.jpg"/>
      </figure>
      <p>Фото mil.gov.ua<br/><b><b>Печерський районний суд Києва заарештував начальника Головного управління розвитку і супроводу матеріального забезпечення Збройних сил України Дмитра Марченка.</b></b></p>
      <p>Про це повідомляє у Telegram директор Держбюро розслідувань Роман Труба.</p>
      <p>За його словами, Марченка взяли під арешт і призначили заставу в сумі 76 млн гривень. Його підозрюють у причетності до закупівлі неякісних бронежилетів за завищеною ціною.</p>
      <p>“Залишилося обрати заходи ще для чотирьох підозрюваних. Поки тільки для чотирьох – їх буде більше. Нагадаю, що слідство вважає, що ці люди, умисно, за попередньою змовою, закупили для військових тисячі бракованих бронежилетів. Те, що вони прострілюються, доведено експертизами. Вартість укладеного договору – 176 млн гривень”, – додав Труба.</p>
      <p>Раніше <a href="https://rubryka.com/2019/11/05/u-minoborony-zakupyly-brakovanyh-bronezhyletiv-na-100-mln-dbr/">слідчі Державного бюро розслідувань оголосило про підозри п’ятьом високопосадовцям Міноборони у справі про закупівлю неякісних бронежилетів.</a></p>
    </article>
  </body>
</html>