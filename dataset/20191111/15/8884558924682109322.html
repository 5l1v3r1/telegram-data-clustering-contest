<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/iz-bencinskega-servisa-ponovno-ukradli-cigarete"/>
    <meta property="og:site_name" content="Primorske novice"/>
    <meta property="article:published_time" content="2019-11-11T15:37:05+00:00"/>
    <meta property="og:title" content="Iz bencinskega servisa ponovno odnesli cigarete"/>
    <meta property="og:description" content="Policiste so v soboto ob 3.30 varnostniki ene od varnostnih služb obvestili o vlomu skozi stranska vrata v prostore bencinskega servisa v naselju Vipolže."/>
  </head>
  <body>
    <article>
      <h1>Iz bencinskega servisa ponovno odnesli cigarete</h1>
      <address><time datetime="2019-11-11T15:37:05+00:00">11 Nov 2019, 15:37</time> by <a rel="author">Spletno uredništvo</a></address>
      <p>
        <b>Policiste so v soboto ob 3.30 varnostniki ene od varnostnih služb obvestili o vlomu skozi stranska vrata v prostore bencinskega servisa v naselju Vipolže.</b>
      </p>
      <figure>
        <img src="https://static.primorske.si/foto/highres/gnweb/719295_241-omv_vipolze2.jpg"/>
        <figcaption>V bencinski servis v Vrtojbi so vlomili že 16. oktobra letos, ko so neznanci prav tako ukradli večjo količino tobačnih izdelkov.  </figcaption>
      </figure>
      <p><b>NOVA GORICA</b> &gt; Po prvih podatkih sta neznana storilca, oblečena v temnejša oblačila, ukradla večjo količino cigaret različnih znamk in tako gospodarski družbi povzročil večjo škodo. Policisti in kriminalisti okoliščine navedenega kaznivega dejanja preiskujejo v smeri suma storitve kaznivega dejanja velika tatvina. V zvezi z omenjenim kaznivim dejanjem so policisti obvestili tudi preiskovalnega sodnika Okrožnega sodišča in pristojno Državno tožilstvo v Novi Gorici.</p>
      <p>Policija v tem trenutku izvaja aktivnosti z namenom izsleditve neznanih storilcev in hkrati zaproša vse, ki bi glede vloma v omenjeni objekt v Goriških Brdih imeli kakršnekoli koristne informacije, da jih sporoči policistom novogoriškim policistom (Sedejeva 11, 5000 Nova Gorica, telefon: (05) 303 44 00, elektronski naslov: pp_nova_gorica.pung@policija.si) oziroma najbližjo policijsko postajo ali pokličejo na znano interventno številko Policije 113 oziroma anonimni telefon policije 080 1200.</p>
    </article>
  </body>
</html>