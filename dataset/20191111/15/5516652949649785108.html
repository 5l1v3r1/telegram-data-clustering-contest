<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425575/synelhfthhsan-sto-aerodromio-ths-kw-pente-atoma-gia-plastografia-taxidiwtikwn-eggrafwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T15:15:02+00:00"/>
    <meta property="og:title" content="Συνελήφθησαν στο αεροδρόμιο της Κω πέντε άτομα για πλαστογραφία ταξιδιωτικών εγγράφων"/>
    <meta property="og:description" content="Συνελήφθησαν το Σαββατοκύριακο 09-10 Νοεμβρίου 2019 στο αεροδρόμιο της Κω, από αστυνομικούς του Αστυνομικού Τμήματος Αερολιμένα Κω, πέντε αλλοδαποί ηλικίας 19, 21, 27,32 και 43 ετών, κατηγορούμενοι για τα κατά περίπτωση αδικήματα της διευκόλυνσης αλλοδαπών και πλαστογραφίας ταξιδιωτικών εγγράφων."/>
  </head>
  <body>
    <article>
      <h1>Συνελήφθησαν στο αεροδρόμιο της Κω πέντε άτομα για πλαστογραφία ταξιδιωτικών εγγράφων</h1>
      <address>
        <time datetime="2019-11-11T15:15:02+00:00">11 Nov 2019, 15:15</time>
      </address>
      <p>
        <b>Συνελήφθησαν το Σαββατοκύριακο 09-10 Νοεμβρίου 2019 στο αεροδρόμιο της Κω, από αστυνομικούς του Αστυνομικού Τμήματος Αερολιμένα Κω, πέντε αλλοδαποί ηλικίας 19, 21, 27,32 και 43 ετών, κατηγορούμενοι για τα κατά περίπτωση αδικήματα της διευκόλυνσης αλλοδαπών και πλαστογραφίας ταξιδιωτικών εγγράφων.</b>
      </p>
      <p>Ειδικότερα, οι κατηγορούμενοι μετέβησαν στον Αερολιμένα Κω και κάνοντας χρήση, πλαστογραφημένων διαβατηρίων και δελτίων ταυτότητας, επιχείρησαν να επιβιβαστούν σε πτήσεις με προορισμό την Αθήνα.</p>
      <p>Επιπλέον όπως εξακριβώθηκε, ο 45χρονος προμήθευσε τον 21χρονο με πλαστά ταξιδιωτικά έγγραφα και τον καθοδηγούσε διευκολύνοντάς τον να επιβιβαστεί παράνομα σε πτήση με τελικό προορισμό το Βέλγιο.</p>
      <p>Τα πλαστά ταξιδιωτικά έγγραφα και οι κάρτες επιβίβασης που κατείχαν κατασχέθηκαν.</p>
    </article>
  </body>
</html>