<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683578/viktoria-to-onoma-tis-neas-kakokairia-pou-tha-chtypisei-video"/>
    <meta property="og:site_name" content="enikos.gr"/>
    <meta property="article:published_time" content="2019-11-11T15:42:00+00:00"/>
    <meta property="og:title" content="&quot;Βικτώρια&quot; το όνομα της νέας κακοκαιρίας - Πού θα &quot;χτυπήσει&quot; - ΒΙΝΤΕΟ"/>
    <meta property="og:description" content="Ένα βαθύ βαρομετρικό χαμηλό, το οποίο βρίσκεται δυτικά της Σαρδηνίας, θα κινηθεί αργά ανατολικά και από το μεσημέρι της Τρίτης θα προκαλέσει στη χώρα μας...."/>
  </head>
  <body>
    <article>
      <h1>"Βικτώρια" το όνομα της νέας κακοκαιρίας - Πού θα "χτυπήσει" - ΒΙΝΤΕΟ</h1>
      <address>
        <time datetime="2019-11-11T15:42:00+00:00">11 Nov 2019, 15:42</time>
      </address>
      <p>Ένα βαθύ βαρομετρικό χαμηλό, το οποίο βρίσκεται δυτικά της Σαρδηνίας, θα κινηθεί αργά ανατολικά και από το μεσημέρι της Τρίτης θα προκαλέσει στη χώρα μας μια νέα έντονη <a href="http://www.enikos.gr/society/683536/ektakto-deltio-epideinosis-tou-kairou-erchontai-kataigides-chalaz">κακοκαιρία</a>, που ονομάσθηκε «Βικτώρια» από τη μετεωρολογική υπηρεσία meteo του Εθνικού Αστεροσκοπείου Αθηνών.</p>
      <p>Αρχικά, θα επηρεαστούν τα δυτικά τμήματα και βαθμιαία έως την Πέμπτη και τα υπόλοιπα τμήματα της Ελλάδας. Η «Βικτώρια», εκτός από τα σημαντικά ύψη βροχής, θα προκαλέσει θυελλώδεις νοτιάδες στο Ιόνιο, αλλά και σημαντική μεταφορά σκόνης στην ατμόσφαιρα.</p>
      <p>Αναλυτικότερα, την Τρίτη αναμένεται βαθμιαία μεταβολή του καιρού από τα δυτικά, με ισχυρές βροχές και καταιγίδες μετά το μεσημέρι και θυελλώδεις ανέμους στο Ιόνιο. Έως το μεσημέρι θα επικρατήσουν νεφώσεις αυξημένες στα ηπειρωτικά, με τοπικές βροχές ή καταιγίδες στην Κεντρική Μακεδονία και στο Βορειοδυτικό Αιγαίο.</p>
      <p>Η θερμοκρασία θα κυμανθεί από 12 έως 22 βαθμούς στη Βόρεια Ελλάδα, από 13 έως 24 βαθμούς στην Κεντρική και στη Νότια Ελλάδα, από 16 έως 23 βαθμούς στη Δυτική Ελλάδα (στην Ήπειρο από 7 έως 20 βαθμούς), από 20 έως 24 βαθμούς στις Κυκλάδες και έως τους 27 βαθμούς στην Κρήτη, από 19 έως 25 βαθμούς στα νησιά του Ανατολικού Αιγαίου και έως τους 26 βαθμούς στα Δωδεκάνησα.</p>
      <p>Οι άνεμοι θα πνέουν στο Αιγαίο από ανατολικές διευθύνσεις μέτριοι 4-5 μποφόρ και στο Νότιο Αιγαίο τοπικά ισχυροί 6 μποφόρ, που βαθμιαία θα στραφούν σε νοτιοανατολικούς ισχυρούς 6 μποφόρ, ενώ στο Ιόνιο από νοτιοανατολικές διευθύνσεις θυελλώδεις 8 μποφόρ και τοπικά πολύ θυελλώδεις 9 μποφόρ, με μικρή εξασθένηση μετά το μεσημέρι.</p>
      <p>Νεφώσεις με τοπικές βροχές κυρίως μετά το απόγευμα και τις νυκτερινές ώρες καταιγίδες αναμένονται στην Αττική. Η θερμοκρασία θα κυμανθεί από 16 έως 24 βαθμούς. Οι άνεμοι θα πνέουν από ανατολικές διευθύνσεις ασθενείς έως μέτριοι 3-5 μποφόρ.</p>
      <p>Νεφώσεις παροδικά αυξημένες με πιθανότητα τοπικών βροχών αναμένονται στην Τρίτη στη Θεσσαλονίκη. Η θερμοκρασία θα κυμανθεί από 13 έως 20 βαθμούς Κελσίου. Οι άνεμοι στο Θερμαϊκό θα πνέουν από μεταβλητές διευθύνσεις ασθενείς.</p>
      <figure>
        <iframe src="https://www.youtube.com/embed/r-PD0_3FEu4" width="640" height="360" data-service="Youtube" scrolling="no"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/683311/agrievei-o-kairos-erchontai-ischyres-vroches-kai-kataigides-video%0A%20%20%20%20%0A"/>
        <a href="http://www.enikos.gr/society/683209/nea-epideinosi-tou-kairou-to-vrady-me-kataigides-kai-chalazoptose%0A%20%20%20%20%0A"/>
        <a href="http://www.enikos.gr/society/683119/kataigides-ischyroi-anemoi-kai-anemostroviloi-eplixan-tin-ipeiro-%0A%20%20%20%20%0A"/>
        <a href="http://www.enikos.gr/society/682893/saronei-i-kakokairia-to-ionio-epesan-12000-keravnoi-pote-kai-poie%0A%20%20%20%20%0A"/>
        <a href="http://www.enikos.gr/society/682846/neo-ektakto-deltio-epideinosis-tou-kairou%0A%20%20%20%20%0A"/>
        <a href="http://www.enikos.gr/society/682827/pou-tha-chtypisei-i-kakokairia-tis-epomenes-ores-photo%0A%20%20%20%20%0A"/>
        <a href="http://www.enikos.gr/society/682721/se-epifylaki-pyrosvestiki-kai-politiki-prostasia-gia-tin-kakokair%0A%20%20%20%20%0A"/>
        <a href="http://www.enikos.gr/society/682445/shelf-cloud-to-entyposiako-fainomeno-pou-schimatistike-pano-apo-t%0A%20%20%20%20%0A"/>
        <a href="http://www.enikos.gr/society/682315/odigisi-sti-vrochi-ti-prepei-na-prosechoume%0A%20%20%20%20%0A"/>
      </related>
    </article>
  </body>
</html>