<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/cd39c290313e581e/traseul-balti-chisinau-blocat-de-soferii-de-tir-uri-in-semn-de-protest-foto.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T15:04:56+00:00"/>
    <meta property="og:title" content="Traseul Bălți-Chișinău, blocat de șoferii de TIR-uri în semn de protest // FOTO"/>
    <meta property="og:description" content="Traseul Bălți-Chișinău este blocat începând cu ora 09:00 de circa 35 de autovehicule de mare tonaj în semn de protest privind refuzul eliberării autorizației pentru transportul fructelor."/>
  </head>
  <body>
    <article>
      <h1>Traseul Bălți-Chișinău, blocat de șoferii de TIR-uri în semn de protest // FOTO</h1>
      <address><time datetime="2019-11-11T15:04:56+00:00">11 Nov 2019, 15:04</time> by <a rel="author">Jurnal.md</a></address>
      <p>
        <b>Traseul Bălți-Chișinău este blocat începând cu ora 09:00 de circa 35 de autovehicule de mare tonaj în semn de protest privind refuzul eliberării autorizației pentru transportul fructelor.</b>
      </p>
      <p>Potrivit Ofițerului de presă al Inspectoratului de Poliție Sângerei, Ina Moscaliuc, în jurul orei 13:15 circa 100 de șoferi de TIR-uri au blocat traseul R-6 sistând circulația rutieră a autocamioanelor de tonaj mare.</p>
      <p>Totodată, protestatarii au fost preîntâmpinați de angajații IP Sîngerei de a nu bloca circulația rutieră, însă unii dintre șoferi nu s-au conformat cerințelor angajaților poliției.</p>
      <p>Mai mult, protestatarii intenționează să rămână acolo și pe timp de noapte, pâna la venirea reprezentanților Ministerului Economiei și a Autorităților Centrale, pentru a le da un răspuns ferm referitor la măsurile întreprinse și soluționarea dolianțelor acestora.</p>
      <p>La această oră traseul este blocat, iar circulația este întreruptă.</p>
      <p>Politia se află la fata locului pentru a asigura ordinea publică.</p>
      <figure>
        <img src="http://static.cdn.jurnaltv.md/superdesk/2019111117110/93c32833fead293ddbe3ee5420289078a9c04c673b77f151be2c3c8e2316debb.jpg"/>
        <figcaption>IP Sângerei</figcaption>
      </figure>
    </article>
  </body>
</html>