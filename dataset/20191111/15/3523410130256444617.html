<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639457/%D8%AF%D8%B3%D8%AA%D8%A7%D9%88%D8%B1%D8%AF-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%AA%D8%AD%D8%B1%DB%8C%D9%85-%D9%88-%D8%AC%D9%86%DA%AF-%D9%86%D8%B1%D9%85-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%81%D9%82%D8%B7-%D8%B4%DA%A9%D8%B3%D8%AA-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T15:42:00+00:00"/>
    <meta property="og:title" content="دستاورد آمریکا از تحریم و جنگ نرم علیه ایران، فقط شکست بود"/>
    <meta property="og:description" content="رئیس شورای اجرایی حزب‌الله اعلام کرد تمام سیاست‌های آمریکا علیه ایران از چهل سال پیش تاکنون شکست خورده و تحریم و جنگ نرم، ذره‌ای موجب ..."/>
  </head>
  <body>
    <article>
      <h1>
        <a href="https://www.bultannews.com/fa/news/639457/%D8%AF%D8%B3%D8%AA%D8%A7%D9%88%D8%B1%D8%AF-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%AA%D8%AD%D8%B1%DB%8C%D9%85-%D9%88-%D8%AC%D9%86%DA%AF-%D9%86%D8%B1%D9%85-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%81%D9%82%D8%B7-%D8%B4%DA%A9%D8%B3%D8%AA-%D8%A8%D9%88%D8%AF">دستاورد آمریکا از تحریم و جنگ نرم علیه ایران، فقط شکست بود</a>
      </h1>
      <h2>رئیس شورای اجرایی حزب‌الله اعلام کرد تمام سیاست‌های آمریکا علیه ایران از چهل سال پیش تاکنون شکست خورده و تحریم و جنگ نرم، ذره‌ای موجب ...</h2>
      <address><time datetime="2019-11-11T15:42:00+00:00">11 Nov 2019, 15:42</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «سید هاشم صفی‌الدین»<b> رئیس</b> شورای اجرایی حزب‌الله اعلام کرد، <b>آمریکا</b> پشت سر هم متحمل شکست می‌شود، «جنگ نرم» آخرین تلاش‌های آمریکاست و همچنان به این جنگ علیه ایران و محور مقاومت ادامه خواهد داد.</p>
      <p>بر اساس گزارش وبگاه «العهد»، صفی‌­الدین ادامه داد: تمام سیاست­‌های آمریکا علیه ایران از چهل سال پیش تا کنون شکست خورده، تمام توهم‌­ها از بین رفته و اکنون باید بپرسیم چه برای آمریکایی‌­ها باقی مانده است؟ برای آنها جز دو اقدام باقی نمانده است؛ اول: تحریم­‌ها. آمریکا اقتصاد جهان را در دست دارد و بر بانک‌­های جهان مسلط شده و طی صد سال هیمنه، استکبار و طغیان نظامی اکنون به طغیان اقتصادی رسیده، زیرا دلار (به عنوان واحد پولی مبنا) در تمام جهان حاکم است و امروز این قدرت اقتصادی به کار گرفته شده است. دوم: جنگ نرم. از طریق فیسبوک، توییتر و دیگر شبکه­‌های اجتماعی. امپراتوری‌های رسانه‌­ای در جهان تحت سیطره هیمنه آمریکا قرار گرفته‌­اند.</p>
      <p>رئیس شورای اجرایی حزب­‌الله تأکید کرد، شکست آمریکا در سیاست تحمیل تحریم آغاز شده است و این تحریم‌ها به اندازه سرانگشتی باعث عقب­‌نشینی ایران نشده است، در این شرایط آمریکا فقط یک گزینه به نام جنگ نرم دارد.</p>
      <p>صفی‌­الدین تأکید کرد، آمریکا در نتیجه شکست­ هایش در جنگ­های نظامی مانند جنگ ژوئیه (۳۳ روزه در سال ۲۰۰۶)، جنگ عراق، سوریه و یمن و «معامله قرن»، تحریم‌­ها علیه لبنان را نیز در سال­های اخیر تشدید کرده است اما باید با جنگ نرم با بیداری، حکمت و شجاعت مقابله کرد.</p>
      <p>وی ادامه داد، آنچه در لبنان و عراق در حال اتفاق است از دو جهت شبیه به هم است: اول: نیازهای معیشتی که بر مردم فشار وارد می‌کند. دوم: ورود آمریکایی‌ها بر خط تحریک و جهت­‌گیری سیاسی.</p>
      <p>رئیس شورای اجرایی حزب‌‎الله تأکید کرد، هدف آمریکا در لبنان مشخص است، آمریکا می‌خواهد لبنان به صحنه‌ای آرام برای دشمن اسرائیلی تبدیل شود تا این دشمن با خیال راحت هر آنچه می‌خواهد درباره ترسیم مرزها یا مسایل دیگر در لبنان انجام دهد.</p>
      <p>در همین ارتباط، هفته گذشته «مکس بلومنتال» نویسنده و روزنامه‌نگار آمریکایی اعلام کرد، واشنتگتن تلاش کرد بر تظاهرات لبنان تأثیر بگذارد اما شکست خورد</p>
    </article>
  </body>
</html>