<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/erdogan-hoche-takoyi-zh-vladi-yak-u-gitlera-telegraph-329233_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T15:31:00+00:00"/>
    <meta property="og:title" content="Ердоган хоче такої ж влади, як у Гітлера – Telegraph"/>
    <meta property="og:description" content="Така заява здивувала навіть критиків турецького президента."/>
  </head>
  <body>
    <article>
      <h1>Ердоган хоче такої ж влади, як у Гітлера – Telegraph</h1>
      <h2>Така заява здивувала навіть критиків турецького президента.</h2>
      <address>
        <time datetime="2019-11-11T15:31:00+00:00">11 Nov 2019, 15:31</time>
      </address>
      <p>Президент Туреччини Реджеп Таїп Ердоган першим у світі назвав гітлерівську Німеччину позитивним зразком для наслідування для своїх конституційних реформ. Ердоган викликав глузування та осуд, захищаючи нові повноваження, які він хоче отримати, як і Адольф Гітлер, пише газета <a href="https://www.telegraph.co.uk/news/worldnews/europe/turkey/12077703/Turkeys-president-says-all-he-wants-is-same-powers-as-Hitler.html?fbclid=IwAR0cf988Fawd4zrBz0dzjEvi-ucccDui913emiYy9tuF6qh_lIETCrF-8FM">The Telegraph</a>.</p>
      <p>У заяві, яка здивувала навіть його критиків, Ердоган відповів на аргументи, що передача політичної влади в руки президента не буде працювати в "унітарній державі".</p>
      <p>Він сказав, що є й інші приклади його успіху.</p>
      <p>"У світі вже є приклади", - сказав він. "Ви можете побачити це, коли подивіться на гітлерівську Німеччину. Є пізніші приклади в інших країнах ".</p>
      <p>Як повідомлялося, 24 червня в Туреччині відбулися дострокові президентські та парламентські вибори. Це перші вибори в країні з часів <b><a href="https://dt.ua/WORLD/oprilyudneno-novi-dani-pro-zagiblih-pid-chas-sprobi-perevorotu-v-turechchini-213922_.html">спроби військового перевороту в 2016 році</a></b>.</p>
      <p>За підсумками підрахунку 95% голосів у ЦВК повідомили про те, що чинного президента Реджепа Ердогана підтримали 52,8% виборців. На другому місці - кандидат від опозиційної "Республіканської народної партії" Мухаррем Інджі з 27,5%.</p>
      <p>За даними попереднього підрахунку голосів, <b><a href="https://dt.ua/WORLD/partiya-erdogana-lidiruye-na-parlamentskih-viborah-u-turechchini-zmi-281490_.html">правляча "Партія справедливості і розвитку" отримала близько 65% голосів</a></b>. Її основний конкурент – опозиційна "Республіканська народна партія" заручилася підтримкою 25,85% виборців.</p>
      <p>Турецька <b><a href="https://dt.ua/WORLD/turecka-opoziciya-zayavila-pro-porushennya-na-viborah-281495_.html">опозиція заявила про фальсифікації на виборах</a></b> на користь правлячої партії і направила скаргу до ЦВК.</p>
      <p>Як пише для <b><a href="https://dt.ua/">DT.UA</a></b> Директор Дипломатичної академії імені Геннадія Удовенка при МЗС України Сергій Корсунський, немає жодного сумніву в тому, що саме найширші президентські повноваження є метою чинного президента Туреччини, тому прийдешні вибори — найголовніші в його житті.</p>
      <p>Докладніше <b><a href="https://dt.ua/international/golovni-vibori-erdogana-276033_.html">читайте в матеріалі Сергія Корсунського "Головні вибори Ердогана"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>