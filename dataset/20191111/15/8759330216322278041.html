<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903383/-genk-denkt-niet-alleen-aan-vrankcne-maar-ook-aan-storck-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T15:04:00+00:00"/>
    <meta property="og:title" content="Update: Cercle ontneemt Genk meteen alle hoop: 'Deal with it!'"/>
    <meta property="og:description" content="Het ontslag van Felice Mazzu lijkt niet meer dan een kwestie van tijd. KRC Genk wil pas op dinsdag communiceren over de trainer, maar een ontslag is onafwendbaar. Inmiddels wordt er al gespeculeerd over een potentiële opvolger."/>
  </head>
  <body>
    <article>
      <h1>Update: Cercle ontneemt Genk meteen alle hoop: 'Deal with it!'</h1>
      <address>
        <time datetime="2019-11-11T15:04:00+00:00">11 Nov 2019, 15:04</time>
      </address>
      <p>
        <b>Het ontslag van Felice Mazzu lijkt niet meer dan een kwestie van tijd. KRC Genk wil pas op dinsdag communiceren over de trainer, maar een ontslag is onafwendbaar. Inmiddels wordt er al gespeculeerd over een potentiële opvolger.</b>
      </p>
      <p>Eerder raakte al bekend dat Wouter Vrancken wordt genoemd bij de Limburgers. Volgens de trainer van KV Mechelen heeft <a href="https://www.voetbalprimeur.be/nieuws/903309/vrancken-ontkent-interesse-genk-er-is-geen-contact-tussen-ons-.html?utm_source=doorlink&amp;utm_medium=doorlink&amp;utm_campaign=doorlink">hij echter niet gesproken met Genk</a>. Toch zou hij bovenaan het lijstje staan van de landskampioen.</p>
      <aside>Lees meer<br/><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content">Wat als Mazzu zijn ontslag krijgt? De mogelijke opvolgers op een rij<br/></a><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content"> VP 11: Gouden Kums in uitstekend Gent, KV Mechelen en Antwerp verrassen</a></aside>
      <p>Naast Vrancken staat er nog een opvallende naam op het lijstje. Bij <a href="https://www.hln.be/sport/voetbal/belgisch-voetbal/racing-genk/mazzu-meldt-zich-in-genk-al-waait-er-al-een-naam-rond-als-mogelijke-opvolger-bernd-storck~a4639829/"><i>Het Laatste Nieuws</i></a> klinkt het dat ook aan Bernd Storck wordt gedacht. De trainer is pas enkele weken aan de slag bij Cercle Brugge, maar dat zou Genk er niet van weerhouden om toch te polsen.</p>
      <p>Storck werd afgelopen zomer nog in verband gebracht met Genk. Samen met Felice Mazzu was hij één van de kandidaten om Philippe Clement op te volgen. Genk koos uiteindelijk voor Mazzu, maar gaat mogelijk toch in zee met Storck.</p>
      <p><b>Update</b>: Cercle Brugge is niet van plan om Storck te laten gaan, zoveel is duidelijk. Met een GIF-bestand laat de <i>Vereniging </i>weten dat het haar Duitse trainer niet zal afstaan. 'Storck en Cercle houden van elkaar, tot zover de geruchten', staat er te lezen. 'Deal with it!' Genk zal dus ergens anders op zoek moeten naar een opvolger voor Mazzu, als die überhaupt al ontslagen wordt, uiteraard.</p>
      <figure>
        <iframe data-src="https://twitter.com/cercleofficial/status/1193924114437877760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>