<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425583/penthei-kai-to-pyrosbestiko-swma-sth-rodo-efyge-apo-th-zwh-o-baggelhs-magkaniwths"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T15:00:02+00:00"/>
    <meta property="og:title" content="Πενθεί και το Πυροσβεστικό Σώμα στη Ρόδο! - «Έφυγε» από τη ζωή ο Βαγγέλης Μαγκανιώτης"/>
    <meta property="og:description" content="Στη θλίψη και στο πένθος έχει βυθιστεί το Πυροσβεστικό σώμα και ολόκληρη η τοπική κοινωνία της Ρόδου, με την απώλεια του Πυρονόμου Βαγγέλη Μαγκανιώτη!"/>
  </head>
  <body>
    <article>
      <h1>Πενθεί και το Πυροσβεστικό Σώμα στη Ρόδο! - «Έφυγε» από τη ζωή ο Βαγγέλης Μαγκανιώτης</h1>
      <address>
        <time datetime="2019-11-11T15:00:02+00:00">11 Nov 2019, 15:00</time>
      </address>
      <p>
        <b>Στη θλίψη και στο πένθος έχει βυθιστεί το Πυροσβεστικό σώμα και ολόκληρη η τοπική κοινωνία της Ρόδου, με την απώλεια του Πυρονόμου Βαγγέλη Μαγκανιώτη!</b>
      </p>
      <p>Σε ηλικία μόλις 53 ετών ο Βαγγέλης «έφυγε» χθες νικημένος από την επάρατο, με την οποία το προηγούμενο διάστημα έδινε μάχη για να κρατηθεί στη ζωή. Αλλά η «μάχη» αυτή ήταν άνιση και το χαμόγελο του πάντα ευγενικού και πρόθυμου Βαγγέλη έσβησε από τα χείλη του, αφήνοντας πίσω τη σύντροφο του Κυριακή και τα δύο του παιδιά Αναστάσιο και Ελπινίκη.</p>
      <p>Ο Βαγγέλης Μαγκανιώτης καταγόταν από την Πάτρα όμως η δουλειά του, η οικογένεια του, το σπίτι του, οι φίλοι του, βρίσκονταν στη Ρόδο, την οποία και θεωρούσε δεύτερη του πατρίδα.</p>
      <p>Πάντα πρόθυμος να εξυπηρετήσει και να βοηθήσει όποιον του ζητούσε, πάντα έτοιμος να πει ένα καλό λόγο, κάποιο αστείο με αυτό το τόσο ευγενικό χιούμορ του.</p>
      <p>Πρόθυμος και στην υπηρεσία του για αυτό και ήταν ιδιαίτερα αγαπητός τόσο ως άνθρωπος όσο και ως συνάδελφος από όλους όσοι έτυχε να υπηρετήσουν και να συνεργαστούν μαζί του!</p>
      <p>Η κηδεία του θα γίνει την Παρασκευή 15 Νοεμβρίου στις 12 το μεσημέρι στον Ιερό Ναό των Ταξιαρχών στο Κοιμητήριο Ρόδου.</p>
    </article>
  </body>
</html>