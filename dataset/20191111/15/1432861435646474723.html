<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/bivsh-top-sydiq-smqta-che-duzpa-za-siti-ne-trqbva-da-ima-1405121.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T15:07:00+00:00"/>
    <meta property="og:title" content="Бивш топ съдия смята, че дузпа за Сити не трябва да има"/>
    <meta property="og:description" content="Вчерашното дерби между Ливърпул и Манчестър Сити ще бъде запомнено с някои спорни положения, които изискваха намесата на системата за видеоповторения При първия гол в мача, отбелязан от Фабиньо, треньорът Гуардиола и играчите на „гражданите“ искаха да бъде отсъдена дузпа за Манчестър Сити за игра с ръка на Александър-Арнолд в наказателното поле на Ливърпул"/>
  </head>
  <body>
    <article>
      <h1>Бивш топ съдия смята, че дузпа за Сити не трябва да има</h1>
      <address><time datetime="2019-11-11T15:07:00+00:00">11 Nov 2019, 15:07</time> by <a rel="author">Sportlive.bg</a></address>
      <p>Вчерашното дерби между <a href="https://www.sportlive.bg/tags/4688">Ливърпул</a> и Манчестър Сити ще бъде запомнено с някои спорни положения, които изискваха намесата на системата за видеоповторения. При първия гол в мача, отбелязан от Фабиньо, треньорът Гуардиола и играчите на „гражданите“ искаха да бъде отсъдена дузпа за Манчестър Сити за игра с ръка на Александър-Арнолд в наказателното поле на Ливърпул. След консултация с ВАР обаче съдията Майкъл Оливър подмина ситуацията и призна гола за домакините.</p>
      <p>Бившият английски съдия <a href="https://www.sportlive.bg/tags/53032">Марк Клатенбърг</a>, който ръководи финалите в Шампионската лига и европейското първенство през 2016г. коментира създалата се ситуация. Според него решението на ВАР при ситуацията с първия гол на Ливърпул е било правилно, но обяснението, което са дали от Висшата лига не е било адекватно. „ВАР и Майкъл Оливър взеха правилното решение и признаха гола на Фабиньо, но не съм съгласен с изявлението на официалните лица на Премиър лийг. Имаше предложение по време на гола той да бъде отменен и да бъде отсъдена дузпа за <a href="https://www.sportlive.bg/tags/2043">Манчестър Сити</a>, тъй като Трент Александър-Арнолд игра с ръка само секунди преди гола“ каза английският рефер.</p>
      <p>„Всъщност обаче халфът на Сити Бернардо Силва също пипа топката с ръка, а именно след това докосване тя удря ръката на защитника на Ливърпул, затова играта не трябва да бъде спирана. Ако ръката на Силва не докосва топката, то да, трябва да бъде отсъдена дузпа за Манчестър Сити, тъй като ръката на Александър-Арнолд не е в естествено положение. Затова не разбирам обяснението на <a href="https://www.sportlive.bg/tags/5101">Премиър лийг</a>, че дузпата не е отсъдена, защото ръката с игра е неумишлена“ обясни Клатенбърг. </p>
      <p>
        <i>
          <a href="https://www.sportlive.bg/worldfootball/england/VIDEO-Guardiola-pobesnq-sreshtu-refera-oshtetil-Siti-s-2-duzpi-1404911.html">А ето каква бе реакцията на Гуардиола при една от ситуациите за дузпа.</a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/11-mm-reshiha-titlata-v-Angliq-minaliq-sezon-21-sekundi-li-shte-q-reshat-sega-1405118.html"/>
        <a href="https://www.sportlive.bg/worldfootball/england/Guardiola-Pokazahme-zashto-sme-shampioni-ne-sym-bil-po-gord-bqhme-neveroqtni-1405039.html"/>
        <a href="https://www.sportlive.bg/worldfootball/england/Klop-Nuzhdaem-se-ot-vsqka-edna-tochka-prez-natovareniq-period-1405022.html"/>
        <a href="https://www.sportlive.bg/worldfootball/championsleague/Uvazhavan-anglijski-sydiq-Kategorichna-duzpa-za-Napoli-1376701.html"/>
        <a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html"/>
      </related>
    </article>
  </body>
</html>