<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/pomorze,42/poblocie-male-47-latek-postrzelony-podczas-polowania,984563.html"/>
    <meta property="og:site_name" content="TVN24"/>
    <meta property="article:published_time" content="2019-11-11T15:13:39+00:00"/>
    <meta property="og:title" content="Mężczyzna śmiertelnie postrzelony podczas polowania. &quot;Nastąpił rykoszet&quot;"/>
    <meta property="og:description" content="47-letni naganiacz został postrzelony podczas polowania myśliwych z Danii. Nie udało się go uratować, zmarł przed przyjazdem pogotowia. Policja i prokuratura wyjaśniają sprawę."/>
  </head>
  <body>
    <article>
      <h1>Mężczyzna śmiertelnie postrzelony podczas polowania. "Nastąpił rykoszet"</h1>
      <address><time datetime="2019-11-11T15:13:39+00:00">11 Nov 2019, 15:13</time> by <a rel="author">MAK/ks/kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/22aeff93-5a0e-41f4-bf13-d766068db203-480p.mp4"/>
          <figcaption>47-latek śmiertelnie postrzelony podczas polowania</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/5b570d53-3e9c-4352-8d96-effa37b6ca05-480p.mp4"/>
          <figcaption>Policja zatrzymała broń 16 myśliwym po śmiertelnym postrzeleniu</figcaption>
        </figure>
        <figcaption>47-latek śmiertelnie postrzelony podczas polowania<cite>Foto: tvn24 | Video: tvn24</cite></figcaption>
      </slideshow>
      <h3>47-letni naganiacz został postrzelony podczas polowania myśliwych z Danii. Nie udało się go uratować, zmarł przed przyjazdem pogotowia. Policja i prokuratura wyjaśniają sprawę.</h3>
      <related>
        <a href="https://www.tvn24.pl/wiadomosci-z-kraju,3/mysliwy-postrzelony-podczas-polowania,984413.html"/>
      </related>
      <p>Jak poinformował Tomasz Kwaśnik z Komendy Powiatowej Policji w Kołobrzegu, do zdarzenia doszło w niedzielę po godzinie 14 w miejscowości Pobłocie Małe (woj. zachodniopomorskie).</p>
      <p>Odbyło się tam polowanie komercyjne, zorganizowane legalnie dla myśliwych z Danii. Ofiara to 47-letni Polak, wieloletni uczestnik polowań. Nie był on myśliwym, a tzw. naganiaczem.</p>
      <p>- Myśliwy oddał strzał do dzika, według mojej wiedzy zgodnie z regulaminem polowania, z zasadami bezpieczeństwa - mówi Zbigniew Zawadzki, Prezes Koła Łowieckiego "Świt", które organizowało polowanie.</p>
      <p>Dodaje, że strzał padł "w całkowicie drugą stronę" i nastąpił rykoszet. - Jakiś odłamek spowodował, że naganiacz został trafiony i w wyniku tego zmarł, zanim pogotowie przyjechało - tłumaczy.</p>
      <h3>Myśliwym zatrzymano broń</h3>
      <p>W polowaniu udział brało 16 myśliwych z Danii. Wszyscy mieli zostać już przesłuchani, śledczy zabezpieczyli także ich broń.</p>
      <p>- Oni polowali już wiele lat w Polsce, w tym u nas też w kole - mówi Zawadzki.</p>
      <p>Okoliczności sprawy wyjaśnia teraz policja i prokuratura.</p>
      <p><b><a href="https://kontakt24.tvn24.pl/polska,496/mysliwy-postrzelony-podczas-polowania-jest-w-ciezkim-stanie,307083.html">Tego samego dnia w pobliżu Uliczna w województwie dolnośląskim miała miejsce podobna sytuacja.</a></b> Około 50-letni myśliwy został postrzelony podczas nagonki na dziki. W ciężkim stanie został przewieziony do szpitala.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/9a643419-5829-4597-8813-47bcda8e2637.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Polowanie odbywało się w miejscowości Pobłocie Małe<cite>Źródło: Googe Maps</cite></figcaption>
      </figure>
      <p>
        <b>Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na <a href="mailto:Kontakt24@tvn.pl">Kontakt24@tvn.pl</a>.</b>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-z-kraju,3/mysliwy-postrzelony-podczas-polowania,984413.html"/>
      </related>
    </article>
  </body>
</html>