<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/11/ubitiiat-v-troian-bil-psihichno-bolen-jiveel-s-brat-si.429265"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T15:50:00+00:00"/>
    <meta property="og:title" content="Убитият в Троян бил психично болен, живеел с брат си"/>
    <meta property="og:description" content="Тялото му е престояло 2 седмици, преди да бъде открит | Dnes.bg"/>
  </head>
  <body>
    <article>
      <h1>Убитият в Троян бил психично болен, живеел с брат си</h1>
      <h2>Тялото му е престояло 2 седмици, преди да бъде открит</h2>
      <address><time datetime="2019-11-11T15:50:00+00:00">11 Nov 2019, 15:50</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Прокуратурата разследва убийството на 71-годишния мъж от Троян, открит мъртъв в дома си. Пострадалият живеел с брат си изолирано. Двамата не поддържали връзки с околните, а пострадалият страдал от психическо заболяване, съобщават от прокуратурата.</p>
      <related>
        <a href="https://www.dnes.bg/notifikacii/2019/11/10/zadyrjaha-66-godishen-za-bratoubiistvo-v-troian.429128"/>
      </related>
      <p>В петък по сигнал на съседи била извършена проверка в дома на двамата братя. При огледа в една от стаите на къщата бил намерен трупът на 71-годишния мъж. <br/><br/>По първоначални данни от огледа, смъртта е била причинена чрез удушаване. Трупът е престоял в къщата над две седмици. Назначена е съдебно-медицинска експертиза за установяване на непосредствената причина за смъртта.<br/><br/>Като обвиняем е привлечен братът на пострадалия, мъж на 65 години от гр. Троян. С постановление на наблюдаващия прокурор, обвиняемият е задържан за срок от 72 часа. Назначена е съдебно-психиатрична експертиза за освидетелстване на извършителя.</p>
    </article>
  </body>
</html>