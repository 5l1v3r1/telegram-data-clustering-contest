<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425585/as-rodos-telos-o-nikos-koyrmpanas-erxetai-o-kwstas-belitzelos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-11T15:30:01+00:00"/>
    <meta property="og:title" content="ΑΣ Ρόδος: Τέλος ο Νίκος Κουρμπανάς, έρχεται ο Κώστας Βελιτζέλος"/>
    <meta property="og:description" content="Το τέλος της συνεργασίας της με τον Νίκο Κουρμπανά, ανακοίνωσε και επίσημα η Ρόδος, μετά τη νέα ήττα στο πρωτάθλημα από τον Αιολικό."/>
  </head>
  <body>
    <article>
      <h1>ΑΣ Ρόδος: Τέλος ο Νίκος Κουρμπανάς, έρχεται ο Κώστας Βελιτζέλος</h1>
      <address>
        <time datetime="2019-11-11T15:30:01+00:00">11 Nov 2019, 15:30</time>
      </address>
      <p>
        <b>Το τέλος της συνεργασίας της με τον Νίκο Κουρμπανά, ανακοίνωσε και επίσημα η Ρόδος, μετά τη νέα ήττα στο πρωτάθλημα από τον Αιολικό.</b>
      </p>
      <p>Αντικαταστάτης του θα είναι ο Κώστας Βελιτζέλος, όπως ανακοίνωσε λίγο αργότερα η διοίκηση των «ελαφιών»</p>
      <p>Αναλυτικά οι δύο ανακοινώσεις:</p>
      <p>«Η Ρόδος θα ήθελε να ευχαριστήσει τον Νίκο Κουρμπανά για την προσφορά του στην ομάδα μας.<br/>Η συνεργασία μας ήταν άψογη, όπως άψογη ήταν η πορεία και η προετοιμασία της Ρόδου για το πρωτάθλημα που διανύουμε. Ευχόμαστε στον Νίκο Κουρμπανά καλή συνέχεια και θεωρούμε πως θα είναι πάντα φίλος μας!</p>
      <p>Σε νεότερη ανακοίνωση θα γίνει γνωστός ο αντικαταστάτης του.»</p>
      <p>Η ανακοίνωση της πρόσληψης του Κώστα Βελιτζέλου:</p>
      <p>«Η τεχνική επιτροπή της Ρόδου ανακοινώνει την έναρξη συνεργασίας με τον προπονητή Κώστα Βελιτζέλο.</p>
      <p>Ο τεχνικός είναι 48 ετών, κάτοχος Uefa Pro, θεωρείται έμπειρος προπονητής, έχει διατελέσει σε αρκετές ομάδες Β' και Γ' Εθνικής Κατηγορίας όπως Αναγέννηση Επανωμής, Απόλλωνα Σμύρνης Νίκη Βόλου, Βέροια, Τρίκαλα, Μακεδονικό Νεάπολης, Αρη Παλαιοχωρίου, και ΑΠΕ Λαγκαδά.</p>
      <p>Τον καλωσορίζουμε στην οικογένεια της ΡΟΔΟΥ ελπίζοντας πως θα είναι ο δρόμος εύκολος για την άνοδο στην Football League. Πιστεύουμε πως με τους ποδοσφαιριστές που διαθέτει η ομάδα μας, το έργο του θα είναι εύκολο».</p>
    </article>
  </body>
</html>