<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546496.html/%D8%A7%D8%B8%D9%87%D8%A7%D8%B1%D8%A7%D8%AA-%D8%B9%D8%AC%DB%8C%D8%A8-%D9%88-%D8%B6%D8%AF%D8%B4%D8%B1%D8%B9%DB%8C-%D8%AE%D8%A7%D9%86%D9%85-%D9%85%D8%B1%D8%A8%DB%8C-%D8%AF%D8%B1%D8%A8%D8%A7%D8%B1%D9%87--%D8%AA%D8%B1%D8%A8%DB%8C%D8%AA-%D8%AC%D9%86%D8%B3%DB%8C-%DA%A9%D9%88%D8%AF%DA%A9%D8%A7%D9%86--%D8%AF%D8%B1-%D8%A7%D9%86%D8%B2%D9%84%DB%8C--%D9%88%D9%82%D8%AA%DB%8C-%DA%A9%D9%87-%DB%8C%DA%A9-%D9%85%D8%B1%D8%A8%DB%8C-%D8%B1%D9%88%D8%A7%D9%86%DA%A9%D8%A7%D9%88-%D9%81%D8%AA%D9%88%D8%A7%DB%8C-%D8%B4%D8%B1%D8%B9%DB%8C-%D9%85%DB%8C-%D8%AF%D9%87%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:01:00+00:00"/>
    <meta property="og:title" content="اظهارات عجیب و ضدشرعی خانم مربی درباره &quot;تربیت جنسی کودکان&quot; در انزلی/ وقتی که یک مربی روانکاو فتوای شرعی می دهد!"/>
    <meta property="og:description" content="نزدیک انتخابات ریاست جمهوری بود که تصاویری مبنی از سند ۲۰۳۰ برای آموزش دادن مسائل جنسی به کودکان در روستاهای کشور منتشر شد اما آن زمان دولت به سختی درباره این کار موضع گرفته و این کار را خیالی دانسته و پرونده سازی مخالفان علیه دولت نامید، از آن روزها ۲ سال نگذشته است که هر از چند گاهی بحث تربیت جنسی کودکان توسط برخی روانکاوان مطرح می شود، همانطور که اخیرا کارگاه تربیت جنسی کودکان در یک کافه کتاب در انزلی برگزار شد."/>
  </head>
  <body>
    <article>
      <h1>اظهارات عجیب و ضدشرعی خانم مربی درباره "تربیت جنسی کودکان" در انزلی/ وقتی که یک مربی روانکاو فتوای شرعی می دهد!</h1>
      <address>
        <time datetime="2019-11-11T15:01:00+00:00">11 Nov 2019, 15:01</time>
      </address>
      <p>نزدیک انتخابات ریاست جمهوری بود که تصاویری مبنی از سند ۲۰۳۰ برای آموزش دادن مسائل جنسی به کودکان در روستاهای کشور منتشر شد اما آن زمان دولت به سختی درباره این کار موضع گرفته و این کار را خیالی دانسته و پرونده سازی مخالفان علیه دولت نامید، از آن روزها ۲ سال نگذشته است که هر از چند گاهی بحث تربیت جنسی کودکان توسط برخی روانکاوان مطرح می شود، همانطور که اخیرا کارگاه تربیت جنسی کودکان در یک کافه کتاب در انزلی برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.8deynews.com/">۸دی</a>، نزدیک انتخابات ریاست جمهوری بود که تصاویری مبنی از سند ۲۰۳۰ برای آموزش دادن مسائل جنسی به کودکان در روستاهای کشور منتشر شد اما آن زمان دولت به سختی درباره این کار موضع گرفته و این کار را خیالی دانسته و پرونده سازی مخالفان علیه دولت نامید، از آن روزها ۲ سال نگذشته است که هر از چند گاهی بحث تربیت جنسی کودکان توسط برخی روانکاوان مطرح می شود، همانطور که اخیرا کارگاه تربیت جنسی کودکان در یک کافه کتاب در انزلی برگزار شد.</p>
      <figure>
        <img src="http://cdn.8deynews.com/uploads/2019/11/8dey0228dey12.jpg"/>
      </figure>
      <p> </p>
      <p>نکته جالب این است که مربی روانکاو در این جلسه به والدین می گوید خود تحریکی جنسی یک امر طبیعی است و در راستای کشف اندام جنسی کودک توسط خودش بوده و والدین نباید موضع سختی در این باره بگیرند و اگر کودک سعی کرد شبیه سازی جنسی با عروسک خود انجام دهد، والدین نباید مانع شوند و تنها این موضوع زمانی بد است که کودک آن را در بین جمع انجام دهد و اگر در خلوت آن را انجام دهد مشکلی پیش نمی آید و آن کودک از لحاظ روانی سالم است.</p>
      <p>نکته عجیب تر این است که این مربی خانم می گوید حتی از لحاظ شرعی نیز تا قبل از سن بلوغ برای کودکان برای خود تحریکی گناهی نمی نویسند و از لحاظ شرعی در انجام چنین حرکاتی مشکلی نیست!!</p>
      <p>در پاسخ به این مربی باید چند نکته را متذکر شد تا اینگونه افکار در جامعه به راحتی تبلیغ و ترویج نشود؛</p>
      <p> </p>
      <p>۱. اگر پدر و مادری چشم را بر روی خود تحریکی کودکان ببندند، قبح این عمل برای کودک ریخته شده و ممکن است این عمل را جلوی چشمان خواهر و برادر و حتی بقیه بچه ها و بزرگترهای فامیل تکرار کند و نظم، حرمت، قداست و اقتدار خانواده به راحتی توسط این کودک از بین برود.</p>
      <p> </p>
      <p>۲. خود تحریکی کودک کنجکاوی های جنسی او را صدچندان خواهد کرده و به جای اینکه مشغول کودکی و بازی های سالم کودکی و علم آموزی و مهارت آموزی خود باشد به فکر بازی های خطرناک با محوریت جنسی بیفتد نظیر رابطه جنسی با کودکان هم سن و سال، رابطه با اشیاء و حتی رابطه با حیوانات که تبعات سنگین و بسیار خطرناکی برای کودک دارد.</p>
      <p> </p>
      <p>۳. کودکی که از کودکی فکر و ذهن اش مسائل جنسی باشد، در سنین بلوغ بسیار خطرناکتر از بقیه هم سن و سالان خود شده و از آن جایی که هنوز نمی تواند ازدواج کند ممکن است به انحرافات جنسی خطرناکی مبتلا شود؛ بسیاری از نوجوانان دختر وپسری که در گرداب مسائل جنسی فرو افتاده اند افرادی بودند که در کودکی خود تحریکی بسیاری داشته و نتوانسته اند خود را کنترل کرده و به تبعات سنگین بسیاری نظیر قتل، گرفتن بیماری های خطرناک مانند ایدز، هپاتیت و سوزاک و بسیاری از موارد دیگر گرفتار شده اند، یک گشت ساده در دادگاه ها این مسائل را بسیار روشن خواهد کرد و نشان خواهد داد نوجوانانی که نتوانسته اند میل جنسی خود را کنترل کنند چه بلاهایی بر سر خانواده های مختلف آورده اند.</p>
      <p>۴. فقها و مراجع عظام تقلید برای دادن یک فتوا پنجاه سال آیات و روایت را از جنبه های مختلف بررسی کرده و با تقوای الهی که شرط مرجعیت است یک فتوا را اعلام می کنند، جالب اینجاست که این مربی خانم با داشتن کمترین سواد اسلامی فتوا می دهد “خود تحریکی کودکان” از لحاظ شرعی مشکلی ندارد؟!، حرف این مربی تربیتی مانند این است که فردی بدون داشتن سواد پزشکی و تخصص قلب بگوید فلان قرص فشار بزرگسالان برای قلب کودکان ضرری ندارد و کودکان می توانند آن را استفاده کنند!، متاسفانه عده ای از ما ایرانیها یاد گرفته ایم که در هر حوزه ای نظر تخصصی بدهیم بدون اینکه کمترین سر رشته تخصصی از آن داشته ایم.</p>
      <p>۵. شبکه ای خزنده متصل به دستگاه های استکباری درصدد هستند فرهنگ ناب ایرانی اسلامی ملت ایران را تغییر دهند و باید مشخص شود این دست اظهارات آیا برداشت های شخصی یک مربی تربیتی است یا یک برنامه مدون طراحی شده توسط دولت های غربی برای ایران؟، فهمیدن این نکته نیاز به کارهای اطلاعاتی امنیتی دارد و باید کارشناسان مربوط آن را بررسی کنند.</p>
      <p>۶. از سویی دیگر بر عملکرد این اماکن در فضای حقیقی و مجازی کمترین نظارت ممکن وجود دارد؛ و بیشترین آسیب های شبکه های اجتماعی نیز در خلأ نظارتی به وجود آمده است.</p>
      <p>۷. نکته مهم و آخر این است که علوم انسانی تدریس شده در دانشگاه های ما به ویژه علوم تربیتی به هیچ وجه اسلامی نبوده و به کرات شاهد هستیم که فارغ التحصیلان رشته هایی نظیر روانشناسی با مسائل دینی زاویه ای آشکار داشته و دین را باعث عقب ماندگی ملت ایران می دانند و در بسیاری از موارد جای فقها نشسته و سعی دارند ارزش ها را ضد ارزش معرفی کنند، در بسیاری از موارد مسائلی که با دین تضاد ۱۸۰ درجه ای دارد در کلینک ها تجویز می شود از ترویج دوستی های اجتماعی( دختر و پسر) گرفته تا ترویج خود تحریکی جنسی برای کودکان و نوجوانان، حتی دیده شده برخی روانشناسان روابط جنسی بدون آداب شرعی را برای دختران و پسران بد ندانسته و آنها را به ازدواج سفید ترویج می کنند.</p>
      <p>برخی از روانشناسان ما افکار “فروید” را ترویج کرده و دین را افیون توده ها می دانند. متاسفانه باید اذعان کرد که هنوز انقلاب اسلامی ایران به بسیاری از متون درسی دانشگاهی به ویژه علوم انسانی نرسیده و با وجود تاکیدهای مکرر رهبر معظم انقلاب هنوز اتفاق خاصی برای اصلاح کتب درسی و اصلاح برخی استادان شیفته فرهنگ غربی صورت نگرفته است.</p>
      <p> </p>
      <p>انتهای پیام/</p>
    </article>
  </body>
</html>