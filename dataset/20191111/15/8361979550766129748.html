<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/pavlo-fuks-mosmisksud-skasuvav-zaochniy-aresht-fuksa-novini-svitu-50052869.html"/>
    <meta property="og:site_name" content="НВ"/>
    <meta property="article:published_time" content="2019-11-11T15:18:00+00:00"/>
    <meta property="og:title" content="Мосміськсуд скасував заочний арешт Павла Фукса"/>
    <meta property="og:description" content="Решение Таганского суда Москвы о заочном аресте Фукса отменено, материалы отправлены на новое рассмотрение, — адвокат."/>
  </head>
  <body>
    <article>
      <h1>Мосміськсуд скасував заочний арешт Павла Фукса</h1>
      <h2>Решение Таганского суда Москвы о заочном аресте Фукса отменено, материалы отправлены на новое рассмотрение, — адвокат.</h2>
      <address>
        <time datetime="2019-11-11T15:18:00+00:00">11 Nov 2019, 15:18</time>
      </address>
      <p>Московський міський суд скасував постанову райсуду про заочний арешт бізнесмена, засновника девелоперської компанії MosCityGroup <a href="https://nv.ua/ukr/tags/pavel-fuks.html">Павла Фукса</a>, обвинуваченого в шахрайстві, і відправив справу на новий розгляд. Про це заявив адвокат Мурад Мусаєв, повідомляє <a href="https://www.interfax.ru/">Інтерфакс</a>.</p>
      <p>«Рішення Таганського суду скасували, матеріали відправили на новий розгляд», — сказав Мусаєв.</p>
      <p>Як повідомлялося, <a href="https://nv.ua/ukr/biz/markets/pavlo-fuks-rosiyski-zmi-pishut-shcho-vin-ogolosheniy-v-mizhnarodniy-rozshuk-novini-ukrajini-50047478.html">Таганський суд Москви ухвалив рішення про заочний арешт Фукса 11 жовтня 2019 року</a>.</p>
      <p>Фукса звинувачують в особливо великому шахрайстві (ч. 4 ст. 159 КК РФ) при будівництві елітного житлового комплексу Sky House в Москві. Ця кримінальна справа була порушена в грудні 2018 року.</p>
      <p>Sky House — проблемний об'єкт, що будується з 2008 року. Завершити зведення ЖК площею 145,2 тис. кв. м планувалося ще в 2011 році, але досі він не добудований. За даними російських ЗМІ, його спорудження має завершитися в другій половині 2021 року.</p>
      <p>Основні ділові інтереси Фукса зараз зосереджені в Україні. У РФ Фукс входив до правління Російського союзу промисловців і підприємців, портфель проектів заснованої Фуксом MosCityGroup у 2008 році досягав 7 млн кв. м. Також йому належало 10% акцій у збанкрутілому банку Пушкіно, частки ще в декількох бізнесах.</p>
      <p>Читайте також:<br/><a href="https://nv.ua/ukr/biz/markets/fuks-vpershe-pidtverdiv-shcho-ye-biznes-partnerom-kolomoyskogo-v-ukrnaftoburinni-novini-ukrajini-50042791.html">&amp;nbspФукс вперше підтвердив, що є бізнес-партнером Коломойського в Укрнафтобурінні <br/></a>Читайте також:<br/><a href="https://nv.ua/ukr/biz/economics/fuks-zvernuvsya-do-sudu-shchob-povernuti-sobi-200-tis-za-kvitki-na-inavguraciyu-trampa-50027913.html">&amp;nbspФукс звернувся до суду, щоб повернути собі $200 тис. за квитки на інавгурацію Трампа</a></p>
      <p>У листопаді 2018 року Фукс увійшов до списку українських бізнесменів, щодо яких Росія ввела спеціальні економічні заходи.</p>
    </article>
  </body>
</html>