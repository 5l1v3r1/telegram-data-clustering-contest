<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89296"/>
    <meta property="og:site_name" content="Denník politika"/>
    <meta property="article:published_time" content="2019-11-11T15:35:07+00:00"/>
    <meta property="og:title" content="ITAPA 2019: Čo robiť, aby Slovensko nezmeškalo vlak?"/>
    <meta property="og:description" content="11.11.2019 (Webnoviny.sk) – Odpoveď aj na túto otázku dá jedna z najväčších konferencií svojho druhu v regióne strednej Európy. ITAPA 2019 sa začína práve dnes a potrvá až do 13. novembra v bratislavskom hoteli Crowne Plaza. Experti a spíkri z rozličných kútov sveta budú spoločne diskutovať o témach, ktoré nedajú spávať nielen im, ale ani bežným ľuďom – od nástupu umelej inteligencie, digitalizácie spoločnosti, inteligentného zdravotníctva, cloudu, cez kybernetickú bezpečnosť, hackerov, až po revolučný prechod ku kvantovým technológiám, inteligentným mestám, budúcnosti priemyslu a ženám… v informačných technológiách."/>
  </head>
  <body>
    <article>
      <h1>ITAPA 2019: Čo robiť, aby Slovensko nezmeškalo vlak?</h1>
      <address><time datetime="2019-11-11T15:35:07+00:00">11 Nov 2019, 15:35</time> by <a rel="author">Webnoviny</a></address>
      <p>11.11.2019 (Webnoviny.sk) – <b>Odpoveď aj na túto otázku dá jedna z najväčších konferencií svojho druhu v regióne strednej Európy. ITAPA 2019 sa začína práve dnes a potrvá až do 13. novembra v bratislavskom hoteli Crowne Plaza. Experti a spíkri z rozličných kútov sveta budú spoločne diskutovať o témach, ktoré nedajú spávať nielen im, ale ani bežným ľuďom – od nástupu umelej inteligencie, digitalizácie spoločnosti, inteligentného zdravotníctva, cloudu, cez kybernetickú bezpečnosť, hackerov, až po revolučný prechod ku kvantovým technológiám, inteligentným mestám, budúcnosti priemyslu a ženám… v informačných technológiách.</b></p>
      <p>Medzi najväčšie „ťaháky“ ITAPA 2019 patrí možnosť dozvedieť sa viac o súčasnom stave digitalizácie na Slovensku. Preto konferenciu otvorí ten najpovolanejší, Richard Raši, podpredseda vlády SR pre investície a informatizáciu. Dotkne sa oblasti strategického smerovania Slovenska, úspechov v oblasti informatizácie, napĺňania princípu „Jedenkrát a dosť“, ale spomenie aj, čo všetko nás čaká v rámci digitálnej transformácie. „<i>Som rád, že sa nám darí systematicky znižovať byrokraciu na Slovensku a nerobiť viac z ľudí poštárov medzi úradmi. Aj preto sme pripravili ďalšiu novelu zákona s cieľom pokračovať v znižovaní administratívnej záťaže občanov a podnikateľov,“ </i>hodnotí Richard Raši snahu o kompletnú digitalizáciu verejnej správy. Ministerka školstva, vedy, výskumu a športu SR Martina Lubyová prezradí, ako sa tieto aktivity darí napĺňať práve v jej rezorte.</p>
      <p>„<i>Digitalizácia verejných služieb je dnes základom fungovania každého moderného štátu. Problémom je, že návrh a implementácia riešení je len prvým krokom. Stále nás však čaká vyriešiť otázky bezpečnosti, udržateľného financovania a hladkej spolupráce medzi verejným a súkromným sektorom. Vyhliadky Slovenska sú v tomto ohľade pomerne optimistické, no stále nás čaká veľmi dlhá cesta,“ </i>upozorňuje Pavol Frič zo spoločnosti DITEC, ktorá sa podieľa na IT riešeniach v tejto oblasti. Práve spolupráca na všetkých úrovniach je kľúčom k úspešnej transformácii verejného spravovania, a taktiež jednou z hlavným tém ITAPA 2019.</p>
      <p>Potrebujete aj ďalšie dôvody, prečo prísť na ITAPA 2019? Tu sú:</p>
      <h3>1. Chcete vedieť viac o najnovších trendoch digitalizácie nielen na Slovensku, ale aj v zahraničí?</h3>
      <p>Inovácie z oblasti Európy predstavia <a href="http://go.sparkpostmail.com/f/a/ivaiUgW2AyzZGImpfAbCgA~~/AAA-fAA~/RgRfpkCRP0S2aHR0cDovL2dvLnNwYXJrcG9zdG1haWwuY29tL2YvYS9tTmlrWV82dkFyU1RqSjhHaGM0VUVRfn4vQUFBLWZBQX4vUmdSZnBiTUtQMFFqYUhSMGNITTZMeTkzZDNjdWFYUmhjR0V1YzJzdk1UQTVNakF0YzJzdmIyTnJieTlYQTNOd1kwSUtBQ2dLTHNOZDd5bGhHRklTYkdWd2FXVnpiM1poUUdsMFlYQmhMbk5yV0FRQUFBQUFXA3NwY0IKACGZu8Nd_EwK0VIVZGV2YW5vdmFAbmV1cm9wZWEuY29tWAQAADKQ">Petr Očko</a> z Ministerstva priemyslu a obchodu ČR, <a href="http://go.sparkpostmail.com/f/a/SMxWL3uQCtdc6PMlan1z7Q~~/AAA-fAA~/RgRfpkCRP0S6aHR0cDovL2dvLnNwYXJrcG9zdG1haWwuY29tL2YvYS9sNndkeTBGSEc1aU1WcHpwY19qQXJRfn4vQUFBLWZBQX4vUmdSZnBiTUtQMFFtYUhSMGNITTZMeTkzZDNjdWFYUmhjR0V1YzJzdk1UQTVNVFl0YzJzdmNHbGhibVZ6YVM5WEEzTndZMElLQUNnS0xzTmQ3eWxoR0ZJU2JHVndhV1Z6YjNaaFFHbDBZWEJoTG5OcldBUUFBQUFBVwNzcGNCCgAhmbvDXfxMCtFSFWRldmFub3ZhQG5ldXJvcGVhLmNvbVgEAAAykA~~">Fabio Pianesi</a> z EIT Digital a <a href="http://go.sparkpostmail.com/f/a/MMzRl3ETBTDRLghM-0a6Ew~~/AAA-fAA~/RgRfpkCRP0S-aHR0cDovL2dvLnNwYXJrcG9zdG1haWwuY29tL2YvYS9IVHZucmFMTm1DRTVJQXpyX1d1QndBfn4vQUFBLWZBQX4vUmdSZnBiTUtQMFFvYUhSMGNITTZMeTkzZDNjdWFYUmhjR0V1YzJzdk1URXlOVFV0YzJzdmFHOW9kMmxsYkdWeUwxY0RjM0JqUWdvQUtBb3V3MTN2S1dFWVVoSnNaWEJwWlhOdmRtRkFhWFJoY0dFdWMydFlCQUFBQUFBflcDc3BjQgoAIZm7w138TArRUhVkZXZhbm92YUBuZXVyb3BlYS5jb21YBAAAMpA~">Eckhardt Hohwieler</a> z Fraunhofer Institute v Berlíne. <a href="http://go.sparkpostmail.com/f/a/HhBunKnLYmUjvnI0h2igdA~~/AAA-fAA~/RgRfpkCRP0S6aHR0cDovL2dvLnNwYXJrcG9zdG1haWwuY29tL2YvYS83bXJzN1l0TEdjeEJsQ25MbkJnOFRnfn4vQUFBLWZBQX4vUmdSZnBiTUtQMFFtYUhSMGNITTZMeTkzZDNjdWFYUmhjR0V1YzJzdk1URXhORFF0YzJzdloybGlZbTl1Y3k5WEEzTndZMElLQUNnS0xzTmQ3eWxoR0ZJU2JHVndhV1Z6YjNaaFFHbDBZWEJoTG5OcldBUUFBQUFBVwNzcGNCCgAhmbvDXfxMCtFSFWRldmFub3ZhQG5ldXJvcGVhLmNvbVgEAAAykA~~">Daniel Gibbons</a> a <a href="http://go.sparkpostmail.com/f/a/azyRX-j1hb78m4d7QJqSHg~~/AAA-fAA~/RgRfpkCRP0S-aHR0cDovL2dvLnNwYXJrcG9zdG1haWwuY29tL2YvYS9qT2puUFl2SXN5ZmFHeU1CM0FULWt3fn4vQUFBLWZBQX4vUmdSZnBiTUtQMFFvYUhSMGNITTZMeTkzZDNjdWFYUmhjR0V1YzJzdk1URXpNREl0YzJzdmJHOXVaR0ZyYjNaaEwxY0RjM0JqUWdvQUtBb3V3MTN2S1dFWVVoSnNaWEJwWlhOdmRtRkFhWFJoY0dFdWMydFlCQUFBQUFBflcDc3BjQgoAIZm7w138TArRUhVkZXZhbm92YUBuZXVyb3BlYS5jb21YBAAAMpA~">Kristína Londáková</a> z Behavioural Insights Team vám objasnia potenciál dátovej vedy pre verejný sektor. <a href="http://go.sparkpostmail.com/f/a/6eSfyP_3_Ngkkjph_sTVwA~~/AAA-fAA~/RgRfpkCRP0S6aHR0cDovL2dvLnNwYXJrcG9zdG1haWwuY29tL2YvYS95VTNGYjcyNjBzNDhMSEFLSHFHenNRfn4vQUFBLWZBQX4vUmdSZnBiTUtQMFFrYUhSMGNITTZMeTkzZDNjdWFYUmhjR0V1YzJzdk1UQTVNVFF0YzJzdlozSmxaVzR2VndOemNHTkNDZ0FvQ2k3RFhlOHBZUmhTRW14bGNHbGxjMjkyWVVCcGRHRndZUzV6YTFnRUFBQUFBQX5-VwNzcGNCCgAhmbvDXfxMCtFSFWRldmFub3ZhQG5ldXJvcGVhLmNvbVgEAAAykA~~">Andrew Green</a> z OECD zhrnie, aký má dopad umelá inteligencia na trh práce.</p>
      <h3>2. Ako sa brániť proti kybernetickým útokom?</h3>
      <p>Vnútroštátne a medzinárodné kybernetické riziko stúpa priamoúmerne s ochrannými mechanizmami. To, aké sú politické reakcie na nové vznikajúce výzvy, ako zlepšiť legislatívny rámec kybernetickej bezpečnosti, ako a do akej miery to ovplyvní každodenný život jednotlivca priblížia naši aj zahraniční odborníci. Jedným z nich je aj <a href="http://go.sparkpostmail.com/f/a/8tQeugj6X1Pssjg1QBF1fA~~/AAA-fAA~/RgRfpkCRP0S6aHR0cDovL2dvLnNwYXJrcG9zdG1haWwuY29tL2YvYS9aNXE0aEJzRmxHa2JINkpoUEVHVXBnfn4vQUFBLWZBQX4vUmdSZnBiTUtQMFFrYUhSMGNITTZMeTkzZDNjdWFYUmhjR0V1YzJzdk16ZzFNaTF6YXk5cVlXNXZkR0V2VndOemNHTkNDZ0FvQ2k3RFhlOHBZUmhTRW14bGNHbGxjMjkyWVVCcGRHRndZUzV6YTFnRUFBQUFBQX5-VwNzcGNCCgAhmbvDXfxMCtFSFWRldmFub3ZhQG5ldXJvcGVhLmNvbVgEAAAykA~~">Rastislav Janota</a> z Národného centra kybernetickej bezpečnosti SK-CERT. Ďalšími sú napríklad <a href="https://www.itapa.sk/11391-sk/casertano/">Francesco Casertano</a> z INDRA, <a href="https://www.itapa.sk/6927-sk/makatura/">Ivan Makatura</a> z Asociácie kybernetickej bezpečnosti alebo <a href="https://www.itapa.sk/11127-sk/gondova/">Lenka Gondová</a> z ISACA Slovensko.</p>
      <h3>3. Kde sú ľudia pre IT?</h3>
      <p>Vo svete IT je mužský element zastúpený v prevažnej miere. Iné sociálno-spoločenské skupiny však predstavujú zatiaľ nevyužitý potenciál, ktorý by do veľkej miery mohol obohatiť a zefektívniť sféry IT. Ženské zastúpenie v tejto oblasti už nie je až takou prekvapivou, aj keď stále veľmi aktuálnou a zaujímavou témou. Počuli ste však už o potenciáli vysokofunkčného autizmu v IT? Práve o tom porozpráva <a href="http://go.sparkpostmail.com/f/a/_N7eMbE3f8e0FmLtn9E49g~~/AAA-fAA~/RgRfpkCRP0QoaHR0cHM6Ly93d3cuaXRhcGEuc2svMTEyOTYtc2svc3VsdHlzb3ZhL1cDc3BjQgoAIZm7w138TArRUhVkZXZhbm92YUBuZXVyb3BlYS5jb21YBAAAMpA~">Natália Šultysová</a> z nadácie Filantropia, <a href="http://go.sparkpostmail.com/f/a/M9qq7jHVX0-XFVCj1qNELQ~~/AAA-fAA~/RgRfpkCRP0QpaHR0cHM6Ly93d3cuaXRhcGEuc2svODcwNi1zay9rb3R1bGlha292YS9XA3NwY0IKACGZu8Nd_EwK0VIVZGV2YW5vdmFAbmV1cm9wZWEuY29tWAQAADKQ">Petra Kotuliaková</a> z Aj Ty v IT priblíži spôsob, akým by sme mohli využiť ženský potenciál v IT a <a href="http://go.sparkpostmail.com/f/a/9ncKcU91Szz1HLPb-j3dgA~~/AAA-fAA~/RgRfpkCRP0QqaHR0cHM6Ly93d3cuaXRhcGEuc2svMTEzMTctc2svemFob3JjYWtvdmEvVwNzcGNCCgAhmbvDXfxMCtFSFWRldmFub3ZhQG5ldXJvcGVhLmNvbVgEAAAykA~~">Anna Záhorčáková</a> obchodná riaditeľka spoločnosti DITEC predstaví konkrétne možnosti uplatnenia žien v tejto oblasti.</p>
      <p>Ste však samozrejme vítaní aj kedykoľvek počas ITAPA 2019, stačí si vybrať témy a prednášky, ktoré vás zaujímajú podľa programu: <a href="https://www.itapa.sk/10803-sk/program/">https://www.itapa.sk/10803-sk/program/</a>. Neváhajte, hoci sa ITAPA 2019 začína už dnes, zaregistrovať sa ešte stále môžete <a href="https://www.itapa.sk/10789-sk/registracia-na-kongres-itapa-2019/">tu</a>.</p>
      <p>Inzercia</p>
      <p>Viac k témam: <a href="https://www.webnoviny.sk/tag/itapa/"><u>ITAPA</u></a>, <a href="https://www.webnoviny.sk/tag/itapa-2019/"><u>ITAPA 2019</u></a>, <a href="https://www.webnoviny.sk/tag/konferencia/"><u>konferencia</u></a><br/>Zdroj: Webnoviny.sk – <a href="https://www.webnoviny.sk/itapa-2019-co-robit-aby-slovensko-nezmeskalo-vlak/"><u>ITAPA 2019: Čo robiť, aby Slovensko nezmeškalo vlak?</u></a> © SITA Všetky práva vyhradené.</p>
    </article>
  </body>
</html>