<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/683572/i-omada-prosforas-opap-ekopse-proti-to-nima-ston-37o-marathonio-t"/>
    <meta property="og:site_name" content="enikos.gr"/>
    <meta property="article:published_time" content="2019-11-11T15:30:00+00:00"/>
    <meta property="og:title" content="Η «Ομάδα Προσφοράς ΟΠΑΠ» έκοψε πρώτη το νήμα στον 37ο Μαραθώνιο της Αθήνας"/>
    <meta property="og:description" content="Ο ΟΠΑΠ προσφέρει περισσότερα από 3.000.000 ευρώ για την ανακαίνιση των παιδιατρικών νοσοκομείων «Η Αγία Σοφία» και «Παναγιώτης &amp; Αγλαΐα Κυριακού»..."/>
  </head>
  <body>
    <article>
      <h1>Η «Ομάδα Προσφοράς ΟΠΑΠ» έκοψε πρώτη το νήμα στον 37ο Μαραθώνιο της Αθήνας</h1>
      <address>
        <time datetime="2019-11-11T15:30:00+00:00">11 Nov 2019, 15:30</time>
      </address>
      <p>Χιλιάδες υποστηρικτές της πρωτοβουλίας του ΟΠΑΠ για την ανακαίνιση των παιδιατρικών νοσοκομείων «Η Αγία Σοφία» και «Παναγιώτης &amp; Αγλαΐα Κυριακού» συμμετείχαν και εφέτος, στις δράσεις της «Ομάδας Προσφοράς ΟΠΑΠ», στο πλαίσιο του 37ου Αυθεντικού Μαραθωνίου της Αθήνας. Συνολικά, περίπου 300.000 συμμετέχοντες χρησιμοποίησαν την εφαρμογή «Ομάδα Προσφοράς» και είχαν τη δυνατότητα, για έκτη συνεχή χρονιά, να συμβάλουν δωρεάν στο έργο που υλοποιεί ο ΟΠΑΠ στα δύο δημόσια παιδιατρικά νοσοκομεία.</p>
      <figure>
        <img src="http://media.enikos.gr/data/photos/683572_8146433148-aae0ab32945ed8ad.jpg"/>
      </figure>
      <p>
        <i>Η διοίκηση του ΟΠΑΠ με τον Σάκη Ρουβά, τους αθλητές της ΚΑΕ ΠΑΝΑΘΗΝΑΙΚΟΣ ΟΠΑΠ, τους αθλητές του ΠΑΝΑΘΗΝΑΙΚΟΥ Α.Ο. και τους OPAP Champions</i>
      </p>
      <p>Από το σύνολο των δράσεων που πραγματοποιήθηκαν, συγκεντρώθηκαν περισσότεροι από 3.000.000 πόντοι προσφοράς, τους οποίους ο ΟΠΑΠ μετέτρεψε αυτόματα σε οικονομική ενίσχυση. Το ποσό αυτό θα προστεθεί στη συνολική επένδυση για την ανακαίνιση των δύο νοσοκομείων, που ξεκίνησε ο ΟΠΑΠ το 2014, στο πλαίσιο του προγράμματος Εταιρικής Υπευθυνότητάς του.</p>
      <figure>
        <img src="http://media.enikos.gr/data/photos/683572_0fac2d2f29-b6e252c74a33ccb2.jpg"/>
      </figure>
      <p>
        <i>Ντάμιαν Κόουπ Διευθύνων Σύμβουλος ΟΠΑΠ, Τζον Κιπκορίρ Κόμεν, νικητής του 37ου Αυθεντικού Μαραθωνίου</i>
      </p>
      <figure>
        <img src="http://media.enikos.gr/data/photos/683572_7d60d4bce4-8dce15a4ff4e1a12.jpg"/>
      </figure>
      <p>
        <i>Σπύρος Φωκάς, Α΄ Αντιπρόεδρος του ΟΠΑΠ στη βράβευση των γυναικών των 10χλμ</i>
      </p>
      <p>Ο Διευθύνων Σύμβουλος του ΟΠΑΠ, <b>Ντάμιαν Κόουπ</b>, δήλωσε: «Ο Αυθεντικός Μαραθώνιος της Αθήνας είναι ένα αθλητικό γεγονός παγκόσμιας κλάσης, το οποίο ο ΟΠΑΠ υποστηρίζει με υπερηφάνεια, για ένατη συνεχή χρονιά, ως Μέγας Χορηγός. Εφέτος, ο Μαραθώνιος ήταν μεγαλύτερος, καλύτερος και πιο επιτυχημένος από ποτέ, με χιλιάδες δρομείς να συμμετέχουν και στις δύο ημέρες της διοργάνωσης. Για ακόμη μια χρονιά, με αφορμή αυτό το σπουδαίο γεγονός, ο ΟΠΑΠ προσκάλεσε τον κόσμο να συμβάλει στην ανακαίνιση των δύο μεγαλύτερων παιδιατρικών νοσοκομείων της Ελλάδας, μέσω της εφαρμογής «Ομάδα Προσφοράς». Μέχρι σήμερα, έχουμε ανακαινίσει το 64% των δύο νοσοκομείων και συνεχίζουμε αυτό το μεγάλο έργο».</p>
      <figure>
        <img src="http://media.enikos.gr/data/photos/683572_bd30073980-a2830062045c0b26.jpg"/>
      </figure>
      <p>
        <i>Οδυσσέας Χριστοφόρου Αναπληρωτής Διευθύνων Σύμβουλος ΟΠΑΠ, Καμίλ Ζίγκλερ Πρόεδρος ΟΠΑΠ, Σάκης Ρουβάς, Ντάμιαν Κόουπ Διευθύνων Σύμβουλος ΟΠΑΠ</i>
      </p>
      <figure>
        <img src="http://media.enikos.gr/data/photos/683572_8465be48fe-b4ec1d15664168cd.jpg"/>
      </figure>
      <p>
        <i>Σπύρος Φωκάς Α΄ Αντιπρόεδρος ΟΠΑΠ</i>
      </p>
      <p>Ο Αναπληρωτής Διευθύνων Σύμβουλος του ΟΠΑΠ, <b>Οδυσσέας Χριστοφόρου</b>, τόνισε: «Η ανακαίνιση των παιδιατρικών νοσοκομείων «Η Αγία Σοφία» και «Παναγιώτης &amp; Αγλαΐα Κυριακού» συνεχίζεται με αμείωτους ρυθμούς. Για ακόμη μια χρονιά, ο ΟΠΑΠ συνέδεσε αυτή την πρωτοβουλία με τον Μαραθώνιο και την ενεργό συμμετοχή του κόσμου στην εφαρμογή «Ομάδα Προσφοράς». Εφέτος, περίπου 300 χιλιάδες συμπολίτες μας χρησιμοποίησαν την εφαρμογή και συνέβαλαν σε αυτή τη μεγάλη προσπάθεια».</p>
      <p>Στη διήμερη γιορτή που πραγματοποιήθηκε στο χωριό των χορηγών, το Σαββατοκύριακο 9 και 10 Νοεμβρίου, το κεντρικό περίπτερο του ΟΠΑΠ, Μέγα Χορηγού του Μαραθωνίου, αποτέλεσε πόλο έλξης για ακόμη μια χρονιά. Οι επισκέπτες και οι δρομείς που βρέθηκαν εκεί συμμετείχαν σε πολλές δραστηριότητες, ενώ είχαν τη δυνατότητα να πάρουν μέρος σε μια αναπαράσταση του παιχνιδιού Jump από την εφαρμογή «Ομάδα Προσφοράς». Οι πόντοι που συγκεντρώθηκαν από τη συγκεκριμένη δράση προστέθηκαν στη συνολική επένδυση για την ανακαίνιση των δύο νοσοκομείων.</p>
      <figure>
        <img src="http://media.enikos.gr/data/photos/683572_c8de4dad1c-9eb3d94165aa73b4.jpg"/>
      </figure>
      <p>
        <i>Παράσταση κρουστών από το συγκρότημα Quilombo, στο περίπτερο του ΟΠΑΠ με τη συμμετοχή του Γιώργου Λιανού, της Μαίρης Συνατσάκη και της Μαρίας Ηλιάκη</i>
      </p>
      <figure>
        <img src="http://media.enikos.gr/data/photos/683572_e161bc96f7-b4d798dc1d44fc2a.jpg"/>
      </figure>
      <p>
        <i>O αναβάτης, Βαγγέλης Κρητικός, οι OPAP Champions Αλέξης Ιωακειμίδης, Παναγιώτης Τριβυζάς, Δέσποινα Γεωργιάδου και ο Ντάμιαν Κόοουπ, Διευθύνων Σύμβουλος ΟΠΑΠ</i>
      </p>
      <figure>
        <img src="http://media.enikos.gr/data/photos/683572_3bf9388650-a7c7882c9135266b.jpg"/>
      </figure>
      <p>
        <i>Πηνελόπη Αναστασοπούλου, Ντάμιαν Κόουπ Διευθύνων Σύμβουλος ΟΠΑΠ, Οδυσσέας Χριστοφόρου, Αναπληρωτής Διευθύνων Σύμβουλος ΟΠΑΠ, Σάκης Ρουβάς, Μαρία Ηλιάκη, Μαίρη Συνατσάκη</i>
      </p>
      <p>
        <b>Επένδυση στην υγεία των παιδιών</b>
      </p>
      <p>Ο ΟΠΑΠ ξεκίνησε την ανακαίνιση των δύο μεγαλύτερων παιδιατρικών νοσοκομείων της Ελλάδας, τον Απρίλιο του 2014 και έως σήμερα έχει ολοκληρώσει το 64% του έργου. Συνολικά, έχουν παραδοθεί 24 έργα ανακαίνισης, μεταξύ των οποίων 18 νοσηλευτικές μονάδες, συνολικής έκτασης 11.540 τετραγωνικών μέτρων και δυναμικότητας 415 κλινών, όπου προσφέρονται ιατρικές και νοσοκομειακές υπηρεσίες σε σύγχρονες και υψηλής ποιότητας εγκαταστάσεις.</p>
      <p>Περισσότερες πληροφορίες στο <a href="http://www.opapcsr.gr/">www.opapcsr.gr</a></p>
      <figure>
        <img src="http://media.enikos.gr/data/photos/683572_0a37009971-9fe396ae28bb27c4.jpg"/>
      </figure>
      <figure>
        <img src="http://media.enikos.gr/data/photos/683572_229bd9b1e8-935a2ee317fa11e3.jpg"/>
      </figure>
      <p>
        <i>Το περίπτερο του ΟΠΑΠ στο χωριό των χορηγών</i>
      </p>
      <figure>
        <iframe src="https://www.youtube.com/embed/J9tb4Kq0Gqw" width="640" height="360" data-service="Youtube" scrolling="no"/>
      </figure>
      <p>***</p>
      <p>
        <b>Εταιρικό προφίλ</b>
      </p>
      <p>Ο Όμιλος ΟΠΑΠ έχει τα αποκλειστικά δικαιώματα για τη λειτουργία και τη διαχείριση αριθμολαχείων, παιχνιδιών αθλητικού στοιχήματος, αμοιβαίου ιπποδρομιακού στοιχήματος, λαχείων, στιγμιαίων τυχερών παιχνιδιών και παιγνιομηχανημάτων στην Ελλάδα και κατέχει ηγετική θέση στον κλάδο για την ενσωμάτωση των παγκόσμιων αρχών του Υπεύθυνου Παιχνιδιού στη δραστηριότητα του.</p>
      <p>Ο ΟΠΑΠ ιδρύθηκε το 1958, διαθέτει το μεγαλύτερο δίκτυο διανομής και η απόκτησή του το 2013 από τον Όμιλο Emma Delta Hellenic Holdings έδωσε την απαραίτητη ώθηση για τη διασφάλιση της μελλοντικής ανάπτυξης και ανταγωνιστικότητας της εταιρείας σε διεθνές επίπεδο.</p>
      <p>Το χαρτοφυλάκιο του ΟΠΑΠ με τα επιτυχημένα και δημοφιλή εμπορικά παιχνίδια: ΚΙΝΟ, ΠΑΜΕ ΣΤΟΙΧΗΜΑ, ΤΖΟΚΕΡ, ΛΟΤΤΟ, ΠΡΟΤΟ, ΣΚΡΑΤΣ, ΠΡΟΠΟ, EXTRA 5, SUPER 3 συμβάλλει στην ανάπτυξη της εταιρείας και αποτελεί πηγή μιας συνεχώς διευρυνόμενης κοινωνικής συνεισφοράς. Αυτή μεταφράζεται ετησίως σε ουσιαστικά έργα παρέμβασης με απτά αποτελέσματα για την κοινωνία, εξασφαλίζοντας στον ΟΠΑΠ μια ηγετική θέση μεταξύ των πρωταθλητών της εταιρικής κοινωνικής ευθύνης στην Ελλάδα.</p>
      <p>Περισσότερες πληροφορίες στο <a href="http://www.opap.gr/">www.opap.gr</a></p>
      <related>
        <h4>σχετικά άρθρα</h4>
        <a href="http://www.enikos.gr/sports/683403/marathonodromos-me-provlimata-orasis-etrexe-asynodeftos-to-thavma%0A%20%20%20%20%0A"/>
        <a href="http://www.enikos.gr/sports/683370/marathonios-apotheosan-ton-kosta-gkelaouzo-defteros-grigoroteros-%0A%20%20%20%20%0A"/>
        <a href="http://www.enikos.gr/sports/683358/37os-marathonios-athinas-nikitis-o-kenyatis-komen-tritos-o-gkelao%0A%20%20%20%20%0A"/>
        <a href="http://www.enikos.gr/sports/683341/marathonios-o-ypourgos-pou-etrexe-sta-5-chlm-photo%0A%20%20%20%20%0A"/>
        <a href="http://www.enikos.gr/sports/683339/marathonios-o-andreas-loverdos-trechei-ta-42-chlm-photo%0A%20%20%20%20%0A"/>
        <a href="http://www.enikos.gr/sports/683337/marathonios-anagnostou-kai-marinakou-nikites-sta-5-chlm-to-minyma%0A%20%20%20%20%0A"/>
        <a href="http://www.enikos.gr/sports/683283/zachint-ston-opap-o-panathinaikos-tha-veltionetai-synecheia-apokl%0A%20%20%20%20%0A"/>
        <a href="http://www.enikos.gr/sports/683241/stin-teliki-eftheia-o-agonas-tis-omada-prosforas-katevazoume-eos-%0A%20%20%20%20%0A"/>
        <a href="http://www.enikos.gr/sports/683124/arnaoutoglou-kai-zampetoglou-kontrarontai-gia-tin-omada-prosforas%0A%20%20%20%20%0A"/>
      </related>
    </article>
  </body>
</html>