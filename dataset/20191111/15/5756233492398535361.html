<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621005/%D8%A8%D8%B1%D8%A7%DB%8C-%D8%AF%D8%A7%D8%B4%D8%AA%D9%86-%D8%B2%D9%86%D8%AF%DA%AF%DB%8C-%D8%B7%D9%88%D9%84%D8%A7%D9%86%DB%8C%E2%80%8C%D8%AA%D8%B1-%D8%A8%D8%AF%D9%88%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T15:53:00+00:00"/>
    <meta property="og:title" content="برای داشتن زندگی طولانی‌تر بدوید"/>
    <meta property="og:description" content="محققان می‌گویند، دویدن باعث کاهش ۲۷ درصدی خطر مرگ می شود."/>
  </head>
  <body>
    <article>
      <h1>برای داشتن زندگی طولانی‌تر بدوید</h1>
      <address>
        <time datetime="2019-11-11T15:53:00+00:00">11 Nov 2019, 15:53</time>
      </address>
      <p>
        <i>محققان می‌گویند، دویدن باعث کاهش ۲۷ درصدی خطر مرگ می شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>طی سالهای اخیر، نتایج تحقیقات نشان داده بود که دویدن راهی برای داشتن زندگی طولانی‌تر و سالم‌تر است، اما برای افزایش طول عمر چقدر باید تلاش کنیم؟ یک بررسی جدید نشان می‌دهد مهم نیست که چقدر فعالیت بدنی در روز داشته باشیم، بلکه ورزش با خطر قابل توجه مرگ در ارتباط است.</p>
      <p>مطالعات بسیاری نشان داده که دویدن از سالم ترین ورزش هوازی است که فواید بی شماری برای بدن و ذهن دارد. به عنوان مثال، یک مطالعه در سال ۲۰۱۸ نشان داد که دویدن می‌تواند به حفظ سلامت مغز کمک کند، در حالی که تحقیقات قدیمی‌تر این نوع فعالیت بدنی را با کندتر کردن روند پیری مرتبط دانسته بود.</p>
      <p>به گزارش مدیکال اکسپرس، بین دویدن و مرگ و میر چه ارتباطی وجود دارد؟ این فعالیت چگونه به طور ویژه با کاهش خطر مرگ ناشی از بیماری‌های قلبی عروقی و سرطان تأثیر دارد؟ اگر دویدن به طول عمر منجر می‌شود، آیا بدان معنی است که دویدن بیشتر باعث افزایش سطح حفاظت می‌شود؟ اینها سؤالاتی است که محققان دانشگاه ویکتوریا در ملبورن، دانشگاه سیدنی و سایر مؤسسات دانشگاهی در استرالیا، اخیراً قصد پاسخ دادن به آنها را داشته اند. یافته های آنها در مجله پزشکی ورزشی انگلیس منتشر شده است.</p>
      <p>هر میزان دویدن بهتر از هیچ است</p>
      <p>این بررسی سیستماتیک شامل ۱۴ مطالعه است که درمجموع ۲۳۲ هزار ۱۴۹ شرکت کننده را شامل می‌شود. این مطالعات نتایج بهداشتی شرکت کنندگان را بین ۵.۵ و ۳۵ سال در نظر گرفت. در طول دوره مطالعه، ۲۵ هزار و ۹۵۱ شرکت کننده درگذشتند. محققان داده های مربوط به ۱۴ مطالعه را مورد تجزیه و تحلیل قرار دادند. این یافته ها در مورد زنان و آقایان یکسان صدق می کند.</p>
      <p>علاوه بر این، این تیم دویدن را با کاهش خطر ۳۰ درصدی مرگ ناشی از بیماری قلبی عروقی و ۲۳ درصدی مرگ ناشی از سرطان مرتبط دانستند. ارتباط معنی داری بین دویدن و خطر مرگ پایین حتی برای افرادی که تنها یک بار در هفته و یا کمتر از آن عادت به دویدن دارند، نیز صدق می کند، افرادی با سرعت نسبتاً کم و کمتر از ۶ مایل (۹/۹ کیلومتر) در ساعت و افرادی که کمتر از ۵۰ دقیقه بدوند نیز شاهد کاهش این خطر بودند.</p>
      <p>بر اساس دستورالعمل های سازمان بهداشت جهانی بزرگسالان باید حداقل ۱۵۰ دقیقه با شدت متوسط ​​یا ۷۵ دقیقه با شدت بالا فعالیت بدنی در هفته داشته باشند.</p>
      <p>محققان می گویند هیچ ارتباطی بین دویدن بیش از مقدار توصیه شده و مزایای اضافی برای سلامتی و یا کاهش بیشتر در خطر مرگ وجود ندارد.</p>
    </article>
  </body>
</html>