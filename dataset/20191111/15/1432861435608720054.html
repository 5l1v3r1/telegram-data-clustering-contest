<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/11-mm-reshiha-titlata-v-angliq-minaliq-sezon-21-sekundi-li-shte-q-reshat-sega-1405118.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T15:18:00+00:00"/>
    <meta property="og:title" content="11 мм решиха титлата в Англия миналия сезон, 21 секунди ли ще я решат сега?"/>
    <meta property="og:description" content="Този уикенд футболният свят затаи дъх, за да стане свидетел на сблъсъка между два от най-добрите (а според някои и най-добрите) отбора в света за този момент - Ливърпул и Манчестър Сити Мърсисайдци надделяха с 3:1 и поведоха с 9 точки на гражданите , но развитието можеше да бъде съвсем различно"/>
  </head>
  <body>
    <article>
      <h1>11 мм решиха титлата в Англия миналия сезон, 21 секунди ли ще я решат сега?</h1>
      <address><time datetime="2019-11-11T15:18:00+00:00">11 Nov 2019, 15:18</time> by <a rel="author">Sportlive.bg</a></address>
      <p>Този уикенд футболният свят затаи дъх, за да стане свидетел на сблъсъка между два от най-добрите (а според някои и най-добрите) отбора в света за този момент - Ливърпул и <b><a href="https://www.sportlive.bg/tags/2043">Манчестър Сити</a></b>. Мърсисайдци надделяха с 3:1 и поведоха с 9 точки на "гражданите" , но развитието можеше да бъде съвсем различно.</p>
      <p>Само 21 секунди преди откриващия гол на Фабиньо, гостите имаха претенции за дузпа след игра с ръка на Трент Александър-Арнолд. Ситуацията бе много спорна, като има аргументи както да бъде подмината ситуацията, така и да бъде отсъден наказателен удар. Това решение може да се окаже решаващо за целия сезон.</p>
      <figure>
        <iframe data-src="https://twitter.com/ChenarGhafur/status/1193581403386122240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Веднага бе направена препратката към онези прословути 11 мм. 3-ти януари тази година двата тима отново се изправяха един срещу друг. Тогава при победа "червените" щяха да се откъснат на 10 точки от бъдещите шампиони. При резултат 0:0 Садио Мане удря гредата, а топката почти влиза, преди Джон Стоунс да я изчисти от голлинията. Мачът завършва с победа 2:1 за отбора на Пеп Гуардиола (<b><a href="https://www.sportlive.bg/tags/4688">Ливърпул </a></b>няма друга загуба във Висшата лига както за миналия, така и до този момент за настоящия сезон).</p>
      <p>По-късно технологията показва, че момчетата на Юрген Клоп са били на нищожните 11 мм от това да открият резултата. В крайна сметка разликата е стопена до 4 пункта, а накрая на сезона Сити стават шампиони с точка преднина пред Ливърпул.</p>
      <figure>
        <iframe data-src="https://twitter.com/premierleague/status/1080924195473768459?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Тук възниква въпросът, чийто отговор ще стане ясен след още 26 кръга - ще се превърнат ли тези 21 секунди в миналогодишният решаващ фактор - 11 мм, като се явят решаващи в борбата за титлата в Англия. </p>
      <p>
        <b>А какво заявиха двамата треньори след мача? Вижте какво каза Клоп - <a href="https://www.sportlive.bg/worldfootball/england/Klop-Nuzhdaem-se-ot-vsqka-edna-tochka-prez-natovareniq-period-1405022.html">в този материал</a>, а Гуардиола - <a href="https://www.sportlive.bg/worldfootball/england/Guardiola-Pokazahme-zashto-sme-shampioni-ne-sym-bil-po-gord-bqhme-neveroqtni-1405039.html">тук</a>.</b>
      </p>
      <figure>
        <iframe data-src="https://twitter.com/wearelfc10/status/1193773515843022848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html"/>
        <a href="https://www.sportlive.bg/worldfootball/england/Livyrpul-napravi-ogromna-krachka-kym-titlata-pobezhdavajki-Manchestyr-Siti-na-Anfijld-1404839.html"/>
        <a href="https://www.sportlive.bg/worldfootball/england/Klop-komentira-shansovete-Livyrpul-da-privleche-Mbape-1404629.html"/>
        <a href="https://www.sportlive.bg/worldfootball/england/Fernandinxo-se-zakani-Siti-da-prekysne-negativnata-statistika-na-Anfijld-1404481.html"/>
        <a href="https://www.sportlive.bg/worldfootball/england/VIDEO-Guardiola-pobesnq-sreshtu-refera-oshtetil-Siti-s-2-duzpi-1404911.html"/>
      </related>
    </article>
  </body>
</html>