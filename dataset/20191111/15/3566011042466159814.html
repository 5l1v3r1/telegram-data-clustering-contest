<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546542.html/%D8%B1%D8%B4%D8%AF-80-%D8%AF%D8%B1%D8%B5%D8%AF%DB%8C-%D8%B5%D8%A7%D8%AF%D8%B1%D8%A7%D8%AA-%D9%81%D8%B1%D8%A2%D9%88%D8%B1%D8%AF%D9%87-%D9%87%D8%A7%DB%8C-%D9%86%D9%81%D8%AA%DB%8C--%D8%AC%D8%A7%D8%A8%D9%87-%D8%AC%D8%A7%DB%8C%DB%8C-%D8%A8%DB%8C%D8%B4-%D8%A7%D8%B2-%DB%8C%DA%A9-%D9%87%D8%B2%D8%A7%D8%B1-%D9%88-300-%D8%AA%D9%86-%DA%A9%D8%A7%D9%84%D8%A7-%D8%A7%D8%B2-%D8%A8%D9%86%D8%AF%D8%B1-%D8%B4%D9%87%DB%8C%D8%AF-%D8%A8%D8%A7%D9%87%D9%86%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T15:43:00+00:00"/>
    <meta property="og:title" content="رشد 80 درصدی صادرات فرآورده های نفتی/ جابه جایی بیش از یک هزار و 300 تن کالا از بندر شهید باهنر"/>
    <meta property="og:description" content="حمید رضا محمدحسینی از تخلیه و بارگیری بیش از یک میلیون و 300 هزارتن کالا و همچنین افزایش 80 درصدی صادرات مواد نفتی طی هفت ماه سال جاری در این بندرخبر داد."/>
  </head>
  <body>
    <article>
      <h1>رشد 80 درصدی صادرات فرآورده های نفتی/ جابه جایی بیش از یک هزار و 300 تن کالا از بندر شهید باهنر</h1>
      <h2>مدیر اداره بنادر و دریانوردی شهید باهنر خبر داد؛</h2>
      <address>
        <time datetime="2019-11-11T15:43:00+00:00">11 Nov 2019, 15:43</time>
      </address>
      <p>حمید رضا محمدحسینی از تخلیه و بارگیری بیش از یک میلیون و 300 هزارتن کالا و همچنین افزایش 80 درصدی صادرات مواد نفتی طی هفت ماه سال جاری در این بندرخبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ حمید رضا محمدحسینی، مدیر اداره بنادر و دریانوردی شهید باهنر با بیان اینکه بندرشهید باهنر از پایانه های دریایی مناسب در راهگذار ترانزیتی جنوب کشور برای کشورهای آسیای میانه، افغانستان، ترکمستان، آذربایجان، روسیه و عراق بشمار می آید، گفت: دسترسی به آبهای آزاد، اتصال به کریدور شمال-جنوب از طریق شبکه بین المللی جاده ای و آبخور مناسب برای پهلو گیری انواع شناورها، بندرشهید باهنر را به یکی از مهمترین کانونهای تجاری و راهبردی درمنطقه تبدیل کرده است.</p>
      <p>محمد حسینی به انجام لایروبی درحوضچه ها و تعمیرات اساسی زیر ساخت های بندری و دریایی در بندر شهید باهنر اشاره و اظهار کرد: از ابتدای سال جاری تا ابتدای آبان ماه بیش از یک میلیون و 300 هزار تن کالا تخلیه و بارگیری در بندر شهید باهنر انجام شده که رشد 14 درصدی در همسنجی با مدت مشابه سال گذشته را نشان می دهد.</p>
      <p>مدیر اداره بنادر و دریانوردی شهید باهنر با اشاره به رشد 80 درصدی صادرات مواد نفتی افزود: در هفت ماهه سال 1398 نسبت به مدت مشابه سال گذشته، صادرات مواد نفتی از رقم 58 هزار تن گذشت و با توجه به روند رو به رشد صادرات این نوع از کالا انتظار می رود تا پایان امسال افزایش رشد 100درصدی را شاهد باشیم.</p>
      <p>محمد حسینی با اشاره به تخلیه و بارگیری کانتینر یخچالی گفت: آمارها دربخش تخلیه و بارگیری کانتینرهای یخچالی طی هفت ماه سال جاری افزایش 43 درصدی و رقم 43 هزار (TEU) را نشان می دهد همچنین در زمینه واردات کالاهای اساسی که عموما برنج و حبوبات است رقمی بالغ بر  43 میلیون تن با رشد 11 درصدی را شاهد هستیم.</p>
      <p>مدیر بنادر و دریانوردی شهید باهنر  با اشاره به کاپوتاژ نفتی و غیر نفتی به مقصد جزایر داخلی خلیج فارس خاطر نشان کرد: در این بخش نیزبا رشد 53 درصدی،جابجایی کالا از مرز 390 هزار تن طی هفت ماهه سال جاری گذشته است.</p>
      <p>انتهای پیام/</p>
    </article>
  </body>
</html>