<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/marulu-suda-yetistiriyor-214835h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T15:59:02+00:00"/>
    <meta property="og:title" content="Marulu suda yetiştiriyor"/>
    <meta property="og:description" content="Bursa'da bir müteşebbis, kurduğu serada toprak kullanmadan suyun içinde marul yetiştiriyor."/>
  </head>
  <body>
    <article>
      <h1>Marulu suda yetiştiriyor</h1>
      <h2>Bursa'da bir müteşebbis, kurduğu serada toprak kullanmadan suyun içinde marul yetiştiriyor.</h2>
      <address>
        <time datetime="2019-11-11T15:59:02+00:00">11 Nov 2019, 15:59</time>
      </address>
      <p>Uzun yıllar garson olarak farklı sektörlerde çalışan 25 yaşındaki Mehmet Can Bulut, kendi işinin patronu olmaya karar verdi. Ne iş yapacağıyla alakalı uzun araştırmalar yapan genç adam, bir tarım fuarında gördüğü topraksız üretim sistemini kurarak, suyun içinde marul yetiştirmeye başladı. Tarlada 1 dönüm alanda 8 bin kök 70 günde hasat edilirken, suyun içinde serada ise 700 metre kare alanda 12 bin kök marul 30 günde hasat ediliyor. Marullar fide halinde suyun içine ekilirken, suya sadece marulun ihtiyacı olan 12 çeşit element sıvı olarak ekleniyor. Bu mineralleri yeterli oranda alan marul 30 günde hasat ediliyor. Suyun içinde ekilen marulların tanesi 2 lira 50 kuruştan satılıyor. Bu işe uzun araştırmalar sonucunda karar verdiğini ifade eden Mehmet Can Bulut, ''Üretiğimiz marullar sağlıklı. Hepsi sıvı gübreyle yetişiyor. Toprak bulaşığı ve böcek yok. Temiz ürünleri insanlar tercih ediyor. 12 ay boyunca üretim yapıyoruz'' dedi.</p>
    </article>
  </body>
</html>