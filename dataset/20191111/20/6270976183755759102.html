<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/u-frantsiyi-ne-vyklyuchayut-zryv-normandskogo-samitu-i-nazvaly-vynnyh/"/>
    <meta property="og:site_name" content="Рубрика"/>
    <meta property="article:published_time" content="2019-11-11T20:43:50+00:00"/>
    <meta property="og:title" content="У Франції не виключають зрив &quot;нормандського саміту&quot; і назвали винних"/>
    <meta property="og:description" content="Якщо нормандський саміт не відбудеться, то всім буде зрозуміло, що таке сталося з вини російської сторони. Про це заявив надзвичайний і повноважний посол Франції в Україні Етьєн де Понсен «Дню». «Зі свого боку, ми прагнемо зробити так, щоб були виконані всі умови, які уможливлять проведення цієї зустрічі. Або ж якщо нормандський саміт не відбудеться, то […]"/>
  </head>
  <body>
    <article>
      <h1>У Франції не виключають зрив "нормандського саміту" і назвали винних</h1>
      <address><time datetime="2019-11-11T20:43:50+00:00">11 Nov 2019, 20:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/posol-Frantsiyi-v-Ukrayini-Etyen-de-Ponsen-620x360.jpeg"/>
      </figure>
      <p>Фото ukrinform.ua<br/><b><b>Якщо нормандський саміт не відбудеться, то всім буде зрозуміло, що таке сталося з вини російської сторони.</b></b></p>
      <p>Про це заявив надзвичайний і повноважний посол Франції в Україні Етьєн де Понсен <a href="https://day.kyiv.ua/uk/article/den-planety-svitovi-dyskusiyi/pro-ukrayinskyy-dynamizm?fbclid=IwAR0Oa723EhkAGXcxhZNgwFi-BHHloVcdmBFUMvbmIREvshin05tvPzQSDyQ">«Дню».</a></p>
      <p>«Зі свого боку, ми прагнемо зробити так, щоб були виконані всі умови, які уможливлять проведення цієї зустрічі. Або ж якщо нормандський саміт не відбудеться, то всім буде зрозуміло те, що таке сталося з вини російської сторони», – сказав посол.</p>
      <p>Водночас він підкреслив: «ми віримо, що зустріч відбудеться». «Ми постійно працюємо, щоденно на рівні президента Республіки триває робота з підготовки цього саміту», – додав де Понсен.</p>
      <p>Дипломат зауважив, що президент Макрон перезавантажив певні аспекти, і сьогодні триває поетапна робота.</p>
      <p>«Найближчий етап на цьому шляху – проведення саміту в «нормандському форматі». При цьому ми не фіксуємось на складних питаннях метафізичного характеру, на які наразі немає відповіді. Ми віддаємо перевагу конкретній роботі з поступовим просуванням уперед і створенням умов для того, щоб наблизити перспективу миру», – зазначив посол Франції в Україні.</p>
      <p>Нагадаємо, <a href="https://rubryka.com/2019/11/11/u-kremli-kazhut-shho-konkretnoyi-daty-samitu-normandskoyi-chetvirky-poky-shho-nemaye-jogo-provedennya-mozhlyve-do-kintsya-roku/">у Кремлі кажуть, що конкретної дати саміту “нормандської четвірки” поки що немає, його проведення можливе до кінця року.</a></p>
    </article>
  </body>
</html>