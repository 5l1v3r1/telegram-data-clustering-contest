<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/abd-den-sonra-ikinci-turkiye-150-den-fazla-televizyon-dizisi-ihrac-etti-889330"/>
    <meta property="og:site_name" content="Onedio"/>
    <meta property="article:published_time" content="2019-11-11T20:44:54+00:00"/>
    <meta property="og:title" content="ABD'den Sonra İkinci: Türkiye, 146 Ülkeye 150'den Fazla Televizyon Dizisi İhraç Etti"/>
    <meta property="og:description" content="Türkiye, 146 ülkeye 150'den fazla dizi ihraç ederek, dünyada bu alanda ABD'nin ardından ikinci sırada yer aldı. Türk yapımı diziler, 700 milyona yakın..."/>
  </head>
  <body>
    <article>
      <h1>ABD'den Sonra İkinci: Türkiye, 146 Ülkeye 150'den Fazla Televizyon Dizisi İhraç Etti</h1>
      <address><time datetime="2019-11-11T20:44:54+00:00">11 Nov 2019, 20:44</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4>Türkiye, 146 ülkeye 150'den fazla <a href="https://onedio.com/etiket/dizi/57d177f4df2c2cd609fd2923">dizi</a> ihraç ederek, dünyada bu alanda <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a>'nin ardından ikinci sırada yer aldı. Türk yapımı diziler, 700 milyona yakın izleyici ile buluşurken, en popüler dizi ise 70 ülkeye ihraç edilen <a href="https://onedio.com/etiket/muhtesem-yuzyil/505508160228f60917601adc">Muhteşem Yüzyıl</a> oldu. </h4>
      <h3>Listenin ilk sırasında Muhteşem Yüzyıl var</h3>
      <figure>
        <img src="https://img-s2.onedio.com/id-5dc9bf44cf0da56724e3482d/rev-0/w-500/s-778306d70f39617a3f7a70f34f9f246e07d51d93.jpg"/>
        <figcaption>AA'nın aktardığı bilgiye göre, dünyaya ihraç edilen <a href="https://onedio.com/etiket/turk-dizileri/57d178cb4bc9c2d8084d4f0f">Türk dizileri</a> 700 milyona yakın izleyici ile buluştu. <br/>Dünyada en çok ilgi gören Türk dizisi ise, 70 ülkeye satılan <a href="https://onedio.com/etiket/muhtesem-yuzyil/505508160228f60917601adc">Muhteşem Yüzyıl</a> oldu. <a href="https://onedio.com/etiket/dizi/57d177f4df2c2cd609fd2923">Dizi</a>, 500 milyondan fazla izleyiciye ulaştı.</figcaption>
      </figure>
      <h3>Yıllık ihracat hacmi 500 milyon dolar</h3>
      <figure>
        <img src="https://img-s2.onedio.com/id-5dc9c786a301061d2dbb5fab/rev-1/w-500/o-48x22/s-881b0059c3ede5a3e6d6f7fe344b5111b0e03e4a.jpg"/>
        <figcaption>Geçtiğimiz yıl, Türk dizilerinin ihracat tutarı 500 milyon dolara ulaşırken, dizileri en çok takip eden ülkeler arasında Şili, <a href="https://onedio.com/etiket/arjantin/5245913b2a55d85b3c74b982">Arjantin</a> ve Meksika yer aldı. <br/>En çok gelir getiren diziler ise Kara Para <a href="https://onedio.com/etiket/ask/57b45c66e169000d313db501">Aşk</a>, <a href="https://onedio.com/etiket/kuzey-guney/5043b8d40228f60917601891">Kuzey Güney</a>, Karadayı, Öyle Bir Geçer Zaman ki, Adını Feriha Koydum, Gümüş, Fatmagül'ün Suçu Ne, Ezel, <a href="https://onedio.com/etiket/ask-i-memnu/57c830f8cfd681500d881b87">Aşk-ı Memnu</a>, <a href="https://onedio.com/etiket/dirilis-ertugrul/57b2c9fb5ffe9c286279a33c">Diriliş Ertuğrul</a> ve <a href="https://onedio.com/etiket/kara-sevda/57d02c1ef3a783ea697d6ba1">Kara Sevda</a> oldu.</figcaption>
      </figure>
      <h3>Gümüş'ün Arapça dublajlı final bölümü 85 milyon kişi tarafından izlendi</h3>
      <figure>
        <img src="https://img-s1.onedio.com/id-5dc9c0f8e80b6e5725c1d6d8/rev-0/w-500/s-7d6b4b532ec9ee78306d565594da4d816d34294b.jpg"/>
        <figcaption>Satılan ilk <a href="https://onedio.com/etiket/dizi/57d177f4df2c2cd609fd2923">dizi</a>, 1975 yapımı <a href="https://onedio.com/etiket/trt/57a1d60e7cf547ca15684053">TRT</a> dizisi <a href="https://onedio.com/etiket/ask-i-memnu/57c830f8cfd681500d881b87">Aşk-ı Memnu</a> olurken, 1999 yılında Deliyürek dizisi Kazakistan'a satıldı.<br/>İlk bölümü 2005'te yayımlanan, başrolleri Songül Öden ile <a href="https://onedio.com/etiket/kivanc-tatlitug/5045359d0228f609176018c3">Kıvanç Tatlıtuğ</a>'un paylaştığı "Gümüş" dizisinin, 2008'de yayınlanan Arapça dublajlı final bölümü 85 milyon seyirciye ulaştı.</figcaption>
      </figure>
      <h3>Nexflix de Türk dizilerine kayıtsız kalmadı</h3>
      <figure>
        <img src="https://img-s1.onedio.com/id-5dc9c6920a01eb9627145272/rev-0/w-500/s-6cc422be5b7621168379e8461c3f4170171fded0.jpg"/>
        <figcaption>İnternetten <a href="https://onedio.com/etiket/dizi/57d177f4df2c2cd609fd2923">dizi</a> ve film izleme platformu, 190'dan fazla ülkede 150 milyonun üzerinde abonesi bulunan <a href="https://onedio.com/etiket/netflix/5c221b47460bc3aa12cdc23c">Netflix</a> de Türk dizilerine ve Türkiye pazarına kayıtsız kalamadı.<br/>Netflix, "<a href="https://onedio.com/etiket/leyla-ile-mecnun/5043b8da0228f60917601892">Leyla ile Mecnun</a>", "Suskunlar", "Karadayı" ve "Ezel"in de aralarında bulunduğu çok sayıda Türk TV dizisini satın alarak bünyesine ekledi. <a href="https://onedio.com/etiket/cagatay-ulusoy/57beda0b2f47d96906f3e35b">Çağatay Ulusoy</a>'un başrolünde oynadığı ilk orijinal Netflix yapımı Türk dizisi "Hakan: Muhafız"ı ise <a href="https://onedio.com/etiket/beren-saat/506e87ff0228f60917601ca8">Beren Saat</a> ve <a href="https://onedio.com/etiket/mehmet-gunsur/57c8313b699588876b2df9a7">Mehmet Günsür</a>'ün rol aldığı "Atiye" dizisi takip etti.</figcaption>
      </figure>
    </article>
  </body>
</html>