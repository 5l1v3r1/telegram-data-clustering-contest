<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/asaduddin-owaisi-said-they-wont-support-shivsena-ncp-alliance-to-form-government567.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T20:23:00+00:00"/>
    <meta property="og:title" content="ശിവസേന സര്‍ക്കാരിനെ പിന്തുണയ്ക്കില്ലെന്ന് എ.ഐ.എം.ഐ.എം; ഗവര്‍ണര്‍ക്ക് കത്തു നല്‍കുമെന്നും ഒവൈസി"/>
    <meta property="og:description" content="AIMIM Asaduddin Owaisi National News NCP Shivsena India മുംബൈ: മഹാരാഷ്ട്രയില്‍ ശിവസേനയുടെ നേതൃത്വത്തില്‍ രൂപീകരിക്കാനൊരുങ്ങുന്ന സഖ്യസര്‍ക്കാരിനെ തന്റെ പാര്‍ട്ടി പിന്തുണയ്"/>
  </head>
  <body>
    <article>
      <h1>ശിവസേന സര്‍ക്കാരിനെ പിന്തുണയ്ക്കില്ലെന്ന് എ.ഐ.എം.ഐ.എം; ഗവര്‍ണര്‍ക്ക് കത്തു നല്‍കുമെന്നും ഒവൈസി</h1>
      <address><time datetime="2019-11-11T20:23:00+00:00">11 Nov 2019, 20:23</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ശിവസേനയുടെ നേതൃത്വത്തില്‍ രൂപീകരിക്കാനൊരുങ്ങുന്ന സഖ്യസര്‍ക്കാരിനെ തന്റെ പാര്‍ട്ടി പിന്തുണയ്ക്കില്ലെന്ന് എ.ഐ.എം.ഐ.എം പാര്‍ട്ടി അധ്യക്ഷനും എം.പിയുമായ അസദുദ്ദീന്‍ ഒവൈസി. ഇതു വിശദീകരിച്ച് ഗവര്‍ണര്‍ക്ക് കത്ത് നല്‍കുമെന്നും അദ്ദേഹം ട്വീറ്റ് ചെയ്തു.</p>
      <p>‘എ.ഐ.എം.ഐ.എമ്മിന് മഹാരാഷ്ട്രയില്‍ രണ്ട് എംഎല്‍എമാരുണ്ട്. ഞങ്ങള്‍ ശിവസേന കോണ്‍ഗ്രസ് സര്‍ക്കാരിനെ പിന്തുണയ്ക്കില്ല. മഹാരാഷ്ട്ര ഗവര്‍ണര്‍ക്ക് ഇതു സംബന്ധിച്ച് കത്തു നല്‍കും’. ഒവൈസി ട്വീറ്റ് ചെയ്തു.</p>
      <related>
        <a href="https://www.doolnews.com/congress-not-support-shivsena-on-maharashtra.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയില്‍ എ.ഐ.എം.ഐ.എമ്മിന് രണ്ട് എം.എല്‍.എമാരാണ് ഉള്ളത്. സഖ്യ സര്‍ക്കാര്‍ രൂപീകരിക്കാനൊരുങ്ങുന്ന സാഹചര്യത്തില്‍ ധൂലെ സിറ്റിയില്‍ നിന്നുള്ള ഷാ ഫാറൂഖ് അന്‍വര്‍, വിധാന്‍ സഭമണ്ഡലത്തിലെ മുഹമ്മദ് ഇസ്മായില്‍ അബ്ദുള്‍ ഖാലിഖ് എന്നീ മഹാരാഷ്ട്രയിലെ എ.ഐ.എം.ഐ.എം എം.എല്‍.എമാര്‍ പിന്തുണയ്ക്കില്ലെന്നാണ് ഒവൈസി വ്യക്തമാക്കിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>വോട്ടുകച്ചവടത്തിന്റെ കിരീടം എന്റെ തലയില്‍ നില്‍ക്കില്ലെന്നും അത് കൃത്യമായി ചേരുന്നത് ഇന്ത്യന്‍ നാഷണല്‍ കോണ്‍ഗ്രസിനാണെന്നും<br/>മറ്റൊരു ട്വീറ്റില്‍ അദ്ദേഹം പറഞ്ഞു.</p>
      <p>മതേതര ശക്തികളുടെ തോല്‍വിക്ക് എന്നെയും എന്റെ പാര്‍ട്ടിയെയും വോട്ടര്‍മാരെയും കുറ്റപ്പെടുത്തുന്നവര്‍ക്ക് ഇപ്പോള്‍ തൃപ്തിയായിട്ടുണ്ടാവുമെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/congress-support-shivsena-on-maharashtra.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേനയുമായി സഖ്യസര്‍ക്കാരുണ്ടാക്കുന്നതിന് എന്‍.സി.പി പിന്തുണ പ്രഖ്യാപിച്ചിരുന്നു. കോണ്‍ഗ്രസ് ശിവസേനയെ പുറത്തു നിന്ന് പിന്തുണയ്ക്കുമെന്ന് റിപ്പോര്‍ട്ടുകള്‍ വന്നിരുന്നെങ്കിലും എന്‍സിപിയുമായി ചര്‍ച്ചയ്ക്ക് ശേഷമായിരിക്കും പിന്തുണയ്ക്കുക എന്ന് കോണ്‍ഗ്രസ് വാര്‍ത്താ കുറിപ്പില്‍ വ്യക്തമാക്കിയിരുന്നു.</p>
      <figure>
        <iframe data-src="https://twitter.com/asadowaisi/status/1193886253525032960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>