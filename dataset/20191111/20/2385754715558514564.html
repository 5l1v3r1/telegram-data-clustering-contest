<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/596876/dimitris-koukouris-o-eklektos-tis-omonoias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T20:49:00+00:00"/>
    <meta property="og:title" content="Δημήτρης Κουκούρης ο εκλεκτός της Ομόνοιας"/>
    <meta property="og:description" content="  Τον Δημήτρη Κουκούρη ανακοίνωσε η Ομόνοια για την θέση του προπονητή στο καλαθοσφαιρικό τμήμα της ομάδας.   Αναλυτικά η ανακοίνωση:    ..."/>
  </head>
  <body>
    <article>
      <h1>Δημήτρης Κουκούρης ο εκλεκτός της Ομόνοιας</h1>
      <address><time datetime="2019-11-11T20:49:00+00:00">11 Nov 2019, 20:49</time> by <a rel="author">Sigmalive.Sports</a></address>
      <p> <br/>Τον Δημήτρη Κουκούρη ανακοίνωσε η Ομόνοια για την θέση του προπονητή στο καλαθοσφαιρικό τμήμα της ομάδας.<br/> <br/>Αναλυτικά η ανακοίνωση: <br/> <br/>"Το καλαθοσφαιρικό τμήμα του Συλλόγου μας ανακοινώνει την πρόσληψη του κ. Δημήτρη Κουκούρη στην θέση του προπονητή.<br/> <br/>Ο κ. Κουκούρης είναι πολύ καλός γνώστης του Κυπριακού πρωταθλήματος, αφού τα τελευταία 5 χρόνια εργάστηκε στην Κύπρο και την ΑΕΚ Λάρνακας. Από το 2015 μέχρι και το 2017 ήταν βοηθός προπονητής, ενώ την περίοδο 2017-18 ανέλαβε ως προπονητής.<br/> <br/>Με την ΑΕΚ έχει κερδίσει 8 τίτλους, ενώ μετρά και αρκετές επιτυχίες στην Ευρώπη. Συγκεκριμένα, μετρά 3 πρωταθλήματα Κύπρου (2015, 2016, 2018), 2 κύπελλα (2017 και 2019) και 3 Super Cups (2015,2016,2017).<br/> <br/>Την περίοδο 2017-18 κατέκτησε το Treble και βραβεύτηκε ως ο κορυφαίος προπονητής από την ΚΟΚ.<br/> <br/>Καλοσωρίζουμε τον κ. Κουκούρη στην οικογένεια της Ομόνοιας και του ευχόμαστε κάθε επιτυχία!"</p>
    </article>
  </body>
</html>