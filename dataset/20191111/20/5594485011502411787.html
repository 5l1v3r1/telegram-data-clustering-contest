<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/amerikanski-voenni-piloti-shokirakha-yaponiya-s-povedenieto-si-vv-vzdukha_news708717.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T20:15:00+00:00"/>
    <meta property="og:title" content="Американски военни пилоти шокираха Япония с поведението си във въздуха"/>
    <meta property="og:description" content="Членовете на екипажа са били хванати да снимат селфита зад руля, да четат книги и да злоупотребяват с наркотици и алкохол"/>
  </head>
  <body>
    <article>
      <h1>Американски военни пилоти шокираха Япония с поведението си във въздуха</h1>
      <h2>Членовете на екипажа са били хванати да снимат селфита зад руля, да четат книги и да злоупотребяват с наркотици и алкохол</h2>
      <address>
        <time datetime="2019-11-11T20:15:00+00:00">11 Nov 2019, 20:15</time>
      </address>
      <p>https://blitz.bg/svyat/amerikanski-voenni-piloti-shokirakha-yaponiya-s-povedenieto-si-vv-vzdukha_news708717.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573495356-191111175333-660x371.jpg"/>
      </figure>
      <p><b>Министерството на отбраната на Япония възнамерява да изиска от американските военни да спазват стандартите за безопасност в страната, пише "Поглед инфо", позовавайки се на The Guardian. </b><br/><br/>Според изданието причината е разследване на сблъсъка на военни самолети през декември миналата година, по време на което са разкрити много нарушения от пилотите на ВВС на САЩ. Членовете на екипажа са били хванати да снимат селфита зад руля, да четат книги и да злоупотребяват с наркотици и алкохол.<br/><br/>Министерството на отбраната на Япония възнамерява да призове американските военни, базирани в страната, да спазват стандартите за безопасност, след като пилотите изтребители, които се сблъскаха с японски транспортен самолет миналия декември, бяха хванати да снимат селфита и да четат книги на борда, пише The Guardian.<br/><br/>Според изданието докладът на военната комисия, който разследва причините за сблъсъка, разкрива множество нарушения от страна на пилотите. Някои от тях дори са публикували свои снимки в социалните медии зад руля по време на полета.<br/><br/>Едната от тези снимки показва екипаж, в който един от пилотите си реше с гребенче мустаците по време на полет, а другият чете роман, изпуснал от ръцете си приборите.<br/><br/>„Примери за такъв “професионализъм” включват злоупотреба с лекарства без рецепта, прекомерна консумация на алкохол, прелюбодействия, нарушаване на заповедите и неспазване на основните принципи на обучение и операции в професионалната авиация”, добавят авторите на доклада.<br/><br/>Според информационна агенция „Киодо“ в резултат на тези разкрития четирима офицери са уволнени, включително командирът на самолета, който е публикувал в профила си в социалните мрежи снимка, на която е изобразен без кислородна маска и с повдигнат визьор на каската.<br/><br/>Ръководителят на префектура Ямагучи, на територията на която се намира базата на морската пехота на САЩ “Иуакуни”, Цугумаса Мураока, нарече "триковете" на пилотите по време на полета "възмутителни" и поиска японското Министерство на отбраната да настоява за незабавното приемане на мерки за сигурност от американските военни.<br/><br/>Според съставителите на доклада причините за катастрофата на 6 декември са както грешката на пилота, така и „атмосферата на непрофесионализъм“ в авиационната единица, разположена в базата “Иуакуни”.<br/><br/>Според вестника, при сблъсък между изтребител FA-18 и самолет-цистерна KC-130, през декември миналата година са загинали шест пилоти, петима от които са били на борда на зареждащия самолет. Според доклада на разследващата комисия са открити следи от сънотворни в урината на двама от членове на екипажа на изтребителя.<br/><br/>Според изданието през последните няколко години Япония многократно е изразявала загриженост за безопасността на полетите на американски самолети на своята територия.<br/><br/>Месец преди катастрофата през декември, американски изтребител от ВМС на САЩ падна в морето, след като излетя от палубата на самолетоносач “Роналд Рейгън” край бреговете на японския остров Окинава. По-рано хеликоптер MH-60 Seahawk падна на палубата на същия самолетоносач.<br/><br/>Преди две години обект, наподобяващ прозоречна рамка, падна от американски военен хеликоптер, летящ близо до основно училище в Окинава, което доведе до леки наранявания на един от учениците. Американските военни също изпитват трудности с конвертоплана “Оспри” - включително аварийни кацания и катастрофи.<br/><br/>Този четвъртък японското министерство на отбраната заяви, че американски изтребител F-16 погрешно е изстрелял тренировъчна бомба на няколко километра от полигона, но не е получена информация за ранени или щети по време на инцидента.</p>
    </article>
  </body>
</html>