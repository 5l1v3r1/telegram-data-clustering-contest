<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/smrtelna-nehoda-uzavrela-dalnici-na-brno-policiste-provoz-odklani-na-blucinu-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T20:51:00+00:00"/>
    <meta property="og:title" content="Smrtelná nehoda uzavřela dálnici D2 na Brno. Policisté provoz odklání na Blučinu"/>
    <meta property="og:description" content="Jeden člověk nepřežil v pondělí večer nehodu na devátém kilometru dálnice D2 ve směru na Brno. Druhý účastník srážky skončil s mnohočetnými poraněními ve fakultní nemocnici v brněnských Bohunicích. Policisté dálnici D2 uzavřeli, dopravu odklání u sjezdu na jedenáctém kilometru na Blučinu. Po desáté hodině večer už byl podle informací hasičů provoz na místě obnoven v jednom pruhu. "/>
  </head>
  <body>
    <article>
      <h1>Smrtelná nehoda uzavřela dálnici D2 na Brno. Policisté provoz odklání na Blučinu</h1>
      <address><time datetime="2019-11-11T20:51:00+00:00">11 Nov 2019, 20:51</time> by <a rel="author">Oldřich Haluza</a></address>
      <p>Policisté okolnosti havárie osobního auta vyšetřují. „Příčinu havárie dosud nevíme. Můžeme potvrdit, že při nehodě nedošlo k nárazu do jiného vozidla,“ řekla policejní mluvčí Kamila Haraštová.</p>
      <figure>
        <img src="https://g.denik.cz/69/a6/72673243-2764482713672294-6080675012455432192-n_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/pri-hromadne-srazce-tri-aut-zemreli-ctyri-lide-k-vazne-nehode-vyrazil-vrtulnik-20191111.html">Při tragické srážce tří aut u Pavlic zemřeli čtyři lidé. Tři se zranili Přečíst článek ›</a>
      </aside>
      <p>K nehodě vyjížděla i záchranná služba. „Jedna osoba zemřela ještě před naším příjezdem. Druhou jsme na místě ošetřili a s mnohočetnými zraněními převezli na urgentní příjem bohunické nemocnice,“ sdělila mluvčí záchranářů Michaela Bothová.</p>
      <p>Událost se stala jen několik hodin po pondělní tragické nehodě na Znojemsku, při které zemřeli čtyři lidé a tři skončili v nemocnici. Řidič údajně ze zatím nezjištěných příčin vjel do protisměru. Toto pondělí tak tragicky vzalo na silnicích život pěti lidem. </p>
    </article>
  </body>
</html>