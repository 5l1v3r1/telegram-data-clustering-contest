<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/novi-poraz-mege/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T20:31:00+00:00"/>
    <meta property="og:title" content="Novi poraz Mege"/>
    <meta property="og:description" content="Krka – Mega Bemax 74:69 (27:21, 15:18, 20:14, 12:16) Košarkaši Mega Bemaxa doživeli su novi poraz u ABA ligi. Igrači Dejana Milojevića izgubili su u Novom Mestu od Krke i peti put u prvih šest kola napustili teren kao poraženi tim. Mega je dobro otvorila meč, povela sa 6:1, ali je domaćin uzvratio serijom od […]"/>
  </head>
  <body>
    <article>
      <h1>Novi poraz Mege</h1>
      <address><time datetime="2019-11-11T20:31:00+00:00">11 Nov 2019, 20:31</time> by <a rel="author">Zile</a></address>
      <p><b>Krka – Mega Bemax 74:69</b> (27:21, 15:18, 20:14, 12:16)</p>
      <p>Košarkaši Mega Bemaxa doživeli su novi poraz u ABA ligi.</p>
      <p>Igrači Dejana Milojevića izgubili su u Novom Mestu od Krke i peti put u prvih šest kola napustili teren kao poraženi tim.</p>
      <p>Mega je dobro otvorila meč, povela sa 6:1, ali je domaćin uzvratio serijom od 8 vezanih poena. Beogradski klub je primio čak 27 poena u prvih 10 minuta, ali je u drugoj četvrtini zaigrao bolju odbranu i to je rezultiralo smanjenjem vođstva – 42:39 za Krku na poluvremenu.</p>
      <p>Pet i po minuta pre kraja treće četvrtine Mega je imala poslednje vođstvo na utakmici, 51:49, a Krka je serijom 13:0 stekla dvocifrenu prednost i uvela meč u mirniju fazu. Dva i po minuta pre kraja Krka je vodila sa 72:60, a Mega je u samom finišu uspela da učini poraz podnošljivijim.</p>
      <p>Marineli je bio najefikasniji kod Krke sa 15 poena, Đapa je ubacio 14, a Kouzi i Jošilo po 12 poena. Kod Mege najbolji je Mesiček sa 15 poena, Simonović je ubacio 14, a istakli su se Atić sa 11 i Ašćerić sa 10 poena.</p>
      <p>Posle 6 kola Mega ima skor 1-5, dok je Krka sa polovičnim učinkom, po 3 pobede i poraza.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/prva-stotka-zvezde-u-sezoni-igokea-razbijena-u-pioniru/"/>
        <a href="https://www.sportskacentrala.com/2019/11/10/neverovatna-prva-cetvrtina-za-pobedu-ljubljancana-u-slovenackom-derbiju/"/>
        <a href="https://www.sportskacentrala.com/2019/11/10/milojevic-da-povratimo-samopouzdanje/"/>
        <a href="https://www.sportskacentrala.com/2019/11/10/gavrilovic-i-lazic-tabela-nije-merilo-snage-igokee/"/>
        <a href="https://www.sportskacentrala.com/2019/11/09/buducnost-nadigrala-cibonu/"/>
        <a href="https://www.sportskacentrala.com/2019/11/09/gagic-se-vraca-u-aba-ligu/"/>
        <a href="https://www.sportskacentrala.com/2019/11/09/partizan-protutnjao-kroz-dalmaciju/"/>
        <a href="https://www.sportskacentrala.com/2019/11/08/nova-pobeda-fmp-a/"/>
        <a href="https://www.sportskacentrala.com/2019/11/08/mornar-kaznjen-zbog-ispada-navijaca/"/>
      </related>
    </article>
  </body>
</html>