<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/bezdomni-sobaki-u-vinnickiy-oblasti-otrujili-tvarin-novini-vinnici-50052933.html"/>
    <meta property="og:site_name" content="НВ"/>
    <meta property="article:published_time" content="2019-11-11T20:31:00+00:00"/>
    <meta property="og:title" content="У Вінницькій області невідомий отруїв десяток бездомних собак"/>
    <meta property="og:description" content="У місті Хмільник Вінницької області невідомий отруїв десяток бездомних собак, які жили на території санаторію."/>
  </head>
  <body>
    <article>
      <h1>У Вінницькій області невідомий отруїв десяток бездомних собак</h1>
      <h2>У місті Хмільник Вінницької області невідомий отруїв десяток бездомних собак, які жили на території санаторію.</h2>
      <address>
        <time datetime="2019-11-11T20:31:00+00:00">11 Nov 2019, 20:31</time>
      </address>
      <p>Про це повідомляє <a href="https://tsn.ua/ukrayina/u-hmilniku-nevidomiy-potruyiv-desyatok-bezpritulnih-sobak-na-teritoriyi-sanatoriyu-1441482.html">ТСН</a>.</p>
      <p>За словами відпочиваючих, собаки не були агресивні і ніякої небезпеки не представляли.</p>
      <p>Місцеві продавщиці, які і викликали зоозахисників, заявили, що перед загибеллю собак по санаторію ходив незнайомець, а тому підозрюють, що саме він розкидав тут отруту.</p>
      <p>"Самі бачили, як отруїли. Стоїть собака і в секунду падає перед очима", - сказала продавщиця Оксана Осадчук.</p>
      <p>У зоозахисників немає сумніву, що собак саме отруїли, тому симптоми очевидні.</p>
      <p>"Тварина починає швидко битися в конвульсіях. Це таблетки, якими грішать догхантери, проти туберкульозу. Вони діють не відразу, а коли всмоктуються", - сказала зоозахисниця Людмила Шевченко.</p>
      <p>Підозрюють, що це міг зробити хтось із персоналу оздоровниці, незадоволений бездомними тваринами.</p>
      <p>За словами заступника головного лікаря, собаки дійсно їм дошкуляли.</p>
      <p>"Влітку були скарги на собак, покусали дитину", - сказав заступник головного лікаря санаторію Анатолій Підгородецький.</p>
      <p>Однак, він запевняє, що до отруєння ні він, ні його підлеглі не причетні.</p>
    </article>
  </body>
</html>