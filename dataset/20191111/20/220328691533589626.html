<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/rachkov-i-mariya-ignatova-trupat-pachki-ot-reklama-406490.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T20:58:09+00:00"/>
    <meta property="og:title" content="Рачков и Мария Игнатова трупат пачки от реклама"/>
    <meta property="og:description" content="Клипчето от едва 1 минута продължава да набира популярност"/>
  </head>
  <body>
    <article>
      <h1>Рачков и Мария Игнатова трупат пачки от реклама</h1>
      <address><time datetime="2019-11-11T20:58:09+00:00">11 Nov 2019, 20:58</time> by <a rel="author">"Стандарт"</a></address>
      <p>Димитър Рачков и бившата му приятелка Мария Игнатова от близо година рекламират онлайн магазин за посуда и интериорни решения.</p>
      <p>За участието си в спота двамата са получили еднакви хонорари в размер на 25 хиляди лева на калпак, като ангажиментът им да се "въртят" в телевизионния и онлайн ефира като двойка бил за 1 година. След това, в случай, че тя продължавала да се излъчва, щяло да има анекс към договора на екранния тандем, за още пари.</p>
      <p>Въпреки че интернет магазинът вече залага основно на присъствието си във фейсбук, клипчето с Рачков и Игнатова от едва 1 минута продължава да трупа популярност, а самите те - още фенове. "Браво, страхотни сте, бъдете винаги заедно", "Всички семейства се карат, но накрая си лягат заедно" и "Рачков, уважавай я повече тая жена", гласят част от коментарите на потребителите, попаднали на спонсорираната реклама в социалната мрежа.</p>
      <p>Официално Рачков и Игнатова отдавна не са заедно, въпреки че през последната година нееднократно бяха засичани от папараци да се радват на взаимната си компания в редица столични кръчми и барове в страната. Според слуховете те са преживели няколко опита отново да се съберат, но в крайна сметка са решили, че връзката им напълно се е изчерпала и е по-добре да си останат приятели.</p>
      <p> </p>
    </article>
  </body>
</html>