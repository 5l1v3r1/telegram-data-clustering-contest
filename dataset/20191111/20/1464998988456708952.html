<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/7-dead-bulbul-cyclone-bengal"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-11T20:51:00+00:00"/>
    <meta property="og:title" content="ബുള്‍ബുള്‍ ചുഴലിക്കാറ്റ്: ബംഗാളില്‍ 7 പേര്‍ മരണം, ഒന്നരലക്ഷം പേര്‍ ദുരിതാശ്വാസ ക്യാമ്പുകളില്‍"/>
    <meta property="og:description" content="കൊല്‍ക്കത്ത: പശ്ചിമ ബംഗാളില്‍ ആഞ്ഞുവീശിയ ബുള്‍ബുള്‍ ചുഴലിക്കാറ്റില്‍ 7 പേര്‍ മരണം. 4.73 ലക്ഷം കുടുംബങ്ങളെ ചുഴലിക്കാറ്റ് ബാധിച്ചു 1.78 ലക്ഷം പേരെ ദുരിതാശ്വാസ ക്യാംപിലേക്ക് മാറ്റി.  ബംഗാള്‍ ഉള്‍ക്കടലില്‍ രൂപം കൊണ്ട ബുള്‍..."/>
  </head>
  <body>
    <article>
      <h1>ബുള്‍ബുള്‍ ചുഴലിക്കാറ്റ്: ബംഗാളില്‍ 7 പേര്‍ മരണം, ഒന്നരലക്ഷം പേര്‍ ദുരിതാശ്വാസ ക്യാമ്പുകളില്‍</h1>
      <address><time datetime="2019-11-11T20:51:00+00:00">11 Nov 2019, 20:51</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊല്‍ക്കത്ത: പശ്ചിമ ബംഗാളില്‍ ആഞ്ഞുവീശിയ ബുള്‍ബുള്‍ ചുഴലിക്കാറ്റില്‍ 7 പേര്‍ മരണം. 4.73 ലക്ഷം കുടുംബങ്ങളെ ചുഴലിക്കാറ്റ് ബാധിച്ചു 1.78 ലക്ഷം പേരെ ദുരിതാശ്വാസ ക്യാംപിലേക്ക് മാറ്റി. </p>
      <p>ബംഗാള്‍ ഉള്‍ക്കടലില്‍ രൂപം കൊണ്ട ബുള്‍ ബുള്‍ ചുഴലിക്കാറ്റ് പശ്ചിമ ബംഗാളിലും ഒഡിഷയും കനത്ത നാശനഷ്ടങ്ങളാണുണ്ടാക്കിയത്. ചുഴലിക്കാറ്റില്‍ നിരവധി വീടുകൾ തകരുകയും മരങ്ങൾ കടപുഴകുകയും ചെയ്തു. മിക്ക സ്ഥലങ്ങളിലും ഗതാഗതം തടസപ്പെട്ടു. വൈദ്യുതിബന്ധവും തകരാറിലായി.</p>
      <p>സൗത്ത് 24 പർഗാന, നോർത്ത് 24 പർഗാന, ഈസ്റ്റ് മിഡ്നാപുർ തുടങ്ങിയ പ്രദേശങ്ങളിൽ കനത്ത മഴയുണ്ടായി. ദുരിതാശ്വാസ പ്രവര്‍ത്തനങ്ങള്‍ അവലോകനം ചെയ്യുന്നതിനായി ദേശീയ ദുരന്ത നിവാരണ അതോറിറ്റി ഇന്ന് യോഗം ചേര്‍ന്ന് സ്ഥിതിഗതികള്‍ വിലയിരുത്തി.</p>
      <p>കാറ്റ് ദുരിതം വിതച്ച പ്രദേശങ്ങളില്‍ മുഖ്യമന്ത്രി മമത ബാനര്‍ജി ആകാശ നിരീക്ഷണം നടത്തി. ബംഗാളിൽ വൈദ്യുതി, ഗതാഗത സംവിധാനങ്ങൾ പുനഃസ്ഥാപിക്കാനുള്ള ശ്രമം തുടരുകയാണ്. മമതാ ബാനര്‍ജിയുമായി സംസാരിച്ച പ്രധാനമന്ത്രി നരേന്ദ്ര മോദി പശ്ചിമ ബംഗാളിന് ആവശ്യമായ എല്ലാ സഹായങ്ങളും ഉറപ്പാക്കിയതായി അറിയിച്ചു.</p>
    </article>
  </body>
</html>