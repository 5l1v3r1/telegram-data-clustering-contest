<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460067/%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A7%87%E0%A6%B0-%E0%A6%85%E0%A6%AA%E0%A7%87%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%86%E0%A6%B0%E0%A6%93-%E0%A7%A7%E0%A7%A7-%E0%A6%9F%E0%A6%BF%E0%A6%AD%E0%A6%BF-%E0%A6%9A%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B2"/>
    <meta property="og:site_name" content="Daily Janakantha"/>
    <meta property="article:published_time" content="2019-11-11T20:23:00+00:00"/>
    <meta property="og:title" content="সম্প্রচারের অপেক্ষায় আরও ১১ টিভি চ্যানেল"/>
    <meta property="og:description" content="অনলাইন রিপোর্টার ॥ তথ্যমন্ত্রী ড. হাছান মাহমুদ বলেছেন আরও ১১টি টিভি চ্যানেল সম্প্রচারের অপেক্ষায় রয়েছে। সোমবার জাতীয় সংসদে টাঙ্গাইল-৬ আসনের আহসানুল ইসলামের করা প্রশ্নের জবাবে তথ্যমন্ত্রী এ কথা জানান। এ সময় সংসদে হাছান মাহমুদ বলেন, ৪৫টি বেসরকারি টিভি চ্যানেলকে অনুমতি দেওয়া হয়েছে। এরমধ্যে পূর্ণ সম্প্রচারে আছে ..."/>
  </head>
  <body>
    <article>
      <h1>সম্প্রচারের অপেক্ষায় আরও ১১ টিভি চ্যানেল</h1>
      <address>
        <time datetime="2019-11-11T20:23:00+00:00">11 Nov 2019, 20:23</time>
      </address>
      <figure>
        <img src="http://www.dailyjanakantha.com/files/201911/1573507397_65.jpg"/>
      </figure>
      <p>অনলাইন রিপোর্টার ॥ তথ্যমন্ত্রী ড. হাছান মাহমুদ বলেছেন আরও ১১টি টিভি চ্যানেল সম্প্রচারের অপেক্ষায় রয়েছে। সোমবার জাতীয় সংসদে টাঙ্গাইল-৬ আসনের আহসানুল ইসলামের করা প্রশ্নের জবাবে তথ্যমন্ত্রী এ কথা জানান।</p>
      <p>এ সময় সংসদে হাছান মাহমুদ বলেন, ৪৫টি বেসরকারি টিভি চ্যানেলকে অনুমতি দেওয়া হয়েছে। এরমধ্যে পূর্ণ সম্প্রচারে আছে ৩০টি। ১১টি সম্প্রচারের অপেক্ষায় আছে এবং ৪টি ফ্রিকোয়েন্সি পায়নি। অপেক্ষায় থাকা টিভি চ্যানেলগুলো হলো আব্দুল্লাহ আল মামুনের চ্যানেল ২১, নুর মোহাম্মদের উৎসব, মোহাম্মদ সাইফুল আলমের রংধনু, ধানাদ ইসলাম দীপ্তর তিতাস, তানভির আবিরের খেলা টিভি, জিনাত চৌধুরীর আমার টিভি, মামুনুর রশীদ কিরণের গ্লোবাল টিভি, মুহম্মদ শফিকুর রহমানের সিটিজেন টিভি, তানজিয়া সিরাজের প্রাইম টিভি, শীলা ইসলামের স্পাইস টিভি ও আবুল বাশার মোহাম্মদ রকিবুল বাসেতের টিভি টুডে।</p>
      <p>বিশ্বের বিভিন্ন দেশে বিটিভি দেখা যাচ্ছে উল্লেখ করে তথ্য মন্ত্রী বলেন, ভারত, আফগানিস্তান, পাকিস্তান, নেপাল, মিয়ানমার, ভুটান, শ্রীলঙ্কা, ইন্দোনেশিয়া, ফিলিপাইন, কিরগিজস্তান, তাজিকিস্তান, তুর্কিমেনিস্তান, উজবেকিস্তান ও কাজাকিস্তানে বাংলাদেশ টেলিভিশন সম্প্রচার হচ্ছে। এছাড়া আইপিটিভি-এর মাধ্যমে পৃথিবীর প্রায় সব দেশেই বিটিভি দেখার সুযোগ রয়েছে। মেহেরপুর-২ আসনের সাংসদ মোহাম্মদ সহিদুজ্জামানের প্রশ্নের জবাবে তিনি এ তথ্য জানান।</p>
    </article>
  </body>
</html>