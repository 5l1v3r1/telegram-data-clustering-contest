<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/pidpryyemstvo-ahmetova-jde-z-rynku-cherez-milyardnyj-borg/"/>
    <meta property="og:site_name" content="Рубрика"/>
    <meta property="article:published_time" content="2019-11-11T20:20:53+00:00"/>
    <meta property="og:title" content="Підприємство Ахметова йде з ринку через мільярдний борг"/>
    <meta property="og:description" content="Компанія “Український Рітейл”, що входить до групи СКМ Ріната Ахметова, закриває мережу супермаркетів “Брусничка” через втрату магазинів на окупованих територіях та заборгованість у понад 1 мільярд гривень. Про це заявив генеральний директор “Українського Рітейла” Євген Хворостянко, в інтерв’ю НВ. “З моменту початку воєнного конфлікту на Донбасі “Український рітейл” позбувся 53 магазинів, що залишилися на непідконтрольній території. […]"/>
  </head>
  <body>
    <article>
      <h1>Підприємство Ахметова йде з ринку через мільярдний борг</h1>
      <address><time datetime="2019-11-11T20:20:53+00:00">11 Nov 2019, 20:20</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/03/im578x383-1400448657_rinat-ahmetov-620x420-c-1.jpg"/>
      </figure>
      <p>
        <b>
          <b>Компанія “Український Рітейл”, що входить до групи СКМ Ріната Ахметова, закриває мережу супермаркетів “Брусничка” через втрату магазинів на окупованих територіях та заборгованість у понад 1 мільярд гривень.</b>
        </b>
      </p>
      <p>Про це заявив генеральний директор “Українського Рітейла” Євген Хворостянко, в інтерв’ю <a href="https://nv.ua/ukr/biz/consmarket/kompaniya-ahmetova-virishila-zakriti-merezhu-magaziniv-brusnichka-u-chomu-prichina-50052712.html?fbclid=IwAR3Pdc6gsL4Fogw3dwMXCOgTSD6IoDcAvkmkJzfHOi4G9ixBTB0SYYHe-1U">НВ</a>.</p>
      <p>“З моменту початку воєнного конфлікту на Донбасі “Український рітейл” позбувся 53 магазинів, що залишилися на непідконтрольній території. Це були найбільші магазини в мережі Брусничка, вони приносили 80% всього прибутку”, — говорить Хворостянко.</p>
      <p>Зазначається, що спочатку “Брусничка” переїхала і спробувала розвиватися у Дніпрі, але через високу конкуренцію ідея провалилась.</p>
      <p>Заборгованість компанії становить 1,098 млрд грн, сказано в ухвалі суду. Банкам компанія винна близько 186 млн грн, співробітникам — 6,5 млн грн. Але найбільша заборгованість, в розмірі 652 млн грн у ритейлера перед постачальниками.</p>
      <p>Повідомляється, що активів компанії не вистачить, щоб розрахуватися з усіма боргами. Балансова вартість активів “Українського рітейлу” становить близько 223 млн грн, а розмір дебіторської заборгованості — близько 34 млн грн.</p>
      <p>При цьому <a href="https://rubryka.com/2019/11/08/ahmetov-zapuskaye-shhe-odyn-telekanal/">Ахметов запускає ще один телеканал.</a></p>
    </article>
  </body>
</html>