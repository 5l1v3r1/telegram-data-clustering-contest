<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-zroblyat-aerofotozyomku-teritoriy-329271_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T20:15:00+00:00"/>
    <meta property="og:title" content="В Україні зроблять аерофотозйомку територій"/>
    <meta property="og:description" content="Першими знімуть території Львівської і Волинської областей."/>
  </head>
  <body>
    <article>
      <h1>В Україні зроблять аерофотозйомку територій</h1>
      <h2>Першими знімуть території Львівської і Волинської областей.</h2>
      <address>
        <time datetime="2019-11-11T20:15:00+00:00">11 Nov 2019, 20:15</time>
      </address>
      <p>Прем'єр-міністр Олексій Гончарук анонсував проведення до кінця року аерофотозйомки Львівської та Волинської області. <b><a href="https://dt.ua/ECONOMICS/u-yebrr-pidtrimali-reformuvannya-rinku-zemli-ukrayini-329210_.html">Всю територію України</a></b> планують відзняти навесні 2020 року.</p>
      <p>За його словами, аерозйомка робиться для вивчення земельного питання.</p>
      <p>"У цьому році планується завершити зйомку Львівської і Волинської областей, а на початку весни наступного року — всієї території України. Це забезпечить нам принципово іншої якості інформацію, дані, щоб організувати земельні відносини", — сказав Гончарук.</p>
      <p>Також він представив законопроект № 2370 — про національну інфраструктуру геопросторових даних.</p>
      <p>"Найважливіший проект, який дозволить нам створити в Україні сучасну інформаційну систему для роботи з геопросторовою інформацією — інформації про землі, ліси, водні об'єкти, недра", — зазначив він.</p>
      <p>Раніше президент Володимир Зеленський повідомив про те, що право <b><a href="https://dt.ua/ECONOMICS/zemlyu-zmozhut-kupvati-lishe-gromadyani-ukrayini-zelenskiy-329208_.html">купувати землю спочатку отримають лише українці</a></b> і українські компанії, а відкривати ринок землі для іноземців планують після проведення референдуму.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b>6<a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html"><b>9</b>% проти надання дозволу іноземцям купувати землю будь-коли.</a> </b>У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</b></p>
      <p>Детальніше про реформу ринку землі читайте в статті <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа або вибоїста дорога в далеке минуле"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5lcHJhdmRhLmNvbS51YS9ydXMv">Економічна правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>