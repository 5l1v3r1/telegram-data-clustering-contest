<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119177-tramp-pozdravio-ostavku-predsednika-bolivije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T20:35:04+00:00"/>
    <meta property="og:title" content="Tramp pozdravio ostavku predsednika Bolivije"/>
    <meta property="og:description" content="Predsednik SAD Donald Tramp rekao je danas da je ostavka predsednika Bolivije Eva Moralesa značajan trenutak za demokratiju na zapadnoj hemisferi.&quot;Za korak smo bliži potpuno demokratskoj, naprednoj i slobodnoj zapadnoj hemisferi&quot;, rekao je predsednik SAD.Tramp je rekao da SAD aplaudiraju narodu Bolivije jer su se izborili za slobodu i vojsci Bolivije koja poštuje zakletvu da će štititi Ustav svoje zemlje.On je rekao je Bolivija poslala jak signal Venecueli i Nikaragvi &quot;da će demokratija i volja naroda uvek preovladjivati&quot; za šta je put otvorio Moralesov odlazak. Prvi domorodački predsednik je juče podneo ostavku pošto ga je vojska pozvala da to uradi i nakon višenedeljnih protesta izazvanih spornim rezultatima izbora.Nakon izbora 20. oktobra predsednik Evo Morales proglasio je pobedu, što bi bio njegov četvrti mandat. On je na vlasti već 14 godina.Njegovi oponenti tvrde da je rezultatima manpulisano.Nakon toga u toj južnoameričkoj zemlji počeli su neredi u kojima je život izgubilo troje ljudi dok je oko 200 povredjeno."/>
  </head>
  <body>
    <article>
      <h1>Tramp pozdravio ostavku predsednika Bolivije</h1>
      <address>
        <time datetime="2019-11-11T20:35:04+00:00">11 Nov 2019, 20:35</time>
      </address>
      <slideshow>
        <figure>
          <img src="https://static.beta.rs/thumbs/563ff04b.556x371.jpg"/>
        </figure>
        <figure>
          <img src="https://static.beta.rs/thumbs/795539d4.595x371.jpg"/>
        </figure>
        <figure>
          <img src="https://static.beta.rs/thumbs/bec09627.520x371.jpg"/>
        </figure>
      </slideshow>
      <p>Predsednik SAD Donald Tramp rekao je danas da je ostavka predsednika Bolivije Eva Moralesa značajan trenutak za demokratiju na zapadnoj hemisferi.<br/><br/>"Za korak smo bliži potpuno demokratskoj, naprednoj i slobodnoj zapadnoj hemisferi", rekao je predsednik SAD.<br/><br/>Tramp je rekao da SAD aplaudiraju narodu Bolivije jer su se izborili za slobodu i vojsci Bolivije koja poštuje zakletvu da će štititi Ustav svoje zemlje.<br/><br/>On je rekao je Bolivija poslala jak signal Venecueli i Nikaragvi "da će demokratija i volja naroda uvek preovladjivati" za šta je put otvorio Moralesov odlazak. <br/><br/>Prvi domorodački predsednik je juče podneo ostavku pošto ga je vojska pozvala da to uradi i nakon višenedeljnih protesta izazvanih spornim rezultatima izbora.<br/><br/>Nakon izbora 20. oktobra predsednik Evo Morales proglasio je pobedu, što bi bio njegov četvrti mandat. On je na vlasti već 14 godina.<br/><br/>Njegovi oponenti tvrde da je rezultatima manpulisano.<br/><br/>Nakon toga u toj južnoameričkoj zemlji počeli su neredi u kojima je život izgubilo troje ljudi dok je oko 200 povredjeno.</p>
    </article>
  </body>
</html>