<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/kalamaria-entasi-entos-kai-ektos-tou-dimotikou-symvouliou-gia-tous-prosfyges/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T20:44:48+00:00"/>
    <meta property="og:title" content="Καλαμαριά : Ένταση εντός και εκτός του δημοτικού συμβουλίου για τους πρόσφυγες"/>
    <meta property="og:description" content="Η πιθανή εγκατάσταση προσφύγων στην Καλαμαριά και η συζήτηση του θέματος στο δημοτικό συμβούλιο προκάλεσε ένταση μεταξύ δημοτών."/>
  </head>
  <body>
    <article>
      <h1>Καλαμαριά : Ένταση εντός και εκτός του δημοτικού συμβουλίου για τους πρόσφυγες</h1>
      <h2>Η πιθανή εγκατάσταση προσφύγων στην Καλαμαριά και η συζήτηση του θέματος στο δημοτικό συμβούλιο προκάλεσε ένταση μεταξύ δημοτών.</h2>
      <address><time datetime="2019-11-11T20:44:48+00:00">11 Nov 2019, 20:44</time> by <a rel="author">ΤοΒΗΜΑ Team</a></address>
      <p>Χωρισμένοι σε δύο ομάδες οι δημότες της Καλαμαριάς, συγκεντρώθηκαν έξω από το πολιτιστικό κέντρο της πλατείας Σκρα με αφορμή τη συνεδρίαση του δημοτικού συμβουλίου για το προσφυγικό.</p>
      <p>Σύμφωνα με το thesstoday.gr, η μία ομάδα των δημοτών εξέφραζε την άρνησή της στην εγκατάσταση προσφύγων στην περιοχή της Καλαμαριάς και και ήθελε να καταθέσει σχετικό ψήφισμα στη συνεδρίαση του δημοτικού συμβουλίου.</p>
      <p>
        <a href="https://www.in.gr/2019/11/11/economy/anadromika-posa-lefta-prepei-na-perimenoun-oi-syntaksiouxoi/">Αναδρομικά : Πόσα λεφτά πρέπει να περιμένουν οι συνταξιούχοι</a>
      </p>
      <p> </p>
      <p>Από την αντίθετη μεριά η δεύτερη ομάδα, η οποία κρατούσε πανό με συνθήματα όπως “Κανένας άνθρωπος λαθραίος” και “Θα ζήσουμε όλοι μαζί αρμονικά”.</p>
      <p>Λίγο πριν την έναρξη του δημοτικού συμβουλίου, η ομάδα των κατοίκων που θέτουν τον εαυτό τους κατά των μεταναστών, φώναξαν συνθήματα, ενώ έψαλλαν και τον εθνικό ύμνο.</p>
      <p>Προς στιγμή υπήρξε ένταση μεταξύ των δύο ομάδων, η οποία όμως εκτονώθηκε με την παρέμβαση των ψυχραιμότερων.</p>
      <p>Ωστόσο λίγη ώρα αργότερα η ένταση μεταφέρθηκε εντός του δημοτικού συμβουλίου και κατά την διάρκεια της συζήτησης για τους πρόσφυγες.</p>
      <p>Αρχικά εκφωνήθηκε το ψήφισμα κατά των προσφύγων και στη συνέχεια τοποθέτηση υπέρ των προσφύγων.</p>
      <p>Τα αίματα δεν άργησαν να ανάψουν και για αρκετά λεπτά επικράτησε ένταση μεταξύ των παρευρισκομένων με έντονες αντεγκλήσεις.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>