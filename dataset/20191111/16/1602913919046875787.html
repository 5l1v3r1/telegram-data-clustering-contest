<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/eugen-teodorovici-despre-o-posibila-motiune-de-cenzura-nu-trebuie-sa-ne-jucam-cu-aceste-instrumente-18569223"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T16:41:56+00:00"/>
    <meta property="og:title" content="Eugen Teodorovici, despre o posibilă moţiune de cenzură: Nu trebuie să ne jucăm cu aceste instrumente"/>
    <meta property="og:description" content="Eugen Teodorovici a declarat, luni, că depunerea unei moţiuni de cenzură este un instrument democratic cu care „nu trebuie să ne jucăm”. Senatorul PSD a precizat că depunerea unei moţiuni trebuie să fie discutată foarte clar deoarece „guvernul unei ţări nu se schimbă de pe o zi pe alta”."/>
  </head>
  <body>
    <article>
      <h1>Eugen Teodorovici, despre o posibilă moţiune de cenzură: Nu trebuie să ne jucăm cu aceste instrumente</h1>
      <address><time datetime="2019-11-11T16:41:56+00:00">11 Nov 2019, 16:41</time> by <a rel="author">Alexandru Costea, Mediafax</a></address>
      <p>Eugen Teodorovici a declarat, luni, că depunerea unei moţiuni de cenzură este un instrument democratic cu care „nu trebuie să ne jucăm”. Senatorul PSD a precizat că depunerea unei moţiuni trebuie să fie discutată foarte clar deoarece „guvernul unei ţări nu se schimbă de pe o zi pe alta”.</p>
      <p>„Nu trebuie să ne jucăm cu aceste instrumente, clar democratice. Trebuie să fie discutate foarte clar discutate, pentru că totuşi guvernul unei ţări nu se schimbă de pe o zi pe altă. Şi orice om politic trebuie să fie în primul rând cu gândul la economia ţării, la ţară. Deci nu trebuie să ne jucăm de-a moţiunile şi astăzi e un guvern, mâine e un alt guvern”, a afirmat Eugen Teodorovici, luni la sediul PSD.</p>
      <p>Reacţie vine în contextul în care senatorul PSD Niculae Bădălău a anunţat că, împreună cu o echipă de colegi din partid, pregăteşte o moţiune de cenzură care va fi depusă în luna februarie, iar în acest fel este convins că social-democraţii vor prelua din nou guvernarea.</p>
      <p>La începutul săptămânii trecute, preşedintele Camerei Deputaţilor, Marcel Ciolacu, a declarat că PSD, care acum este în Opoziţie, va pregăti o moţiune de cenzură împotriva Guvernului Orban, însă îi lasă pe cei de la PNL „să treacă luna de miere”.</p>
    </article>
  </body>
</html>