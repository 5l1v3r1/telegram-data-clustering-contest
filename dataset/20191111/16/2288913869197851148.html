<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191111_04710024"/>
    <meta property="og:site_name" content="De Standaard"/>
    <meta property="article:published_time" content="2019-11-11T16:26:00+00:00"/>
    <meta property="og:title" content="Stefanos Tsitsipas opent met zege tegen Daniil Medvedev op ATP Finals"/>
    <meta property="og:description" content="Stefanos Tsitsipas (ATP 6) is goed begonnen aan de ATP Finals in Londen (9 miljoen dollar). De 21-jarige Griek klopte maandag de Rus Daniil Medvedev (ATP 4..."/>
  </head>
  <body>
    <article>
      <h1>Stefanos Tsitsipas opent met zege tegen Daniil Medvedev op ATP Finals</h1>
      <address>
        <time datetime="2019-11-11T16:26:00+00:00">11 Nov 2019, 16:26</time>
      </address>
      <p>
        <b>Stefanos Tsitsipas (ATP 6) is goed begonnen aan de ATP Finals in Londen (9 miljoen dollar). De 21-jarige Griek klopte maandag de Rus Daniil Medvedev (ATP 4) in zijn eerste groepswedstrijd in twee sets: 7-6 (7/5) en 6-4. De partij duurde 1 uur en 43 minuten.</b>
      </p>
      <p>Maandagavond staat de Spanjaard Rafael Nadal (ATP 1) in de tweede wedstrijd van de groep André Agassi tegenover de Duitser Alexander Zverev (ATP 7). Die laatste verdedigt zijn titel in de O2 Arena.</p>
      <p>Zondag werden de eerste duels in de groep Björn Borg afgewerkt. De Serviër Novak Djokovic (ATP 2) haalde het met 6-2 en 6-1 van de Italiaan Matteo Berrettini (ATP 8), terwijl de Oostenrijker Dominic Thiem (ATP 5) met twee keer 7-5 won van de Zwitser Roger Federer (ATP 3).</p>
      <p>De eerste twee van elke groep plaatsen zich voor de halve finales.</p>
    </article>
  </body>
</html>