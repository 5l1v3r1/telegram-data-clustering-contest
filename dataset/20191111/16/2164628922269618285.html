<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42771_Na-Zakarpatti-molodiki-pobili-khloptsya-ta-vikrali-avtomobil-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-11T16:59:00+00:00"/>
    <meta property="og:title" content="На Закарпатті молодики побили хлопця та викрали автомобіль"/>
    <meta property="og:description" content="Вчора, 10 листопада, до хустських правоохоронців звернувся 19-літній мешканець районного центру. Хлопець розповів, що четверо осіб, серед"/>
  </head>
  <body>
    <article>
      <h1>На Закарпатті молодики побили хлопця та викрали автомобіль</h1>
      <address>
        <time datetime="2019-11-11T16:59:00+00:00">11 Nov 2019, 16:59</time>
      </address>
      <p>
        <b>Вчора, 10 листопада, до хустських правоохоронців звернувся 19-літній мешканець районного центру. Хлопець розповів, що четверо осіб, серед яких один знайомий на вигляд хустянин, силоміць вивезли його до річки й нанесли йому тяжкі тілесні ушкодження, а потім заволоділи його автомобілем "Opel Veсtra".</b>
      </p>
      <p>У результаті комплексу оперативно-розшукових заходів слідчо-оперативної групи, працівників сектору кримінальної поліції та групи реагування патрульної поліції швидко встановили особу нападника та розшукали його. Ним виявився 25-річний місцевий мешканець. Чоловіка затримали в порядку статті 208 КПК України. Ще трьох причетних до злочинних дій стосовно потерпілого розшукують.</p>
      <p>Крім того, правоохоронці оперативно розшукали транспортний засіб. Автомобіль був припаркований між кущами в полі, на відстані близько 1 кілометра від об’їзної дороги міста Хуст.</p>
      <p>Причини неправомірних дій затриманого та співучасників наразі встановлюють слідчі. За даним фактом поліцейські порушили два кримінальні провадження: за частиною 3 статті 146 Кримінального кодексу України (Незаконне позбавлення волі або викрадення людини), а також частиною 2 статті 289 Кримінального кодексу України (Незаконне заволодіння транспортним засобом).</p>
      <p>Під процесуальним керівництвом прокуратури міста Хуст вирішується питання про повідомлення чоловікові про підозру в скоєнні злочинів.</p>
      <p>Водночас звертаємося до громадян, які можуть бути свідками даних подій, із проханням звернутися на лінію «102».</p>
      <p>Про це повідмоляє відділ комунікації поліції Закарпатської області</p>
      <p> </p>
    </article>
  </body>
</html>