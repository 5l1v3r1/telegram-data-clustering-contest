<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903393/oostende-in-zwaar-financieel-weer-wij-zijn-een-ploegske-dat-dat-uitlokt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T16:01:00+00:00"/>
    <meta property="og:title" content="Vieze financiële papieren, maar Oostende is duidelijk: &quot;Niet de schuld van Coucke&quot;"/>
    <meta property="og:description" content="KV Oostende zit in een dip, zowel sportief als extrasportief. De voorbije weken duiken immers heel wat financiële doembeelden op rond de kustploeg. Sinds het vertrek van maecenas Marc Coucke is KVO steeds minder gezond geworden. Patrick Orlans brengt duidelijkheid."/>
  </head>
  <body>
    <article>
      <h1>Vieze financiële papieren, maar Oostende is duidelijk: "Niet de schuld van Coucke"</h1>
      <address>
        <time datetime="2019-11-11T16:01:00+00:00">11 Nov 2019, 16:01</time>
      </address>
      <p>
        <b>KV Oostende zit in een dip, zowel sportief als extrasportief. De voorbije weken duiken immers heel wat financiële doembeelden op rond de kustploeg. Sinds het vertrek van maecenas Marc Coucke is KVO steeds minder gezond geworden. Patrick Orlans brengt duidelijkheid.</b>
      </p>
      <p>"Ik ben hier zeven seizoenen en we hebben een hoogconjunctuur gehad, maar de samenhang van sponsors en supporters is nog altijd heel positief, ondanks alles wat er verschijnt", aldus de algemeen directeur bij <i>Sporza</i>. "We zijn een ploegske dat dat waarschijnlijk uitlokt. Ik hoor dat niet over Cercle Brugge of Eupen, maar over ons moet dat allemaal geschreven worden."</p>
      <aside>Lees meer<br/><a href="https://www.voetbalprimeur.be/nieuws/903160/realisme-bij-kv-oostende-we-staan-onderaan-en-zijn-degradatiekandidaat-.html?itm_source=www.voetbalprimeur.be&amp;itm_medium=highlighted-content">Realisme bij KV Oostende: "We staan onderaan en zijn degradatiekandidaat"</a></aside>
      <p>Wat Orlans daar precies mee bedoelt, legt hij meteen zelf uit. "We houden het hoofd meer dan boven water en de sfeer is er nog altijd. De mensen blijven komen. En na de match is het nog altijd feest. We zijn geen grijze muis, maar het wordt een beetje op de man gespeeld en niet meer op de bal", spuwt de sterke man van KVO zijn gal. De voorbije weken is Oostende bovendien ook in het klassement afgegleden. De degradatiestreep komt plots dichterbij.</p>
      <p><b>Coucke valt niets te verwijten</b><br/><a href="https://www.voetbalprimeur.be/nieuws/903163/-ik-heb-met-oostende-nog-nooit-in-zo-n-moeilijke-situatie-gezeten-.html?utm_source=doorlink&amp;utm_medium=doorlink&amp;utm_campaign=%2F">Ondanks de precaire situatie</a> wil Orlans niemand met de vinger wijzen, zelfs niet Marc Coucke. "Het is heel simpel en daar komen we ook voor uit: na het vertrek van Coucke hebben we twee moeilijke jaren. Niet door fouten van mensen, niet door de schuld van Coucke of anderen: gewoon omdat de situatie er is. We moeten eerlijk erkennen: in de Premier League heb je buitenlandse investeerders nodig en als je in België wil meedoen met de grote jongens, dan heb je een investeerder nodig", lanceert Orlans een oproep. Voorzitter Frans Dierckens verklaarde eerder al <a href="https://www.voetbalprimeur.be/nieuws/903251/hoop-voor-oostende-fans-voorkeur-naar-belgische-investeerders-.html?utm_source=doorlink&amp;utm_medium=doorlink&amp;utm_campaign=%2F">dat er licht is aan het eind van de tunnel.</a></p>
      <aside>Lees meer<br/><a href="https://www.voetbalprimeur.be/nieuws/902479/-als-het-aan-coucke-ligt-mag-kompany-zich-meer-tonen-bij-anderlecht-.html?itm_source=www.voetbalprimeur.be&amp;itm_medium=highlighted-content">'Kompany mag zich van Coucke wel wat meer tonen bij Anderlecht'</a></aside>
    </article>
  </body>
</html>