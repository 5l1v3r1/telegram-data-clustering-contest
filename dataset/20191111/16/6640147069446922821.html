<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/nintendo-switch-niente-taglio-prezzi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T16:57:00+00:00"/>
    <meta property="og:title" content="Nintendo Switch: niente taglio di prezzi a breve"/>
    <meta property="og:description" content="Il presidente di Nintendo ha dichiarato nel corso delle ultime ore che non sono attualmente previsti tagli al prezzo di Nintendo Switch."/>
  </head>
  <body>
    <article>
      <h1>Nintendo Switch: niente taglio di prezzi a breve</h1>
      <address><time datetime="2019-11-11T16:57:00+00:00">11 Nov 2019, 16:57</time> by <a rel="author">Ivan Miralli</a></address>
      <p><b>Nintendo Switch</b> è stato indubbiamente una console di successo nei suoi primi due anni di esistenza: sin dal lancio, infatti, la console della compagnia di Kyoto ha registrato ottime vendite, arrivando recentemente all’incredibile quota di <b>15 milioni di unità vendute</b>.</p>
      <p>Il tutto accompagnato ovviamente da una lineup assolutamente di tutto rispetto, partendo dal titolo di lancio The Legend of Zelda: Breath of The Wild, per poi continuare con Super Mario Odyssey, Super Smash Bros. Ultimate, Luigi’s Mansion 3, e l’attesissimo <b>Pokémon Spada e Scudo</b>, il cui lancio è previsto per il prossimo 15 novembre.</p>
      <figure>
        <img src="https://www.tomshw.it/images/images/2019/07/nintendo-switch-lite-42206.768x432.jpg"/>
      </figure>
      <p>Leggi anche: <a href="https://www.tomshw.it/videogioco/pokemon-spada-scudo-trailer-finale/">Pokémon Spada e Scudo: il trailer finale mostra un nuovo Pokémon</a></p>
      <p>Nel corso di un recente briefing sui risultati finanziari degli ultimi sei mesi, il presidente di Nintendo <b>Shuntaro Furukawa</b> ha dichiarato le intenzioni della compagnia nel vendere la console e i software ad esso dedicati al prezzo corrente, per il maggior tempo possibile. Considerando che queste dichiarazioni arrivano poco prima del periodo natalizio, è auspicabile non aspettarsi un taglio di prezzi in vista del Black Friday, e nessun taglio in generale prima del 2020.</p>
      <p>Non ci resta a questo punto che attendere i prossimi mesi, confidando in un annuncio da parte di Nintendo, magari in occasione di uno dei prossimi Nintendo Direct. Ricordiamo infatti che poco più di un mese fa, a settembre, la compagnia ha lanciato <b>Nintendo Switch Lite</b>, la versione della console esclusivamente pensata per un utilizzo in modalità portatile (senza quindi la possibilità di collegarla alla propria TV), ad un prezzo minore rispetto alla versione originale. E voi, quale versione preferite tra le due? Fatecelo sapere qui sotto nei commenti!</p>
      <blockquote>Hai voglia di giocare alle ultime esclusive di casa Nintendo ad un prezzo economico? Acquista subito Nintendo Switch Lite a questo <a href="https://toms.it/oRKW8">indirizzo</a>!</blockquote>
    </article>
  </body>
</html>