<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Dokato-vsichki-izdirvat-Brendo-dushteryata-mu-se-sgodi-na-Mikonos-912941"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T16:05:00+00:00"/>
    <meta property="og:title" content="Докато всички издирват Брендо, дъщерята му се сгоди на Миконос"/>
    <meta property="og:description" content="Голямата щерка на кокаиновия крал Евелин Банев - Брендо се сгоди. Александра Банева, каката на отвле..."/>
  </head>
  <body>
    <article>
      <h1>Докато всички издирват Брендо, дъщерята му се сгоди на Миконос</h1>
      <address>
        <time datetime="2019-11-11T16:05:00+00:00">11 Nov 2019, 16:05</time>
      </address>
      <p>Голямата щерка на кокаиновия крал Евелин Банев - Брендо се сгоди. Александра Банева, каката на отвлечената през 2013-а Лара, надяна годежен пръстен.</p>
      <p>Александра сама се похвали, че е казала "да" на своето гадже със снимка, от любимия си гръцки остров Миконос. "Да си имаш някого, с когото да прекараш вечността", написа Алекс, като добави и икона на пръстен.</p>
      <p>Каката на Лара за първи път показва приятеля си в социалните мрежи. "Сладури" и "Бебета" зоват нейните приятели във фейсбук. Според тях на бъдещата сватба кума ще е сестрата Лара.</p>
      <p>Александра, макар и далече от бизнеса на известния си татко, има проблеми с властите заради Брендо, тъй като по искане на КОНПИ бяха блокирани десетки семейни сметки за над 22 млн. лева.</p>
      <p>По делото наред с издирвания от Интерпол Евелин Банев обвиняеми са бившата му жена Моника Добринова, доведеният брат на Брендо - Симо Карайчев и самата Александра. По-малката й сестра Лара е пожалена като непълнолетна.</p>
      <p>Благодарение на свръхбогатия си баща Алекс и Лара успяха да получат добро образование в Лондон. След като завърши, Алекс се пробва като модел зад океана, а после се дипломира като журналистка и изкара стаж в американски медии. За разлика от нея, на малката й сестричка не й се заляга над учебниците. След като бе отвлечена като 10-годишна и прекара месец и половина в плен, Лара се стреми да забрави ужаса и затова граби от живота с пълни шепи. Малката дъщеря на Брендо също се носи на крилете на любовта. От няколко години тя има сериозен приятел, с когото обикалят романтични кътчета по света като Санторини, Малдивите, Дубай, Сен Тропе и се хвалят в социалните мрежи.</p>
      <p>Засега не е ясно коя от девойките първа ще облече бялата рокля, но едно е сигурно - празничната церемония няма да мине без непоканени гости. По всяка вероятност издирвачите на именития татко, който има присъди в три държави и се търси по цял свят, ще следят дали той няма да се появи, издават запознати. Според тях агентите на службите могат да облекат костюми и да се слеят с тълпата или да наблюдават от някой храсталак за Брендо.</p>
    </article>
  </body>
</html>