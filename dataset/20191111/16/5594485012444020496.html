<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/boyko-borisov-namachka-poslanika-na-sashch-u-nas-za-da-e-zhiva-i-zdrava-video_news708677.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T16:29:00+00:00"/>
    <meta property="og:title" content="Бойко Борисов намачка посланика на САЩ у нас, &quot;за да е жива и здрава&quot; ВИДЕО"/>
    <meta property="og:description" content="Докато се возиха в джипката, посланичката се опита да запази дистанция, като се обръщаше към Бойко Борисов постоянно в учтивата форма „Mr Prime minister”"/>
  </head>
  <body>
    <article>
      <h1>Бойко Борисов намачка посланика на САЩ у нас, "за да е жива и здрава" ВИДЕО</h1>
      <h2>Докато се возиха в джипката, посланичката се опита да запази дистанция, като се обръщаше към Бойко Борисов постоянно в учтивата форма „Mr Prime minister”</h2>
      <address>
        <time datetime="2019-11-11T16:29:00+00:00">11 Nov 2019, 16:29</time>
      </address>
      <p>https://blitz.bg/politika/boyko-borisov-namachka-poslanika-na-sashch-u-nas-za-da-e-zhiva-i-zdrava-video_news708677.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573478246-dd.jpg"/>
      </figure>
      <p>
        <b>Премиерът Бойко Борисов демонстрира изключително фамилиарно поведение към новозастъпилия американски посланик Херо Мустафа.</b>
      </p>
      <p>Във видео, излъчвано на живо във фейсбук-профила на Борисов повече от час, бе показана проверка на строителните дейности по изграждането на междусистемната газова връзка Гърция-България.<br/><br/>Министър-председателят на няколко пъти отправи упреци към българските медии, че не го отразяват правилно.<br/><br/>„Това знаеш ли колко е неприятно за медиите да го слушат. Това, цялата им доктрина рухва. Те искат в България да е лошо, гадно. Тогава им е приятно“, обясни Борисов пред делегацията, в която имаше посланици и на други държави.<br/><br/>В един момент премиерът реши да говори пред присъстващите репортери, пише Флагман бг.<br/><br/>Една от журналистките поиска да зададе въпрос за изборите, но Борисов отсече: „Не, не ме интересува“.<br/><br/>Все пак репортерката успя да попита премиера - приема ли сериозно ли искането на Мая Манолова за касиране на изборите в София.<br/>Борисов отговори: „Не. То е изцяло несериозно.<br/><br/>Просто разбирам каква е целта на въпросите ви, щото това, което виждате, няма как да е вашата новина. Диверсификация на България!<br/><br/>Оттам нататък, изборите отдавна минаха. Цялата енергия ни е да построим България такава, каквато хората очакват и затова гласуваха за нас...“<br/><br/>Репортерка констатира, че гражданите искат и изборите да са честни.<br/><br/>Кое да е по-честно? В София бихме с двойна разлика БСП, отвърна Борисов.<br/><br/>Това обаче се отнася за вота за общински съветници в столицата. Затова журналистката припомни, че искането на Мая Манолова е за касиране на кметския вот.<br/><br/>„Ми аз искам за президент касирането на изборите, ама той... му свърши мандатът вече... Ха! Ей, колко им е мъчно! Ау, колко им криво! Ама много тежко ви се отразява тея... всеки ден неща. Много тежко! Много им е трудно“, отговори възмутено Борисов, обвинявайки отново медиите.<br/><br/>След това той се качи отново да кара джипа си и се провикна за американската посланичка: „Я Херо да дойде!“<br/><br/>Херо Мустафа откликна на поканата и седна на предната дясна седалка, до шофьора-премиер.<br/><br/>Снимащата пиарка Севделина Арнаудова пък, влизайки в джипа, констатира: „Г-н премиер, аз съм впечатлена от това, което има тука“.<br/><br/>Той й отговори отново се недоволство към медиите: „Ами и аз съм впечатлен, ама то им е мъчно...“<br/><br/>Докато се возиха в джипката, посланичката се опита да запази дистанция, като се обръщаше към Бойко Борисов постоянно в учтивата форма „Mr Prime minister”.<br/><br/>Това обаче не спря Борисов и той продължи да фамилиарничи.<br/><br/>Министър-председателят обясняваше колко хиляди тръби били доставени, как се строяло...<br/><br/>През уикендите пък, понеже нямал доверие, отивал с джипа да проверява как се изграждат пътища.<br/><br/>Наскоро като минал при една отсечка, с учудване видял стотици работници и машини, десетки багери...<br/><br/>Един от работниците дори го гонил 200 метра, за да го попита дали като свърши съответният строителен обект, ще има нов.<br/><br/>Видеото с Херо Мустафа приключи със слизане от джипката, след което Борисов хвана с две ръце главата на новата американска посланичка, разцелува я, опря я до гърдите си и отсече: „Да си жива и здрава!“<br/><br/>Любопитно е с какво впечатление е останала г-жа Мустафа след тази близка среща с този нестандартен вид премиер.</p>
      <figure>
        <img src="https://www.flagman.bg/files-news/2019/files/november-2019/Borisow-celuwka.jpg"/>
        <figcaption>Борисов хвана с две ръце главата на Херо Мустафа и я разцелува за довиждане...</figcaption>
      </figure>
      <figure>
        <img src="https://www.flagman.bg/files-news/2019/files/november-2019/Borisow-glawa.jpg"/>
        <figcaption>... след което я опря в гърдите си и пожела "да си жива и здрава"</figcaption>
      </figure>
      <p>
        <i>Ето и цялото видео:</i>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2582570805304307%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p> </p>
    </article>
  </body>
</html>