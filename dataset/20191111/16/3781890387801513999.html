<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741190"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:55:00+00:00"/>
    <meta property="og:title" content="อย่าช้า!ลงทะเบียนวันที่ 2 ร้อยเดียวเที่ยวทั่วไทย12พ.ย.นี้"/>
    <meta property="og:description" content="เตรียมตัวให้พร้อม 12 พ.ย.นี้ โครงการร้อยเดียวเที่ยวทั่วไทย เปิดให้ลงทะเบียนอีกรอบ หลังจากรอบแรกเสียงตอบรับท่วมท้น "/>
  </head>
  <body>
    <article>
      <h1>อย่าช้า!ลงทะเบียนวันที่ 2 ร้อยเดียวเที่ยวทั่วไทย12พ.ย.นี้</h1>
      <address>
        <time datetime="2019-11-11T16:55:00+00:00">11 Nov 2019, 16:55</time>
      </address>
      <p>
        <b>เตรียมตัวให้พร้อม 12 พ.ย.นี้ โครงการร้อยเดียวเที่ยวทั่วไทย เปิดให้ลงทะเบียนอีกรอบ หลังจากรอบแรกเสียงตอบรับท่วมท้น </b>
      </p>
      <p>นายนพดล ภาคพรต รองผู้ว่าการด้านตลาดในประเทศ การท่องเที่ยวแห่งประเทศไทย (ททท.) เปิดเผยว่า โครงการร้อยเดียวเที่ยวทั่วไทยในวันที่ 12 พ.ย.นี้ กำหนดให้ลงทะเบียนรับสิทธิ์ซื้อสินค้าและบริการในราคา 100 บาท ต่อรายการ เป็นวันที่ 2 หลังจากเมื่อวันที่ 11 พ.ย.ที่ผ่านมา ได้รับการตอบรับเป็นอย่างดีลงทะเบียนครบสิทธิภายใน 4 นาที โดยสถิติการซื้อของกลุ่มคนชุดแรก อันดับ 1 เป็นตั๋วเครื่องบิน อันดับ 2 โรงแรม อันดับ 3 อาหาร อันดับ 4 สปา อันดับ 5 กิจกรรม อันดับ 6 รถเช่า และอันดับ 7 แพ็คเกจทัวร์ โดยผู้เข้าร่วมโครงการสามารถใช้บริการได้ 1 รายการ ต่อ 1 คน ผ่าน  www.ร้อยเดียวเที่ยวทั่วไทย.com ตั้งแต่เวลา 06.00 – 24.00 น. ของแต่ละวันหรือจนกว่าสินค้าจะหมด กำหนดให้วันละ 10,000 สิทธิ์ หรือ 10,000 รายการเท่านั้น <br/><br/>สำหรับผู้ที่สนใจร่วมแคมเปญ ต้องมีสัญชาติไทย อายุไม่ต่ำกว่า 18 ปีบริบูรณ์ (ณ วันลงทะเบียน) สามารถทำธุรกรรมทางการเงินผ่านอินเทอร์เน็ตแบงก์กิ้ง และมีเบอร์โทรศัพท์มือถือเพื่อใช้ประกอบการลงทะเบียนได้ พร้อมชำระค่าบริการผ่านระบบพร้อมเพย์ บัตรเครดิต บัตรเดบิต หรือ การโอนเงินผ่านระบบอิเล็กทรอนิกส์ หลังจากนั้นรอรับอีเมล์ยืนยันจากโครงการ และต้องเดินทางภายใน 31 ธ.ค. 62 นอกจากนี้จะเปิดให้ลงทะเบียนอีกรอบในวันที่ 11-12 ธ.ค.นี้ </p>
    </article>
  </body>
</html>