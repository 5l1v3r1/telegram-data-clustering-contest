<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/mestnata-uprava-v-silistra-oshche-ot-sshchoto-406461.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T16:23:30+00:00"/>
    <meta property="og:title" content="Местната управа в Силистра: Още от същото"/>
    <meta property="og:description" content="Мария Димитрова е новият стар председател на общинския съвет в крайдунавския град"/>
  </head>
  <body>
    <article>
      <h1>Местната управа в Силистра: Още от същото</h1>
      <address><time datetime="2019-11-11T16:23:30+00:00">11 Nov 2019, 16:23</time> by <a rel="author">Станка Христова</a></address>
      <p>Общинският лидер на ГЕРБ в Силистра доктор Мария Димитрова е новият стар председател на общинския съвет в крайдунавския град. Тя поема поста за трети път, след като на учредителната сесия в понеделник за нея гласуваха 22-ма от всичките 33-ма членове на местния парламент.</p>
      <p>След изборите за местна власт тази година общинският съвет в Силистра се оказа изключително шарен. В него са представени 8 политически сили, като партията на Бойко борисов доминира категорично сред тях със своите 11 съветници.</p>
      <p>ГЕРБ запазва позиците си в крайдунавска Добруджа. След балотажа миналата неделя  досегашният кмет доктор Юлиян Найденов победи  конкурента си от БСП Момчил Неков и ще управлява общината за трети мандат.</p>
      <p> </p>
    </article>
  </body>
</html>