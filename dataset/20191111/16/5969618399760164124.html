<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/Tennis/tsitsipas-isopedwse-ton-mentventev.5637563.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-11T16:02:00+00:00"/>
    <meta property="og:title" content="Ο Τσιτσιπάς ισοπέδωσε τον Μεντβέντεβ!"/>
    <meta property="og:description" content="Με μεγαλειώδη εμφάνιση ο Στέφανος Τσιτσιπάς επικράτησε με 7-6 (5), 6-4 επί του Μεντβέντεβ και πήρε την πρώτη του νίκη στα ATP Finals σπάζοντας την αρνητική παράδοση που είχε με τον Ρώσο."/>
  </head>
  <body>
    <article>
      <h1>Ο Τσιτσιπάς ισοπέδωσε τον Μεντβέντεβ!</h1>
      <h2>Με μεγαλειώδη εμφάνιση ο Στέφανος Τσιτσιπάς επικράτησε με 7-6 (5), 6-4 επί του Μεντβέντεβ και πήρε την πρώτη του νίκη στα ATP Finals σπάζοντας την αρνητική παράδοση που είχε με τον Ρώσο.</h2>
      <address><time datetime="2019-11-11T16:02:00+00:00">11 Nov 2019, 16:02</time> by <a rel="author">Κώστας Χολίδης</a></address>
      <p>Ο Στέφανος Τσιτσιπάς έψαχνε την πρώτη του νίκη απέναντι στον Ντανίιλ Μεντβέντεβ και την βρήκε στον καλύτερο δυνατό αγώνα. Ο Στέφανος Τσιτσιπάς μεγαλειώδη εμφάνιση επικράτησε με 7-6 (5), 6-4 επί του Ρώσου και έσπασε την αρνητική παράδοση απέναντι στον Ρώσο.</p>
      <p>Από την αρχή του αγώνα έγινε αντιληπτός ο διαφορετικός τρόπος με τον οποίο προσέγγισε τον αγώνα ο Στέφανος Τσιτσιπάς. Με μεγαλύτερη υπομονή στο παιχνίδι του και με στόχο να βγάλει τον Μεντβέντεβ από την άνεσή του.</p>
      <p>Οι δύο τενίστες κράτησαν το σερβίς τους με τον Ρώσο να σώζει το μοναδικό break point που δημιούργησε στο σετ ο “Στεφ”. Έτσι, φτάσαμε στο tie break. Εκεί ο Τσιτσιπάς ήταν ανώτερος κέρδισε ορισμένους εντυπωσιακούς πόντους και κατάφερε να κατακτήσει το σετ με 7-6 (5). Αυτή ήταν και η πρώτη φορά που κατάφερε να προηγηθεί απέναντι στον Ρώσο, αφού στις προηγούμενες πέντε αναμετρήσεις δεν είχε μπορέσει να βρεθεί μπροστά στο σκορ.</p>
      <p>Στο δεύτερο σετ ο Στέφανος Τσιτσιπάς συνέχισε να δείχνει ότι ήταν καλύτερο και έφτασε στο 2-0. Για να τα καταφέρει έπρεπε να δημιουργήσει πέντε break points, να εκμεταλλευτεί το τελευταίο εξ αυτών για να προηγηθεί με 5-4. Στη συνέχεια σέρβιρε και έφτασε στη νίκη με 7-6 (5), 6-4.</p>
      <p>Φυσικά, η συγκεκριμένη νίκη μπορεί να ανοίξει το δρόμο για την τετράδα στον Στέφανο Τσιτσιπά. Αν κάνει μία ακόμα νίκη κόντρα στους Ναδάλ και Ζβέρεβ είναι δεδομένη η πρόκριση, αν και όλα θα εξαρτηθούν από τα υπόλοιπα αποτελέσματα.</p>
      <p>
        <b>Δείτε τα highlights της αναμέτρησης.</b>
      </p>
    </article>
  </body>
</html>