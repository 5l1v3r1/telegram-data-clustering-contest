<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/lexus-laka-na-svuj-prvni-elektromobil-dostupny-bude-na-cinskem-a-evropskem-trhu"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-11T16:00:00+00:00"/>
    <meta property="og:title" content="Lexus láká na svůj první elektromobil. Dostupný bude na čínském a evropském trhu"/>
    <meta property="og:description" content="Lexus se vždy pyšnil svými „samodobíjecími hybridy“ a elektromobilům se stranil. Svou historii přepíše za dva týdny."/>
  </head>
  <body>
    <article>
      <h1>Lexus láká na svůj první elektromobil. Dostupný bude na čínském a evropském trhu</h1>
      <h2>Lexus se vždy pyšnil svými „samodobíjecími hybridy“ a elektromobilům se stranil. Svou historii přepíše za dva týdny.</h2>
      <address><time datetime="2019-11-11T16:00:00+00:00">11 Nov 2019, 16:00</time> by <a rel="author">Vladimír Kadera</a></address>
      <p>Automobilka Lexus láká na svůj první elektrický model, který se veřejnosti představí 22. listopadu na autosalonu GIAE v čínském Kantonu. Fotografie od automobilky v podstatě ukazuje pouze nápis „Electric“ v typickém fontu. Nic konkrétnějšího sice neprozrazuje, ale pár informací o tomto voze přece jenom máme.</p>
      <related>
        <a href="https://www.autorevue.cz/prvni-test-lexus-rx-facelift-2019-neviditelny-pokrok-na-vsech-frontach"/>
      </related>
      <p>První elektrický model Lexusu bude dostupný pro Čínu a pro Evropu. Automobilka ve zprávě uvádí, že vůz je navržen tak, aby splnil potřeby čínských a evropských zákazníků. Jeho úkolem na těchto dvou trzích bude vzbudit zájem pro rozšíření do celého světa.</p>
      <p>Lexus si dveře pro elektromobil pootevřel již minulý měsíc, když na autosalonu v Tokiu představil koncept LF-30. Ten funguje jako vize dopravního prostředku pro rok 2030. Mimo jiné zahrnuje i drony pro přepravu zavazadel od dveří domu do kufru vozu. První elektromobil se ale samozřejmě bude držet trochu zpátky.</p>
      <related>
        <a href="https://www.autorevue.cz/autosalon-tokio-2019-lexus-lf-30-je-uzasnou-vizi-pro-rok-2030"/>
      </related>
      <p>Jeho totožnost může prozrazovat i zpráva z minulého roku, kdy <i>server AutoGuide</i> vyšťoural, že si luxusní japonská automobilka zaregistrovala název vozu UX300e. Patří tedy nápis v ukázce elektrickému <a href="https://www.autorevue.cz/test-lexus-ux-250h-f-sport-top-pro-nejdulezitejsi-lidi-na-svete">crossoveru?</a> To se dozvíme již za necelé dva týdny.</p>
      <p>
        <i>Galerie doplněna o standardní Lexus UX a jeho studii z roku 2016.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.auto.cz/peugeot-se-vraci-do-le-mans-postavi-kvuli-tomu-novy-hypersport-132047"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
      </related>
    </article>
  </body>
</html>