<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741189"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:36:00+00:00"/>
    <meta property="og:title" content="ร.10-ราชินีทรงเป็นปธ.ที่ปรึกษา โครงการราชทัณฑ์ปันสุขฯ&quot;"/>
    <meta property="og:description" content="พระบาทสมเด็จพระเจ้าอยู่หัว-พระราชินี ทรงเป็นประธานที่ปรึกษาโครงการ'ราชทัณฑ์ปันสุข ทำความ ดี ด้วยหัวใจ'"/>
  </head>
  <body>
    <article>
      <h1>ร.10-ราชินีทรงเป็นปธ.ที่ปรึกษา โครงการราชทัณฑ์ปันสุขฯ"</h1>
      <address>
        <time datetime="2019-11-11T16:36:00+00:00">11 Nov 2019, 16:36</time>
      </address>
      <p>
        <b>พระบาทสมเด็จพระเจ้าอยู่หัว-พระราชินี ทรงเป็นประธานที่ปรึกษาโครงการ"ราชทัณฑ์ปันสุข ทำความ ดี ด้วยหัวใจ"</b>
      </p>
      <p>เมื่อวันที่ 11 พ.ย. ราชกิจจานุเบกษาเผยแพร่​ประกาศแต่งตั้​งคณะกรรมการโครงการราชทัณฑ์ปั​นสุข ทำความดี ด้วยหัวใจ  ใจความว่า  พระบาทสมเด็จพระปรเมนทรรามาธิ​บดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้​าโปรดกระหม่อมให้​ประกาศพระบรมราชโองการแต่งตั้​งคณะกรรมการโครงการราชทัณฑ์ปั​นสุข ทำความ ดี ด้วยหัวใจ<br/><br/>เนื่องจากทรงมีพระราชดำริว่า โรงพยาบาลราชทัณฑ์เป็​นโรงพยาบาลแห่งเดียวในสังกั​ดกระทรวงยุติธรรม ต้องให้บริการแก่ผู้ต้องขัง ในกรณีเจ็บไข้ได้ป่วยเป็​นจำนวนมาก ยังขาดแคลนบุคลากร เครื่องมือแพทย์ และเวชภัณฑ์ การดูแลสุขภาพของผู้ต้องขังถื​อเป็นหน้าที่สำคัญของกรมราชทั​ณฑ์ ในการที่จะให้ผู้ป่วย เข้าถึ​งการรับการรักษาพยาบาลอย่างเท่​าเทียม ตามหลักมนุษยธรรม ทั้งนี้ เมื่อพ้นโทษจะได้มีสุขภาพสมบู​รณ์ทั้งกายและใจ ออกมาสู่สั​งคมภายนอกและประกอบอาชีพสุจริ​ตได้อย่างมีคุณภาพ โดยจะพระราชทานความช่วยเหลื​อ ในเรื่องการจัดหาอุปกรณ์​และเครื่องมือทางการแพทย์ ตลอดจนการให้จิตอาสาพระราชทาน 904 วปร.ได้เข้าไปมีบทบาทในการช่​วยเหลือทั้งทางด้านการแพทย์ การพยาบาล การอบรมให้ความรู้ในเรื่องต่​างๆ เพื่อให้การขับเคลื่​อนการดำเนิ​นงานโครงการประสบผลสำเร็​จตามพระบรมราโชบาย จึงทรงพระกรุณาโปรดเกล้​าโปรดกระหม่อม แต่งตั้​งคณะกรรมการโครงการราชทัณฑ์ ปั​นสุข ทำความดี ด้วยหัวใจ ชุดใหม่ ดังนี้  องค์ประธานที่ปรึกษา 1.พระบาทสมเด็จพระปรเมนทรรามาธิ​บดีศรีสินทรมหาวชิราลงกรณ พระวชิรเกล้าเจ้าอยู่หัว  2.สมเด็จพระนางเจ้าสุทิดา พัชรสุธาพิมลลักษณ พระบรมราชินี<br/><br/>องค์ประธานกรรมการ  สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวั​ชรราชธิดา<br/><br/>ประกาศ ณ วันที่ 11 พ.ย.2562  เป็นปีที่ 4 ในรัชกาลปัจจุบัน<br/><br/><a href="https://bit.ly/32DiryX">อ่านฉบับเต็มที่นี่</a><br/> </p>
    </article>
  </body>
</html>