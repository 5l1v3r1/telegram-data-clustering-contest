<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741188"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:06:00+00:00"/>
    <meta property="og:title" content="ธอส.เปิดตัวสินเชื่อใหม่โฮมสเตย์ -ที่พักนักเดินทาง"/>
    <meta property="og:description" content="ธอส.คลอดผลิตภัณฑ์สินเชื่อโฮมสเตย์ -ที่พักนักเดินทาง ดอกเบี้ยคงที่ 5 ปีแรก 4.2% ต่อปี ฟรี! ค่าธรรมเนียมการยื่นกู้-ค่าประเมินราคาหลักประกัน ผ่อนชำระได้นานสูงสุด 20 ปี"/>
  </head>
  <body>
    <article>
      <h1>ธอส.เปิดตัวสินเชื่อใหม่โฮมสเตย์ -ที่พักนักเดินทาง</h1>
      <address>
        <time datetime="2019-11-11T16:06:00+00:00">11 Nov 2019, 16:06</time>
      </address>
      <p>
        <b>ธอส.คลอดผลิตภัณฑ์สินเชื่อโฮมสเตย์ -ที่พักนักเดินทาง ดอกเบี้ยคงที่ 5 ปีแรก 4.2% ต่อปี ฟรี! ค่าธรรมเนียมการยื่นกู้-ค่าประเมินราคาหลักประกัน ผ่อนชำระได้นานสูงสุด 20 ปี</b>
      </p>
      <p> <br/>นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า  ธอส.เปิดตัวผลิตภัณฑ์ “สินเชื่อสำหรับผู้ประกอบการโฮมสเตย์ (Homestay) และที่พักนักเดินทาง (Home Lodge)” สำหรับบุคคลธรรมดา หรือ นิติบุคคล ที่ให้บริการด้านที่พัก Homestay หรือ Home Lodge อัตราดอกเบี้ยปีที่ 1-5 คงที่ 4.20% ต่อปี ส่วนปีที่ 6 จนถึงตลอดอายุสัญญากู้ MRR – 0.75% ต่อปี (ตั้งแต่วันที่ 13 พ.ย.นี้  เป็นต้นไป อัตราดอกเบี้ย MRR ธอส. เท่ากับ 6.50% ต่อปี จนกว่าจะมีประกาศเปลี่ยนแปลง) วงเงินให้กู้สูงสุดต่อรายไม่เกิน 3 ล้านบาท<br/><br/>สำหรับเงื่อนไขการปล่อยกู้ประกอบด้วย 1. ปลูกสร้าง หรือ ไถ่ถอน จำนองหลักประกันที่ให้บริการด้านที่พัก Homestay  หรือที่พัก Home  Lodge  จากสถาบันการเงินอื่น หรือไถ่ถอน จำนองพร้อมซื้ออุปกรณ์ฯ 2. ต่อเติม ปรับปรุง ซ่อมแซมอาคาร ขยายกิจการที่พักอาศัยให้เช่าพร้อมซื้ออุปกรณ์ หรือสิ่งอำนวยความสะดวกที่เกี่ยวเนื่องเพื่อประโยชน์ในการให้เช่าอาศัย 3. ซื้อที่ดินพร้อมอาคารหรือซื้อพร้อม ปรับปรุงเป็นที่พักอาศัยให้เช่า 4. ซื้ออุปกรณ์หรือสิ่งอำนวยความสะดวกที่เกี่ยวเนื่อง เพื่อประโยชน์ในการให้เช่า อาศัย และ 5. ชำระหนี้เกี่ยวกับที่ดินอาคารที่พักอาศัยให้เช่า รวมถึงชำระหนี้ อุปกรณ์หรือสิ่งอำนวยความสะดวก ที่เกี่ยวเนื่องเพื่อประโยชน์ในการเช่าพักอาศัย   ฟรี!!   ค่าธรรมเนียมการยื่นกู้ และค่าประเมินราคาหลักประกัน ผ่อนชำระได้นานสูงสุด 20 ปี<br/><br/>“โครงการมีวัตถุประสงค์เพื่อเป็นการสนับสนุนมาตรการ ท่องเที่ยวเมืองรองตามนโยบายของนายอุตตม สาวนายน  รมว.คลัง ที่ต้องการกระตุ้นการ ใช้จ่ายในประเทศโดยเฉพาะกลุ่มเป้าหมายที่มีศักยภาพในการเดินทางและใช้จ่าย  กระจายการใช้จ่ายไปยัง เศรษฐกิจฐานรากให้ชุมชนได้รับประโยชน์มากขึ้น ธอส. ในฐานะสถาบันการเงินเฉพาะกิจของรัฐที่มีพันธกิจ  ทำให้คนไทยมีบ้าน โดยผู้ที่สนใจสามารถติดต่อยื่นคำขอกู้ได้ตั้งแต่วันที่ 13 พ.ย. - 30 ธ.ค.นี้  และทำนิติกรรมภายใน วันที่ 31 มี.ค.63 หรือสามารถยื่นกู้ได้อีกครั้งระหว่างวันที่ 2 ม.ค. – 30 ธ.ค. 63 พร้อมทำนิติกรรม ภายในวันที่ 31 มี.ค. 64 หรือจนกว่าจะมีผู้ใช้สิทธิ์สินเชื่อเต็มกรอบวงเงินโครงการ”  <br/> <br/> </p>
    </article>
  </body>
</html>