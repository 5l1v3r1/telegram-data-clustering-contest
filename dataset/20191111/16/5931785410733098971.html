<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/gvardiola-jedna-od-najponosnijih-utakmica-u-mojoj-karijeri/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T16:03:18+00:00"/>
    <meta property="og:title" content="Gvardiola: Jedna od najponosnijih utakmica u mojoj karijeri"/>
    <meta property="og:description" content="Menadžer Mančester sitija Đuzep Gvardiola osećao se ponosnim na svoj tim nakon jučerašnjeg poraza od Liverpula u derbiju 12. kola Premijer lige. Liverpul je na svom ,,Enfildu“ savladao Siti sa 3:1 i tako ekipa Jirgena Klopa sada ima devet bodova prenosti u odnosu na aktuelnog prvaka i najvećeg konkurenta, odnosno osam u odnosu na Čelsi […]"/>
  </head>
  <body>
    <article>
      <h1>Gvardiola: Jedna od najponosnijih utakmica u mojoj karijeri</h1>
      <address><time datetime="2019-11-11T16:03:18+00:00">11 Nov 2019, 16:03</time> by <a rel="author">Nemanja</a></address>
      <p>Menadžer Mančester sitija Đuzep Gvardiola osećao se ponosnim na svoj tim nakon jučerašnjeg poraza od Liverpula u derbiju 12. kola Premijer lige.</p>
      <p><a href="https://www.sportskacentrala.com/tag/fk-liverpul/">Liverpul</a> je na svom ,,Enfildu“ savladao Siti sa 3:1 i tako ekipa Jirgena Klopa sada ima devet bodova prenosti u odnosu na aktuelnog prvaka i najvećeg konkurenta, odnosno osam u odnosu na Čelsi i Lester.</p>
      <p>Gvaridola nije imao mnogo toga da zameri svojim fudbalerima, te je istakao snagu Liverpula u ovom trenutku.</p>
      <p><b> – Jaki su posle prekida. Kada se branite u svom šesnaestercu, imaju opcije da vas napadnu sa oba boka gde su Robertson i Aleksander-Arnold. Na odbijene lopte uvek dolazi Vajnaldum i gotovo je nemoguće odbraniti se</b> – rekao je Gvardiola i nastavio:</p>
      <p>
        <b> – Kada se braniš, kada napadaš, bilo kakvu grešku da stvoriš, može da se desi tranzicija. To je najveći kvalitet Jirgena Klopa u njegovoj karijeri.</b>
      </p>
      <p>Španski stručnjak je istakao da je razlika od devet poena u korist Liverpula velika, s obzirom na to da je novembar mesec.</p>
      <p><b> – To je ogromna razlika. Izgubili su samo jednu utakmicu prošle sezone, a sada imaju 11 pobeda iz 12 utakmica. To nije lako uraditi, iako je tek novembar. Da li je ovo njihova godina? Moj kolega Jirgen to može da kaže bolje od mene –</b> kazao je Gvardiola.</p>
      <p>Uprkos porazu na ,,Enfildu“, gde Siti nije pobedio od 2003. godine, Pep je ponosan na predstavu svog tima.</p>
      <p><b> – Mislim da smo pokazali na jednom od najtežih stadiona na svetu, zašto smo šampioni. Jedna od predstava na koju sam najviše ponosan u svojoj karijeri. Posebno jer je to bilo na ovom stadionu. Nažalost, izgubili smo</b> – završio je Gvardiola.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/miris-titule-opija-enfild-liverpul-pobedio-u-derbiju-sezone-video/"/>
        <a href="https://www.sportskacentrala.com/2019/11/09/lester-uz-bok-liverpulu-vardi-ponovo-reseta-video/"/>
        <a href="https://www.sportskacentrala.com/2019/11/08/gvardiola-potvrdio-gradjani-ozbiljno-oslabljeni-protiv-liverpula/"/>
        <a href="https://www.sportskacentrala.com/2019/11/04/pocelo-peckanje-mec-protiv-liverpula-nije-klasik-za-nas/"/>
        <a href="https://www.sportskacentrala.com/2019/10/31/karabao-kup-dva-mancestera-trljaju-ruke-liverpulski-timovi-na-premijerligase-u-cetvrtfinalu/"/>
        <a href="https://www.sportskacentrala.com/2019/10/30/skauti-juventusa-na-enfildu-bianconeri-krenuli-po-zvezdu-liverpula/"/>
        <a href="https://www.sportskacentrala.com/2019/10/29/efl-kup-siti-i-lester-nastavili-sa-pobedama-everton-izbacio-vorford/"/>
        <a href="https://www.sportskacentrala.com/2019/10/28/covek-koji-je-spasio-liverpulovu-sezonu-video/"/>
        <a href="https://www.sportskacentrala.com/2019/10/27/preokret-liverpula-luka-pokrenuo-orlove-krul-uzalud-branio-penale-junajtedu-video/"/>
      </related>
    </article>
  </body>
</html>