<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76469-Lopatovych-bitkarov-z-Malaciek-uz-vypatrala-policia-celia-obvineniu-z-ublizenia-na-zdravi-a-vytrznictva"/>
    <meta property="og:site_name" content="REFRESHER"/>
    <meta property="article:published_time" content="2019-11-11T16:43:00+00:00"/>
    <meta property="og:title" content="Lopatových bitkárov z Malaciek už vypátrala polícia, čelia obvineniu z ublíženia na zdraví a výtržníctva"/>
    <meta property="og:description" content="Vytiahli pred supermarketom lopaty a pustili sa do seba."/>
  </head>
  <body>
    <article>
      <h1>Lopatových bitkárov z Malaciek už vypátrala polícia, čelia obvineniu z ublíženia na zdraví a výtržníctva</h1>
      <address><time datetime="2019-11-11T16:43:00+00:00">11 Nov 2019, 16:43</time> by <a rel="author">Vladimír Mičuda</a></address>
      <p>
        <b>Vytiahli pred supermarketom lopaty a pustili sa do seba.</b>
      </p>
      <p>V Malackách sa<a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"> minulý týždeň</a> stalo niečo, čo nemá obdobu. Niekoľko mužov sa pred supermarketom stretlo a zrejme si nesadli. Vytiahli teda lopaty a začali sa nimi udierať hlava-nehlava. Spočiatku vyzeral konflikt úsmevne, no keď jeden z mužov dostal lopatou po tvári a<b> niekoľko sekúnd nevstával zo zeme,</b> už aj bitkárom nebolo všetko jedno. Zábery z miesta činu boli publikované na portáli <a href="https://www.mojevideo.sk/video/30c14/bitka_pri_tescu_malacky_7_11_2019.html?fbclid=IwAR0uez2LwvqdEc2Ih-sKjW-3lzrwUmNQQwIGDPT4djUC02bvxvcCMSYW8ZQ">mojevideo.sk</a>, zverejnila ich aj polícia.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpoliciaslovakia%2Fvideos%2F562241227884226%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Následne pribehli okoloidúci a ležiaceho muža začali ratovať. Video sa šírilo slovenským internetom virálne, dokonca vznikla paródia. Zomri vyzvala fanúšikov, aby doplnili <b>svetelné meče a epickú hudbu zo Star Wars</b>. Takto to dopadlo:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzomriofficial%2Fvideos%2F721432195019884%2F&amp;show_text=0&amp;width=560" width="560" height="280" data-service="Facebook" scrolling="no"/>
      </figure>
      <p>Polícia napokon obvinila šesť mužov zapojených do štvrtkovej bitky. <b>Čelia obvineniu z ublíženia na zdraví a výtržníctva.</b> Polícia SR o tom informovala na sociálnej sieti.</p>
      <related>
        <a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"/>
      </related>
      <p><i>„Podľa výsledkov doterajšieho vyšetrovania mali obvinení 7. novembra v čase okolo 16.15 h pred vchodom do nákupného centra na Pezinskej ulici v Malackách po predchádzajúcom slovnom konflikte fyzicky napadnúť rôznym pracovným náradím troch poškodených mužov,“</i> priblížila.</p>
      <p>Prípad naďalej vyšetrujú policajti Okresného riaditeľstva Policajného zboru v Malackách.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76120-Conor-McGregor-dostal-za-napadnutie-dochodcu-v-bare-pokutu-1-000"/>
        <a href="https://refresher.sk/70558-Muz-vlastnym-telom-chranil-svoju-milenku-pred-zurivou-manzelkou-ktora-ich-spolu-prichytila-Okoloiduci-vsetko-zachytili-na-video"/>
        <a href="https://refresher.sk/76283-Bitku-na-Farme-sledovalo-takmer-pol-miliona-divakov-Markiza-zaznamenala-novy-rekord-sou"/>
        <a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>