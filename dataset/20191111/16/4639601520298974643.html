<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/society/el-as-stous-dromous-i-omada-drasi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T16:49:39+00:00"/>
    <meta property="og:title" content="ΕΛ.ΑΣ. : Στους δρόμους η Ομάδα «Δράση»"/>
    <meta property="og:description" content="Αποτελείται από 50 αστυνομικούς, χωρισμένους σε 5 ομάδες των 10"/>
  </head>
  <body>
    <article>
      <h1>ΕΛ.ΑΣ. : Στους δρόμους η Ομάδα «Δράση»</h1>
      <h2>Αποτελείται από 50 αστυνομικούς, χωρισμένους σε 5 ομάδες των 10</h2>
      <address><time datetime="2019-11-11T16:49:39+00:00">11 Nov 2019, 16:49</time> by <a rel="author">ΤοΒΗΜΑ Team</a></address>
      <p>Η Ομάδα «Δράση» που αντικαθιστά την «Δέλτα», βγήκε από σήμερα στους δρόμους της Αθήνας.</p>
      <p>Η «Δράση» αποτελείται από 50 αστυνομικούς, χωρισμένους σε 5 ομάδες των 10, οι οποίοι θα επιβαίνουν σε 25 δίκυκλα, συνολικά, ενώ υπάγεται στην Ομάδα Πρόληψης και Καταστολής Εγκληματικότητας (ΟΠΚΕ) της Υποδιεύθυνσης Επιχειρήσεων και Προστασίας Μαρτύρων της Διεύθυνσης Ασφάλειας Αττικής.</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <figure>
        <img src="https://www.in.gr/wp-content/uploads/2019/11/drasi1-600x450.jpg"/>
      </figure>
      <h3>Ειδικές ομάδες</h3>
      <p>Πρόκειται για ειδικές ομάδες δράσης, που σκοπός τους είναι η στοχευμένη παρέμβαση σε περιοχές που παρουσιάζεται αυξημένη εγκληματικότητα, όπως κλοπές, ληστείες, εκβιάσεις, εμπορία ναρκωτικών.</p>
      <p>Επιπλέον, είναι δυνατόν να λαμβάνουν μέρος σε μέτρα, πέρα από αυτά που απαιτούνται στο πλαίσιο της συνήθους αστυνόμευσης και ειδικότερα σε περιστατικά υψηλού ρίσκου.</p>
      <p>Η δημιουργία της συγκεκριμένης ομάδας αποσκοπεί στην αποτελεσματική αντιμετώπιση της παραβατικότητας, τη δημιουργία ασφαλούς περιβάλλοντος, καθώς και τη παγίωση του αισθήματος ασφαλείας στους πολίτες, όπως αναφέρεται από το Αρχηγείο της Ελληνικής Αστυνομίας.</p>
      <p>Η «Δράση» θα χρησιμοποιηθεί και στα μέτρα του Πολυτεχνείου, καθώς στις αρμοδιότητές της θα είναι, μεταξύ άλλων, η πραγματοποίηση συλλήψεων σε περίπτωση επεισοδίων, στο πλαίσιο της υποστήριξης των ΜΑΤ.</p>
      <p>Η Ομάδα Δράση έκανε την εμφάνισή της και έξω από την ΑΣΟΕΕ, όπως φαίνεται και στις φωτογραφίες, όσο ήταν σε εξέλιξη<b> τα γεγονότα σήμερα το μεσημέρι</b>.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>