<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/11/ivan-portnih-poloji-kletva-za-noviia-si-mandat-vyv-varna.429267"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T16:38:00+00:00"/>
    <meta property="og:title" content="Иван Портних положи клетва за новия си мандат във Варна"/>
    <meta property="og:description" content="Готови сме да продължим с работата, заяви той | Dnes.bg"/>
  </head>
  <body>
    <article>
      <h1>Иван Портних положи клетва за новия си мандат във Варна</h1>
      <h2>Готови сме да продължим с работата, заяви той</h2>
      <address><time datetime="2019-11-11T16:38:00+00:00">11 Nov 2019, 16:38</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Преизбраният кмет на община Варна Иван Портних положи клетва за новия си мандат. Заедно с него се заклеха петимата кметове на райони и на петимата на населени места на територията на общината. <br/><br/>Новоизбраните общински съветници също положиха клетва. Областният управител на Варна Стоян Пасев връчи на кмета ключа на града.<br/><br/>Готови сме да продължим с работата по мащабните проекти за града, каза Иван Портних, цитиран от БТА.<br/><br/>Той изрази надежда, че в работата ще има конструктивност и диалогичност по темите, важни за Варна. "Ще търсим това, което ни обединява и ще строим мостове, а не стени, каза още преизбраният кмет.<br/><br/>На първото заседание на общинския съвет присъства Варненският и Великопреславски митрополит Йоан, депутати и много граждани.</p>
    </article>
  </body>
</html>