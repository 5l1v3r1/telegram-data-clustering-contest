<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639471/%D8%B4%D8%A7%D8%AE%D8%B5-%D9%82%DB%8C%D9%85%D8%AA-%D8%A7%D8%AC%D8%A7%D8%B1%D9%87-%D8%A8%D9%87%D8%A7%DB%8C-%D9%88%D8%A7%D8%AD%D8%AF%E2%80%8C%D9%87%D8%A7%DB%8C-%D9%85%D8%B3%DA%A9%D9%88%D9%86%DB%8C-%D9%A6%D9%A9-%D8%AF%D8%B1%D8%B5%D8%AF-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T16:25:00+00:00"/>
    <meta property="og:title" content="شاخص قیمت اجاره بهای واحد‌های مسکونی ٦.٩ درصد افزایش یافت"/>
    <meta property="og:description" content="در فصل تابستان ١٣٩٨، شاخص قیمت اجاره بهای واحد‌های مسکونی در مناطق شهری، به عدد ١٥١,٩ رسید که نسبت به فصل قبل (١٤٢.٠)، ٦.٩ درصد افزایش داشته است."/>
  </head>
  <body>
    <article>
      <h1>
        <a href="https://www.bultannews.com/fa/news/639471/%D8%B4%D8%A7%D8%AE%D8%B5-%D9%82%DB%8C%D9%85%D8%AA-%D8%A7%D8%AC%D8%A7%D8%B1%D9%87-%D8%A8%D9%87%D8%A7%DB%8C-%D9%88%D8%A7%D8%AD%D8%AF%E2%80%8C%D9%87%D8%A7%DB%8C-%D9%85%D8%B3%DA%A9%D9%88%D9%86%DB%8C-%D9%A6%D9%A9-%D8%AF%D8%B1%D8%B5%D8%AF-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA">شاخص قیمت اجاره بهای واحد‌های مسکونی ٦.٩ درصد افزایش یافت</a>
      </h1>
      <h2>در فصل تابستان ١٣٩٨، شاخص قیمت اجاره بهای واحد‌های مسکونی در مناطق شهری، به عدد ١٥١,٩ رسید که نسبت به فصل قبل (١٤٢.٠)، ٦.٩ درصد افزایش داشته است.</h2>
      <address><time datetime="2019-11-11T16:25:00+00:00">11 Nov 2019, 16:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در فصل تابستان ١٣٩٨، شاخص<b> قیمت اجاره</b> بهای<b> واحد‌های مسکونی</b> در مناطق شهری، به عدد ١٥١,٩ رسید که نسبت به فصل قبل (١٤٢.٠)، ٦.٩ درصد افزایش داشته است.</p>
      <p>یکی از بخش‌های مهم در برآورد شاخص قیمت مصرف کننده، بخش مسکن است. این بخش شامل زیر بخش‌های "اجاره بهای واحد‌های مسکونی" و "خدمات نگهداری و تعمیر واحد مسکونی" (تعمیرات جزئی واحد مسکونی: لوله کشی، گچ‌کاری، برق کاری، نصب ایزوگام و...) است.</p>
      <p>در فصل تابستان ١٣٩٨، شاخص قیمت اجاره بهای واحد‌های مسکونی در مناطق شهری، به عدد ١٥١,٩ رسید که نسبت به فصل قبل (١٤٢.٠)، ٦.٩ درصد افزایش داشته است. در این فصل بیشترین نرخ تورم فصلی مربوط به استان لرستان با ٢٣.٦ درصد افزایش و کمترین آن مربوط به استان آذربایجان شرقی با ٢.٧ درصد افزایش می‌باشد. درصد تغییرات شاخص قیمت اجاره بها در فصل تابستان ١٣٩٨ نسبت به فصل مشابه سال قبل (تورم نقطه به نقطه)، ٢٣.١ درصد است که نسبت به فصل بهار ١٣٩٨ (٢٥.٦ درصد)، ٢.٥ واحد درصد کاهش نشان می‌دهد. بیشترین نرخ تورم نقطه به نقطه مربوط به استان لرستان با ٣٧.٢ درصد افزایش و کمترین آن مربوط به استان آذربایجان غربی با ١١.٠ درصد افزایش است. به عبارتی خانوار‌های استان لرستان به طور متوسط ١٤.١ واحد درصد بیشتر از میانگین کل کشور و خانوار‌های استان آذربایجان غربی ١٢.١ واحد درصد کمتر از میانگین کل کشور در بخش اجاره بها هزینه کرده‌اند.</p>
      <p>نرخ تورم چهار فصل منتهی به فصل تابستان ١٣٩٨ نسبت به دوره مشابه سال قبل در بخش اجاره بها، برابر ٢٤,٠ درصد است. اطلاع مذکور در استان تهران (٣٣.٧ درصد) بیشترین عدد و در استان آذربایجان غربی (٩.٤ درصد) کمترین عدد را نشان می‌دهد.</p>
      <p>متوسط افزایش هزینه اجاره بها برای کل خانوار‌هایی که تمدید قرارداد داشته اند، در فصل تابستان ١٣٩٨ برابر با ٢٧,١ درصد است.</p>
    </article>
  </body>
</html>