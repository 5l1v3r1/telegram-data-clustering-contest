<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/300-lira-icin-350-evi-elektriksiz-birakti-214839h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T16:24:44+00:00"/>
    <meta property="og:title" content="300 lira için 350 evi elektriksiz bıraktı"/>
    <meta property="og:description" content="Batman'da bir hırsızın trafodaki 300 liralık kabloyu çalması, mahalledeki 350 aboneyi 4 saat boyunca enerjisiz bıraktı."/>
  </head>
  <body>
    <article>
      <h1>300 lira için 350 evi elektriksiz bıraktı</h1>
      <h2>Batman'da bir hırsızın trafodaki 300 liralık kabloyu çalması, mahalledeki 350 aboneyi 4 saat boyunca enerjisiz bıraktı.</h2>
      <address>
        <time datetime="2019-11-11T16:24:44+00:00">11 Nov 2019, 16:24</time>
      </address>
      <p>Batman'da kabloyu hırsızlığı nedeniyle 350 abone 4 saat elektriksiz kaldı.</p>
      <p>Belde Mahallesi'ndeki trafodan gelen sinyal üzerine bölgeye giden Dicle Elektrik Dağıtım Anonim Şirketi görevlileri, yaptıkları incelemede trafo ile dağıtım panosu arasında kullanılan yaklaşık 30 metre kablonun kesilerek çalındığını tespit etti.</p>
      <p>Polis ekiplerine bilgi verilmesinin ardından Dicle Elektrik Dağıtım Şirketi görevlilerinin yaptığı 4 saatlik çalışmanın ardından, kablolar yenilenerek mahalleye enerji verildi.</p>
      <p>
        <b>2 AYDA 12 HIRSIZLIK</b>
      </p>
      <p>Batman genelinde son 2 ayda trafolarda 12 ayrı hırsızlık olayının yaşandığını anlatan Dicle Elektrik Batman İl Müdürü Yusuf Berus, yaşanan hırsızlık olayları nedeniyle vatandaşların mağdur olduğunu söyledi.</p>
      <p>Berus, "Hırsızlık olaylarının Belde, GAP, Gültepe ve Fatih mahallelerinde yoğunlaştığı dikkat çekiyor. Ne yazık ki hayatlarını hiçe sayarak trafolara girip kablo çalıyorlar. Son olayda hırsızın eşkali belirlendi. Her defasında gerekli onarımı yapıyoruz ama hem vatandaşın hem de bizim daha fazla mağdur olmamamız için umarız hırsızlar kısa sürede yakalanır ve bu olaylar son bulur" dedi.</p>
    </article>
  </body>
</html>