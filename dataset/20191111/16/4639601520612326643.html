<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/finance/esoda-kinithikan-me-xamili-taxytita-ton-oktovrio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T16:27:39+00:00"/>
    <meta property="og:title" content="Έσοδα : Κινήθηκαν με χαμηλή ταχύτητα τον Οκτώβριο"/>
    <meta property="og:description" content="Η πλήρης εικόνα των εσόδων του Οκτωβρίου θα αποτυπωθεί στις πρώτες ανακοινώσεις του υπουργείου Οικονομικών για την εκτέλεση του προϋπολογισμού τις επόμενες ημέρες"/>
  </head>
  <body>
    <article>
      <h1>Έσοδα : Κινήθηκαν με χαμηλή ταχύτητα τον Οκτώβριο</h1>
      <h2>Η πλήρης εικόνα των εσόδων του Οκτωβρίου θα αποτυπωθεί στις πρώτες ανακοινώσεις του υπουργείου Οικονομικών για την εκτέλεση του προϋπολογισμού τις επόμενες ημέρες</h2>
      <address><time datetime="2019-11-11T16:27:39+00:00">11 Nov 2019, 16:27</time> by <a rel="author">ΤοΒΗΜΑ Team</a></address>
      <p>Περιορίστηκε ο ρυθμός αύξησης των δημοσίων εσόδων τον Οκτώβριο με τις εισπράξεις από ΦΠΑ και ΕΝΦΙΑ, μετά τις μειώσεις φόρων το περασμένο καλοκαίρι να αποτελούν βαρόμετρο για το ύψος του υπερπλεονάσματος.</p>
      <p>Πηγή του υπουργείου Οικονομικών μεταφέρει εικόνα κάλυψης των στόχων τον Οκτώβριο, αλλά χωρίς τις θεαματικές υπερβάσεις των προηγούμενων μηνών, δείχνοντας προς την κατεύθυνση των εισπράξεων ΕΝΦΙΑ και ΦΠΑ οι οποίες είχαν τροφοδοτήσει μεγάλο μέρος του πλεονάσματος των 3 δισ. ευρώ στο τέλος Σεπτεμβρίου.</p>
      <p>
        <a href="https://www.in.gr/2019/11/11/politics/kommata/o-syriza-vgainei-ksana-stous-dromous-aformi-ta-epeisodia-stin-asoee/">Ο ΣΥΡΙΖΑ βγαίνει ξανά στους δρόμους με αφορμή τα επεισόδια στην ΑΣΟΕΕ</a>
      </p>
      <p>Τα επίσημα στοιχεία του υπουργείου Οικονομικών για το εννιάμηνο είχαν δείξει υπέρβαση των συνολικών εσόδων κατά 1,939 δισ. ευρώ, με επιμέρους υπερβάσεις 644 εκατ. ευρώ στον ΦΠΑ και 76 εκατ. ευρώ στα έσοδα από ΕΝΦΙΑ.</p>
      <p>Η πλήρης εικόνα των εσόδων του Οκτωβρίου θα αποτυπωθεί στις πρώτες ανακοινώσεις του υπουργείου Οικονομικών για την εκτέλεση του προϋπολογισμού τις επόμενες ημέρες.</p>
      <p>Πηγή του υπουργείου Οικονομικών, σπεύδει να περιορίσει τις προσδοκίες για το μέγεθος του υπερπλεονάσματος, οι οποίες τροφοδοτήθηκαν και από τις εκτιμήσεις της Standard and Poor’s για πλεόνασμα 4,3% του ΑΕΠ φέτος.</p>
      <p>Στο τέλος Σεπτεμβρίου τα στοιχεία εκτέλεσης του προϋπολογισμού είχαν δείξει υπέρβαση των συνολικών εσόδων κατά 1,939 δις ευρώ με επιμέρους υπερβάσεις 644 εκατ. ευρώ στον ΦΠΑ και τα έσοδα από ΕΝΦΙΑ αυξημένα κατά 76 εκατ. ευρώ σε σχέση με αυτά που είχαν προϋπολογιστεί.</p>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>