<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/borisov-ednakvi-tol-taksi-na-balkanite-406462.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T16:46:30+00:00"/>
    <meta property="og:title" content="Борисов: Еднакви тол-такси на Балканите"/>
    <meta property="og:description" content="Предстои визита на президента Вучич в България, за да види напредъка по строителството на &quot;Балкански поток&quot;"/>
  </head>
  <body>
    <article>
      <h1>Борисов: Еднакви тол-такси на Балканите</h1>
      <address>
        <time datetime="2019-11-11T16:46:30+00:00">11 Nov 2019, 16:46</time>
      </address>
      <p>Премиерът Бойко Борисов заяви пред "Първа сръбска телевизия",  че със сръбският президент Александър Вучич работят по идеята балканските държави да уеднаквят толсистемите си, за да може цените на километър да са еднакви в различните държави.</p>
      <p>"По време на посещението ми в Сърбия за откриването на магистралата от българската граница до Ниш дадох интервю на Йована Йоксимович от Първа сръбска телевизия. Предстои визита на президента Вучич в България, за да види напредъка по строителството на "Балкански поток".</p>
      <p>Работим по идеята балканските държави да си уеднаквим толсистемите, за да може цените на километър да са еднакви в различните държави – това много ще улесни бизнеса. Нашите ГКПП са строени навремето така, че по тях да не преминават хора, а сега работим по разширяване на "Калотина". С президента Вучич обсъждаме идеята там да направим бързи ленти, за да може транзитният трафик лесно да минава", написа премиерът в профила си в социалната мрежа Facebook. </p>
    </article>
  </body>
</html>