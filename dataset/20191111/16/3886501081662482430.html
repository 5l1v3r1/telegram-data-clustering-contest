<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-kosovo/119172-predsednik-veterana-ovk-ocekujemo-da-poziv-za-specijalni-sud-dobije-i-taci?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T16:35:04+00:00"/>
    <meta property="og:title" content="Predsednik veterana OVK: Očekujemo da poziv za Specijalni sud dobije i Tači"/>
    <meta property="og:description" content="Predsednik organizacije veterana bivše Oslobodilačke vojske Kosova (OVK) Hisni Gucati izjavio je danas da očekuje da bi iz Specijalnog suda za ratne zloćine OVK mogao doći poziv i za kosovskog predsednika Hašima Tačija.Gucati je za  za prištinsku agenciju Kosovapres ocenio  da &quot;Specijalni sud verovatno neće prestati sa pozivima&quot; i izrazio uverenje da će biti pozvan veliki broj ljudi.&quot;Sada se ne zna ali verovatno će biti pozvan i predsednik Kosova, sigurno će biti pozvan, jer pošto je pozvan predsednik parlamenta Kadri Veselji i general Redžep Seljimi (koji je bio član Glavnog štaba OVK) i on (Tači) može biti pozvan, ali i još neki drugi&quot;, kazao je on.Gucati kaže da je prema nezvaničnim informacijama pozive od suda do sada dobilo oko 250 osoba, od kojih su neki u svojstvu osumnjičenih, ali i kao svedoci.&quot;Na osnovu informacija koje imamo, očekujemo prve optužnice vrlo brzo, sada tokom novembra, tri optužnice&quot;, najavio je on."/>
  </head>
  <body>
    <article>
      <h1>Predsednik veterana OVK: Očekujemo da poziv za Specijalni sud dobije i Tači</h1>
      <address>
        <time datetime="2019-11-11T16:35:04+00:00">11 Nov 2019, 16:35</time>
      </address>
      <p><b>Predsednik organizacije veterana bivše Oslobodilačke vojske Kosova (OVK) Hisni Gucati izjavio je danas da očekuje da bi iz Specijalnog suda za ratne zloćine OVK mogao doći poziv i za kosovskog predsednika Hašima Tačija.</b><br/><br/>Gucati je za  za prištinsku agenciju Kosovapres ocenio  da "Specijalni sud verovatno neće prestati sa pozivima" i izrazio uverenje da će biti pozvan veliki broj ljudi.<br/><br/>"Sada se ne zna ali verovatno će biti pozvan i predsednik Kosova, sigurno će biti pozvan, jer pošto je pozvan predsednik parlamenta Kadri Veselji i general Redžep Seljimi (koji je bio član Glavnog štaba OVK) i on (Tači) može biti pozvan, ali i još neki drugi", kazao je on.<br/><br/>Gucati kaže da je prema nezvaničnim informacijama pozive od suda do sada dobilo oko 250 osoba, od kojih su neki u svojstvu osumnjičenih, ali i kao svedoci.<br/><br/>"Na osnovu informacija koje imamo, očekujemo prve optužnice vrlo brzo, sada tokom novembra, tri optužnice", najavio je on.</p>
    </article>
  </body>
</html>