<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741174"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T16:02:00+00:00"/>
    <meta property="og:title" content="ประกวดหนูน้อยนพมาศ งานลอยกระทง'วัดหลวงพ่อโหน่ง'"/>
    <meta property="og:description" content="เทศบาลเมืองสองพี่น้อง จัดยิ่งใหญ่งานลอยกระทง ประจำปี 2562 วัดหลวงพ่อโหน่ง สืบสานประเพณีลอยกระทง ประกวดหนูน้อยนพมาศ ชิงมงกุฎเพชร สายสะพาย รางวัลเงินสด "/>
  </head>
  <body>
    <article>
      <h1>ประกวดหนูน้อยนพมาศ งานลอยกระทง'วัดหลวงพ่อโหน่ง'</h1>
      <address>
        <time datetime="2019-11-11T16:02:00+00:00">11 Nov 2019, 16:02</time>
      </address>
      <p>
        <b>เทศบาลเมืองสองพี่น้อง จัดยิ่งใหญ่งานลอยกระทง ประจำปี 2562 วัดหลวงพ่อโหน่ง สืบสานประเพณีลอยกระทง ประกวดหนูน้อยนพมาศ ชิงมงกุฎเพชร สายสะพาย รางวัลเงินสด </b>
      </p>
      <p>นายวิโรจน์ คณูวัฒนา นายกเทศมนตรี เทศบาลเมืองสองพี่น้อง อ.สองพี่น้อง จ.สุพรรณบุรี ได้จัดงานประเพณีวันลอยกระทง ประจำปี 2562 ซึ่งกำหนดจัดขึ้นในระหว่างคืนวันที่ 10-11-12 พ.ย. 2562 เพื่อให้ประชาชนมีส่วนร่วมในกิจกรรมทำนุบำรุงศิลปวัฒนธรรม อีกทั้งยังเป็นการอนุรักษ์ ฟื้นฟู สืบสาน เผยแพร่วัฒนธรรมท้องถิ่น สร้างความรัก ความสามัคคี ระหว่างชุมชนด้วยการร่วมลอยกระทงตามประเพณีไทย ภายในลำคลองมะดัน บริเวณหน้าวัดอัมพวัน หรือวัดหลวงพ่อโหน่ง เขตเทศบาลเมืองสองพี่น้อง<br/><br/>โดยกิจกรรมในงานวันแรกคืนวันที่ 10 พ.ย. ที่ผ่านมา นายภาณุ มิตรสันติสุข รองนายกเทศมนตรี เทศบาลเมืองสองพี่น้อง นายพงศ์ฤทธิ์ เลิศศิริธนะกุล สมาชิกสภาเทศบาลเมืองสองพี่น้อง พร้อมคณะกรรมการร่วมตัดสินประกาศผลการประกวดหนูน้อยนพมาศ รุ่นอายุ 4-6 ปี ผู้ชนะเลิศได้แก่ น้องชัญญ่า หมายเลข 8 ด.ญ.ชัญญานุช สรเดช ได้รับรางวัล มงกุฎเพชร สายสะพาย ถ้วยรางวัล และเงินสด รองอันดับหนึ่งได้แก่ น้องไฮด้า หมายเลข 18 ด.ญ.ศุภสุตา อาจหาญ รองอันดับสองได้แก่ น้องพีช หมายเลข 14 ด.ญ.สุพิชญา สุนทรวิภาต รองอันดับสามได้แก่ น้องโมเดล หมายเลข 2 ด.ญ.กัญญ์วรา ศรสวรรค์ รองอันดับสี่ได้แก่ น้องเบลล์ หมายเลข 17 ด.ญ.สุษานุช แก้วอุดทา ส่วนรางวัลขวัญใจช่างภาพสื่อมวลชน นายสันติ ชูเชิด ผู้สื่อข่าว นสพ.ไทยรัฐ มอบรางวัลให้กับ ด.ญ.สุพิชญา สุนทรวิภาต หรือ น้องพีช หมายเลข 14</p>
      <figure>
        <img src="https://www.dailynews.co.th/admin/upload/20191111/news_KyAFxQQuFV205922_533.jpg?v=201911120011?v=3147"/>
      </figure>
      <p>ส่วนประกาศผลการประกวดหนูน้อยนพมาศ รุ่นอายุ 7-12 ปี ผู้ชนะเลิศได้แก่ น้องมัทรี หมายเลข 7 ด.ญ.มัทรี ตังอาพรรณ ได้รับรางวัล มงกุฎเพชร สายสะพาย ถ้วยรางวัล และเงินสด รองอันดับหนึ่งได้แก่ น้องลันนา หมายเลข 10 ด.ญ.ลันนา ปรอจ รองอันดับสอง ได้แก่ น้องภรีม หมายเลข 12 ด.ญ.ภรีมลภัส อุดม รองอันดับสามได้แก่ น้องไอรัก หมายเลข 13 ด.ญ.ไอรัก คชาชัย รองอันดับสี่ ได้แก่ น้องเอมี่  หมายเลข 8 ด.ญ.เอมิเลีย คล้ายปาน ส่วนรางวัลขวัญใจช่างภาพสื่อมวลชน นายครรชิต กระโห้แก้ว ผู้สื่อข่าว นสพ.เดลินิวส์ มอบรางวัลให้กับ ด.ญ.ไอรัก คชาชัย หรือ น้องไอรัก หมายเลข 13 <br/><br/>ครรชิต กระโห้แก้ว <br/>ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>