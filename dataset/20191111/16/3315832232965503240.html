<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ede54e1daeab8842/un-asteroid-potential-periculos-va-trece-pe-langa-pamant-saptamana-viitoare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T16:39:08+00:00"/>
    <meta property="og:title" content="Un asteroid „potenţial periculos” va trece pe lângă Pământ săptămâna viitoare"/>
    <meta property="og:description" content="Un asteroid cu un diametru cuprins între 280 şi 620 de metri va trece pe lângă Terra pe 21 noiembrie, la o distanţă de aproximativ 4,3 milioane de kilometri, iar NASA l-a inclus în categoria obiectelor spaţiale „potenţial periculoase”."/>
  </head>
  <body>
    <article>
      <h1>Un asteroid „potenţial periculos” va trece pe lângă Pământ săptămâna viitoare</h1>
      <address><time datetime="2019-11-11T16:39:08+00:00">11 Nov 2019, 16:39</time> by <a rel="author">Jurnal.md</a></address>
      <p>
        <b>Un asteroid cu un diametru cuprins între 280 şi 620 de metri va trece pe lângă Terra pe 21 noiembrie, la o distanţă de aproximativ 4,3 milioane de kilometri, iar NASA l-a inclus în categoria obiectelor spaţiale „potenţial periculoase”.</b>
      </p>
      <p>Asteroidul 481394 (2006 SF6) va avea o viteză de aproximativ 29.000 de kilometri pe oră când va trece cel mai aproape de Terra, pe 21 noiembrie, în jurul orei 02:00, arată un raport al Centrului pentru studierea obiectelor din apropierea Pământului (CNEOS) din cadrul NASA, citat de Mediafax.</p>
      <p>Asteroidul va trece pe lângă Terra la o distanţă de zece ori mai mare decât cea dintre planeta noastră şi Lună.</p>
      <p>Specialiştii spun că acesta va trece pe lângă Terra la o distanţă suficient de mare încât planeta să nu fie în pericol, dar nu pot fi excluşi anumiţi factori care îi pot modifica traiectoria.</p>
      <p>Asteroidul a fost inclus de NASA în categoria "potenţial periculos", ca orice alt obiect spaţial care se apropie de Terra la mai puţin de 7.480.000 de kilometri.</p>
      <p>Specialiştii NASA şi-au propus să identifice 90% dintre asteroizii de mari dimensiuni - peste 140 de metri - care ajung în apropierea Terrei, dar ar putea avea nevoie de 30 de ani pentru a realiza acest lucru.</p>
    </article>
  </body>
</html>