<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231656/"/>
    <meta property="og:site_name" content="Українська правда"/>
    <meta property="article:published_time" content="2019-11-11T16:53:12+00:00"/>
    <meta property="og:title" content="Побиття подружжя в Києві: поліція повідомила про підозру двом чоловікам"/>
    <meta property="og:description" content="Двом чоловікам, які сильно побили ветерана бойових дій на Донбасі, бійця 90-го батальйону Ігоря Панова та його дружину в Києві, поліція повідомила про підозру у замаху на умисне вбивство."/>
  </head>
  <body>
    <article>
      <h1>Побиття подружжя в Києві: поліція повідомила про підозру двом чоловікам</h1>
      <address>
        <time datetime="2019-11-11T16:53:12+00:00">11 Nov 2019, 16:53</time>
      </address>
      <p>Двом чоловікам, які сильно побили ветерана бойових дій на Донбасі, бійця 90-го батальйону Ігоря Панова та його дружину в Києві, поліція повідомила про підозру у замаху на умисне вбивство.</p>
      <p><b>Джерело:</b> <a href="https://www.facebook.com/kyiv.gp.gov.ua/posts/2956555091022500">прокуратура Києва</a></p>
      <p><b>Деталі:</b> Про підозру затриманим оголосили слідчі Святошинського управління поліції зі згоди Київської місцевої прокуратури №8.</p>
      <p>Нападниками виявилися син потерпілої та його друг 1989 та 1990 років народження.</p>
      <p>
        <b>Передісторія:</b>
      </p>
      <ul>
        <li>На Панова з позивним "Хан" та його дружину напали в ніч на неділю, 10 листопада. </li>
        <li>Сусіди знайшли їх без свідомості, з проломленими головами у під’їзді власного будинку на вулиці Академіка Кіпріанова.</li>
        <li>У поліції розповіли, що син, посварившись по телефону з матір’ю, приїхав до неї і намагався її побити. За жінку вступився вітчим. Пасинок покликав свого друга, і вони, з дерев’яною битою та молотком, <a href="https://www.pravda.com.ua/news/2019/11/10/7231565/">напали на подружжя</a>.</li>
        <li>Постраждалих госпіталізували у тяжкому стані.</li>
        <li>Розпочато <a href="https://www.pravda.com.ua/news/2019/11/10/7231571/">кримінальне провадження</a> за ч.2 ст.15 (замах на умисне вбивство) Кримінального кодексу. Санкція статті передбачає позбавлення волі на строк від 10 до 15 років або довічне позбавлення волі.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231640/"/>
        <a href="https://www.pravda.com.ua/news/2019/11/11/7231613/"/>
        <a href="https://www.pravda.com.ua/news/2019/11/10/7231571/"/>
      </related>
    </article>
  </body>
</html>