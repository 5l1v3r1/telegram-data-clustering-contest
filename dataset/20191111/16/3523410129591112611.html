<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639477/%D9%88%D8%A7%DA%A9%D9%86%D8%B4-%D8%AA%D9%84-%D8%A2%D9%88%DB%8C%D9%88-%D8%A8%D9%87-%D9%BE%D8%A7%DB%8C%D8%A7%D9%86-%D8%A7%D8%AC%D8%A7%D8%B1%D9%87-%D9%85%D9%86%D8%A7%D8%B7%D9%82-%D8%A7%D9%84%D8%A8%D8%A7%D9%82%D9%88%D8%B1%D9%87-%D9%88-%D8%A7%D9%84%D8%BA%D9%85%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T16:36:00+00:00"/>
    <meta property="og:title" content="واکنش تل آویو به پایان اجاره مناطق «الباقوره» و «الغمر»"/>
    <meta property="og:description" content="وزارت خارجه رژیم صهیونیستی به اقدام روز گذشته اردن در پایان دادن به توافق مربوط به مناطق الباقوره و الغمر واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/639477/%D9%88%D8%A7%DA%A9%D9%86%D8%B4-%D8%AA%D9%84-%D8%A2%D9%88%DB%8C%D9%88-%D8%A8%D9%87-%D9%BE%D8%A7%DB%8C%D8%A7%D9%86-%D8%A7%D8%AC%D8%A7%D8%B1%D9%87-%D9%85%D9%86%D8%A7%D8%B7%D9%82-%D8%A7%D9%84%D8%A8%D8%A7%D9%82%D9%88%D8%B1%D9%87-%D9%88-%D8%A7%D9%84%D8%BA%D9%85%D8%B1">واکنش تل آویو به پایان اجاره مناطق «الباقوره» و «الغمر»</a>
      </h1>
      <h2>وزارت خارجه رژیم صهیونیستی به اقدام روز گذشته اردن در پایان دادن به توافق مربوط به مناطق الباقوره و الغمر واکنش نشان داد.</h2>
      <address><time datetime="2019-11-11T16:36:00+00:00">11 Nov 2019, 16:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت امور خارجه رژیم صهیونیستی روز یکشنبه از تصمیم اردن برای پایان توافق اجاره «الباقوره» و «الغمر» به این رژیم، ابراز تأسف کرد.</p>
      <p>بر اساس اعلام رسانه های عبری زبان، در بیانیه وزارت امور خارجه رژیم صهیونیستی آمده است: «اسرائیل از تصمیم اردن برای پایان دادن به این مسأله متأسف است».</p>
      <p>شایان ذکر است که این دو منطقه ۲۵ سال است که به موجب معاهده صلح وادی عربه بین امان و تل آویو، در اجاره رژیم صهیونیستی بوده است، اما مدت زمان اجاره آن به صورت رسمی امروز به پایان رسید و پادشاه اردن نیز در سخنانی پایان اجرای دو منطقه باقوره و غمر (مربوط به معاهده صلح با رژیم صهیونیستی) و بازگشت این دو منطقه به حاکمیت اردن را اعلام کرد.</p>
      <p>با این حال علی رغم اعلام پایان مدت زمان اجاره این دو منطقه متعلق به اردن، اما یک سخنگوی نظامی صهیونیستی گفته است اجاره این دو منطقه با لحاظ کردن برخی محدودیت‌ها و شرایط تا سال میلادی آینده تمدید شده است.</p>
    </article>
  </body>
</html>