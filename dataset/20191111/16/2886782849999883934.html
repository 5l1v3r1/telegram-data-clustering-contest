<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/11/atp-vb-federer-vereseggel-kezdett"/>
    <meta property="og:site_name" content="euronews"/>
    <meta property="article:published_time" content="2019-11-11T16:56:20+00:00"/>
    <meta property="og:title" content="ATP-vb: Federer vereséggel kezdett"/>
    <meta property="og:description" content="Rosszul kezdődött a svájci világsztár számára az ATP-világbajnokság, hiszen két játszmában 7-5, 7-5-re kikapott az osztrák Dominic Thiemtől."/>
  </head>
  <body>
    <article>
      <h1>ATP-vb: Federer vereséggel kezdett</h1>
      <address><time datetime="2019-11-11T16:56:20+00:00">11 Nov 2019, 16:56</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/29/34/36/773x435_cmsv2_016d8d96-f762-5fc1-b077-ae7e04da6d6c-4293436.jpg"/>
      </figure>
      <p>Rosszul kezdődött Roger Federer számára az ATP-világbajnokság, hiszen két játszmában 7-5, 7-5-re kikapott az osztrák Dominic Thiemtől. A hetedik vb-győzelmére készülő svájci világsztár az egész mérkőzésen szokatlanul bizonytalannak tűnt, amit osztrák ellenfele tökéletesen kihasznált.</p>
      <p>Dominic Thiem mindkét játszmában 5-5-nél vette el a 20-szoros Grand Slam-győztes adogatását és nyerte meg a meccset. Érdekesség, hogy kettejük párharcában az osztrák teniszező 5-2-re vezet.</p>
      <p>A tavaly szintén vereséggel nyitó Federer a következő fordulóban az újonc Matteo Berrettini ellen lép pályára, míg Dominic Thiem a győzelemmel indító Novak Djokoviccsal játszik majd kedden.</p>
    </article>
  </body>
</html>