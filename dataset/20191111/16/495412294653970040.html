<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/hong-kong-polizia-spara-a-manifestante-grave-video-choc-caos-e-scontri-in-strada/1947810/"/>
    <meta property="og:site_name" content="IlSussidiario"/>
    <meta property="article:published_time" content="2019-11-11T16:42:23+00:00"/>
    <meta property="og:title" content="HONG KONG, MANIFESTANTI DANNO FUOCO A UN UOMO/ Video choc: caos dopo spari polizia"/>
    <meta property="og:description" content="Hong Kong, polizia spara a manifestante in pieno giorno: il video choc sui social. Rivoltosi danno poi fuoco ad un uomo: clima rovente."/>
  </head>
  <body>
    <article>
      <h1>HONG KONG, MANIFESTANTI DANNO FUOCO A UN UOMO/ Video choc: caos dopo spari polizia</h1>
      <h2>Hong Kong, polizia spara a manifestante in pieno giorno: il video choc sui social. Rivoltosi danno poi fuoco ad un uomo: clima rovente.</h2>
      <address><time datetime="2019-11-11T16:42:23+00:00">11 Nov 2019, 16:42</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Clima rovente a <b>Hong Kong</b>: come vi abbiamo raccontato, la polizia ha sparato e ferito gravemente un manifestante ma non è finita qui. <b>I manifestanti per la democrazia hanno dato fuoco a un uomo durante una discussione</b>: come possibile vedere nei video pubblicati suoi social network, un uomo mascherato gli ha gettato addosso del liquido infiammabile per poi dargli fuoco. Episodio gravissimo, confermato dal portavoce della polizia <b>John Tse</b>: <i>«L’uomo è stato ricoverato in ospedale in condizioni critiche»</i>. Secondo una primissima ricostruzione, la vittima stava accusando i rivoltosi di «non essere cinesi» e la lite è sfociata in tragedia. Attualmente l’uomo aggredito è ricoverato in un ospedale a Sha Tin con ustioni di secondo grado sul 28% del corpo. Netta la presa di posizione della governatrice <b>Carrie Lam</b>: <i>«Ormai la protesta è andata oltre il perseguimento delle rivendicazioni: ora i rivoltosi sono nemici pubblici e le loro richieste non verranno mai accolte. Il governo non cederà alle pressioni delle violenze»</i>. Qui di seguito vi proponiamo il video dell’aggressione: è una sequenza molto dura e sconsigliamo la visione ad un pubblico facilmente impressionabile. (Aggiornamento di Massimo Balsamo)</p>
      <p> </p>
      <figure>
        <iframe data-src="https://twitter.com/BattelliSergio/status/1193887720168394753?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>HONG KONG, TENSIONE POLIZIA-RIVOLTOSI: UN FERITO GRAVE</h4>
      <p>Continua la violenza tra le strade di <a href="https://www.ilsussidiario.net/news/hong-kong-lam-apre-a-cina-rischio-repressione-ogni-soluzione-per-risolvere-caos/1934640/"><b>Hong Kong</b></a> tra la polizia ed i manifestanti. L’ultimo episodio si è consumato questa mattina, poco dopo le 7.00 locali (mezzanotte in Italia), quando un gruppo di agenti armati ha attaccato alcuni manifestanti impegnati a bloccare la circolazione stradale. All’improvviso, i poliziotti avrebbero reagito aprendo il fuoco in pieno giorno e in una strada affollata di automobilisti bloccati con i propri mezzi e giovani aderenti alle proteste. Come spiega Il Messaggero citando i media locali, sono almeno due le persone colpite dalla polizia che ha aperto il fuoco a Sai Wan Ho. Entrambi i feriti sarebbero stati trasportati in ospedale ed uno, un giovane di 21 anni, sarebbe rimasto ferito gravemente dopo essere stato raggiunto al petto da un colpo di pistola e sottoposto ad un intervento chirurgico. Al momento il ragazzo si troverebbe in terapia intensiva sotto osservazione medica.</p>
      <h4>HONG KONG, POLIZIA SPARA A MANIFESTANTE: VIDEO CHOC</h4>
      <p>La polizia di <b>Hong Kong</b>, già protagonista dei passati mesi di scontri molto violenti nei confronti dei manifestanti, come spiega l’agenzia di stampa Ansa ha lanciato anche cinque raffiche di lacrimogeni a Pedder Street, nel cuore della città, dove sono presenti molti uffici, con il tentativo di disperdere i manifestanti da questa mattina sono scesi in strada in piccoli gruppi con l’intento di bloccare il traffico e i mezzi di trasporto pubblico. Nello scorso weekend sono stati eseguiti oltre 100 arresti e la rabbia è cresciuta dopo i ripetuti colpi di arma da fuoco da parte della polizia e che finora avrebbe provocato almeno due feriti. <a href="https://www.ilsussidiario.net/news/hong-kong-joshua-wong-bandito-dalle-elezioni-censura-cina-lam-fiducia-da-pechino/1942778/">Joshua Wong</a>, leader del movimento degli ombrelli del 2014 e tra gli attivisti pro-democrazia di Hong Kong è intervenuto su Twitter commentando gli ultimi fatti: “E’ doloroso vedere la città caduta in uno stato di polizia”. Sul web sono numerosi i video diffusi in cui si vede l’agente mentre spara contro un manifestante ma anche un altro agente in moto mentre cerca di investire degli attivisti vestiti di nero.</p>
      <figure>
        <iframe data-src="https://twitter.com/thatguyonkio/status/1193746609210720258?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/foreign-fighters-dalla-turchia-una-minaccia-spuntata-erdogan-vuole-ancora-soldi/1948511/"/>
        <a href="https://www.ilsussidiario.net/news/caos-libano-whatsapp-costituzione-e-profughi-lidentikit-di-una-protesta-buona/1948479/"/>
        <a href="https://www.ilsussidiario.net/news/gaza-ucciso-un-comandante-della-jihad-islamica-decine-di-razzi-verso-israele/1948219/"/>
        <a href="https://www.ilsussidiario.net/news/hong-kong-come-litalia-degli-anni-70-i-radicali-spaventano-la-classe-media/1947979/"/>
        <a href="https://www.ilsussidiario.net/news/scenari-cipro-eni-e-total-alla-merce-di-erdogan/1948004/"/>
        <a href="https://www.ilsussidiario.net/news/terremoto-francia-lesperta-cosi-monitoriamo-il-pericolo-radioattivo-in-italia/1948029/"/>
      </related>
    </article>
  </body>
</html>