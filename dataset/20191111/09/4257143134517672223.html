<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/11/kamionok-utkoztek-ketten-meghaltak-biharkeresztesnel"/>
    <meta property="og:site_name" content="infostart"/>
    <meta property="article:published_time" content="2019-11-11T09:06:14+00:00"/>
    <meta property="og:title" content="Kamionok ütköztek, ketten meghaltak Biharkeresztesnél"/>
    <meta property="og:description" content="A 42-es főúton Biharkeresztes és Mezőpeterd között történt a szerencsétlenség."/>
  </head>
  <body>
    <article>
      <h1>Kamionok ütköztek, ketten meghaltak Biharkeresztesnél</h1>
      <address><time datetime="2019-11-11T09:06:14+00:00">11 Nov 2019, 09:06</time> by <a rel="author">Infostart / MTI</a></address>
      <h3>A 42-es főúton Biharkeresztes és Mezőpeterd között történt a szerencsétlenség.</h3>
      <p>Ketten meghaltak hétfőn a 42-es főúton Biharkeresztes és Mezőpeterd között, amikor két kamion frontálisan összeütközött - közölte a Hajdú-Bihar Megyei Rendőr-főkapitányság sajtóügyeletese.</p>
      <p>Plásztán-Kopcsa Kamilla elmondta, a rendőrség a helyszínelés és mentés idejére az útszakaszt teljes szélességében lezárta, a forgalmat Mezősas felé terelik el. A kamionosoknak azt javasolják, Gyula felé közelítsék meg a magyar-román határt.</p>
    </article>
  </body>
</html>