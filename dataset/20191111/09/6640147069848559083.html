<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/fca-psa-la-fusione-portera-alla-rinascita-della-fiat-punto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:00:00+00:00"/>
    <meta property="og:title" content="FCA-PSA, la fusione porterà alla rinascita della Fiat Punto?"/>
    <meta property="og:description" content="Considerando le dinamiche dell'accordo italo-francese la celebre Fiat Punto potrebbe fare il suo ritorno in veste di alternativa low-cost a Peugeot 208 e Opel Astra."/>
  </head>
  <body>
    <article>
      <h1>FCA-PSA, la fusione porterà alla rinascita della Fiat Punto?</h1>
      <address><time datetime="2019-11-11T09:00:00+00:00">11 Nov 2019, 09:00</time> by <a rel="author">Valentina Acri</a></address>
      <p><b>Continuano le novità</b> in seguito all’ufficializzazione dell’accordo che porterà alla fusione di<i> Fiat Chrysler</i> e <i>Groupe PSA</i>. Solamente pochi giorni fa, <i>Fiat Chrysler Automobiles</i> ha accennato di <b>voler abbandonare</b> il segmento delle citycar mettendo dunque <b>a rischio il futuro della Panda</b>. Decisione “giustificata” dall’azienda per gli onerosi aumenti dei costi di produzione legati alle <b>nuove norme europee</b> in ambito delle emissioni di CO2. Il CEO di FCA, <b>Michael Manley</b>, ha inoltre sottolineato che il gruppo automobilistico concentrerà la propria produzione sostanzialmente <b>sul segmento B</b> e quindi sulla progettazione di veicoli che possano <b>essere redditizi</b>.</p>
      <p>In seguito a questo scenario, non è dunque da escludere che la fusione porti ad un <b>ritorno sul mercato di una nuova Fiat Punto,</b> basata questa volta sulla <b>piattaforma CMP</b>. Piattaforma che è anche alla base delle nuova <b>Peugeot 208</b> e <b>Opel Corsa</b> e <b>DS3 Crossback</b>.</p>
      <figure>
        <img src="https://www.tomshw.it/images/images/2019/11/foto-generiche-61937.768x432.jpg"/>
      </figure>
      <p>I colleghi di <i>Motor1</i>, a questo proposito, hanno provato ad “immaginarla” attraverso delle<b> foto rendering</b>, proponendo una <b>quarta generazione</b> di una delle auto più amate con un design preso in prestito sostanzialmente dalla Fiat Argo.</p>
      <p>Per evitare una sovrapposizione con l’Opel Corsa e la Peugeot 208, non è da escludere che <b>la Punto possa essere lanciata come una versione low cost</b>, cosi da potersi mostrare come <b>diretta rivale</b> della prossima generazione di <b>Dacia Sandero</b> prevista per il prossimo anno. La nuova Fiat Punto potrebbe rivelarsi come un trampolino di lancio per la nuova “leadership” tra FCA e PSA se consideriamo che dal 1993 al 2018 sono stati <b>9 milioni i veicoli venduti</b>.</p>
    </article>
  </body>
</html>