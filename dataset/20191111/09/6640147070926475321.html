<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-cover-per-smartphone-in-tpu-che-mostrano-informazioni-ecco-il-brevetto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:24:00+00:00"/>
    <meta property="og:title" content="Samsung, cover per smartphone in TPU che mostrano informazioni? Ecco il brevetto"/>
    <meta property="og:description" content="Samsung ha brevettato una cover particolare per gli smartphone Galaxy realizzata in TPU che, grazie a un modulo di emissione luce, sarà i grado di mostrare sulla cover informazioni (come orario e batteria) senza utilizzare un display."/>
  </head>
  <body>
    <article>
      <h1>Samsung, cover per smartphone in TPU che mostrano informazioni? Ecco il brevetto</h1>
      <address><time datetime="2019-11-11T09:24:00+00:00">11 Nov 2019, 09:24</time> by <a rel="author">Lucia Massaro</a></address>
      <p><b>Samsung ha brevettato una cover particolare per gli smartphone Galaxy.</b> Il produttore sudcoreano vorrebbe utilizzare il poliuretano termoplastico (TPU in pratica) in grado di mostrare informazioni sulla parte anteriore e/o posteriore della custodia. Questa avrebbe dunque una duplice funzione: <b>proteggere il dispositivo e fungere come una sorta di display.</b></p>
      <p>Le immagini presenti all’interno del <a href="https://www.patentguru.com/US2019316278A1?q=ti=pattern%20housing&amp;filter=close">brevetto</a> (allegate all’interno di questo articolo), ci aiutano a comprendere meglio il funzionamento di queste particolari cover. <b>L’idea è la stessa alla base delle <a href="https://toms.it/vi24D">LED View Cover</a> già disponibili per gli smartphone Galaxy.</b> Queste sono dotate di un display a LED colorati che mostrano all’utente le informazioni necessarie senza la necessità di accedere allo schermo dello smartphone.</p>
      <figure>
        <img src="https://www.tomshw.it/images/images/2019/11/smart-cover-samsung-62142.768x432.jpg"/>
      </figure>
      <p>Credit – <a href="https://www.patentlymobile.com/2019/11/samsungs-patent-pending-smart-cover-for-possible-future-galaxy-phones-comes-to-light.html">PatentlyMobile</a></p>
      <p>Nel nuovo brevetto, invece, <b>non ci sarà nessun display</b> a mostrare ciò che l’utente vorrà visualizzare. Sarà il tessuto stesso a rendere visibili le notifiche, gli allarmi, le chiamate in arrivo, lo stato della batteria e molto altro. Come già detto, Samsung prevede di utilizzare un tessuto che comprende un filato TPU insieme a un <b>modulo in grado di emettere luce</b>. Questa verrà trasmessa direttamente attraverso il materiale scelto al fine di mostrare le informazioni sul dispositivo elettronico.</p>
      <p>Il colosso di Seul ha anche previsto di <b>utilizzare la stessa tecnologia sugli altoparlanti intelligenti</b>. Come sempre in questi casi, non sappiamo se il brevetto diventerà mai un prodotto reale e commercializzato. Ad ogni modo, per quanto l’idea possa avere una sua utilità, sembra molto simile a quanto già fatto con le LED View Cover.</p>
      <blockquote>La LED View Cover per Samsung Galaxy S10+ è disponibile all’acquisto su Amazon tramite <a href="https://toms.it/vi24D">questo link. </a></blockquote>
    </article>
  </body>
</html>