<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/rasizm-na-matchi-shahtar--dinamo-tajson-pokazav-fak-i-zvernuvsya-do-faniv_n169379"/>
    <meta property="og:site_name" content="Радіо Максимум"/>
    <meta property="article:published_time" content="2019-11-11T09:55:00+00:00"/>
    <meta property="og:title" content="Расизм на матчі Шахтар – Динамо: Тайсон показав фак і звернувся до фанів - Радіо Максимум"/>
    <meta property="og:description" content="Матч Шахтар – Динамо 10 листопада зупиняли через расистські вигуки фанатів київської команди у бік Тайсона та Дентінью. Один з гравців 'Шахтаря' не витримав і показав глядачам середній палець, за що отримав червону картку."/>
  </head>
  <body>
    <article>
      <h1>Расизм на матчі Шахтар – Динамо: Тайсон показав фак і звернувся до фанів - Радіо Максимум</h1>
      <address><time datetime="2019-11-11T09:55:00+00:00">11 Nov 2019, 09:55</time> by <a rel="author">Лейцюсь Наталія</a></address>
      <p>
        <b>Матч Шахтар – Динамо 10 листопада зупиняли через расистські вигуки фанатів київської команди у бік Тайсона та Дентінью. Один з гравців "Шахтаря" не витримав і показав глядачам середній палець, за що отримав червону картку.</b>
      </p>
      <p>31-річний бразильський футболіст, півзахисник "Шахтаря" Тайсон Барселлос Фреда через расистські гасла з арен не втримав емоцій та показав "фак", тому суддя вручив йому червону картку і вилучив з гри Шахтар – Динамо.</p>
      <related>
        <h4>І ще:</h4>
        <a href="https://maximum.fm/shahtar-dinamo-video-goliv-ta-oglyad-matchu-premyer-ligi-ukrayini-10-listopada-2019_n169373"/>
      </related>
      <p>Однак гравець вирішив не замовчувати тему, які підтримали й у прес-центрах обох команд. Тайсон звернувся до своїх прихильників у новому дописі на своєму Instagram, опублікувавши фото, де й показує публіці середній палець.</p>
      <p><b>"Я люблю свою расу, я борюся за свій колір, щоб я не робив – це для нас, для любові… Я ніколи не буду мовчати перед таким нелюдським і зневажливим вчинком! Мої сльози були від обурення, розкаяння і безпорадності, що я нічого не міг зробити в той момент! Але нас дуже рано вчать бути сильними і давати здачі! Боріться за наші права та за рівність! Моя роль – бити в груди, підіймати голову і продовжувати боротися завжди! У расистському суспільстві не достатньо бути не расистом. Ми повинні бути антирасистами! Футбол потребує більшої поваги, світові потрібно більше поваги! Дякую всім за повідомлення підтримки! Ми боремося далі …Ні расизму",</b> – написав він.</p>
      <figure>
        <embed-post data-src="https://www.instagram.com/p/B4s0_6uAZsJ" data-service="Instagram"/>
      </figure>
      <p>Відео з цього епічного моменту у матчі:</p>
      <figure>
        <iframe src="https://www.youtube.com/embed/zNj5uqUKOGs" width="640" height="360" data-service="Youtube" scrolling="no"/>
      </figure>
      <related>
        <h4>Читайте також:</h4>
        <a href="https://maximum.fm/do-pobachennya-rakickij-pafosno-ogolosiv-shcho-jde-zi-zbirnoyi-ukrayini_n169146"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/pogoda-v-ukrayini-12-listopada-tumani-ta-silnij-viter_n169403"/>
        <a href="https://maximum.fm/5-nezaminnih-porad-yaki-polegshat-zhittya-vodiyiv-vzimku_n169426"/>
        <a href="https://maximum.fm/den-holostyaka-na-aliexpress-zlamav-privat24-terminali-ta-bankomati-banku_n169425"/>
      </related>
    </article>
  </body>
</html>