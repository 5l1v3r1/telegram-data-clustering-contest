<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903338/de-cond-haalt-uit-na-nieuw-verlies-dit-was-genk-onwaardig-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T09:43:00+00:00"/>
    <meta property="og:title" content="De Condé haalt uit na nieuw verlies: &quot;Dit was Genk onwaardig&quot;"/>
    <meta property="og:description" content="KRC Genk blijft in de hoek zitten waar de klappen vallen."/>
  </head>
  <body>
    <article>
      <h1>De Condé haalt uit na nieuw verlies: "Dit was Genk onwaardig"</h1>
      <address>
        <time datetime="2019-11-11T09:43:00+00:00">11 Nov 2019, 09:43</time>
      </address>
      <p>
        <b>KRC Genk blijft in de hoek zitten waar de klappen vallen. <a href="https://www.voetbalprimeur.be/news/903269/gnkgnt.html?utm_source=doorlink&amp;utm_medium=doorlink&amp;utm_campaign=doorlink">Ook tegen KAA Gent konden de Limburgers alweer niet winnen</a>. Voor Genk is het al de zesde seizoensnederlaag, dat maar niet in de top zes geraakt. Ook voor Dimitri De Condé is er verandering nodig.</b>
      </p>
      <p>De technisch directeur van Genk was absoluut niet tevreden met de prestatie van zijn ploeg tegen KAA Gent. "Iedereen ziet en voelt dat wat we gepresteerd hebben Genk onwaardig is. Dat is niet oké", gef hij aan bij <a href="https://sporza.be/nl/2019/11/10/de-conde-na-gent/"><i>Sporza</i></a>. "Thuis moet je de match in handen nemen en dat gebeurde te weinig. Dat kunnen we niet 100 procent verklaren. Dat is nu onze eerste taak."</p>
      <p>Dat er verbetering nodig is, beseft De Condé ook. "We moeten hier als club uitkomen. We moeten deze week de koppen samensteken en kijken wat het beste is voor de club en op welke manier we voortgaan, want dit is niet oké", klink het.</p>
      <p>"Ik wil dat we als club uitstralen dat we willen winnen en dat heb ik gemist op het veld. We stralen dat vandaag de dag niet uit en dat is de verantwoordelijkheid van iedereen die sportief iets te maken heeft met deze club."</p>
      <aside>Lees meer<br/><a href="https://www.voetbalprimeur.be/nieuws/903316/-mazzu-kent-dinsdag-zijn-lot-bij-genk-de-cond-niet-tevreden-na-partij-.html?itm_source=www.voetbalprimeur.be&amp;itm_medium=highlighted-content">'Mazzu kent dinsdag zijn lot bij Genk, De Condé niet tevreden na partij'</a></aside>
      <p><b>Mazzu</b><br/>Een manier om voor verandering te zorgen, is <a href="https://www.voetbalprimeur.be/news/903284/breaking-krc-genk-neemt-afscheid-van-mazzu-na-verlies-tegen-gent-.html?utm_source=doorlink&amp;utm_medium=doorlink&amp;utm_campaign=doorlink">een trainersontslag</a>. Denkt Genk daar ook aan? "Op bestuursniveau moeten we kijken wat de juiste keuze is en op welke manier we denken dat de kans op slagen om dit te keren het grootst is. We zijn halfweg de competitie en we willen het beter doen. De mensen in de tribunes mogen dat eisen."</p>
      <p>"Of dat met deze coach zal zijn? Die vraag moeten we deze week bekijken. Moeten we ingrijpen of niet? Dat wordt intern besproken. Het is nu nog wat emotioneel. Maar het is wel duidelijk dat er iets moet gebeuren en veranderen", besloot hij.</p>
      <p>Zijn de spelers nog tevreden met deze T1? "Dat moet je aan hen vragen. Ik vind dat het sowieso de plicht is van de spelers om hun job te doen en achter hun coach te staan, wie er ook staat. Die vraag is eigenlijk overbodig. Maar we zullen als bestuur moeten kijken wat we denken dat de beste weg is", herhaalde De Condé nog eens.</p>
    </article>
  </body>
</html>