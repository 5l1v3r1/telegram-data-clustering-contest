<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/shevchenkivska-premiya-2020-nominanti-50052763.html"/>
    <meta property="og:site_name" content="НВ"/>
    <meta property="article:published_time" content="2019-11-11T09:39:00+00:00"/>
    <meta property="og:title" content="Серіал Чорнобиль і опера IYOV. Стали відомі номінанти на Шевченківську премію"/>
    <meta property="og:description" content="Стали відомі кандидати на отримання Національної премії України імені Тараса Шевченка у 2020 році."/>
  </head>
  <body>
    <article>
      <h1>Серіал Чорнобиль і опера IYOV. Стали відомі номінанти на Шевченківську премію</h1>
      <h2>Стали відомі кандидати на отримання Національної премії України імені Тараса Шевченка у 2020 році.</h2>
      <address>
        <time datetime="2019-11-11T09:39:00+00:00">11 Nov 2019, 09:39</time>
      </address>
      <p>Відповідний список з 58 номінантів опублікував комітет з Шевченківської премії.</p>
      <p>Зокрема, в номінації Кіномистецтво на перемогу претендуватимуть: творці міні-серіалу <i>Чорнобиль</i> — автор сценарію Крейг Майзін, режисер-постановник Йохан Ренк, оператор-постановник Якоб Іре, художник-постановник Люк Холл та виконавець головної ролі Джаред Харріс; режисер документального фільму <i>Будинок Слово </i>Тарас Томенко; автор документального фільму <i>Стежками Олеся Гончара </i>Валерик Степанян та автор і ведучий Валерій Бебик за цикл документальних фільмів <i>Українська нація: історія, ідея, характер, мрія.</i></p>
      <p>У номінації Театральне мистецтво за Шевченківську премію поборються: опера-реквієм <i>ЙОВ (IYOV)</i>, вистава <i>Verba</i> за мотивами драми Лесі Українки Лісова пісня Національного академічного драматичного театру ім. І. Франка, вистава <i>Політ над гніздом зозулі </i>Полтавського академічного обласного українського музично-драматичного театру ім. М. Гоголя, вистава за твором Василя Стефаника <i>Камінний хрест</i> Коломийського академічного обласного українського драматичного театру ім. І. Озаркевича, мюзикл <i>Скрипаль на даху </i>Київського національного академічного театру оперети, вистава за п'єсою Н. Ердмана <i>Самогубець</i> Харківського державного академічного драматичного театру ім. Т. Г. Шевченка, драматична містерія <i>Тарас</i> Тернопільського академічного обласного українського драматичного театру імені Т. Г. Шевченка, вистава <i>Едігна. Донька Анни Київської і Генріха Першого. Початок Славного Служіння</i>, вистава <i>Три товариші</i> за романом Еріха Марія Ремарка Національного академічного театру імені Івана Франка вистава <i>Вожак </i>Київського академічного музично-драматичного циганського театру Романс, феєрія Є. Станковича <i>Коли цвіте папороть </i>Львівського національного академічного театру опери та балету імені Соломії Крушельницької та балет <i>За двома зайцями</i> Національного академічного театру опери та балету України імені Т.Г.Шевченка.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/573/big/2f2eadcd1a761880f1af703434e295f8.png?stamp=20191111113244&amp;q=85&amp;output=jpg&amp;bg=white"/>
        <figcaption>Фото: Вистава Verba</figcaption>
      </figure>
      <p>У номінації Література премію можуть отримати Микола Боровко (книги поезій <i>Діагноз, Недільне двокнижжя (ронделіана)</i>), Євген Буцик (<i>Ціна рабства</i>), Марина Гримич (<i>Клавка</i>), Андрій Гудима (Твори у семи томах), Валерій Гужва (книги поезій <i>Сестра осінь, Талісман</i>), Борис Гуменюк (двотомне видання <i>100 новел про війну</i> та <i>Вірші з війни</i>), Влад Землянин (епічний роман <i>Амба</i>), Неоніла Стефурак (<i>Два світи</i>) та інші письменники (повний список дивіться на <a href="http://knpu.gov.ua/">сайті премії</a>).</p>
      <p>Крім того, до номінації Публіцистика. Журналістика потрапило 11 кандидатів, Візуальне мистецтво — 5, а Музичне мистецтво — лише 2.</p>
      <p>Нагадаємо, премія вручається до дня народження Тараса Шевченка — 9 березня.</p>
      <p>Читайте також:<br/><a href="https://nv.ua/ukr/ukraine/events/sencov-otrimaye-premiyu-yaku-yomu-prisudili-v-2016-roci-novini-ukrajini-50043913.html">&amp;nbspСенцову вручать Шевченківську премію, яку присудили ще в 2016 році</a></p>
    </article>
  </body>
</html>