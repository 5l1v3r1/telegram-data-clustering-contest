<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741131"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T09:57:00+00:00"/>
    <meta property="og:title" content="'ปลัดทส.'ไม่ย้าย'ชัยวัฒน์'ปล่อยสู้คดีตามกฎหมาย"/>
    <meta property="og:description" content="'ปลัดทส.' ยัน​ ไม่ย้าย​ 'ชัยวัฒน์' หลังถูกออกหมายจับ คดีอุ้มฆ่า​'บิลลี่' ชี้ปล่อยสู้ตามกระบวนการยุติธรรม"/>
  </head>
  <body>
    <article>
      <h1>'ปลัดทส.'ไม่ย้าย'ชัยวัฒน์'ปล่อยสู้คดีตามกฎหมาย</h1>
      <address>
        <time datetime="2019-11-11T09:57:00+00:00">11 Nov 2019, 09:57</time>
      </address>
      <p>
        <b>"ปลัดทส." ยัน​ ไม่ย้าย​ "ชัยวัฒน์" หลังถูกออกหมายจับ คดีอุ้มฆ่า​"บิลลี่" ชี้ปล่อยสู้ตามกระบวนการยุติธรรม</b>
      </p>
      <p>เมื่อวันที่ 11 พ.ย. ที่โรงงานกระดาษ​ไทย จ.กาญจนบุรี นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ (ทส.)​ ให้สัมภาษณ์ถึงกรณีศาลออกหมายจับนายชัยวัฒน์​ ลิ้มลิขิตอักษร​ ผู้อำนวยการสำนักบริหารพื้นที่อนุรักษ์ที่​ 9 (อุบลราชธานี)​ กรมอุทยานแห่งชาติ​ สัตว์ป่า​ และพันธุ์พืช​ ขณะดำรงตำแหน่งหัวหน้าอุทยานแห่งชาติแก่งกระจาน​ ในคดีอุ้มฆ่านายพอละจี​ รักจงเจริญ​ หรือบิลลี่ ว่า​ ทราบว่าศาลออกหมายจับทั้งสิ้น 8 ข้อหา ซึ่งต้องปล่อยให้เจ้าตัวต่อสู้คดีตามกระบวนการยุติธรรม​ ในส่วนเรื่องการทำงาน จะยังให้ทำงานตามปกติ​ ไม่มีการย้ายใดๆ​ ทั้งสิ้น ส่วนกรณีที่นายชัยวัฒน์ถูกแจ้งความดำเนินคดี ขณะปฏิบัติหน้าที่หัวหน้าอุทยานแห่งชาติแก่งกระจาน​นั้น​ ตนจะเข้าไปดูรายละเอียดการทำงานในช่วงนั้นว่าเป็นอย่างไรบ้าง แล้วค่อยมาพิจารณาอีกครั้งว่าจะดำเนินการอย่างไร โดยเรื่องนี้ต้องแบ่งเป็น 2 ส่วน คือเรื่องส่วนตัวที่อยู่ในกระบวนการยุติธรรม และการปฏิบัติงานในฐานะเจ้าหน้าที่รัฐ​ขณะถูกกล่าวหา​ ซึ่งต้องแยกออกจากกัน.</p>
    </article>
  </body>
</html>