<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/11/allerta-arancione-meteo-maltempo-sicilia-calabria-basilicata/"/>
    <meta property="og:site_name" content="Il Post"/>
    <meta property="article:published_time" content="2019-11-11T09:18:22+00:00"/>
    <meta property="og:title" content="In Sicilia, Calabria e Basilicata è stata dichiarata l’allerta arancione a causa del maltempo"/>
    <meta property="og:description" content="La Protezione Civile ha dichiarato per lunedì un'allerta di livello arancione per rischio idraulico, idrogeologico e rischio temporali in Sicilia, Calabria e Basilicata (il livello arancione è a metà tra il verde, più lieve, e il rosso, più grave). L'allerta è dovuta al maltempo provocato da una perturbazione"/>
  </head>
  <body>
    <article>
      <h1>In Sicilia, Calabria e Basilicata è stata dichiarata l’allerta arancione a causa del maltempo</h1>
      <address>
        <time datetime="2019-11-11T09:18:22+00:00">11 Nov 2019, 09:18</time>
      </address>
      <p>La Protezione Civile <a href="http://www.protezionecivile.gov.it/media-comunicazione/comunicati-stampa/dettaglio/-/asset_publisher/default/content/maltempo-intensa-perturbazione-in-arrivo-al-sud">ha dichiarato</a> per lunedì un’allerta di livello arancione per rischio idraulico, idrogeologico e rischio temporali in Sicilia, Calabria e Basilicata (il livello arancione è a metà tra il verde, più lieve, e il rosso, più grave). L’allerta è dovuta al maltempo provocato da una perturbazione proveniente dall’Africa, che interesserà oggi gran parte delle regioni del Sud, e che potrebbe provocare temporali, mareggiate e venti molto intensi. A causa del maltempo diversi comuni hanno deciso di chiudere le scuole per precauzione. Il maltempo proseguirà anche <a href="https://www.ilpost.it/2019/11/11/meteo-previsioni-martedi-12-novembre/">nella giornata di martedì</a>, mentre per mercoledì si prevede un leggero miglioramento.</p>
    </article>
  </body>
</html>