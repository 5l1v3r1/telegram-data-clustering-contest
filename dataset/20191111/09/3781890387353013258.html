<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741100"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T09:04:00+00:00"/>
    <meta property="og:title" content="'แอนดรูว์' เจ๋งคว้าที่ 2 ชิงแชมป์แข่งรถยนต์ทางเรียบ"/>
    <meta property="og:description" content="เดลินิวส์ออนไลน์ โทรสอบถามความรู้สึกของหนุ่ม แอนดรูว์-กรเศก ให้แล้ว หลังคว้าที่ 2 การแข่งขันรถยนต์ทางเรียบรายการ Ptmaxnitronracingseries2019 มาครองได้สำเร็จ"/>
  </head>
  <body>
    <article>
      <h1>'แอนดรูว์' เจ๋งคว้าที่ 2 ชิงแชมป์แข่งรถยนต์ทางเรียบ</h1>
      <address>
        <time datetime="2019-11-11T09:04:00+00:00">11 Nov 2019, 09:04</time>
      </address>
      <p>
        <b>เดลินิวส์ออนไลน์ โทรสอบถามความรู้สึกของหนุ่ม แอนดรูว์-กรเศก ให้แล้ว หลังคว้าที่ 2 การแข่งขันรถยนต์ทางเรียบรายการ Ptmaxnitronracingseries2019 มาครองได้สำเร็จ</b>
      </p>
      <p>จัดเป็นอีกหนึ่งหนุ่มมากความสามารถของจริง ซึ่งไม่ใช่เฉพาะการแสดงเท่านั้น แต่เรื่องแข่งรถก็ไม่เป็นรองใคร สำหรับนักแสดงหนุ่ม <b>แอนดรูว์</b><b>-</b><b>กรเศก โคนินทร์</b> ที่ล่าสุดไปคว้ารางวัลที่ 2 แชมป์ประจำปีชิงแชมป์ประเทศไทยในการแข่งขันรถยนต์ทางเรียบรายการ Ptmaxnitronracingseries2019 มาครองได้สำเร็จ ท่ามกลางความยินดีของครอบครัวและแฟนคลับ</p>
      <figure>
        <img src="https://www.dailynews.co.th/admin/upload/20191111/news_CLEkCxygQt153530_533.jpg?v=20191111221?v=9073"/>
      </figure>
      <p>ล่าสุดผู้สื่อข่าว<b> “เดลินิวส์ออนไลน์”</b> ได้โทรศัพท์ไปสอบถามความรู้สึกของหนุ่มแอนดรูว์ ก็ได้รับการเปิดเผยว่า <br/><b><i>“ก่อนอื่นผมต้องบอกตรงๆว่ารู้สึกเสียใจเพราะมันเป็นการแข่งขันใหญ่และเป็นการเปลี่ยนรถเป็นซูเปอร์คาร์ครั้งแรก จริงๆผมไม่ได้คาดหวังอะไร กะจะจริงจังในปีหน้า แต่ผลที่ออกมามันเกินคาดของผม แต่เสียดายนิดนึงที่พลาดจากคนที่ได้ที่ 1 ไปแค่ 3 คะแนนเท่านั้นไม่อย่างนั้นผมจะได้ครองถ้วนพระราชทานจากกรมสมเด็จพระเทพฯ แต่เราก็พยายามอย่างที่สุดแล้ว ได้แค่นี้ก็โอเค ปีหน้ากะจะลงแข่งใหม่จะใช้รถรุ่นโปรเลย ปีหน้าจะเต็มที่มากขึ้น ซึ่งผมก็ยินดีกับคนที่ได้รางวัลที่ 1 ครับ และเดี๋ยวผมจะมีแข่งรถอีกอยากให้รอติดตามกัน ส่วนงานแสดงของผมก็ไม่ทิ้งแน่นอน ตอนนี้ถ่ายละครอยู่ 3 เรื่อง แฟนๆไม่ต้องกลัวผมหายไปไหนครับ”</i></b></p>
      <figure>
        <img src="https://www.dailynews.co.th/admin/upload/20191111/news_EPCDdOCuUt153531_533.jpg?v=20191111221?v=2655"/>
      </figure>
      <figure>
        <img src="https://www.dailynews.co.th/admin/upload/20191111/news_ucCMHLnAzd153532_533.jpg?v=20191111221?v=8415"/>
      </figure>
      <figure>
        <img src="https://www.dailynews.co.th/admin/upload/20191111/news_MCLjbwzHqH153531_533.jpg?v=20191111221?v=3545"/>
      </figure>
      <p> </p>
    </article>
  </body>
</html>