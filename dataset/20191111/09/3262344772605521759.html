<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33022/google-maps-modalita-navigazione-incognito"/>
    <meta property="og:site_name" content="DDay.it"/>
    <meta property="article:published_time" content="2019-11-11T09:37:00+00:00"/>
    <meta property="og:title" content="Navigare in incognito su Google Maps: la funzione arriva in Italia"/>
    <meta property="og:description" content="Disponibile per gli utenti italiani la modalità di navigazione in incognito di Google Maps. Tra le varie implicazioni, la funzione disabilita la registrazione della cronologia di ricerche e posizioni. Come accade su browser."/>
  </head>
  <body>
    <article>
      <h1>Navigare in incognito su Google Maps: la funzione arriva in Italia</h1>
      <h2>Disponibile per gli utenti italiani la modalità di navigazione in incognito di Google Maps. Tra le varie implicazioni, la funzione disabilita la registrazione della cronologia di ricerche e posizioni. Come accade su browser.</h2>
      <address><time datetime="2019-11-11T09:37:00+00:00">11 Nov 2019, 09:37</time> by <a rel="author">Massimiliano Di Marco</a></address>
      <p>Navigare in modalità incognito su Google Maps è ora possibile anche per gli utenti italiani. La nuova funzione, <a href="https://www.dday.it/redazione/32557/google-maps-navigazione-incognito-android-ios">in distribuzione da alcune settimane</a>, ha debuttato anche nella versione italiana dell'applicazione.</p>
      <p>Il funzionamento in Google Maps è lo stesso dell'equivalente modalità di navigazione in incognito su un browser: <b>l'applicazione smette di salvare la cronologica delle ricerche</b> o di inviare notifiche relative all'account Google precedentemente connesso e di aggiornare la cronologia delle posizioni o, inoltre, di usare l'attività per personalizzare l'esperienza d'uso.</p>
      <figure>
        <img src="https://cdn.dday.it/system/uploads/picture/image/58582/content_small_maps_incognito.jpg"/>
      </figure>
      <p>Esattamente come accade per la medesima modalità su browser, attivare la modalità di navigazione in incognito richiede di aprire una nuova sessione. Per questo, abilitare la funzione fa automaticamente riavviare Google Maps. I luoghi precedentemente salvati (come l'indirizzo di casa e quello di lavoro) non saranno più disponibili.</p>
      <p>Per riattivare la navigazione classica, basta toccare l'icona della modalità incognito (due occhiali e un cappello su sfondo grigio) e poi disattivare l'impostazione per ritornare all'account precedentemente abilitato.</p>
      <p>A oggi, <b>questa modalità è disponibile soltanto per dispositivi Android</b>. Ancora nessuna novità, invece, per iOS.</p>
    </article>
  </body>
</html>