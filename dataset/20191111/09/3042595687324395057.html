<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/annonse/derfor-anbefaler-10-av-10-denne-barnematen/71710960"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T09:03:42+00:00"/>
    <meta property="og:title" content="Derfor anbefaler 10 av 10 denne barnematen"/>
    <meta property="og:description" content="Historiens ti yngste testpiloter fikk prøve REMAs nye økologiske middagsserie. De elsket den!"/>
  </head>
  <body>
    <article>
      <h1>Derfor anbefaler 10 av 10 denne barnematen</h1>
      <h2>Historiens ti yngste testpiloter fikk prøve REMAs nye økologiske middagsserie. De elsket den!</h2>
      <address>
        <time datetime="2019-11-11T09:03:42+00:00">11 Nov 2019, 09:03</time>
      </address>
      <p>Møt Louisa, Sander, Olivia, Mie, Saga, Kevin, Matheo, Ane, Liv og Emma. De kommer fra ulike steder i landet fordelt mellom Sola i sør og Mosjøen i nord. Alle er født mellom september 2018 og februar 2019, og de er de yngste testpilotene i Dagbladets historie.</p>
      <p>
        <b>REMA 1000s serie Lev Vel inneholder trygge produkter som er snille mot naturen og milde mot barnas hud og helse.</b>
      </p>
      <p>Siste tilskudd i serien, er økologiske ferdigmiddager for småbarn.</p>
      <figure>
        <img src="https://dbstatic.no/71710972.jpg?imageId=71710972&amp;width=1024&amp;height=615"/>
        <figcaption><b>MIDDAGSKOS:</b> Mamma Martine holder skjea for Sander. Hans favoritter i REMA 1000s økologiske ferdigmatserie var lasagne og perlebygg-gryte. Foto: Aller Concept Store Vis mer</figcaption>
      </figure>
      <h3>– Emballasjen er genial</h3>
      <p>Alle våre ti utvalgte sjarmtroll fikk tilsendt fem ulike smaker, og her får du dommen.</p>
      <blockquote>«Det beste med middagene fra Lev Vel er at de både lukter og smaker det som de faktisk inneholder. Lasagne lukter og smaker som lasagne, bare i en litt mildere form, godt tilpasset ferske små ganer. At den er økologisk og uten tilsetningsstoffer er selvfølgelig et stort pluss. I tillegg er emballasjen genial!»<cite>Mammaen til Kevin (9 mnd)</cite></blockquote>
      <p>Hun er ikke den eneste som er fornøyd med emballasjen.</p>
      <p>
        <b>Faktisk gir testpilotene den 9,6 av 10 mulige poeng. Mange likte godt å leke med lokket!</b>
      </p>
      <p>– Veldig gøy med lokket, skriver mammaen til Louisa.</p>
      <figure>
        <img src="https://dbstatic.no/71756233.jpg?imageId=71756233&amp;x=0&amp;y=6.8684516880093&amp;cropw=100&amp;croph=78.463329452852&amp;width=644&amp;height=675"/>
        <figcaption><b>MÅLTIDET I BOKS:</b> Emma likte boksene godt. Det gjorde mammaen hennes også, som satte pris på at de var lette å oppbevare, går rett i mikrobølgeovnen, og var lette å mate fra. Vis mer</figcaption>
      </figure>
      <h3>– Akkurat passe store</h3>
      <p>Pappaen til Liv likte at han kunne sette den rett i mikrobølgeovnen for å varme den, og oppbevare den i to døgn i kjøleskapet.</p>
      <blockquote>«Veldig praktisk emballasje som gjorde det enkelt å føre restene av barnematen tilbake i koppen. I tillegg til at koppen kan brukes til mye annet i ettertid.»<cite>Sagas mamma</cite></blockquote>
      <p>Moren til Matheo trekker fram at middagen kan varmes opp og serveres i emballasjen.</p>
      <p>Mammaen til Emma melder:</p>
      <p>
        <b>– Boksene er utrolig hendige. Lette å oppbevare. Utrolig praktisk at man kan sette boksen rett i mikrobølgeovnen. Gjør hverdagen min/vår mye lettere ved middagsmåltidet.</b>
      </p>
      <p>Og legger til:</p>
      <p>– Akkurat passe store porsjoner. Boksene er lette å mate fra. De er økologiske og gir meg god samvittighet når jeg (som ikke «gidder» lage fra bunn) gir ferdig lagd babymat.</p>
      <figure>
        <img src="https://dbstatic.no/71757843.jpg?imageId=71757843&amp;x=0&amp;y=18.044237485448&amp;cropw=100&amp;croph=53.434225844005&amp;width=644&amp;height=460"/>
        <figcaption><b>GOD SMAK:</b> Sagas favoritt var pasta bolognese. Vis mer</figcaption>
      </figure>
      <h3>Ingen kunstige stoffer</h3>
      <p>Det viktigste for (foreldrene til) de fleste av våre ti testpiloter når de velger barnemat er at det ikke er noen kunstige tilsetningsstoffer og at smaken er god. For to i testpanelet er økologiske råvarer det viktigste.</p>
      <p>
        <b>Nå var det fem ulike smaker her – hva synes de egentlig?</b>
      </p>
      <p>Og hva synes foreldrene – de av dem som smakte på dem selv?</p>
      <p>De fem smakene som ble testet, var lasagne, pasta bolognese, kylling med ris, perlebygg-gryte og pasta med grønnsaker.</p>
      <figure>
        <img src="https://dbstatic.no/71762398.jpg?imageId=71762398&amp;x=0&amp;y=13.504074505239&amp;cropw=100&amp;croph=58.905704307334&amp;width=644&amp;height=507"/>
        <figcaption><b>FORNØYD:</b> Mie likte alle smakene - unntatt perlebygg-gryta. Vis mer</figcaption>
      </figure>
      <h3>Hvert barn, sine favoritter</h3>
      <p>Samlet gjennomsnittsscore ser slik ut (med 10 som maksimal poengsum), men det er ikke sikkert ditt barn liker den mest populære best. Her var det nemlig stor forskjell på svarene:</p>
      <ul>
        <li>
          <i>Pasta Bolognese 8,8</i>
        </li>
        <li>
          <i>Lasagne 8,6</i>
        </li>
        <li>
          <i>Pasta med grønnsaker 8,4</i>
        </li>
        <li>
          <i>Kylling med ris 7,8</i>
        </li>
        <li>
          <i>Perlebygg-gryte 6,8</i>
        </li>
      </ul>
      <p>
        <b>Hvilke som falt best i smak, varierer veldig fra barn til barn. Hver eneste middagstype får toppscore fra minst tre testpiloter! Og alle de utvalgte ga toppscore til minst én av smakene.</b>
      </p>
      <p>– Synes middagene var generelt sett bra. Det var noen smaker han likte bedre enn andre. Men alt i alt et bra produkt, sier mammaen til Sander.</p>
      <figure>
        <img src="https://dbstatic.no/71710989.jpg?imageId=71710989&amp;width=1024&amp;height=615"/>
        <figcaption><b>KJEKT MED VÅTSERVIETTER:</b> Litt søl hører med når småfolk skal spise. Foto: Aller Concept Store Vis mer</figcaption>
      </figure>
      <p>9 av 10 foreldre smakte også på middagene selv.</p>
      <blockquote>«De smakte hjemmelaget, og hadde godt med smak.»<cite>Pappaen til Olivia</cite></blockquote>
      <p>Mammaen til Emma skriver:</p>
      <p>– En av de bedre babymatene jeg har smakt på. Syntes det var mye smak til «bare» å være babymat! Jeg var sikker på at Emma ikke ville like perlebygg-gryta, for jeg syntes den smakte og luktet rart. Men den «slukte» hun!</p>
      <h3>Positivt overrasket</h3>
      <p>Også mammaen til Saga ble positivt overrasket over hvor smakfulle rettene var. Moren til Kevin syntes også at de var godt og milde på smak:</p>
      <figure>
        <img src="https://dbstatic.no/71762414.jpg?imageId=71762414&amp;width=1024&amp;height=615"/>
        <figcaption><b>METT OG BLID:</b> - De smaker hjemmelaget, de har god tekstur. Spennende og varierte smaker. Enkel å tilberede, mener pappaen til Olivia. Vis mer</figcaption>
      </figure>
      <p>– De luktet også svært godt i motsetning til andre middagsglass vi har testet. Unntaket var kanskje middagen med gulrot og perlebygg som ble noe fremmed for oss.</p>
      <p>
        <b>Alt i alt ga testpilotene en gjennomsnittsscore på 9 av 10 poeng.</b>
      </p>
      <figure>
        <img src="https://dbstatic.no/71772345.jpg?imageId=71772345&amp;x=0&amp;y=0&amp;cropw=100&amp;croph=100&amp;width=614&amp;height=614"/>
      </figure>
      <blockquote>«Olivia har funnet noen favorittmiddager fra Lev-Vel produktene deres. Vi kommer til å fortsette å kjøpe middagene fra REMA 1000.»<cite>Pappaen til Olivia</cite></blockquote>
      <p>Men var det noe som kunne ha vært bedre? To av testpilotene syntes lasagnen var litt rennende, og de fleste likte ikke absolutt alle smakene, så klart.</p>
      <figure>
        <img src="https://dbstatic.no/71762438.jpg?imageId=71762438&amp;x=0.15503875968992&amp;y=9.8282442748092&amp;cropw=99.84496124031&amp;croph=72.519083969466&amp;width=644&amp;height=761"/>
        <figcaption><b>SMAKFULLT:</b> Saga likte både smaken og emballasjen. Vis mer</figcaption>
      </figure>
      <p>– Hadde det vært en idé å bruke noe annet materiale enn ren plastikk eller glass? Om det er mulig? Uansett var det mye mer praktisk med plastikk enn glass, altså, mener mammaen til Saga.</p>
      <h3>Fornøyd med bleiene og smoothiene</h3>
      <p>8 av de 10 testpilotene bruker også andre produkter fra Lev Vel-serien: Fem bruker smoothie på klemmepose, to bruker bleiene, og én bruker grøt på klemmepose.</p>
      <blockquote>«Svært fornøyd med bleiene fra Lev Vel. Fin passform, myke og godt på og ikke minst en fin pris.»<cite>Mammaen til Kevin</cite></blockquote>
      <figure>
        <img src="https://dbstatic.no/71762452.jpg?imageId=71762452&amp;width=1024&amp;height=615"/>
        <figcaption><b>HELT HERLIG:</b> - Alle middagene var gode og milde på smak, sier moren til Kevin. Vis mer</figcaption>
      </figure>
      <p>Flere melder også om at de kjøper sin favorittsmoothie hos REMA 1000.</p>
      <p>– En veldig bra butikk, mener moren til Louisa.</p>
      <p>– Har godt utvalg, god pris og gode produkter. Har ofte gode tilbud på produkter vi bruker, sier faren til Liv.</p>
      <p>
        <b>Ellers trekker mange fram det gode utvalget, de serviceinnstilte ansatte og så klart de lave prisene.</b>
      </p>
      <p>– Vi liker godt REMA 1000s egne merker, forteller mammaen til Mie.</p>
      <p>Moren til Sander liker «Middag under 100-lappen»-konseptet.</p>
      <figure>
        <img src="https://dbstatic.no/71762457.jpg?imageId=71762457&amp;x=0&amp;y=9.1967403958091&amp;cropw=100&amp;croph=71.594877764843&amp;width=644&amp;height=616"/>
        <figcaption><b>GOD HJELP:</b> Louisa får hjelp med maten fra storesøster Julie. Vis mer</figcaption>
      </figure>
      <p>Matheo har ikke brukt Lev Vel-produkter før, men mammaen hans lot seg overbevise av denne testen, som knuste alle mytene om ferdigmat for småbarn.</p>
      <blockquote>«Vi har bevisst ikke kjøpt mye ferdigmat da vi ønsket at sønnen vår skulle spise den samme maten som oss. De få gangene han har fått ferdige middagsglass, har de ikke falt i smak. Middagene fra Lev Vel derimot, gjorde det!»</blockquote>
      <p>– Vi har brukt middagene på tur, hjemme ved spisebordet, og de brukte boksene kommer godt med når vi lager store middagsporsjoner som kan varmes opp igjen til lillegutt.</p>
      <p>Til slutt legger hun til:</p>
      <blockquote>«Vi anbefaler med glede disse ferdigmiddagene til de vi kjenner!»</blockquote>
      <p>
        <b>Det samme gjør absolutt alle ti testpilotene!</b>
      </p>
      <figure>
        <img src="https://dbstatic.no/71772725.jpg?imageId=71772725&amp;width=1024&amp;height=615"/>
      </figure>
      <figure>
        <img src="https://dbstatic.no/71772332.jpg?imageId=71772332&amp;x=0&amp;y=0&amp;cropw=100&amp;croph=100&amp;width=644&amp;height=247"/>
      </figure>
    </article>
  </body>
</html>