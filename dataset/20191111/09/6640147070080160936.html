<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-game-pass-discord-nitro-gratis/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:04:00+00:00"/>
    <meta property="og:title" content="Xbox Game Pass, Discord Nitro gratis come prossima offerta?"/>
    <meta property="og:description" content="Xbox Game Pass potrebbe includere Discord Nitro gratis come prossima offerta? Esiste questa possibilità secondo i dataminer."/>
  </head>
  <body>
    <article>
      <h1>Xbox Game Pass, Discord Nitro gratis come prossima offerta?</h1>
      <address><time datetime="2019-11-11T09:04:00+00:00">11 Nov 2019, 09:04</time> by <a rel="author">Nicola Armondi</a></address>
      <p>I servizi in abbonamento sono quanto mai centrali nell’economia videoludica degli ultimi anni e Microsoft lo sa bene. Xbox Game Pass è uno dei più apprezzati e la compagnia di Redmond continua a puntare molto su di esso, con varie offerte e proposte. Ora, secondo i dataminer, Microsoft avrebbe intenzione di aggiungere all’abbonamento anche l’<b>accesso gratuito a Discord Nitro</b>, con una promozione che sarà attiva nel prossimo periodo (in preparazione per il Natale?).</p>
      <p>Attualmente non ci sono informazioni ufficiali da parte di Microsoft, ma i dataminer affermano che nell’update 9.8.3 di Discord per Android è possibile trovare dei riferimenti che sembrano proprio puntare a<b> un legame tra Discord Nitro e Xbox Game Pass</b>. L’idea è che ci saranno tre mesi di Discord Nitro gratis compresi con l’abbonamento di Xbox Game Pass.</p>
      <figure>
        <img src="https://www.tomshw.it/images/images/2019/06/discord-39497.768x432.jpg"/>
      </figure>
      <p>Leggi anche: <a href="https://www.tomshw.it/videogioco/fortnite-ninja-ban-soluzione/">Fortnite, Ninja propone una soluzione per il ban del pro-player</a></p>
      <p>L’offerta, probabilmente, sarà legata alla versione PC di Xbox Game Pass (e quindi estesa a <a href="https://toms.it/LjKEZ">Xbox Game Pass Ultimate</a>). Secondo i dataminer, inoltre, <b>l’offerta avrebbe però un limite</b>: se si è già stati abbonati a Discord Nitro, non sarà possibile usufruire dei tre mesi gratis; si tratta in pratica solo di una proposta per i nuovi iscritti.</p>
      <p>Discord Nitro è storicamente legato all’ambito videoludico e si tratta di un’offerta sensata per Microsoft. Attualmente, in ogni caso, solo solo rumor e leak: per avere l’ufficialità o la smentitta, dovremo attendere i diretti interessati. <b>Diteci, se fosse realmente così, sarebbe un plus che vi spingerebbe ad abbonarvi?</b> Oppure Discord Nitro non vi interessa particolarmente?</p>
      <blockquote>Se siete interessanti a Xbox Game Pass, dovete prima di tutto avere un PC o un’Xbox One: potete acqustare la console a un ottimo prezzo su Amazon, precisamente a <a href="https://toms.it/dzgoe">questo indirizzo</a>.</blockquote>
    </article>
  </body>
</html>