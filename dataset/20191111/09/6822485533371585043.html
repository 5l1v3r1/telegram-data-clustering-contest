<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820036.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T09:30:00+00:00"/>
    <meta property="og:title" content="بشار اسد: اردوغان و آمریکا در حال دزدیدن نفت سوریه هستند"/>
    <meta property="og:description" content="به گزارش خبرگزاری مهر، بشار اسد رئیس جمهور سوریه در گفتگو با شبکه راشاتودی تاکید کرد: در غرب بسیار تلاش می کنند تا این طور القاء کنند که ارتش سوریه مردم را می کشد."/>
  </head>
  <body>
    <article>
      <h1>بشار اسد: اردوغان و آمریکا در حال دزدیدن نفت سوریه هستند</h1>
      <address>
        <time datetime="2019-11-11T09:30:00+00:00">11 Nov 2019, 09:30</time>
      </address>
      <p>رئیس جمهور سوریه نسبت به تلاش های غرب برای خدشه دار کردن جایگاه ارتش سوریه انتقاد کرد.</p>
      <p>به گزارش خبرگزاری مهر، بشار اسد رئیس جمهور سوریه در گفتگو با شبکه راشاتودی تاکید کرد: در غرب بسیار تلاش می کنند تا این طور القاء کنند که ارتش سوریه مردم را می کشد.</p>
      <p>اسد تصریح کرد: تشکیلات تروریستی داعش شرکایی برای سرفت نفت سوریه از سال ۲۰۱۴ تا کنون دارد. این شرکا در واقع رجب طیب اردوغان رئیس جمهور ترکیه و گروهش در کنار آمریکایی ها و سی آی ای و دیگر گروه ها هستند.</p>
      <p>وی تاکید کرد: ارتش سوریه به هیچ عنوان از سلاح شیمیایی استفاده نکرده است. قاطبه ملت سوریه از ما حمایت کردند.</p>
      <p>اسد در خصوص اقدام انگلیس در قبال نفتکش ایرانی گفت: این اقدام یک راهزنی به شمار می رود. چه بسا این اقدام آخرین تلاش برای تحریک مردم علیه نظام خود بود. مشکل با آمریکا این است که آمریکا وارد جنگ بقای خود شده چرا که تسلط خود را از دست داده است.</p>
      <p>رئیس جمهور سوریه تصریح کرد: آمریکایی ها همواره تلاش میکنند با روشهای مختلف دیگر کشورها را غارت کنند؛ آنها فقط نفت و یا منابع یا اموال این کشورها را غارت نمی کنند بلکه حقوق آنها را نیز به سرقت می برند.</p>
      <p>وی افزود: روند ژنو یک فریب آمریکایی بود و شکست خورد و روند سیاسی واقعی در واقع همان نشست سوچی است. صلاحیت رژیم جهانی که بعد از جنگ جهانی دوم به وجود آمد به پایان رسیده است و دیگر جهان تک قطبی امکان فعالیت ندارد.</p>
      <p>بشار اسد در خصوص رژیم صهیونیستی تاکید کرد: اسرائیلی ها دشمنان ما هستند و آنها سرزمین ما را اشغال کرده اند و بدیهی است که در هر روندی که به ضرر سوریه باشد شرکت داشته باشند.</p>
    </article>
  </body>
</html>