<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/dji-fly-play-store-680236/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T09:25:06+00:00"/>
    <meta property="og:title" content="DJI Fly, l’app ufficiale di Mavic Mini, è finalmente disponibile nel Play Store"/>
    <meta property="og:description" content="Durante la recensione del DJI Mavic Mini in molti avete chiesto dove fosse l’app per pilotare il drone, dato che..."/>
  </head>
  <body>
    <article>
      <h1>DJI Fly, l’app ufficiale di Mavic Mini, è finalmente disponibile nel Play Store</h1>
      <address><time datetime="2019-11-11T09:25:06+00:00">11 Nov 2019, 09:25</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p>Durante la recensione del <a href="https://www.smartworld.it/recensioni/dji-mavic-mini">DJI Mavic Mini</a> in molti avete chiesto dove fosse l’app per pilotare il drone, dato che sul Play Store non ce n’era traccia, ed eccola qua: <b>DJI Fly</b>.</p>
      <p>Contrariamente agli altri Mavic, il nuovo Mini ha infatti un’app a sé stante, che al momento è compatibile solo con lui, come specifica chiaramente anche l’azienda nella descrizione dell’app stessa. Rispetto alla versione che abbiamo provato noi, adesso non dovrebbero esserci più parti non tradotte in cinese, inoltre sono stati aggiunti dei video <b>tutorial</b> per permettere ai nuovi utenti di familiarizzare velocemente con il piccolo drone.</p>
      <p>Troverete anche un editor di filmati, col quale potrete tagliare porzioni di video, regolare i colori, modificare la velocità ed aggiungere una musica di sottofondo all’altrimenti afono video del Mavic Mini. Per quanto riguarda i controlli di volo sono esattamente gli stessi mostrati nella recensione. Ovvero, <b>non ha</b> active track, waypoint, ed i quick shot sono solo i 4 che vi abbiamo già fatto vedere, né DJI ha al momento in programma di aggiungere queste funzioni. Lo scopo è quello di avere un drone semplice, per principianti, e chissà quale sarà il prossimo modello DJI ad avvantaggiarsi di quest’app “semplificata”.</p>
      <p>
        <a href="https://play.google.com/store/apps/details?id=dji.go.v5">Disponibile su Google Play</a>
      </p>
      <figure>
        <iframe src="https://www.youtube.com/embed/HcRffQpV5Xc" width="640" height="360" data-service="Youtube" scrolling="no"/>
      </figure>
    </article>
  </body>
</html>