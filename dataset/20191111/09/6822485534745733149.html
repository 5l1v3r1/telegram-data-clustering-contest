<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820034.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T09:26:00+00:00"/>
    <meta property="og:title" content="جزئیاتی از میدان جدید نفتی نام‌آوران/ زنگنه: حجم مخزن تازه کشف شده ۲۲میلیارد بشکه است"/>
    <meta property="og:description" content="به گزارش مهر، بیژن زنگنه در مراسم رونمایی از میدان جدید نفتی نام آوران که با حضور کرباسیان، مدیرعامل شرکت نفت، علیرضا صادق آبادی معاون وزیر نفت در امور پالایشی، امیرحسین زمانی نیا، معاون بین الملل وزیر نفت و مدیرعامل شرکت مهندسی و توسعه نفت دقایقی قبل درسالن همایش های صنعت نفت در تهران آغاز شد، گفت: ذخیره درجای نفت این میدان تا پیش از کشف از مخزن جدید، ٣١.٣ میلیارد بشکه بود و مخزن جدید کشف شده، ۲۲ میلیارد بشکه ذخیره دارد و دومین مخزن عظیم نفتی کشف شده در تاریخ ایران است."/>
  </head>
  <body>
    <article>
      <h1>جزئیاتی از میدان جدید نفتی نام‌آوران/ زنگنه: حجم مخزن تازه کشف شده ۲۲میلیارد بشکه است</h1>
      <address>
        <time datetime="2019-11-11T09:26:00+00:00">11 Nov 2019, 09:26</time>
      </address>
      <p>وزیر نفت با تشریح جزئیات مخزن جدید کشف شده در میدان نفتی نام‌آوران گفت: حجم مخزن تازه کشف شده ۲۲میلیارد بشکه است که حجم کل نفت در جای این میدان نفتی را به ۵۳.۳ میلیارد بشکه افزایش داده است.</p>
      <figure>
        <img src="https://media.mehrnews.com/d/2019/11/11/3/3291160.jpg"/>
      </figure>
      <p>به گزارش مهر، بیژن زنگنه در مراسم رونمایی از میدان جدید نفتی نام آوران که با حضور کرباسیان، مدیرعامل شرکت نفت، علیرضا صادق آبادی معاون وزیر نفت در امور پالایشی، امیرحسین زمانی نیا، معاون بین الملل وزیر نفت و مدیرعامل شرکت مهندسی و توسعه نفت دقایقی قبل درسالن همایش های صنعت نفت در تهران آغاز شد، گفت: ذخیره درجای نفت این میدان تا پیش از کشف از مخزن جدید، ٣١.٣ میلیارد بشکه بود و مخزن جدید کشف شده، ۲۲ میلیارد بشکه ذخیره دارد و دومین مخزن عظیم نفتی کشف شده در تاریخ ایران است.</p>
      <p>وی گفت: براین اساس حجم کل ذخیره درجای این میدان نفتی اکنون ۵۳.۳ میلیارد بشکه است.</p>
      <p>وی افزود: نفت قابل استحصال از مخزن تازه کشف شده، با ضریب بازیافت ١٠ درصد معادل ٢.٢ میلیارد بشکه است.</p>
      <p>وزیر نفت با تاکید بر اینکه افزایش ضریب بازیافت که مستقیما به فناوری های نو متصل است، تصریح کرد: ١٠ درصد ضریب بازیافت ٥٣.٣ میلیارد بشکه نفت درجا حدود ۵.۳ میلیارد بشکه است که با نرخ های کنونی نفت می تواند حدود ٣٢ میلیارد دلار برای کشور ارزآوری داشته باشد. به این ترتیب توسعه و به کارگیری فناوری پیشرفته در این بخش درآمد نفتی بیشتری را برای کشور به همراه دارد. </p>
      <p>وزیر نفت گفت: این میدان می تواند از سمت جنوب شرقی و غربی گسترش یابد. گفتنی است توسعه این میدان در قالب و روش توسعه میادین آب تیمور، منصوری، سپهر و جفیر است.</p>
      <p>این خبر تکمیل می‌شود.</p>
    </article>
  </body>
</html>