<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546328.html/%D9%BE%D8%B1%D8%AF%D8%A7%D8%AE%D8%AA-%D8%A8%DB%8C%D8%B4-%D8%A7%D8%B2-24-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%AE%D8%AF%D9%85%D8%A7%D8%AA-%D8%B9%D9%85%D8%B1%D8%A7%D9%86%DB%8C-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T09:08:00+00:00"/>
    <meta property="og:title" content="پرداخت بیش از 24 میلیارد ریال خدمات عمرانی به مددجویان سیستان و بلوچستان"/>
    <meta property="og:description" content="عبادی گفت: از ابتدای سال جاری تاکنون بیش از 24 میلیارد ریال انواع خدمات عمرانی به مددجویان تحت پوشش کمیته امداد در این استان ارائه شده است."/>
  </head>
  <body>
    <article>
      <h1>پرداخت بیش از 24 میلیارد ریال خدمات عمرانی به مددجویان سیستان و بلوچستان</h1>
      <h2>مدیر‌کل کمیته امداد سیستان و بلوچستان خبر داد</h2>
      <address>
        <time datetime="2019-11-11T09:08:00+00:00">11 Nov 2019, 09:08</time>
      </address>
      <p>عبادی گفت: از ابتدای سال جاری تاکنون بیش از 24 میلیارد ریال انواع خدمات عمرانی به مددجویان تحت پوشش کمیته امداد در این استان ارائه شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی عبادی در گفت و گو با <a href="http://asrehamoon.ir/">عصرهامون</a>، گفت: از ابتدای امسال تاکنون  بیش از 24 میلیارد ریال انواع خدمات عمرانی به مددجویان تحت پوشش این نهاد در سیستان وبلوچستان ارائه شده که این خدمات عمرانی در قالب خرید، ساخت، تعمیر کلی و جزئی، بهسازی و مقاوم سازی مسکن مددجویی بوده است.<br/><br/>وی افزود: بالغ بر 500 مورد عملیات عمرانی در این مدت برای مددجویان زیر پوشش کمیته امداد امام خمینی (ره) سیستان وبلوچستان انجام ‌شده است.<br/><br/>مدیرکل کمیته امداد امام خمینی (ره) سیستان و بلوچستان بیان کرد: مهمترین اقدام های عمرانی کمیته امداد استان در این مدت ساخت 600 واحد مسکن روستایی، 24 واحد مسکن شهری بوده است.<br/><br/>عبادی تعمیر کلی و جزئی 500 واحد مسکن مددجویی را از دیگر اقدام های عمرانی کمیته امداد امام خمینی (ره) استان در این مدت اعلام کرد.<br/><br/>وی عنوان کرد: تکمیل 13 واحد مسکن مددجویی نیمه ‌تمام و ساخت 154 سرویس بهداشتی در این مدت از سوی کمیته امداد امام خمینی (ره) استان انجام شده است.<br/><br/>وی تصریح کرد: 275 واحد مسکن روستایی با مشارکت کمیته امداد امام خمینی (ره) و سپاه سلمان سیستان وبلوچستان در حال ساخت است که تعداد 212 مورد تکمیل و مورد بهره برداری قرار گرفته است.<br/><br/>انتهای پیام/</p>
    </article>
  </body>
</html>