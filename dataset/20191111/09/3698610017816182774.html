<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-pivnichnomu-mostu-v-ponedilok-u-kiyevi-obmezhili-ruh-329173_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T09:01:00+00:00"/>
    <meta property="og:title" content="На Північному мосту в понеділок у Києві обмежили рух"/>
    <meta property="og:description" content="У той же час через дощ Київ скували затори.  "/>
  </head>
  <body>
    <article>
      <h1>На Північному мосту в понеділок у Києві обмежили рух</h1>
      <h2>У той же час через дощ Київ скували затори.  </h2>
      <address>
        <time datetime="2019-11-11T09:01:00+00:00">11 Nov 2019, 09:01</time>
      </address>
      <p>На Північному мосту в понеділок у Києві частково обмежать рух транспорту з 8:00 до 17:00 для проведення ремонтних робіт, повідомила прес-служба Комунальної корпорації "Київавтодор".</p>
      <p>"З 8:00 до 17:00 11 листопада. На Північному мосту виконувати поточний ремонт покриття. Працюватимемо в напрямку Троєщини. Щоб менше впливати на трафік основні роботи планується зробити до вечірніх годин пік", – йдеться в повідомленні корпорації</p>
      <p>У "Київавтодорі" підкреслили, що під час робіт рух буде частково обмежено.</p>
      <p>У той же час вранці в понеділок через дощ в Києві утворилися численні затори. Особливо ускладнено рух транспорту на правому березі Києва, а саме на вулиці Богатирська, вулиці Олени Теліги, біля станції метро "Героїв Дніпра", на проспекті Героїв Сталінграда, вулиці Набережно-Рибальська, вулиці Набережно-Хрещатицька.</p>
      <p>Майже зупинився рух у напрямку до центру на проспекті Перемоги, Повітрофлотському проспекті, проспекті Валерія Лобановського, Голосіївському проспекті.</p>
      <p>Також тягучки в напрямку на правий берег утворилися на всіх мостах - Південному, Дарницькому, мосту імені Патона, мосту Метро, і Північному.</p>
      <p>На лівому березі затори біля станцій метро "Позняки", "Лівобережна", на проспекті Миколи Бажана, Дарницькому шосе, Броварському проспекті і Русанівці.</p>
      <p>Нагадаємо, в Києві завершилася дія сезонного дозволу на збільшення швидкості на семи міських магістралях. З 1 листопада на семи дорогах Києва <a href="https://dt.ua/ECONOMICS/u-kiyevi-znizhena-shvidkist-proyizdu-na-semi-avtomagistralyah-mista-328079_.html"><b>максимально допустима швидкість знизилася з 80 км/год до 50 км/год.</b></a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>