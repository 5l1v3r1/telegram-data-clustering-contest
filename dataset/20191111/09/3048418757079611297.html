<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/11/zes-arrestaties-in-onderzoek-naar-financiering-isis/"/>
    <meta property="og:site_name" content="ThePostOnline"/>
    <meta property="article:published_time" content="2019-11-11T09:45:00+00:00"/>
    <meta property="og:title" content="Zes arrestaties in onderzoek naar financiering ISIS"/>
    <meta property="og:description" content="In Nederland voor minimaal 200.000 euro aan donaties opgehaald door middel van bijeenkomsten en benefieten"/>
  </head>
  <body>
    <article>
      <h1>Zes arrestaties in onderzoek naar financiering ISIS</h1>
      <h2>In Nederland voor minimaal 200.000 euro aan donaties opgehaald door middel van bijeenkomsten en benefieten</h2>
      <address><time datetime="2019-11-11T09:45:00+00:00">11 Nov 2019, 09:45</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Zes mannen zijn in Nederland en België aangehouden in een internationaal onderzoek naar terrorismefinanciering. Volgens het Openbaar Ministerie zouden zij in 2013 en 2014 in Turkije en Syrië vermoedelijk geld hebben overhandigd aan strijders van de Islamitische Staat (ISIS) of daaraan gelieerde personen.</p>
      <p>Het geld zou zijn ingezameld door een stichting met als doel “hulp te bieden aan oorlogsslachtoffers”. Het vermoeden is dat de stichting in Nederland voor minimaal 200.000 euro aan donaties heeft opgehaald door middel van bijeenkomsten en benefieten. Meer dan 130.000 euro zou contant zijn opgenomen en door de verdachten naar Syrië zijn gebracht. Met de rest van het geld zouden de reizen zijn gefinancierd en één van de verdachten heeft vermoedelijk een deel van het geld overgemaakt naar een andere, aan hem gelieerde, stichting. Hij wordt daarom ook verdacht van verduistering.</p>
      <p>Afgelopen dinsdag werden drie mannen uit het midden van Nederland en twee mannen in België aangehouden. Woensdag is nog een zesde verdachte aangehouden, ook in de regio Midden-Nederland. Het OM zegt niet waar de mannen vandaan komen.</p>
      <p>Het onderzoek begon naar aanleiding van een ambtsbericht van de AIVD in het voorjaar van 2018. Bij de doorzoeking op elf adressen in Midden-Nederland en België zijn gegevensdragers en verschillende documenten en administratie in beslag genomen.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>