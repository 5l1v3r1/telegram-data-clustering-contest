<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-washington-sundar-turns-up-for-tamil-nadu-9-hours-after-india-vs-bangladesh-series-2843242.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T09:54:38+00:00"/>
    <meta property="og:title" content="करीब 1900 किमी का सफर तय कर 9 घंटे के अंदर वॉशिंगटन ने भारत और तमिलनाडु के लिए खेला टी20 मैच"/>
    <meta property="og:description" content="टीम इंडिया के स्पिन गेंदबाज वॉशिंगटन सुंदर ने ऐसा कुछ किया है, जो हर किसी के लिए कर पाना आसान नहीं है। भारत और बांग्लादेश के बीच रविवार को तीन मैचों की सीरीज का आखिरी टी20 इंटरनेशनल मैच खेला गया।..."/>
  </head>
  <body>
    <article>
      <h1>करीब 1900 किमी का सफर तय कर 9 घंटे के अंदर वॉशिंगटन ने भारत और तमिलनाडु के लिए खेला टी20 मैच</h1>
      <address><time datetime="2019-11-11T09:54:38+00:00">11 Nov 2019, 09:54</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के स्पिन गेंदबाज वॉशिंगटन सुंदर ने ऐसा कुछ किया है, जो हर किसी के लिए कर पाना आसान नहीं है। भारत और बांग्लादेश के बीच रविवार को तीन मैचों की सीरीज का आखिरी टी20 इंटरनेशनल मैच खेला गया। भारत की ओर से वॉशिंगटन सुंदर इस मैच का हिस्सा भी थे। मैच खत्म होने के बाद सोमवार की सुबह वो अपनी स्टेट टीम तमिलनाडु की ओर से सैयद मुश्ताल अली ट्रॉफी का मैच खेलने भी पहुंच गए। मैच खत्म होने के बाद वॉशिंगटन ने देर रात 12 बजे की फ्लाइट ली और नागपुर से तिरुवनंतपुरम के लिए रवाना हो गए।</p>
      <p>सैयद मुश्ताक अली ट्रॉफी में आज तमिलनाडु और उत्तर प्रदेश के बीच मैच खेला गया। उत्तर प्रदेश ने इस मैच में पांच विकेट से जीत दर्ज की। वॉशिंगटन हालांकि इस मैच में कुछ खास प्रदर्शन नहीं कर सके, लेकिन क्रिकेट खेलने को लेकर उनकी प्रतिबद्धता देखकर हर कोई हैरान रह गया। नागपुर से तिरुवनंतपुरम की दूरी 1826 किमी है। वॉशिंगटन ने देर रात सफर किया और फिर सुबह 9:30 बजे मैदान पर खेलने भी उतर गए।</p>
      <h3>
        <a href="https://www.livehindustan.com/cricket/story-ind-vs-ban-india-vs-bangladesh-mahmudullah-said-we-have-played-good-cricket-2843207.html">हार के बावजूद बांग्लादेशी कप्तान महमूदुल्लाह ने कहा- हमने अच्छी क्रिकेट खेली</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-yuzvendra-chahal-ne-jab-deepak-chahar-ko-sareaam-kah-diya-besharam-2843152.html">Ind vs Ban: दीपक चाहर को सरेआम जब बेशरम बोल गए युजवेंद्र चहल- देखें Video</a>
      </h3>
      <p>भारत की ओर से वॉशिंगटन ने रविवार को चार ओवर किए थे और 34 रन खर्चे थे। पूरी सीरीज के दौरान वॉशिंगटन का प्रदर्शन अच्छा रहा, लेकिन आखिरी मैच में वो कुछ खास प्रभावित नहीं कर सके। भारत और बांग्लादेश के बीच तीन मैचों की ट्वंटी20 सीरीज खत्म हो चुकी है। भारत ने सीरीज 2-1 से अपने नाम की। सीरीज का आखिरी मैच रविवार को नागपुर में खेला गया, जिसे भारत ने 30 रनों से अपने नाम किया था। दीपक चाहर ने इस मैच में हैट्रिक समेत छह विकेट लिए। चाहर ने सात रन देकर छह विकेट लिए, जो टी20 इंटरनेशनल में बेस्ट बॉलिंग फिगर भी है।</p>
    </article>
  </body>
</html>