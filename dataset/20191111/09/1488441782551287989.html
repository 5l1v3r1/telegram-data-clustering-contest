<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/teoria-ci-un-modo-registrare-4k-60fps-pixel-4-680230/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T09:28:19+00:00"/>
    <meta property="og:title" content="In teoria, ci sarebbe un modo per registrare in 4K a 60fps su Pixel 4"/>
    <meta property="og:description" content="La dimensione imponente dei video in 4K a 60 fps non è l’unico motivo per cui Google ha evitato di..."/>
  </head>
  <body>
    <article>
      <h1>In teoria, ci sarebbe un modo per registrare in 4K a 60fps su Pixel 4</h1>
      <h2>Non c'è ancora una soluzione, ma almeno conosciamo il problema</h2>
      <address><time datetime="2019-11-11T09:28:19+00:00">11 Nov 2019, 09:28</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p>La dimensione imponente dei <b>video</b> in <b>4K a 60 fps</b> non è l’unico motivo per cui <b>Google</b> ha evitato di inserire questa funzionalità su <a href="https://www.androidworld.it/tag/google-pixel-4/">Pixel 4</a>. Il limite sarebbe da imputare anche al <b>teleobiettivo.</b></p>
      <p>Mishaal Rahman, editore di XDA, ha spiegato il motivo: se si aggiunge l’opzione <b>4K60</b> manualmente su<i> /vendor/etc/media_profiles.xml</i>, questa comparirà nella fotocamera, ma al banco di prova sarà capace di registrare un <b>massimo di 38 frame al secondo</b>.</p>
      <p>Questo perché in ogni momento la fotocamera di Pixel 4 tiene <b>attivi entrambi gli obiettivi</b>, per garantire la migliore esperienza quando si passa da uno all’altro (peccato però che lo Snapdragon 855 non regga il 4K60 per entrambi le lenti).</p>
      <p>Il risultato sarà un video che è un <b>punto di incontro</b> tra la risoluzione massimale dell’obiettivo principale è quella “castrata” del teleobiettivo. Da qui la <b>soluzione</b>: se qualcuno fosse in grado di inibire la fotocamera secondaria, il <b>4K a 60 fps diverrebbe possibile</b>. Sviluppatori, fatevi avanti!</p>
      <p>Fonte: <a href="https://twitter.com/MishaalRahman/status/1192863194001346560?s=09">Twitter</a></p>
    </article>
  </body>
</html>