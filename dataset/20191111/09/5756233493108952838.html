<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620916/%D9%85%D8%A7%DA%A9%D8%A7%D8%B1%D9%88%D9%86%DB%8C-%D9%86%D8%AE%D9%88%D8%B1%DB%8C%D8%AF-%D8%B3%DA%A9%D8%AA%D9%87-%D9%85%DB%8C%E2%80%8C%DA%A9%D9%86%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T09:17:00+00:00"/>
    <meta property="og:title" content="ماکارونی نخورید، سکته می‌کنید!"/>
    <meta property="og:description" content="عضو هیات علمی دانشگاه علوم پزشکی یزد ماکارونی، لازانیا و خوراکی‌های مشابه آن را بسیار محتمل بروز گرفتگی در اندام‎ها و همچنین انواع سکته دانست."/>
  </head>
  <body>
    <article>
      <h1>ماکارونی نخورید، سکته می‌کنید!</h1>
      <address>
        <time datetime="2019-11-11T09:17:00+00:00">11 Nov 2019, 09:17</time>
      </address>
      <p>
        <i>عضو هیات علمی دانشگاه علوم پزشکی یزد ماکارونی، لازانیا و خوراکی‌های مشابه آن را بسیار محتمل بروز گرفتگی در اندام‎ها و همچنین انواع سکته دانست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ماکارونی و لازانیا از غذاهای پرمصرف و پرطرفدار در بین مردم به ویژه کودکان هستند و به راحتی و در زمان کوتاهی نیز تهیه می‌شوند لذا در برنامه غذایی مردم جایگاه قابل توجهی دارند.</p>
      <p>این مواد غذایی از بخش قابل توجهی نشاسته و ترکیبات کربوهیداراتی مورد نیاز بدن تشکیل شده‌اند و جزو مواد انرژی‌زا و چاق‌کننده محسوب می‌شوند، البته از طرفی ارزان قیمت بودن آن نیز منجر به روی آوردن اغلب مردم به این مواد غذایی شده است.</p>
      <p>با تمام این اوصاف آیا ماده غذایی راحت و پرطرفدار، غذای کاملاً سالمی برای بدن است؟</p>
      <p>«سید کاظم کاظمینی» متخصص طب ایرانی در گفت‌وگو با ایسنا در این باره می‌گوید: ماکارونی از نظر طب سنتی ماده غذایی مضری محسوب می‌شود چرا که خمیری که از ان برای تولید ماکارونی استفاده می‌شود، به اصطلاح «ور نیامده» یا «مایه نخورده» است لذا همانند مواد غذایی مشابهی مانند نان، رشته با اصولاض هر نوع ماده غذایی دیگری که با این نوع خمیر تهیه می‌شود، بسیار دیرهضم است.</p>
      <p>این عضو هیات علمی دانشگاه علوم پزشکی یزد با تاکید بر این که ماکارونی و لازانیا و خوراکی‌های مشابه بسیار محتمل بروز گرفتگی در اندام‎ها و همچنین انواع سکته هستند، تصریح می‌کند: جوشاندن و دم کردن ماکارونی نمی‌تواند خلا موجود در این ماده غذایی را پر کند لذا ماکارونی پخته شده نیز همچنان دیرهضم و بیماری‎آور است.</p>
      <p>بدون شک مواد غذایی مصرفی انسان‌ها مهم‌ترین تاثیر را در دریافت انرژی برای فعالیت‌های روزانه و داشتن سلامت جسمی و روحی خواهد داشت پس لازم است در طول روز از مواد غذایی استفاده کنیم تا بتوانند نیاز بدن ما را تامین کنند ولی در عین حال هضم آن‌ها نیز بسیار راحت باشد تا به سیستم گوارش آسیب نزند.</p>
    </article>
  </body>
</html>