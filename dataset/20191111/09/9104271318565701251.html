<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/crollo-del-cimitero-di-miagliano-a-due-anni-di-distanza-terminati-i-lavori"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-11T09:22:04+00:00"/>
    <meta property="og:title" content="Crollo del cimitero di Miagliano: a due anni di distanza terminati i lavori"/>
    <meta property="og:description" content="Un arduo banco di prova per l'Amministrazione ma il risultato è arrivato"/>
  </head>
  <body>
    <article>
      <h1>Crollo del cimitero di Miagliano: a due anni di distanza terminati i lavori</h1>
      <h2>Un arduo banco di prova per l'Amministrazione ma il risultato è arrivato</h2>
      <address>
        <time datetime="2019-11-11T09:22:04+00:00">11 Nov 2019, 09:22</time>
      </address>
      <p>Dopo poco più di 6 mesi dall’avvio del cantiere sono terminati i lavori di ricostruzione della porzione del Cimitero di Miagliano che era stata oggetto di <a href="https://laprovinciadibiella.it/cronaca/brutto-crollo-nel-cimitero-di-miagliano-in-vista-della-ricorrenza-di-ognissanti">crollo strutturale alla fine del 2017</a>.</p>
      <h3>Nel 2018 le operazioni di messa in sicurezza</h3>
      <p>In ragione degli esiti di monitoraggio statico, intercorse sempre nel 2017, si era provveduto al trasferimento preventivo delle salme, iniziativa che aveva evitato il verificarsi di scenari peggiori; nel 2018 si è quindi dato il via alle operazioni di messa in sicurezza, alla nuova progettazione e alla ricerca fondi arrivando nel 2019 con l’avvio dei lavori.</p>
      <h3>Nel 2019 avvio dei lavori</h3>
      <p>“Un evento – informa il Primo cittadino – che per la nostra Amministrazione è stato un arduo banco di prova, caratterizzato dall’imprevedibilità della circostanza e dall’impatto finanziario derivato. Rammento che gli investimenti complessivi assommano a più di 100.000€, abbiamo pertanto rinunciato ad altri interventi già programmati per riportare il giusto decoro al nostro Cimitero.”</p>
      <h3>In primavera la tinteggiatura</h3>
      <p>Nella prossima primavera – conclude Mognaz – completeremo con la tinteggiatura ed altri interventi di manutenzione straordinaria, relativi alla cappella e a corpo loculari contiguo.</p>
      <figure>
        <img src="https://laprovinciadibiella.it/wp-content/uploads/2019/11/Cimitero-Miagliano.jpeg"/>
      </figure>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/lavori-strade-via-galimberti-mese"/>
        <a href="https://laprovinciadibiella.it/attualita/il-ponte-sulloremo-riaprira-per-linizio-delle-scuole"/>
        <a href="https://laprovinciadibiella.it/attualita/la-piscina-rivetti-riaprira-solo-a-dicembre"/>
      </related>
    </article>
  </body>
</html>