<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89236"/>
    <meta property="og:site_name" content="Denník politika"/>
    <meta property="article:published_time" content="2019-11-11T09:35:04+00:00"/>
    <meta property="og:title" content="Fusko skončil na poste prezidenta Slovenského zväzu biatlonu, vyčítali mu aj štýl vedenia"/>
    <meta property="og:description" content="11.11.2019 (Webnoviny.sk) – Tomáša Fuska odvolali z postu prezidenta Slovenského zväzu biatlonu. Stalo sa tak na mimoriadnom valnom zhromaždení SZB počas víkendu v Osrblí. Podľa denníka Šport nespokojná časť členskej základne na M-VZ vyčítala Fuskovi štýl vedenia zväzu v minulých mesiacoch, komunikáciu s členmi a nedostatočné finančné zabezpečenie pre mládežnícke tímy."/>
  </head>
  <body>
    <article>
      <h1>Fusko skončil na poste prezidenta Slovenského zväzu biatlonu, vyčítali mu aj štýl vedenia</h1>
      <address><time datetime="2019-11-11T09:35:04+00:00">11 Nov 2019, 09:35</time> by <a rel="author">Webnoviny</a></address>
      <p>11.11.2019 (Webnoviny.sk) – Tomáša Fuska odvolali z postu prezidenta Slovenského zväzu biatlonu. Stalo sa tak na mimoriadnom valnom zhromaždení SZB počas víkendu v Osrblí. Podľa denníka Šport nespokojná časť členskej základne na M-VZ vyčítala Fuskovi štýl vedenia zväzu v minulých mesiacoch, komunikáciu s členmi a nedostatočné finančné zabezpečenie pre mládežnícke tímy.</p>
      <p>Udiali sa aj ďalšie zmeny v prezídiu SZB. Staronovým viceprezidentom pre reprezentáciu je Peter Kazár a novým pre ekonomiku Maroš Badáň. Zároveň odstúpil viceprezident pre technické záležitosti Ondrej Kosztolányi. V prezídiu zostali Jaroslava Lauková (za kluby), Pavol Hurajt (za športovcov) a Ľubomír Machyniak (mládež).</p>
      <p>Viac k témam: <a href="https://www.webnoviny.sk/tag/biatlon/"><u>biatlon</u></a><br/>Zdroj: Webnoviny.sk – <a href="https://www.webnoviny.sk/fusko-skoncil-na-poste-prezidenta-slovenskeho-zvazu-biatlonu-vycitali-mu-aj-styl-vedenia/"><u>Fusko skončil na poste prezidenta Slovenského zväzu biatlonu, vyčítali mu aj štýl vedenia</u></a> © SITA Všetky práva vyhradené.</p>
    </article>
  </body>
</html>