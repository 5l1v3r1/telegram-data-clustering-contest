<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/11/nai-golemite-korabi-shte-mogat-da-vlizat-v-pristanishte-varna.429187"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T09:48:00+00:00"/>
    <meta property="og:title" content="Най-големите кораби ще могат да влизат в пристанище Варна"/>
    <meta property="og:description" content="Отпускат 350 млн.лева за удълбочаване на заливите в района | Dnes.bg"/>
  </head>
  <body>
    <article>
      <h1>Най-големите кораби ще могат да влизат в пристанище Варна</h1>
      <h2>Отпускат 350 млн.лева за удълбочаване на заливите в района</h2>
      <address><time datetime="2019-11-11T09:48:00+00:00">11 Nov 2019, 09:48</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Отварят пристанище Варна за най-тежките кораби,а проектът за удълбочаването на Варненския и Белославския залив е на обща стойност 350 милиона. Това е инфраструктура за държавата, за да могат да влизат стоки и товари, категоричен беше министърът на транспорта Росен Желязков.</p>
      <p>„Това не се прави заради ТЕЦ-Варна. Това не е за никой. Ние не правим пристанище, а отваряме вратата към морето”, каза още той, цитиран от bTV.</p>
      <p>„Ще направим така, че вратата на България по море – Варна, да бъде отворена за най-тежките кораби, които в момента не могат да влизат. Целта на проекта е да има удълбочаване до 13 м и по този начин транспортът ще поевтинява и ще прави нашето пристанище по-атрактивно. В момента търговската конкуренция на Черно море е там, където отиват товарите. Искаме товарите да влизат през Варна”, обясни министърът на транспорта.</p>
      <p>По отношение на повишаването на безопасността за движение по пътищата Росен Желязков посочи, че от Министерството на транспорта са заявили, че трябва да се въведе контролирана среда за провеждането на изпити за вземане на шофьорска книжка.</p>
      <related>
        <h4>Още по темата</h4>
        <a href="https://www.dnes.bg/stranata/2019/08/16/cherno-more-pazi-mnogo-taini-potynali-selishta-korabi.419843"/>
        <a href="https://www.dnes.bg/stranata/2019/08/06/otkriha-fotoizlojba-za-140-godishnata-istoriia-na-voennomorskite-sili.418763"/>
      </related>
    </article>
  </body>
</html>