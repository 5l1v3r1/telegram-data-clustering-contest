<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/premierna-predstavitev-slikanice-o-metallici-v-zag"/>
    <meta property="og:site_name" content="Primorske novice"/>
    <meta property="article:published_time" content="2019-11-11T09:09:51+00:00"/>
    <meta property="og:title" content="Premierna predstavitev slikanice o Metallici v Zagrebu"/>
    <meta property="og:description" content="Risana zgodovina svetovno znane metal skupine Metallica bo ekskluzivno naprodaj na zagrebškem knjižnem sejmu Interliber. Hrvaški oboževalci skupine bodo tako imeli priložnost prebrati hrvaško različico slikanice Abeceda skupine Metallica (The ABC's of Metallica) dva tedna pred uradno ameriško izdajo."/>
  </head>
  <body>
    <article>
      <h1>Premierna predstavitev slikanice o Metallici v Zagrebu</h1>
      <address><time datetime="2019-11-11T09:09:51+00:00">11 Nov 2019, 09:09</time> by <a rel="author">STA</a></address>
      <p>
        <b>Risana zgodovina svetovno znane metal skupine Metallica bo ekskluzivno naprodaj na zagrebškem knjižnem sejmu Interliber. Hrvaški oboževalci skupine bodo tako imeli priložnost prebrati hrvaško različico slikanice Abeceda skupine Metallica (The ABC's of Metallica) dva tedna pred uradno ameriško izdajo.</b>
      </p>
      <figure>
        <img src="https://static.primorske.si/foto/highres/gnweb/719160_strip.jpg"/>
        <figcaption>Hrvaški oboževalci Metallice bodo imeli priložnost prebrati hrvaško različico slikanice Abeceda skupine Metallica (The ABC's of Metallica) dva tedna pred uradno ameriško izdajo. Foto: Metallica.com</figcaption>
      </figure>
      <p><b>ZAGREB</b> &gt; Slikanica The ABC's of Metallica bo po svetu uradno izšla 26. novembra, v dogovoru s člani skupine pa bodo hrvaško različico ekskluzivno ponudili v prodajo že dva tedna pred tem na zagrebškemu knjižnemu sejmu Interliber, ki bo potekal med 12. in 17. novembrom. V redni prodaji bo sicer slikanica tudi na Hrvaškem od 26. novembra dalje, so potrdili založniki iz zagrebške knjigarne Rockmark.</p>
      <p>V slikanici je na zabaven in poučen način opisana zgodovina Metallice, ki sega v Los Angeles v leto 1981. Je tudi zgodba o uspehu, ki ni prišel čez noč, temveč se je krepil z vsako novo ploščo in koncertom skupine. Metallica je objavila 24 studijskih albumov, ki so jih prodali v več kot 120 milijonov izvodov.</p>
      <p>Slikanica se začne s črko “a”, ki opisuje četrti album skupine And Justice For All. Med drugim predstavi tudi manj znana dejstva o vseh sedanjih članih skupine <b>Jamesu Hetfieldu, Kirku Hammettu, Robertu Trujillu</b> in <b>Larsu Ulrichu</b> kot tudi o bivših članih, kot sta bas kitarista <b>Jason Newsted</b> in <b>Cliff Burton</b>.</p>
      <p>Skupina in avtor slikanice, bivši glasbeni menedžer <b>Howie Abrams</b>, so omogočali, da bo hrvaška različica imel črke, ki jih ni v angleški abecedi.</p>
      <p>Del prihodkov od prodaje slikanice je namenjen skladu All Within My Hands, ki ga je ustanovila Metallica, da bi pomagala pri oblikovanju trajnostnih skupnosti, izobraževanju delavcev in boju proti lakoti, kar kaže tudi na družbeni angažma članov banda.</p>
    </article>
  </body>
</html>