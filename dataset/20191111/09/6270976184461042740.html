<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/naftogaz-areshtuvav-rahunky-kompaniyi-gazpromu-yaka-vypuskala-na-azijskyh-rynkah-yevrobondy/"/>
    <meta property="og:site_name" content="Рубрика"/>
    <meta property="article:published_time" content="2019-11-11T09:34:37+00:00"/>
    <meta property="og:title" content="Нафтогаз арештував рахунки компанії Газпрому, яка випускала на азійських ринках євробонди"/>
    <meta property="og:description" content="НАК “Нафтогаз України” добилася арешту на компанію GazAsia Capital S.A., яка раніше випускала євробонди Газпрому, випущені у японських єнах. Передає Інтерфакс-Україна. Арешт наклали для виконання рішень Стокгольмського арбітражу, в межах якого Газпром винен Нафтогазу майже 3 мільярди доларів. Стокгольмський арбітраж зобов’язав “Газпром” доплатити “Нафтогазу” $4,63 млрд за недопостачання обсягів газу для транзиту. З огляду на те, […]"/>
  </head>
  <body>
    <article>
      <h1>Нафтогаз арештував рахунки компанії Газпрому, яка випускала на азійських ринках євробонди</h1>
      <address><time datetime="2019-11-11T09:34:37+00:00">11 Nov 2019, 09:34</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/20171212130454-620x350.jpg"/>
      </figure>
      <p>Фото Comments.UA<br/><b><b>НАК “Нафтогаз України” добилася арешту на компанію GazAsia Capital S.A., яка раніше випускала євробонди Газпрому, випущені у японських єнах.</b></b></p>
      <p>Передає <a href="https://ua.interfax.com.ua/news/economic/623780.html">Інтерфакс-Україна.</a></p>
      <p>Арешт наклали для виконання рішень Стокгольмського арбітражу, в межах якого Газпром винен Нафтогазу майже 3 мільярди доларів.</p>
      <p>Стокгольмський арбітраж зобов’язав “Газпром” доплатити “Нафтогазу” $4,63 млрд за недопостачання обсягів газу для транзиту. З огляду на те, що раніше суд підтвердив борг української сторони за постачання газу на $2,018 млрд, за результатами двох арбітражів – на постачання і транзит – “Газпром” має доплатити “Нафтогазу” $2,56 млрд. “Газпром” ці рішення оскаржує, але українська сторона не хоче чекати на розгляд апеляції і намагається стягнути ці кошти в різних юрисдикціях.</p>
      <p><i><b>Єврооблігації (євробонди)</b></i> – це цінні папери, випущені у валюті, різновид залучення зовнішнього боргу, поряд із звичайними кредитами. Ними можуть користуватися як компанії чи банки, так і держава, коли бюджетні видатки перевищують бюджетні доходи, і цей дефіцит доводиться якось перекривати. Від звичайних зовнішніх кредитів єврооблігації відрізняються тим, що це – ринковий інструмент, який можна потім купувати та продавати, причому частинами.</p>
      <p>Коли компанія, банк чи держава бере кредит, то як правило всю суму позики надає один кредитор, і він же потім отримує відсотки. Процентна ставка та умови договору обговорюються між двома сторонами. Коли ж випускаються єврооблігації, то вся сума позики розбивається на багато дрібних частин (власне єврооблігацій), кожна з яких має абсолютно однакові умови по процентах, погашенню, забезпеченню тощо. Ці частинки може купити будь-який банк, чи інвестиційний фонд, чи інший інвестор, який працює на світових боргових ринках. Таким чином, у разі кредиту позику дає один кредитор, а у разі випуску єврооблігацій – багато різних кредиторів, що купили папери.</p>
    </article>
  </body>
</html>