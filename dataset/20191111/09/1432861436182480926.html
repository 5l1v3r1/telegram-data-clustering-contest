<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/petyr-zanev-zameni-kontuzeniq-nedqlkov-v-nacionalniq-otbor-1404965.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T09:06:00+00:00"/>
    <meta property="og:title" content="Петър Занев замени контузения Недялков в националния отбор"/>
    <meta property="og:description" content="Неприятна новина получи националният селекционер Георги Дерменджиев преди контролата с Парагвай и евроквалификацията с Чехия Специалистът няма да може да разчита на Антон Недялков, който се контузи по време на снощния мач с Витоша Бистрица"/>
  </head>
  <body>
    <article>
      <h1>Петър Занев замени контузения Недялков в националния отбор</h1>
      <address><time datetime="2019-11-11T09:06:00+00:00">11 Nov 2019, 09:06</time> by <a rel="author">Sportlive.bg</a></address>
      <p>Неприятна новина получи националният селекционер Георги Дерменджиев преди контролата с Парагвай и евроквалификацията с Чехия. Специалистът няма да може да разчита на <a href="https://www.sportlive.bg/tags/48030"><b>Антон Недялков</b></a>, който се контузи по време на снощния мач с Витоша Бистрица.</p>
      <p>Защитникът на <a href="https://www.sportlive.bg/bgfootball/cska"><b>ЦСКА</b></a> Петър Занев бе повикан в състава на България "А" за лагера и ще замени бранителя на разградчани. Избраниците на Георги Дерменджиев се събират в Национална футболна база "Бояна" днес, за да проведат подготовка преди последните си два мача за календарната година.</p>
      <p>Дeлeгaциятa на Парагвай за мача с <a href="https://www.sportlive.bg/bgfootball/national-team"><b>България</b></a> пък тръгва днес за София. В нея впечатление прави щабът на „гуараните", който включва цели 17 човека. Това са директорът на националните тимове Енрике Санчес, спортният директор на първия тим Хусто Вияр, селекционерът Едуардо Берисо, помощникът му Ернесто Маркучи, кондиционният спец Фернандо Морели, треньорът на вратарите Роберто Бонано, видеоанализаторът Рикардо Гаона, специалистът по травми Даниел Пинеда, физиотерапевтите Емилио Гарсияарена и Антонио Иностроса, физиологът Дулче Сегалес, диетологът Родриго Габриагес, кинезитерапевтът Оскар Оеда, домакините Освалдо Валехос и Хуниор Ортис, секретарят на федерацията Хоел Виямайор и пресата-шето Хилда Аруа.</p>
      <p>
        <i>
          <b>Всички повикани от националния селекционер <a href="https://www.sportlive.bg/bgfootball/national-team/Dermendzhiev-povika-dvama-debyutanti-i-kapitana-na-Lokomotiv-Pd-1391947.html">може да видите в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Naj-dobrata-futbolistka-Nakazanieto-za-Bylgariq-trqbvashe-da-e-krajno-i-bolezneno-1404330.html"/>
        <a href="https://www.sportlive.bg/bgfootball/national-team/V-Rumyniq-Chorbadzhijski-igrae-malko-i-posredstveno-a-e-nacional-1402948.html"/>
        <a href="https://www.sportlive.bg/bgfootball/national-team/Lycho-Tanev-Rasistkiqt-skandal-na-Bylgariq---Angliq-beshe-insceniran-1394331.html"/>
        <a href="https://www.sportlive.bg/bgfootball/national-team/Dimityr-Iliev-sled-povikvatelnata-Dano-tova-ne-e-edinichen-sluchaj-1393926.html"/>
      </related>
    </article>
  </body>
</html>