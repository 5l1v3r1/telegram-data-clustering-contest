<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/politika/ot-aresta-do-obshtinata-i-obratno-nikolaj-dimitrov-polaga-kletva-kato-kmet-na-nesebar.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T09:35:00+00:00"/>
    <meta property="og:title" content="От ареста до общината и обратно: Николай Димитров полага клетва като кмет на Несебър"/>
    <meta property="og:description" content="Днес ще се проведе протест в негова подкрепа"/>
  </head>
  <body>
    <article>
      <h1>От ареста до общината и обратно: Николай Димитров полага клетва като кмет на Несебър</h1>
      <h2>Днес ще се проведе протест в негова подкрепа</h2>
      <address><time datetime="2019-11-11T09:35:00+00:00">11 Nov 2019, 09:35</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/11/kmet_nesebar_1573467825-1.mp4"/>
      </figure>
      <p>Днес се провежда първата сесия на Общинския съвет в Несебър след изборите за местната власт.</p>
      <p>С решение на наблюдаващия прокурор, избраният за кмет на морския град Николай Димитров и двама от избраните за общински съветници ще бъдат конвоирани от следствения арест в София до сградата на общината в Несебър.</p>
      <p>Димитров, който беше избран на първи тур с 60%, е обвинен в търговия с гласове.   </p>
      <p>Така те ще могат да се закълнат, за да встъпят в длъжност. Вероятно, веднага след това ще бъдат върнати обратно в ареста.</p>
      <p>Виктор Борисов, досегашният заместник на Димитров, се предполага, че ще бъде временно упълномощен да изпълнява длъжността кмет.</p>
      <p>Преди встъпването в длъжност, в Несебър има огромно напрежение между местните политически формации и коалиции. Под въпрос остава кой ще бъде избран за председател на Общинския съвет, защото кандидатът на формацията с най-много гласове – е обвинен за купуване на гласове.</p>
      <p>По неофициална информация той е обявен за общодържавно издирване. Оставането на Димитров зад решетките провокира нов протест в Несебър. Демонстрацията ще започне днес в 13:30 ч.</p>
    </article>
  </body>
</html>