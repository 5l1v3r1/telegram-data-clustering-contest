<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/youtube-zmozhe-vidalyati-komerciyno-nevigidni-akaunti-novini-ukrajini-50052746.html"/>
    <meta property="og:site_name" content="НВ"/>
    <meta property="article:published_time" content="2019-11-11T09:16:00+00:00"/>
    <meta property="og:title" content="YouTube зможе видаляти «комерційно невигідні» аккаунты"/>
    <meta property="og:description" content="Нові правила використання YouTube дозволяють компанії видаляти «комерційно невигідні» акаунти."/>
  </head>
  <body>
    <article>
      <h1>YouTube зможе видаляти «комерційно невигідні» аккаунты</h1>
      <h2>Нові правила використання YouTube дозволяють компанії видаляти «комерційно невигідні» акаунти.</h2>
      <address>
        <time datetime="2019-11-11T09:16:00+00:00">11 Nov 2019, 09:16</time>
      </address>
      <p>Нові правила використання YouTube викликали побоювання у багатьох авторів каналів і звичайних користувачів — тепер сервіс зможе видаляти «Комерційно невигідні» акаунти.</p>
      <p>Про це пише <a href="https://mashable.com/article/youtube-new-terms-of-service-no-longer-commercially-viable/">Mashable</a>.</p>
      <p>YouTube почав відправляти користувачам листи з <a href="https://www.youtube.com/t/terms?preview=20191210#main">оновленими правилами</a> використання сервісу наприкінці минулого тижня. У них повідомляється, що сервіс може видаляти або обмежувати доступ до сервісу для користувачів, які не приносять YouTube достатньо прибутку.</p>
      <p>«YouTube може припинити дію вашого доступу або доступу облікового запису Google до Сервісу в цілому або до його частини, якщо є обґрунтовані підстави вважати, що надавати вам Сервіс комерційно недоцільно», — повідомляється в листі.</p>
      <p>У діючих правилах використання сервісу подібних умов немає.</p>
      <p>Які саме акаунти потраплять під визначення «Комерційно невигідних» поки невідомо. Нові правила можуть дозволити YouTube видаляти канали, які не приносять сервісу достатньо рекламних грошей.</p>
      <p>Читайте також:<br/><a href="https://nv.ua/ukr/world/countries/youtube-zablokuvav-210-kanaliv-yaki-organizovano-zalivali-kontent-pro-protesti-v-gonkonzi-novini-svitu-50038872.html">&amp;nbspYouTube заблокував 210 каналів, які організовано заливали контент про протести в Гонконзі</a></p>
      <p>Як оновлені правила вплинуть на користувачів теж поки не до кінця ясно. Імовірно, YouTube зможе видаляти акаунти користувачів, які дивляться багато відео, але не приносять компанії достатньо грошей від перегляду реклами чи передплати.</p>
      <p>Власники видалених акаунтів зможуть і далі використовувати сервіс в режимі перегляду.</p>
      <p>Нові правила набирають чинності 10 грудня 2019 року.</p>
      <p>Нагадаємо, що в Нацраді з питань телебачення і радіомовлення задумалися про можливість <a href="https://nv.ua/ukr/biz/tech/youtube-v-ukrajini-budut-regulyuvati-novini-ukrajini-50052186.html">регулювання YouTube</a>.</p>
      <figure>
        <iframe src="https://www.youtube.com/embed/fnLcdRa8RVk" width="560" height="315" data-service="Youtube" scrolling="no"/>
      </figure>
    </article>
  </body>
</html>