<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/--pressestotte-til-lokalaviser-har-ikke-onsket-effekt/"/>
    <meta property="og:site_name" content="Kampanje"/>
    <meta property="article:published_time" content="2019-11-11T09:10:11+00:00"/>
    <meta property="og:title" content="Ny rapport: - Pressestøtte til lokalaviser har ikke ønsket effekt"/>
    <meta property="og:description" content="Medieforsker mener den politisk dekningen handler mer om avisens størrelse enn pressestøtte."/>
  </head>
  <body>
    <article>
      <h1>Ny rapport: - Pressestøtte til lokalaviser har ikke ønsket effekt</h1>
      <address><time datetime="2019-11-11T09:10:11+00:00">11 Nov 2019, 09:10</time> by <a rel="author" href="mailto:kampanje@kampanje.com" target="_blank">NTB</a></address>
      <p>
        <b>Medieforsker mener den politisk dekningen handler mer om avisens størrelse enn pressestøtte.</b>
      </p>
      <p>Pressestøtten til lokalaviser har ikke gitt bedre journalistisk dekning av lokalpolitikk, ifølge en ny studie.</p>
      <p>Det er heller redaksjonens størrelse som avgjør i hvilken utstrekning lokalaviser dekker den lokale politikken, viser studien publisert av tidsskriftet Nordicom ved Göteborgs universitet.</p>
      <p>Flere norske medieforskere har analysert til sammen 800.000 nyhetsartikler fra 2015 til 2017. De har konkludert med at pressestøtten ikke leder til bedre dekning av lokalpolitikk, selv om det er målet med støtten.</p>
      <p>Studien peker imidlertid på at pressestøtten indirekte kan forbedre mengden av politisk rapportering, om den leder til at lokale redaksjoner blir større.</p>
      <p>- Politisk dekning er et ressursspørsmål, og større redaksjoner har derfor mer lokalpolitikk i sin nyhetsdekning. Fordi større aviser også har høyere publiseringsfrekvens, med flere utgaver i uka, kan de også følge de lokalpolitiske prosessene nærmere, sier medieforsker <b>Helle Sjøvaag</b> i en kommentar til studien.</p>
    </article>
  </body>
</html>