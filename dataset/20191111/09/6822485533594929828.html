<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820044.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T09:56:00+00:00"/>
    <meta property="og:title" content="باغ کتاب تهران میزبان همایس «آپارتاید علمی»"/>
    <meta property="og:description" content="به گزارش الف، دبیر کل مجمع جهانی صلح اسلامی در همایش آپارتاید علمی، صلح، عدالت و امنیت جهانی گفت: تحریم‌های علمی برای ایران فرصت‌هایی را برای ما فراهم کرده است."/>
  </head>
  <body>
    <article>
      <h1>باغ کتاب تهران میزبان همایس «آپارتاید علمی»</h1>
      <address>
        <time datetime="2019-11-11T09:56:00+00:00">11 Nov 2019, 09:56</time>
      </address>
      <p>همایش «آپارتاید علمیِ، صلح،عدالت و امنیت جهانی» روز گذشته در باغ کتاب تهران آغاز به کار کرد.</p>
      <p>به گزارش الف، دبیر کل مجمع جهانی صلح اسلامی در همایش آپارتاید علمی، صلح، عدالت و امنیت جهانی گفت: تحریم‌های علمی برای ایران فرصت‌هایی را برای ما فراهم کرده است.</p>
      <p>
        <b>راه درمان آپارتاید علمی ایجاد بیداری و مطالبه گری در سطح جهانی است</b>
      </p>
      <p>دکتر محمود فتوحی رئیس دانشگاه صنعتی شریف در همایش آپارتاید علمی صلح عدالت و امنیت جهانی به بررسی دستاوردها و پیشرفت های علمی و دانشگاهی جمهوری اسلامی ایران طی چند سال اخیر در حوزه علم و فناوری اشاره کرد.</p>
      <p>وی گفت با وجود همه مشکلاتی که دشمان طی سال های اخیر برای رشد علمی کشور در سطح جهانی به وجود آوردند اما ایران در این زمینه به عنوان قدرت منطقه ای مطرح است و توانسته است آپارتاید علمی را تا حدودی از بین ببرد.</p>
      <p>وی در ادامه به پیشرفت های دانشگاه صنعتی شریف در این زمینه اشاره کرد.</p>
      <p>
        <b>تحریم‌ها باعث شد تا توانایی های خود را بشناسیم</b>
      </p>
      <p>داود عامری دبیر کل مجمع جهانی صلح اسلامی در همایش آپارتاید علمی، صلح، عدالت و امنیت جهانی گفت: تحریم‌ها باعث شد تا توانایی های خود را بشناسیم. این تحریم ها باعث شده فرصت هایی برای ایران فراهم کرده است.</p>
      <p>وی با بیان اینکه در 10 حوزه علمی جزو کشورهای اول جهان هستیم افزود: با توجه به اینکه در علم و فناوری قدرتمند هستیم اما علاقه مند به عدالت علمی هستیم.</p>
      <p>«داود عامری» دبیرکل مجمع جهانی صلح اسلامی در این همایش گفت: امروز روز خدمت علم در جهت صلح و توسعه است. روزی که برای پرداخت به کارکرد علم و ایجاد توسعه در جهان کنونی نام گذاری شده و مورد توجه محافل مختلف جهان است. عدالت علمی یکی از آرمان‌های بزرگ بشری و یکی از آرمان بزرگ انقلاب اسلامی است. تبعیض علمی و بی عدالتی در توسعه علمی و انتقال عمل یک معضل بزرگ و از مصادیق آپارتاید در جهان کنونی است.</p>
      <p>وی افزود: آپارتاید علمی یک آسیب بزرگ در حوزه صلح، عدالت و امنیت جهانی است. مجمع جهانی صلح تلاش می‌کند تا با نشر و تبیین جایگاه علم، تأثیرپذیری صلح را در راستای برقراری امنیت تبیین کند. این نشست مقدمه کنفرانس بین المللی علمی و دانشگاهی دنیا در زمینه آپارتاید علمی است که سال آینده در تهران برگزار می شود.  </p>
      <p>وی ادامه داد: در یک امکان سنجی در اردیبهشت ماه امسال به بیش از ۱۰۰ نفر از روسای دانشگاه های معتبر دنیا پیامی فرستادیم در یک جمله موضوع آپارتاید علمی را تبیین و تقاضا کردیم اگر علاقه مند هستند در این پویش جهانی حضور پیدا کنند به ما پیام بدهند.</p>
      <p><b>ایستادگی و مقاومت در برابر روحیه یکجانبه گرایانه غرب</b><br/> <br/>پروفسور «تیم اندرسون» استاد دانشگاه سیاسی سیدنی و مدیر مرکز مبارزه با امپریالیسم جهانی در این همایش گفت: کشورهای سلطه گر و امپریالیسم به دنبال این هستند که علم و فناوری را در انحصار خود بگیرند و این ناشی از روحیه یک‌جانبه‌گرایانه آنهاست.</p>
      <p>وی افزود: کشورهای غربی از جمله آمریکا بدین طریق می‌خواهند کشورهای دیگر از علم و فناوری محروم و نیازمند آنها باشند. آنها شعار لیبرال دموکراسی و آزادی را سر می‌دهند اما از آزادی علم و اندیشه جلوگیری می‌کنند که این نوعی آپارتاید علمی است.</p>
      <p>اندرسون در ادامه تصریح کرد: کشورهای غربی در قالب آپارتاید علمی، بحث تحریم علم، دانش و فناوری را مطرح می‌کنند. آنها با تحریم‌هایی که علیه کشورهای مختلف از جمله ایران، کوبا و ونزوئلا اعمال می‌کنند به دنبال فقیر کردن و عدم توسعه مردم این کشورها و در نهایت تغییر نظام‌ها هستند.</p>
      <p>این استاد دانشگاه گفت: هدف اصلی تحریم در حوزه‌های مختلف از جمله علم و فناوری و تضعیف کشورها این است که نظام کشور مخالف‌شان را تغییر دهند.</p>
      <p>وی افزود: کشورهای غربی ازجمله آمریکا به این شکل می خواهند که کشورهای دیگر از علم و فناوری محروم باشند و نیازمند آنها باشند، آنها در حالی که شعار لیبرال دموکراسی و آزادی را می‌دهند ولی از آزادی علم و اندیشه جلوگیری می‌کنند و این نوعی از آپارتاید علمی است .</p>
      <p>وی در پایان سخنرانی خود اظهار داشت: تنها راه مقابله با تحریم‌ها و تغییر در نظام‌ها ایستادگی و مقاومت در مقابل آنهاست. </p>
      <figure>
        <img src="http://www.iwpeace.com/sites/iwpeace.com/files/field/images/anderson.jpg"/>
      </figure>
      <p><b>پیشرفت علمی ما باید الگوی مبارزه با آپارتاید برای کشورهای مستقل باشد</b><br/> <br/>حجت‌الاسلام ذوالنوری رئیس کمیسیون امنیت ملی و سیاست خارجی مجلس شورای اسلامی در همایش آپارتاید علمی، صلح، عدالت و امنیت جهانی گفت  : پیشرفت علمی ما باید الگوی مبارزه با آپارتاید برای کشورهای مستقل باشد.</p>
      <p>رئیس کمیسیون امنیت ملی و سیاست خارجی مجلس با بیان اینکه سیاست جمهوری اسلامی حبس علم نیست، خاطرنشان کرد: علم، ابزار نظام سلطه است چرا که علم، قدرت و وسیله تسلط آنها است آنها این علم را در اختیار دارند بنابراین راهش این است که این سلاح را به دست بگیریم.</p>
      <p>«مجتبی ذوالنوری» روز  یکشنبه در همایش «آپارتاید علمی صلح عدالت و امنیت جهانی» افزود: امروز یکی از بلایا و مصیبت‌های اصلی بزرگ حاکم بر دنیا آپارتاید و تبعیض در همه عرصه‌ها است؛ اگر ما هرم قدرت حاکم را در دنیا تجزیه و تحلیل کنیم مشاهده می‌کنیم که تبعیض و بی‌عدالتی در آن کاملاً هویدا است.</p>
      <p>وی ادامه داد: ساختار مجامع بین المللی و توزیع قدرت امروز در دنیا به شکلی است که نشانی از عدالت در آن پیدا نمی‌شود بحث یک‌جانبه‌گرایی و جهانی‌سازی هم که تمام ابزارها در اختیار جریان حاکم بر دنیا و قدرت حاکم است در قلع و قمع بضاعت ملت‌های دیگر در همه زمینه‌ها امروز تلاش می‌شود.</p>
      <p><b>بومی سازی علم یکی از راه های مقابله با آپارتاید علمی است</b><br/> <br/>پاک آیین تاکید کرد: آپارتاید علمی ناقض عدالت علمی است که در مقابل صلح می ایستد. محسن پاک آیین معاون بین‌الملل موسسه انقلاب اسلامی نیز با شرکت در همایش آپارتاید علمی، صلح، عدالت و امنیت جهانی اظهار داشت: بومی سازی علم و فناوری یکی از راه های مقابله با آپارتاید علمی است. آپارتاید علمی ناقض عدالت علمی است که در مقابل صلح می ایستد.</p>
      <p>
        <b>ضرورت تدوین «سندی جامع» در حوزه کنوانسیون تبعیض علمی و مقابله با آپارتاید</b>
      </p>
      <p>دکتر محمدرضا مجیدی، دبیر کل مجمع مجالس آسیایی (APA) با حضور در همایش «آپارتاید علمی؛ صلح، عدالت و امنیت جهانی» که صبح امروز یکشنبه 19 آبان ماه در سالن همایش های باغ کتاب تهران با حضور اندیشمندان، نخبگان و اساتید دانشگاهی برگزارشد، گفت :در این نشست نکاتی ناظر به فعالیت های ما در بین مجالس آسیایی و حقوق بین الملل مطرح می نمایم، واژه آپارتاید علمی  عنوان جدیدی است و متاسفانه این حوزه از ادبیات غنی برخودار نیست و شاید یکی از خدمات بزرگ اینگونه نشست ها و اهتمام مجمع جهانی صلح اسلامی و سایر همکارانشان در نهادهای دیگر این باشد که به تولید ادبیات در محافل علمی و بین المللی کمک کنند. باید بتوانیم از منظر تولید اسناد، به یک سند جامع در حوزه کنوانسیون تبعیض علمی و مقابله با آپارتاید دست پیدا کنیم که جای آن درعرصه های بین المللی خالی است.</p>
      <p>وی افزود: سه ربع قرن از نظم ملل متحدی می گذرد سال (2020) هفتاد و پنج سال از تاسیس سازمان ملل خواهد گذشت و همچنان این نظم ملل متحدی از فقدان عدالت پایگی در حوزه های مختلف رنج می برد. بسیاری از آژانس ها و موسسات و نهادهای وابسته به این نظم با اعلامیه ها و قطع نامه ها و بیانیه ها بر روی کاغذ تلاش کردند که این نقیصه را جبران کنند اما گفتمان سلطه طلبی حاکم و مسلط اجازه نمی دهد که این سازمان ها از چنبره موجود خارج شوند و برخی سازمان ها نیز با رویکرد خود تحریمی و یا تحریم آژانس های دیگر روبرو می شوند.</p>
      <p>دکتر مجیدی ادامه داد: فلسفه پیدایش بسیاری از سازمان های تخصصی و آژانس های بین المللی مانند سازمان یونسکو که تامین صلح و امنیت از رهگذر دانش، آموزش و فرهنگ بوده است امروز با این تبعیضاتی روبرو است و حتی این سازمان هم با همه اشکالاتی که دارد به دلیل ورود در این موضوع از سوی ایالات متحده آمریکا و رژیم صهیونیستی با تحریم روبرو شده است و بودجه سازمانی آن به یک سوم و شاید کمتر از آن تقلیل پیدا کرده است.حتی در آستانه هزاره‌ی جدید سازمان ملل تلاش کرد که با تولید اسنادی مانند MDG و STG بتواند حداقل در سطح اعلامی و شعاری بخشی از این نقیصه ها را جبران کند ولی حتی وفاداربه آنچه که در هشت بند MDG و در هفده بند STG نوشتند هم نبودند که یکی از مصادیق آن حوزه تبعیض علمی است.حال این سوال مطرح می شود در مقابله با آپارتاید چه باید کرد؟</p>
      <p>وی تصریح کرد: انتظار داریم برگزاری چنین نشست های علمی راه گشایی برای رفع تبیعض علمی در جهان باشد. حتی برخی از آژانس های تخصصی هم  که در این زمینه ورود داشتند با تحریم علمی روبرو شدند.بنده زمانی که مسئولیت نمایندگی جمهوری اسلامی در یونسکو را بر عهده داشتم (حدود 11 سال پیش) طبق دستور مقرر شد در این حوزه ملاقاتی با مدیر کل اسبق ژاپنی سازمان داشته باشم. دراین ملاقات طرح بحثی در حوزه حقوق هسته ای جمهوری اسلامی ایران شکل گرفت و مدیرکل اسبق ژاپنی در یونسکو  گفت که جای اینگونه این مباحث در حوزه سیاست است و باید در نیویورک و در ژنو و وین مطرح شود.در پاسخ به مدیر کل اسبق ژاپنی گفتم صحبت بنده در خصوص جمهوری اسلامی ایران نیست و اصلا موضوع هسته ای مردم ایران مطرح نیست، این یک بازی دومینو است که در حال شکل گیری است امروز ایران و فردا بسیاری از کشورهای در حال توسعه را در برخواهد گرفت. امروز موضوع هسته ای و فردا سایر موضوعات به بهانه بهره بردای دوگانه و چندگانه از علم مطرح خواهد شد. همین امر منجر به انتشار مقاله ای علمی در ژونال بین المللی علوم اجتماعی یونسکو تحت عنوان «حق دسترسی آزاد ملتها به علوم و فنون و فن آوری ها و توسعه پایدار» شد. در واقع آنچه که در برگزاری این نشست ها می تواند اتفاق بیفتد و از خروجی یک نشست علمی و یک جمع دانشگاهی انتظار می رود  این است که این گونه همایش ها بتواند مدخلی برای تولید یک سند بین المللی جامع در زمینه مقابله با آپارتاید، باشد.</p>
      <p>دبیرکل مجمع مجالس آسیایی (APA) اظهار داشت: ما باید افکار عمومی جهان را که مخالف عمده این نوع رویکرد است را با دیپلماسی عمومی همراه کنیم، نشست های علمی نقطه عزیمت و موج مخالفت با آپارتاید است، همچنان که رژیم نژاد پرست آفریقای جنوبی با موج افکار عمومی جهان فرو پاشید و رژیم باقی مانده آپارتاید یعنی رژیم اشغالگر قدس نیز بزودی فرو خواهد پاشید در این همایش نیز باید این رویکرد را در عرصه جهانی داشته باشیم و به محافل علمی و آکادمیک بسنده نکنیم.</p>
      <p>وی بیان کرد: حضور موثرو تاثیر گذار در نهادهای بین المللی با دیپلماسی علم و فن آوری و جنجال بحث آپارتاید توسط اساتید، نخبگان، پژوهشگران، استفاده از ظرفیت های نوین و بلا استفاده در عرصه دیپلماسی است که از آن به دپیلماسی مکمل یاد می کنیم، می تواند به در رفع تبعیض علمی کمک کننده باشد. به تعبیر رهبر فرزانه انقلاب اسلامی، چهل سال در گام اول از ظرفیت دولتی در دیپلماسی استفاده کردیم ولی امروزه ما ساعت هایی به عنوان دیپلماسی مکمل چه در حوزه حاکمیتی و چه درحوزه دیپلماسی قضایی موازی داریم. امروز پرونده ایران درشورای حقوق بشر مطرح است و ما باید بیش از گذشته تلاش کنیم. باید در عرصه بین الملل حضور داشته باشیم یکی ازمدعیان ما ساعت علم است که در شورای حقوق بشر به عنوان نسل سوم مباحث حقوق بشری به عنصر علم و فن آوری به عنوان حق مسلم ملت ها به عنوان یک جمع باید توجه شود در کنار آن چیزی که به بنده به عنوان معلم دانشگاه تهران در کلاس های درس مطرح می کنم و خواهم کرد، مجموعه های غیر دولتی است، دیپلماسی علم و فن آوری زاویه دولتی است عمدتا ما صدها مراکز دانشگاهی و پژوهشی داریم که می توانند وارد مذاکره با کانتر پارت ها و طرف های خودشان در عرصه بین المللی شوند.</p>
      <p>وی در ادامه گفت: واژه "آپارتاید علمی" یکی از مناسب ترین واژه ها برای مفهوم تبعیض علمی است و در مسیر تحقق عدالت و صلح که مقدمه تامین امنیت جهانی است، اخلال ایجاد می کند. آپارتاید یعنی محروم ساختن بخشی از جامعه جهانی از کلیه حقوق اجتماعی،سیاسی،اقتصادی و علمی، برای اینکه نظام سلطه بتواند مطامع نا مشروع خود را تامین نماید. امروز در حالی که یکی از کلیدی ترین ابعاد سند توسعه پایدار سازمان ملل متحد، مبتنی بر ضرورت بکارگیری علم، فناوری و نوآوری برای رشد و پیشرفت اقتصادی است، کشورهای استکباری با اعمال تبعیض در اشاعه علم و فناوری، حرکت کشورهای مستقل را برای ارتقای توانمندی های علمی و فناورانه، با چالش مواجه ساخته اند.</p>
      <figure>
        <img src="http://www.iwpeace.com/sites/iwpeace.com/files/field/images/12502272_xl.jpg"/>
      </figure>
      <p>همایش «آپارتاید علمی، صلح، عدالت و امنیت جهانی» به همت مجمع جهانی صلح اسلامی با دو هدف کلی تبیین ارتباط علم و فناوری با توسعه صلح، عدالت و امنیت جهانی و تبیین وضعیت عدالت علمی در نظام جهانی صبح امروز در باغ کتاب تهران برگزار شد.</p>
    </article>
  </body>
</html>