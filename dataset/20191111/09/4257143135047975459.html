<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/11/katonatisztek-titokzatos-sirjait-rejti-a-zalai-erdo-dramai-tortenetek-olvashatok-a-fejfakon"/>
    <meta property="og:site_name" content="infostart"/>
    <meta property="article:published_time" content="2019-11-11T09:55:00+00:00"/>
    <meta property="og:title" content="Katonatisztek titokzatos sírjait rejti a Zalai erdő, drámai történetek olvashatók a fejfákon"/>
    <meta property="og:description" content="A legfrissebb sír 2004-es, hősök maradványait rejtik a halmok, van köztük orvgyilkosság áldozata is."/>
  </head>
  <body>
    <article>
      <h1>Katonatisztek titokzatos sírjait rejti a Zalai erdő, drámai történetek olvashatók a fejfákon</h1>
      <address><time datetime="2019-11-11T09:55:00+00:00">11 Nov 2019, 09:55</time> by <a rel="author">Infostart</a></address>
      <h3>A legfrissebb sír 2004-es, hősök maradványait rejtik a halmok, van köztük orvgyilkosság áldozata is.</h3>
      <p>Tizenkét magányos fejfa áll Vonyarcvashegytől 10 kilométerre az erdőben, mind kutyáé. A <a href="https://www.zaol.hu/eletstilus/helyi-eletstilus/tudta-hogy-zala-megyeben-is-van-kedvencek-temetoje-3415320/">Zaol.hu</a> cikke szerint arrafelé állomásozó katonák hozták létre a különleges temetőt kutyáiknak, utoljára csaknem 30 éve rekonstruálták a "sírkertet".</p>
      <p>"Itt nyugszik Vulkán kutya őrnagy, kit szolgálatteljesítés közben vandál személyek orvul meggyilkoltak" – írja az egyik fejfa. Ez a legrégebbi sír, 1976-ban temették ide az állatot. A sírkert mellett álló információs tábláról azonban többet is megtudhatunk Vulkánról: többek között azt, hogy egy havas téli napon a testével melegített fel egy eltévedt katonát, aki így menekült meg a fagyhaláltól.</p>
      <p>Vulkán mellett a 2002-ben elpusztult Cézár hadnagy, valamint a tízévesen meghalt Ali hadnagy is itt lelt örök nyugalomra. Mindketten szolgálatteljesítés közben lelték halálukat.</p>
      <p>Az utolsó sír 2004-es.</p>
      <p>Autóval megközelíteni nem lehet, mivel az oda vezető ösvény nemcsak szűk, de természetvédelmi terület is. Büdöskúttól 15 perc sétára van.</p>
      <p>
        <i>Nyitókép: pixabay</i>
      </p>
    </article>
  </body>
</html>