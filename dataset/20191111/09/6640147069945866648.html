<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/steam-saldi-single-giochi-offerta/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T09:53:00+00:00"/>
    <meta property="og:title" content="Steam, saldi per il giorno dei Single: ecco i migliori giochi in offerta"/>
    <meta property="og:description" content="Steam ha dato il via a una serie di saldi per il giorno dei Single: ecco quali sono i migliori giochi in offerte in questo momento."/>
  </head>
  <body>
    <article>
      <h1>Steam, saldi per il giorno dei Single: ecco i migliori giochi in offerta</h1>
      <address><time datetime="2019-11-11T09:53:00+00:00">11 Nov 2019, 09:53</time> by <a rel="author">Nicola Armondi</a></address>
      <p>L’undici novembre è ormai per molti il giorno dei Single, visto che si tratta dell’11/11, una data composta solo da 1. È una tradizione nata in Cina, praticamente come scusa per organizzare appuntamenti e feste per single. È divenuto però <b>un giorno importante anche per i siti di e-commerce</b>, in primis Alibaba, che offre spesso offerte e lo ha reso l’evento di shopping online più grande al mondo (31 miliardi di dollari spesi lo scorso anno). Ora, <b>anche Steam propone i propri sconti</b>.</p>
      <p>La piattaforma di Valve, infatti, ha dato il via a questo giornata di offerte con un catalogo abbastanza variegato, che non sembra avere a tema l’essere single, visto che sono inclusi anche giochi multigiocatore. L’offerta è in realtà attiva da ieri pomeriggio e continuerà fino alle 17.00 di domani, dodici novembre.</p>
      <figure>
        <img src="https://www.tomshw.it/images/images/2019/05/steam-sale-sconti-gabe-32769.jpg"/>
      </figure>
      <p>Leggi anche: <a href="https://www.tomshw.it/videogioco/xbox-game-pass-discord-nitro-gratis/">Xbox Game Pass, Discord Nitro gratis come prossima offerta?</a></p>
      <p>Tra i giochi in offerta troviamo <a href="https://toms.it/3BWCG">Divinity Original Sin 2</a>, il gioco di ruolo strategico sviluppato da Larian Studios (attualmente al lavoro su Baldur’s Gate 3) al 45%, <a href="https://toms.it/viknD">Project Cars 2</a> (sviluppato da Slightly Mad Games, al lavoro sul terzo capitolo)  al 75%, <a href="https://toms.it/klWrE">Outward</a> (il particolare gioco di ruolo d’azione hardcore di Nine Dots Studio) al 50% e molto altro. Potete trovare <b>tutte le offerte sulla pagina ufficiale di Steam, a <a href="https://toms.it/yrG8y">questo indirizzo</a></b>.</p>
      <p><b>Diteci, cosa ne pensate di queste offerte?</b> Vi interessano, oppure volete solo aspettare il Black Friday?</p>
      <blockquote>Se siete in cerca di un’offerta interessante, potete acquistare Red Dead Redemption 2 (non ancora disponibile su Steam) a un <a href="https://toms.it/2ZqnJ">ottimo prezzo</a>.</blockquote>
    </article>
  </body>
</html>