<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/unlu-sanatci-pete-doherty-kokain-ve-ickili-kavgadan-bir-haftada-paris-te-iki-kez-gozalt-na"/>
    <meta property="og:site_name" content="euronews"/>
    <meta property="article:published_time" content="2019-11-11T09:47:59+00:00"/>
    <meta property="og:title" content="Ünlü sanatçı Doherty bir haftada Paris'te iki kez gözaltına alındı"/>
    <meta property="og:description" content="İngiliz The Libertines grubunun solisti Pete Doherty, Paris'te kokain alırken suç üstü yakalandı ve 48 saat gözaltında kaldı. Ancak serbest bırakılmasının hemen ardından içkilli halde bir kavgaya karışması sebebiyle ikinci kez gözaltına alındı."/>
  </head>
  <body>
    <article>
      <h1>Ünlü sanatçı Doherty bir haftada Paris'te iki kez gözaltına alındı</h1>
      <address><time datetime="2019-11-11T09:47:59+00:00">11 Nov 2019, 09:47</time> by <a rel="author">Hüseyin Koyuncu</a></address>
      <p>İngiliz The Libertines grubunun solisti Pete Doherty, Paris'te kokain alırken suç üstü yakalandı ve 48 saat gözaltında kaldı. Ancak serbest bırakılmasının hemen ardından içkilli halde bir kavgaya karışması sebebiyle ikinci kez gözaltına alındı.</p>
      <p>The Libertines grubunun konser turnesi kapsamında Paris’te bulunan Doherty, geçtiğimiz perşembe gecesi 2 gram kokain aldıktan hemen sonra Fransız polisi tarafından gözaltına alınmıştı.</p>
      <p>Paris savcılığı 100 gün boyunca günlük 50 euro ceza istemiyle ünlü sanatçının hakkında dava başlattı ve 48 saatlik gözaltı süresinin bitmesiyle Doherty'i serbest bıraktı.</p>
      <p>Ancak 40 yaşındaki sanatçı serbest bırakıldığı aynı günün gecesinde içkilli halde bir kavgaya karıştığı gerekçesiyle tekrar Fransız polisi tarafından gözaltına alındı.</p>
      <ul>
        <li>
          <a href="https://tr.euronews.com/2019/10/26/fransa-da-tibbi-amacl-esrar-kullanimina-yesil-isik">Fransa'da tıbbi amaçlı esrar kullanımına yeşil ışık</a>
        </li>
        <li>
          <a href="https://tr.euronews.com/2019/11/08/uyusturucu-baronu-el-chapo-nun-oglunu-tutuklayan-polise-sokak-ortasinda-150-kursunla-infaz">Uyuşturucu baronu El Chapo'nun oğlunu tutuklayan polise sokak ortasında 150 kurşunla infaz</a>
        </li>
      </ul>
      <p>İngiliz model Kate Moss’la yaşadığı çalkantılı ilişkiyle geçmişte sık sık gündeme gelen Doherty ve grubunun, 17 Kasım’da Lüksemburg’da ardından da Brüksel ve Utrecht’te konser vermesi bekleniyordu.</p>
      <p>Uyuşturucu bağımlısı olan Doherty, 2012 yılında Tayland'da lüks bir rehabilitasyon kliniğine kayıt olmuştu. Fakat oradaki diğer hastalara kötü etkide bulunduğu gerekçesiyle klinik yönetimi ünlü şarkıcıyı uzaklaştırma kararı almıştı.</p>
      <p>Ek kaynaklar<b> • AFP</b></p>
    </article>
  </body>
</html>