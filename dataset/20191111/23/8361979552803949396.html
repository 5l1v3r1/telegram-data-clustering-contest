<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr//omeprazol-komu-priznachayut-preparat-instrukciya-cina-protipokazannya-50052152.html"/>
    <meta property="og:site_name" content="НВ"/>
    <meta property="article:published_time" content="2019-11-11T23:04:00+00:00"/>
    <meta property="og:title" content="При виразці і не тільки. Що таке Омепразол і як його приймати"/>
    <meta property="og:description" content="Ліки використовують для лікування виразки шлунка і пухлини острівкового апарату підшлункової залози."/>
  </head>
  <body>
    <article>
      <h1>При виразці і не тільки. Що таке Омепразол і як його приймати</h1>
      <h2>Ліки використовують для лікування виразки шлунка і пухлини острівкового апарату підшлункової залози.</h2>
      <address>
        <time datetime="2019-11-11T23:04:00+00:00">11 Nov 2019, 23:04</time>
      </address>
      <p><a href="https://nv.ua/tags/medpreparat.html">Препарат</a> Омепразол блокує виділення шлункової кислоти і використовується для лікування пептичних виразок, ерозивного і еозинофільного езофагіту, синдрому Золлінгера-Еллісона та гастроезофагеальної рефлюксної хвороби.</p>
      <p>Читайте також:</p>
      <ul>
        <li>
          <a href="https://nv.ua/ukr/health/medicines/hlorgeksidin-chto-eto-kak-ispolzovat-instrukciya-cena-50050843.html">Універсальний антисептик. В яких випадках використовують Хлоргексидин</a>
        </li>
        <li>
          <a href="https://nv.ua/ukr//glicin-instrukciya-yak-priymati-tabletki-cina-50051467.html">Солодка пігулка. Гліцин при стресах і поганому сні</a>
        </li>
      </ul>
      <h3>Омепразол: інструкція. Протипоказання</h3>
      <p><a href="https://ad.admitad.com/g/2tfvvt69s5e4339c87f04eb18bd82b/?ulp=https%3A%2F%2Fwww.apteka24.ua%2F%3Fq%3D%25D0%259E%25D0%25BC%25D0%25B5%25D0%25BF%25D1%2580%25D0%25B0%25D0%25B7%25D0%25BE%25D0%25BB&amp;subid=Omeprazole">Препарат Омепразол</a> — це проліки, які активуються в кислому середовищі секреторних канальців парієтальних клітин. Омепрозол зменшує базальну та стимульовану секрецію незалежно від природи подразника. Ефект від прийому препарату настає протягом 1−2 годин.</p>
      <p><a href="https://ad.admitad.com/g/knm5ipikd2e4339c87f0243ce6009f/?ulp=https%3A%2F%2Fwww.add.ua%2Fcatalogsearch%2Fresult%2F%3Fcat%3D0%26q%3D%25D0%259E%25D0%25BC%25D0%25B5%25D0%25BF%25D1%2580%25D0%25B0%25D0%25B7%25D0%25BE%25D0%25BB&amp;subid=Omeprazole">Омепразол</a> можна приймати виключно за призначенням лікаря, так як перед початком лікування слід виключити наявність злоякісних процесів. Ліки можуть маскувати симптоми захворювання, що завадить визначити точний діагноз.</p>
      <p>Протипоказаннями до застосування препарату є ниркова недостатність, хронічні захворювання печінки, дитячий вік. При вагітності прийом препарату потрібно обов’язково погоджувати з лікарем. Однак, <a href="https://www.ncbi.nlm.nih.gov/pubmed/21105793?dopt=Abstract">дослідження не показали підвищений ризик серйозних вроджених дефектів</a> після використання Омепразолу під час вагітності.</p>
      <h3>Побічні ефекти Омепразолу</h3>
      <p><a href="https://www.ncbi.nlm.nih.gov/pubmed/1718683?dopt=Abstract">Згідно з дослідженнями</a>, хоча б у 1% пацієнтів можуть виникати побічні ефекти з боку <i>шлунково-кишкового тракту</i> — біль, нудота, блювота, діарея, запор: з боку <i>центральної нервової системи</i> — головний біль і запаморочення.</p>
      <p>Також можуть виникати кашель, респіраторні інфекції, висип, біль у спині і загальна слабкість організму. Існує також підвищений ризик пневмонії та переломів кісток.</p>
      <h3>Як приймати Омепразол?</h3>
      <p>Капсули потрібно приймати всередину вранці перед їжею або під час їжі:</p>
      <ul>
        <li>по 20 мг препарату на добу — при виразковій хворобі з локалізацією в шлунку або дванадцятипалій кишці;</li>
        <li>по 20 мг препарату на добу — при лікуванні рефлюкс-езофагіту;</li>
        <li>по 40 мг на добу — при неефективності інших противиразкових препаратів;</li>
        <li>по 60 мг на добу (при необхідності дозу можна збільшити до 80 мг) — при синдромі Золлінгера — Еллісона.</li>
      </ul>
      <p>Тривалість курсу лікування залежить від діагнозу і триває від 2 до 8 тижнів.</p>
      <p>
        <i>Правова інформація. Ця стаття містить загальні відомості довідкового характеру і не повинна розглядатися як альтернатива рекомендацій лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров’я, зверніться до лікаря.</i>
      </p>
      <p>Читайте також:<br/><a href="https://nv.ua/ukr/health/medicines/loratadin-instrukciya-k-preparatu-kak-i-komu-prinimat-cena-50050375.html">&amp;nbspШвидка дія. Лоратадин при алергії і укусах комах</a></p>
    </article>
  </body>
</html>