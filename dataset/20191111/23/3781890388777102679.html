<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741028"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T23:00:00+00:00"/>
    <meta property="og:title" content="เช็กดวงประจำวันที่ 12 พฤศจิกายน 2562"/>
    <meta property="og:description" content="สุริยคติกาล วันที่ 12 พฤศจิกายน พ.ศ. 2562 ค.ศ. 2019 จันทร คติกาล ตรงกับวันอังคาร แรม 1 ค่ำ เดือน 12 ปีกุน เอกศก จุลศักราช 1381 อาทิตย์ขึ้น เวลา 06.16 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 12 พฤศจิกายน 2562</h1>
      <address>
        <time datetime="2019-11-11T23:00:00+00:00">11 Nov 2019, 23:00</time>
      </address>
      <p>
        <b>สุริยคติกาล วันที่ 12 พฤศจิกายน พ.ศ. 2562 ค.ศ. 2019 จันทร คติกาล ตรงกับวันอังคาร แรม 1 ค่ำ เดือน 12 ปีกุน เอกศก จุลศักราช 1381 อาทิตย์ขึ้น เวลา 06.16 น. เที่ยงจริง เวลา 12.02 น.</b>
      </p>
      <p><i><b>สุริยคติกาล</b></i> วันที่ 12 พฤศจิกายน พ.ศ. 2562 ค.ศ. 2019 <i><b>จันทร คติกาล </b></i>ตรงกับวันอังคาร แรม 1 ค่ำ เดือน 12 ปีกุน เอกศก จุลศักราช 1381 อาทิตย์ขึ้น เวลา 06.16 น. <i><b>เที่ยงจริง</b></i> เวลา 12.02 น. <i><b>อาทิตย์ตก</b></i> เวลา 17.49 น. <i><b>จันทร์ขึ้น</b></i> เวลา 18.21 น.<br/><br/><i><b>วันนี้ </b></i>เวลา 00.00-19.54 น. ดาวจันทร์เสวยภรณีนักษัตรฤกษ์ที่ 2 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง เวลา 19.55-24.00 น. ดาวจันทร์เสวยกฤตติกานักษัตรฤกษ์ที่ 3 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมยเวลา 00.00-06.16 น.-ทำการมงคลได้สารพัดตามฤกษ์บนหมวดมหัทธโนฤกษ์ เวลา 06.17-24.00 น.-ห้ามทำการมงคล ทิศที่เป็นมงคล-ตะวันตก ทิศอัปมงคล-ตะวันออก สีประจำวัน-ชมพู สีสิริมงคล-เหลือง น้ำตาล สีอัปมงคล-ขาว งาช้าง ราศีที่ดาวศรีสถิต-ธนู ราศีที่ดาวกาลีสถิต-เมษ<br/><br/><i><b>เกิดวันนี้ เด็กชาย </b></i>เป็นบุคคลกล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน มีรูปงาม รู้ศิลปศาสตร์ สมองและความจำดี ชอบการศึกษาหาความรู้ จักได้เป็นใหญ่ ศัตรูจะทำร้ายไม่ได้ เจ้าชู้ มีจิตใจที่เข้มแข็ง มีน้ำใจดี แต่ใจร้อน ฉุนเฉียว มุทะลุดุดัน คล่องแคล่ว ชอบอาสาเจ้านาย เป็นทหารตำรวจช่างเทคโนโลยีดี ผู้ใหญ่เมตตา เป็นที่พึ่งของพ่อแม่ <i><b>เด็กหญิง</b></i> มีจิตใจดี จิตใจสูง มีจิตใจหนักแน่น มีคุณธรรม จริงใจ รักเกียรติ รักการศึกษา เป็นนักสู้ เอาชนะอุปสรรคได้ มีรูปร่างหน้าตาดี เฉลียวฉลาดไหวพริบปฏิภาณดี ขยันหมั่นเพียร มีผู้ให้ความเมตตาเกื้อหนุน อนาคตมีความเจริญรุ่งเรือง มีชื่อเสียง มีหลักฐานมั่นคง</p>
      <figure>
        <img src="https://www.dailynews.co.th/admin/upload/20191111/news_jpLQRQNDFv102516_533.jpg?v=20191112076?v=6203"/>
      </figure>
      <p><i><b>เกิดวันอาทิตย์ </b></i>มีงานพิเศษด้านการบริการสังคม มีการปรับปรุงบ้านเรือนที่อยู่อาศัยให้ดีขึ้น มีโอกาสได้เดินทางเพราะการงาน จะได้ทำงานชิ้นสำคัญ จะมีเรื่องวุ่นวายในเรื่องรัก ๆ ใคร่ ๆ อยู่เสมอ มีการแข่งขันจะได้รับชัยชนะ ระวังของร้อน เงินทองถูกใช้ไปเพื่อรักษาสุขภาพ จะได้รับของฝากของขวัญ<br/><br/><i><b>เกิดวันจันทร์ </b></i>ผู้ใหญ่และเพื่อนร่วมงานแต่งตั้งให้เป็นตัวแทนในคณะทำงาน มีความพึงพอใจในผลงานของตน จะเป็นที่ไว้วางใจของผู้ใหญ่และเพื่อนร่วมงาน มีมิตรสหายไปมาหาสู่เป็นประจำ มีเรื่องความลับที่ต้องปกปิดบอกใครไม่ได้ โชคดีเรื่องเพศตรงข้าม จะได้รับการยกย่องให้เป็นผู้นำ<br/><br/><i><b><mark>เกิดวันอังคาร</mark></b></i>การลงทุนและการสำรองจ่ายควรรอบคอบ คนรักหรือเพศตรงข้ามญาติมิตรจะนำโชคดีมาสู่ท่าน มีรายได้พิเศษหรือได้เงินคืน มีความพึงพอใจในผลงานของตน การเงินหมุนเวียนดี จะเสียทรัพย์เพราะความหุนหันพลันแล่น ระวังอันตรายจากไฟและของร้อน การใช้จ่ายต้องระมัดระวังให้มาก<br/><br/><i><b>เกิดวันพุธ </b></i>การมีความคิดริเริ่มใหม่ ๆ การกล้าบุกเบิกสร้างสรรค์ในสิ่งที่แตกต่างจากคนอื่น ทำให้ประสบความสำเร็จในชีวิต มีเงินทองผ่านมือเข้ามา มีรายจ่ายมาก การงานที่ทำอยู่จะมีการปรับปรุงเปลี่ยนแปลง ปัญหาที่เกิดขึ้นสามารถแก้ไขได้ จะได้รางวัลของฝากของขวัญ มีเวลาน้อยที่จะให้กับคนรัก<br/><br/><i><b>เกิดวันพฤหัสบดี </b></i>มีโอกาสเดินทางไปทำกิจกรรมนอกสถานที่ สามารถแก้ไขปัญหาเฉพาะหน้าได้ จะมีงานใหม่ ๆ เข้ามาให้ทำ มีโอกาสได้ช่วยเหลือสังคม จะได้ลาภเป็นสิ่งของเงินทอง ระวังเพศตรงข้ามจะใส่ความ ควรรักษาสุขภาพให้ดี จะได้ปรับปรุงที่อยู่อาศัยให้ดีขึ้น จะได้คบหาสมาคมผู้คนมากมาย<br/><br/><i><b>เกิดวันศุกร์ </b></i>มีโอกาสได้ศึกษาอบรมมีความรู้เพิ่มเติม ควรตรวจดูเอกสารให้เรียบร้อยดีอยู่เสมอ การค้ำประกันบุคคลหรือทรัพย์สินควรหลีกเลี่ยงหรือปฏิเสธเสียเลยจะดีกว่า มีโอกาสได้เดินทางเพราะตำแหน่งหน้าที่การงาน จะได้ทำงานที่มีความสำคัญและเหมาะสมกับวุฒิภาวะ ผู้ใหญ่บางคนหนุนหลัง<br/><br/><i><b>เกิดวันเสาร์ </b></i>ปัญหาหนักได้ถูกคลี่คลายลงไป จะได้รับความนิยมชมชอบจากผู้ใหญ่และเพื่อนร่วมงาน มีงานพิเศษด้านการบริการสังคม จะได้ทำงานชิ้นสำคัญ จะได้ปรับปรุงสำนักงานที่อยู่อาศัย กระทำการสิ่งใดควรระมัดระวัง จะมีเรื่องสิ่งศักดิ์สิทธิ์สิ่งลี้ลับเข้ามาเกี่ยวข้อง ควรควบคุมอารมณ์ให้ดี.<br/><br/> </p>
    </article>
  </body>
</html>