<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/stefanchuk-poyasniv-yaki-temi-ne-vinositimut-na-vseukrajinskiy-referendum--639280.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T23:17:06+00:00"/>
    <meta property="og:title" content="Стефанчук пояснив, які теми не виноситимуть на всеукраїнський референдум"/>
    <meta property="og:description" content="«Ми зараз проходимо близько 11 винятків, що не може бути предметом референдуму, – зазначив заступник голови Верховної Ради"/>
  </head>
  <body>
    <article>
      <h1>Стефанчук пояснив, які теми не виноситимуть на всеукраїнський референдум</h1>
      <address>
        <time datetime="2019-11-11T23:17:06+00:00">11 Nov 2019, 23:17</time>
      </address>
      <h4>«Ми зараз проходимо близько 11 винятків, що не може бути предметом референдуму, – зазначив заступник голови Верховної Ради</h4>
      <p>Перший заступник голови Верховної Ради Руслан Стефанчук розповів про основні напрямки народовладдя в Україні та анонсував запуск народних ініціатив.</p>
      <p>Про це він сказав в ефірі програми «Свобода слова» на телеканалі <a href="https://fakty.com.ua/ua/ukraine/20191111-yaki-temy-ne-vynosytymut-na-referendum-stefanchuk/">ICTV.</a></p>
      <p>«Ми пішли від напрямку того, що референдум є єдиною формою народовладдя, що є абсолютно невірним. Ми проаналізували все, що є у світі, зібрали великий пакет матеріалів, які напрямки народовладдя існують у світі. Ми подивилися, що для України підходить п’ять основних напрямків. Разом з всеукраїнським рефередумом ми побачили, що потрібно віддати також увагу місцевим референдумам. Ми ставимо питання так званих народних ініціатив – як на законодавчому рівні, так і електронні петиції. Четвертим напрямком є так зване відкликання, це повинно стосуватися, як посадових осіб, так і рішень», - сказав Стефанчук.</p>
      <p>«Про народне вето, законодавче вето. Що коли, чи Верховна Рада, чи  місцева рада ухвалює рішення, яке не задовольняє народ України, то він має право, як і президент, накласти на нього вето», – пояснив заступник голови Верховної Ради.</p>
      <p>Він додав, що референдум не може стосуватися тем бюджету, питань податків і питань амністії.</p>
      <p>«Питання територіальної цілісності, суверенітету не повинні бути предметов всеукраїнського референдуму. Але ми зараз проходимо близько 11 винятків, що не може бути предметом референдуму, – зазначив Стефанчук.</p>
      <p>Нагадаємо, у понеділок президент Володимир Зеленський запевнив, що іноземці та іноземні компанії отримають змогу купувати українську землю <a href="https://glavcom.ua/news/u-zelenskogo-pridumali-yak-pogasiti-protesti-proti-prodazhu-zemli-zvernennya-prezidenta-639149.html">лише за результатами всеукраїнського референдуму</a>.</p>
      <p>Також на думку нардепа Гончаренка, <a href="https://glavcom.ua/news/zelenskiy-ti-shuler-ukrajinciv-klichut-pid-radu-na-akciyu-proti-prodazhu-zemli-639191.html">закон про землю потрібно винести на референдум</a>, і тільки після цього, можна голосувати в Раді.</p>
      <p>Зазначимо, що <a href="https://glavcom.ua/news/agrariji-u-13-oblastyah-perekrili-dorogi-cherez-rinok-zemli-639127.html">11 листопада на акції протесту</a> проти впровадження земельної реформи вийшли аграрії на головні магістралі країни у 17 локаціях 13 регіонів</p>
      <blockquote><b>Читайте також статтю «Главкома»:<br/></b>   •  <b><a href="https://glavcom.ua/country/politics/zemlya-v-ilyuminatori-zelenskogo-639238.html">Земля в ілюмінаторі Зеленського</a></b></blockquote>
      <related>
        <a href="https://glavcom.ua/news/premjer-britaniji-viklyuchiv-mozhlivist-referendumu-pro-nezalezhnist-shotlandiji-637410.html"/>
        <a href="https://glavcom.ua/news/timoshenko-u-radi-zakon-pro-provedennya-vseukrajinskogo-referendumu-treba-rozglyanuti-u-turborezhimi-632669.html"/>
        <a href="https://glavcom.ua/country/politics/u-zelenskogo-ne-planuyut-vinositi-na-referendum-zakon-pro-status-ordlo--630003.html"/>
      </related>
    </article>
  </body>
</html>