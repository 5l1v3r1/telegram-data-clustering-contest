<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741186"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T23:30:00+00:00"/>
    <meta property="og:title" content="13-15พ.ย.นี้'ไทยตอนบน' มีฝนฟ้าคะนอง-อุณหภูมิลดลง"/>
    <meta property="og:description" content="'อุตุ' เผยประเทศไทยตอนบนอุณหภูมิสูงขึ้น กับมีหมอกในตอนเช้า เหนือ-อีสาน อากาศยังเย็น เตือน 13-15 พ.ย.ความกดอากาศสูงจากจีนแผ่ลงมาปกคลุมประเทศไทยตอนบน ทำให้มีฝนฟ้าคะนอง"/>
  </head>
  <body>
    <article>
      <h1>13-15พ.ย.นี้'ไทยตอนบน' มีฝนฟ้าคะนอง-อุณหภูมิลดลง</h1>
      <address>
        <time datetime="2019-11-11T23:30:00+00:00">11 Nov 2019, 23:30</time>
      </address>
      <p>
        <b>"อุตุ" เผยประเทศไทยตอนบนอุณหภูมิสูงขึ้น กับมีหมอกในตอนเช้า เหนือ-อีสาน อากาศยังเย็น เตือน 13-15 พ.ย.ความกดอากาศสูงจากจีนแผ่ลงมาปกคลุมประเทศไทยตอนบน ทำให้มีฝนฟ้าคะนอง</b>
      </p>
      <p>เมื่อวันที่ 12 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า ประเทศไทยตอนบนมีอุณหภูมิสูงขึ้น กับมีหมอกในตอนเช้า แต่ยังคงอากาศเย็นในบริเวณภาคเหนือและภาคตะวันออกเฉียงเหนือ โดยภาคตะวันออกเฉียงเหนือตอนล่างและภาคตะวันออกมีฝนเล็กน้อยถึงปานกลางบางแห่งในระยะนี้ ขอให้ประชาชนบริเวณประเทศไทยตอนบนระมัดระวังในการสัญจรผ่านบริเวณที่มีหมอกไว้ด้วย สำหรับภาคใต้ยังคงมีฝนตกต่อเนื่อง<br/><br/>อนึ่ง สำหรับในช่วงวันที่ 13-15 พ.ย. 2562 บริเวณความกดอากาศสูงกำลังค่อนข้างแรง อีกระลอกจากประเทศจีนจะแผ่เสริมลงมาปกคลุมประเทศไทยตอนบน ซึ่งจะทำให้บริเวณดังกล่าวมีฝนฟ้าคะนองเกิดขึ้นในระยะแรก หลังจากนั้นอุณหภูมิจะลดลงกับมีลมแรง โดยภาคเหนือและภาคตะวันออกเฉียงเหนือจะมีอากาศเย็นถึงหนาว อุณหภูมิจะลดลง 3-5 องศาเซลเซียส บริเวณยอดดอยและยอดภู มีอากาศหนาว อุณหภูมิต่ำสุด 8-12 องศาเซลเซียส ส่วนภาคกลางและภาคตะวันออกมีอากาศเย็น อุณหภูมิจะลดลง 2-4 องศาเซลเซียส ขอให้ประชาชนบริเวณประเทศไทยตอนบนดูแลสุขภาพเนื่องจากอากาศที่หนาวเย็นลงในช่วงเวลาดังกล่าวไว้ด้วย<br/><br/>ลักษณะสำคัญทางอุตุนิยมวิทยา  บริเวณความกดอากาศสูงจากประเทศจีนที่ปกคลุมประเทศไทยตอนบนมีกำลังอ่อนลง ทำให้บริเวณดังกล่าวมีอุณภูมิสูงขึ้น แต่ยังคงมีอากาศเย็นในตอนเช้า ประกอบกับมีหย่อมความกดอากาศต่ำปกคลุมบริเวณประเทศกัมพูชา ลักษณะเช่นนี้ทำให้ภาคตะวันออกเฉียงเหนือตอนล่างและภาคตะวันออกมีฝนบางแห่งในระยะนี สำหรับมรสุมตะวันออกเฉียงเหนือยังคงพัดปกคลุมอ่าวไทยและภาคใต้ ทำให้ภาคใต้ยังคงมีฝนต่อเนื่อง</p>
      <figure>
        <img src="https://www.dailynews.co.th/admin/upload/20191111/news_XfqeYAodor223640_533.jpg?v=20191112109?v=8335"/>
      </figure>
      <p>พยากรณ์อากาศสำหรับประเทศไทย<br/><br/>ภาคเหนือ อากาศเย็นกับมีหมอกในตอนเช้า อุณหภูมิต่ำสุด 19-22 องศาเซลเซียส อุณหภูมิสูงสุด 31-35 องศาเซลเซียส บริเวณยอดดอยอากาศหนาว อุณหภูมิต่ำสุด 8-12 องศาเซลเซียส ลมตะวันออกเฉียงเหนือ ความเร็ว 15-30 กม./ชม.<br/><br/>ภาคตะวันออกเฉียงเหนือ  มีเมฆมากกับมีอากาศเย็น โดยมีฝน ร้อยละ 10 ของพื้นที่ส่วนมากบริเวณจังหวัดมุกดาหาร ยโสธร อำนาจเจริญ อุบลราชธานี ศรีสะเกษ และสุรินทร์ อุณหภูมิต่ำสุด 17-21 องศาเซลเซียส อุณหภูมิสูงสุด 27-33 องศาเซลเซียส บริเวณยอดภูอากาศหนาว อุณหภูมิต่ำสุด 9-12 องศาเซลเซียส ลมตะวันออกเฉียงเหนือ ความเร็ว 15-30 กม./ชม.<br/><br/>ภาคกลาง มีเมฆเป็นส่วนมากกับมีหมอกในตอนเช้า อุณหภูมิต่ำสุด 22-23 องศาเซลเซียส อุณหภูมิสูงสุด 31-34 องศาเซลเซียส ลมตะวันออกเฉียงเหนือ ความเร็ว 15-25 กม./ชม.<br/><br/>ภาคตะวันออก  มีเมฆเป็นส่วนมากกับมีหมอกในตอนเช้า และมีฝน ร้อยละ 10 ของพื้นที่ ส่วนากบริเวณจังหวัดสระแก้ว ปราจีนบุรี จันทบุรี และตราด อุณหภูมิต่ำสุด 22-24 องศาเซลเซียส อุณหภูมิสูงสุด 32-33 องศาเซลเซียส ลมตะวันออกเฉียงเหนือ ความเร็ว 15-30 กม./ชม. ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร</p>
      <figure>
        <img src="https://www.dailynews.co.th/admin/upload/20191111/news_iQCtZeNnDd223642_533.jpg?v=20191112109?v=8179"/>
      </figure>
      <p>ภาคใต้ (ฝั่งตะวันออก) มีเมฆเป็นส่วนมาก กับมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 21-23 องศา เซลเซียส อุณหภูมิสูงสุด 31-33 องศาเซลเซียส ตั้งแต่จังหวัดสุราษฎร์ธานีขึ้นมา ลมตะวันออกเฉียงเหนือ ความเร็ว 15-30 กม/ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/><br/>ภาคใต้ (ฝั่งตะวันตก) มีเมฆเป็นส่วนมาก กับมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดภูเก็ต กระบี่ ตรัง และสตูล อุณหภูมิต่ำสุด 22-24 องศาเซลเซียส อุณหภูมิสูงสุด 32-34 องศาเซลเซียส ลมตะวันตกเฉียงเหนือ ความเร็ว 15-30 กม/ชม ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร<br/><br/>กรุงเทพมหานครและปริมณฑล มีเมฆเป็นส่วนมากกับมีหมอกบางในตอนเช้า อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 15-30 กม./ชม.</p>
      <figure>
        <img src="https://www.dailynews.co.th/admin/upload/20191111/news_UYdelbZTKa223644_533.jpg?v=20191112109?v=8890"/>
      </figure>
      <p> <br/> </p>
    </article>
  </body>
</html>