<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903435/antwerp-mist-lamkel-z-tegen-kaa-gent-beter-nu-dan-later-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T23:42:00+00:00"/>
    <meta property="og:title" content="Lamkel Zé treurt niet dat hij topper tegen Gent mist met Antwerp: &quot;Beter nu&quot;"/>
    <meta property="og:description" content="Didier Lamkel Zé speelde zondag weer een bijzonder belangrijke rol met Antwerp. Met een knappe rush op links had hij een voetje in het winnende doelpunt van Antwerp. Na zijn viering kreeg hij echter een gele kaart, zijn vijfde van het seizoen."/>
  </head>
  <body>
    <article>
      <h1>Lamkel Zé treurt niet dat hij topper tegen Gent mist met Antwerp: "Beter nu"</h1>
      <address>
        <time datetime="2019-11-11T23:42:00+00:00">11 Nov 2019, 23:42</time>
      </address>
      <p>
        <b>Didier Lamkel Zé speelde zondag weer een bijzonder belangrijke rol met Antwerp. Met een knappe rush op links had hij een voetje in het winnende doelpunt van Antwerp. Na zijn viering kreeg hij echter een gele kaart, zijn vijfde van het seizoen.</b>
      </p>
      <p>"Bij elk doelpunt dat we scoren, vier ik en ben ik heel gelukkig, of het nu een vriendenmatch is of een competitiematch. En nu is het extra mooi omdat we de top zes terug induiken", lachte Lamkel Zé achteraf bij <i>Het Nieuwsblad</i>.</p>
      <aside>Lees meer<br/><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content">VP 11: Gouden Kums in uitstekend Gent, KV Mechelen en Antwerp verrassen</a></aside>
      <p>Door zijn gele kaart is de Kameroener echter geschorst voor de partij tegen KAA Gent. "Beter nu geschorst dan later, want met de wedstrijden van de nationale ploeg er nog eens bij, zou ik te vermoeid zijn", vertelt hij.</p>
      <p>"Of de coach boos is voor mijn gele kaart? Ach, ik wou gewoon vieren en de coach is als een vader voor mij. Ik ben persoonlijk erg blij met Bölöni als trainer. Hij gaat goed met de groep om en ik zou niet willen dat hij weggaat", aldus Lamkel Zé.</p>
    </article>
  </body>
</html>