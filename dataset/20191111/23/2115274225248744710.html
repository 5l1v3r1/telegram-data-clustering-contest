<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/zingaretti_clinton-6530379/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T23:52:00+00:00"/>
    <meta property="og:title" content="Zingaretti vede Bill Clinton: &quot;Siamo baluardo contro odio e paura&quot;"/>
    <meta property="og:description" content="Il segretario del Pd è a New York dove visiterà la sede locale dei dem per poi incontrare il sindaco de Blasio "/>
  </head>
  <body>
    <article>
      <h1>Zingaretti vede Bill Clinton: "Siamo baluardo contro odio e paura"</h1>
      <h2>Il segretario del Pd è a New York dove visiterà la sede locale dei dem per poi incontrare il sindaco de Blasio </h2>
      <address><time datetime="2019-11-11T23:52:00+00:00">11 Nov 2019, 23:52</time> by <a rel="author">AGI - Agenzia Giornalistica Italia</a></address>
      <p>"Sono contento di aver incontrato Bill Clinton perché insieme, qui in Italia come negli Usa, siamo il baluardo alla cultura dell'odio e della paura. Ho invitato Clinton in Italia, ospite dei democratici e mi ha promesso che verrà entro l'estate": lo ha riferito il segretario del Pd, Nicola Zingaretti, al termine del colloquio con l'ex presidente degli Stati Uniti nella sede della Fondazione Clinton, a Manhattan, durato cinquanta minuti. Il programma della giornata di Zingaretti a New York prevede la visita alla sede locale del circolo del Pd dove si terrà l'elezione del segretario e, in serata, l'incontro con il sindaco di New York, Bill de Blasio. </p>
    </article>
  </body>
</html>