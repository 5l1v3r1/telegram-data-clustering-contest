<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/zverev-prvi-put-u-karijeri-savladao-nadala/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T23:04:47+00:00"/>
    <meta property="og:title" content="Zverev prvi put u karijeri savladao Nadala"/>
    <meta property="og:description" content="Nemački teniser, Aleksandar Zverev, pobedom je počeo odbranu titule na ATP finalu u Londonu. Zverev je prvi put u karijeri savladao Rafaela Nadala i to tako što mu nije dozvolio nijednu brejk loptu, a nakon 1 časa i 25 minuta igre rezultat je bio 2:0, po setovima 6:2, 6:4. Do rezultata 2:2 u prvom setu […]"/>
  </head>
  <body>
    <article>
      <h1>Zverev prvi put u karijeri savladao Nadala</h1>
      <address><time datetime="2019-11-11T23:04:47+00:00">11 Nov 2019, 23:04</time> by <a rel="author">Zile</a></address>
      <p>Nemački teniser, Aleksandar Zverev, pobedom je počeo odbranu titule na ATP finalu u Londonu.</p>
      <p>Zverev je prvi put u karijeri savladao Rafaela Nadala i to tako što mu nije dozvolio nijednu brejk loptu, a nakon 1 časa i 25 minuta igre rezultat je bio 2:0, po setovima 6:2, 6:4.</p>
      <p>Do rezultata 2:2 u prvom setu nije bilo brejka, a onda je krenula furiozna serija Zvereva od šest uzastopnih gemova za vođstvo od 1:0 u setovima i 2:0 na početku drugog.</p>
      <p>Nadal je u prvom setu osvojio samo 4 poena u servis gemovima svog rivala, u drugom je ta brojka bila duplo veća, a najveću priliku za brejk, ako se to može nazvati prilikom, propustio je u drugom gemu drugog seta kada je prvi i jedini put u meču stigao do izjednačenja u gemu u kojem je servirao Zverev.</p>
      <p>Do kraja meča Zverev je rutinski zadržao brejk prednosti i realizovao prvu meč loptu za konačan trijumf.</p>
      <p>U utorak su na programu mečevi 2. kola u grupi „Andre Agasi“, od 15 časova sastaće se Rodžer Federer i Mateo Beretini, a od 21 sat Novak Đoković i Dominik Tim.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/djokovic-rafa-je-u-boljoj-poziciji-od-mene/"/>
        <a href="https://www.sportskacentrala.com/2019/11/08/nadal-spreman-ceka-se-ozvanicenje/"/>
        <a href="https://www.sportskacentrala.com/2019/11/05/obavljen-zreb-za-atp-finale-novak-u-grupi-sa-federerom/"/>
        <a href="https://www.sportskacentrala.com/2019/11/05/nadal-putuje-u-london-nastup-neizvestan/"/>
        <a href="https://www.sportskacentrala.com/2019/11/04/nadal-ceka-rezultate-od-ovoga-zavisi-nastup-u-londonu/"/>
        <a href="https://www.sportskacentrala.com/2019/11/04/novi-svetski-poredak-nadal-i-zvanicno-smenio-djokovica/"/>
        <a href="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
        <a href="https://www.sportskacentrala.com/2019/11/01/nadal-u-polufinalu-conga-kratkog-daha/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
      </related>
    </article>
  </body>
</html>