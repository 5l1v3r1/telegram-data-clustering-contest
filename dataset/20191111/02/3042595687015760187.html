<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/raser-mot-fotballfrue/71802688"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T02:09:15+00:00"/>
    <meta property="og:title" content="Raser mot fotballfrue"/>
    <meta property="og:description" content="Robbie Williams liker dårlig at fotballfruefighten mellom Coleen Rooney og Rebekah Vardy endte opp i offentligheten."/>
  </head>
  <body>
    <article>
      <h1>Raser mot fotballfrue</h1>
      <h2>Robbie Williams liker dårlig at fotballfruefighten mellom Coleen Rooney og Rebekah Vardy endte opp i offentligheten.</h2>
      <address><time datetime="2019-11-11T02:09:15+00:00">11 Nov 2019, 02:09</time> by <a rel="author">Thomas Haarstad</a></address>
      <p>Det vakte oppsikt da Wayne Rooneys kone, Coleen, gikk ut med harde beskyldninger mot Jamie Vardy kones, Rebekah, tidligere i høst.</p>
      <figure>
        <img src="https://dbstatic.no/71802785.jpg?imageId=71802785&amp;width=512&amp;height=308"/>
        <figcaption><b>I KRIG:</b> Coleen Rooney (til venstre) og Rebekah Vardy. Foto: NTB Scanpix Vis mer</figcaption>
      </figure>
      <p>
        <b>Coleen Rooney hadde en mistanke om at noen lekket privat informasjon fra hennes Instagram-konto til tabloidpressen, og startet en etterforskning.</b>
      </p>
      <p>Måten hun har gikk fram på i detektivarbeidet var å bruke elimineringsmetoden. Coleen blokkerte alle følgerne sine uten om én fra å se noen bestemte innlegg.</p>
      <p><b>Til slutt utpekte hun Rebekah Vardy som den skyldige.</b> <b>Det skjedde i en lang tale til og med Hercule Poirot ville ha vært stolt av.</b></p>
      <p>Talen, som hun la ut på Twitter, gjorde også at hele saken ble en offentlig skittentøyvask. Etter at Coleen delte saken i sosiale medier, svarte Rebekah med samme mynt da hun slo tilbake mot påstandene og hevdet at hun var totalt uskyldig.</p>
      <h3>Forsiktig</h3>
      <p>I dag blander Robbie Williams seg inn i saken. Den britiske musikeren, med hits som «Angels» og «Let Me Entertain You», er frustrert over at fotballfruene tok det hele i offentligheten:</p>
      <p>
        <b>- La oss si at Rebekah er skyldig, noe vi ikke vet om hun er. Hun har det uansett ti ganger verre nå enn Coleen hadde da det sto på som verst, sier Williams til <a href="https://www.telegraph.co.uk/">The Telegraph Magazine.</a></b>
      </p>
      <p>Williams mener at det er viktig å trå forsiktig i en sånn situasjon, for konsekvensene kan være store.</p>
      <h3>Mistenkte venner selv</h3>
      <p>Williams innrømmer at han selv har opplevd mye av det samme som Coleen har vært gjennom. Han har selv mistenkt personer rundt seg for å ha lekket historier, og han har sjekket ut folk i egen omgangskrets.</p>
      <p>Likevel er han irritert over at Coleen valgte å ta det hele offentlig, noe også Rebekah Vardy ga henne kritikk for:</p>
      <p>
        <b>- Det er et farlig spill. Jeg forstår godt Coleens behov for hevn, og jeg kunne ha gjort det samme selv, men vi må passe på. Sånne beskyldninger kan få alvorlige konsekvenser, sier han til magasinet.</b>
      </p>
      <p>Etter at Coleen Rooney kom med nyheten gikk Rebekah Vardy ut i et intervju og fortalte at hun var uskyldig.</p>
      <p>Etter det har det vært stille fra de to hovedpersonene.</p>
    </article>
  </body>
</html>