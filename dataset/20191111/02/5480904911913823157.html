<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/skoda-auto-predstavi-ctvrtou-generaci-octavie-video/1819321?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T02:20:00+00:00"/>
    <meta property="og:title" content="Škoda Auto představí čtvrtou generaci Octavie - video"/>
    <meta property="og:description" content="Praha Nová generace Škody Octavia bude delší a širší než předchůdce, nabídne větší zavazadlový prostor i nové asistenční systémy. V nabídce bude také jako hybrid do zásuvky nebo s pohonem na CNG. Čtvrtou generaci Octavie představí Škoda Auto dnes večer ve světové premiéře, ČTK bude z akce od 19:00 vysílat živé video."/>
  </head>
  <body>
    <article>
      <h1>Škoda Auto představí čtvrtou generaci Octavie - video</h1>
      <address><time datetime="2019-11-11T02:20:00+00:00">11 Nov 2019, 02:20</time> by <a rel="author" href="http://www.ctk.cz/" target="_blank">ČTK</a></address>
      <p>Praha Nová generace Škody Octavia bude delší a širší než předchůdce, nabídne větší zavazadlový prostor i nové asistenční systémy. V nabídce bude také jako hybrid do zásuvky nebo s pohonem na CNG. Čtvrtou generaci Octavie představí Škoda Auto dnes večer ve světové premiéře, ČTK bude z akce od 19:00 vysílat živé video.</p>
      <p>Nová Octavia je o 19 mm delší a o 15 mm širší, provedení combi je pak delší o 22 mm. Objem kufru vzrostl z 590 litrů u liftbacku, respektive 610 litrů u combi, na 600 a 640 litrů.</p>
      <p>Poprvé bude mít tato modelová řada chytré full LED Matrix světlomety a úplně poprvé u značky se objeví head-up displej, který zobrazuje důležité informace na čelní sklo. Octavia je také vůbec první model značky, který nabízí ovládání automatické převodovky DSG systémem shift-by-wire. Řazení převodových stupňů tak neprobíhá mechanicky, ale elektronicky.</p>
      <figure>
        <iframe src="https://player.vimeo.com/video/371869397" width="640" height="360" data-service="Vimeo" scrolling="no"/>
      </figure>
      <p>První Octavia se objevila před 60 lety. Od té doby bylo vyrobeno přes 6,5 milionu vozů. V současné době je Octavia nejprodávanějším vozem v České republice. V uplynulých letech Škoda prodala každoročně přibližně 400.000 vozů a třetí generace tohoto modelu tak tvořila přibližně třetinu celkových prodejů značky.</p>
      <p>.</p>
    </article>
  </body>
</html>