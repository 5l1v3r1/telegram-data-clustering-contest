<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ayushmann-khurrana-heartfelt-message-to-fans-after-bala-success-2842975.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T02:15:54+00:00"/>
    <meta property="og:title" content="'बाला' की सफलता पर आयुष्मान ने फैन्स के लिए लिखा ये मैसेज"/>
    <meta property="og:description" content="आयुष्मान खुराना की फिल्म बाला शुक्रवार को रिलीज हो चुकी है। फिल्म को क्रिटिक्स और दर्शकों से काफी शानदार रिस्पॉन्स मिला है। वहीं बॉक्स ऑफिस पर भी फिल्म जबरदस्त कमाई कर रही है। ट्रेड एनालिस्ट तरण..."/>
  </head>
  <body>
    <article>
      <h1>'बाला' की सफलता पर आयुष्मान ने फैन्स के लिए लिखा ये मैसेज</h1>
      <address><time datetime="2019-11-11T02:15:54+00:00">11 Nov 2019, 02:15</time> by <a rel="author">लाइव हिन्दुस्तान टीम,नई दिल्ली</a></address>
      <p>आयुष्मान खुराना की फिल्म बाला शुक्रवार को रिलीज हो चुकी है। फिल्म को क्रिटिक्स और दर्शकों से काफी शानदार रिस्पॉन्स मिला है। वहीं बॉक्स ऑफिस पर भी फिल्म जबरदस्त कमाई कर रही है। ट्रेड एनालिस्ट तरण आदर्श की रिपोर्ट के मुताबिक फिल्म ने 2 दिन में 25.88 करोड़ की कमाई कर ली है। शुक्रवार को फिल्म ने जहां 10.15 करोड़ की कमाई की वहीं दूसरे दिन फिल्म ने 15.73 करोड़ की कमाई की है। अभी रविवार को फिल्म की कमाई में और बढ़ोतरी हुई होगी।</p>
      <p>फिल्म को मिल रहे इस रिस्पॉन्स पर आयुष्मान ने फैन्स के लिए एक मैसेज लिखा है। आयुष्मान ने अपनी फोटो शेयर की और लिखा, बाला की तस्वीर आपने बनाई...बाला की तकदीर आपने बनाई।</p>
      <figure>
        <embed-post data-src="https://www.instagram.com/p/B4r1K0kAEpb" data-service="Instagram"/>
      </figure>
      <p>
        <a href="https://www.livehindustan.com/entertainment/story-saif-ali-khan-was-asked-whether-he-feels-jealous-of-kareena-kapoor-success-know-what-he-says-2842966.html">सैफ से पूछा क्या पत्नी करीना की सफलता से जलते हैं? जानें क्या दिया जवाब</a>
      </p>
      <p>
        <a href="https://www.livehindustan.com/entertainment/story-tahira-ne-kaha-kuch-aisa-ki-shahrukh-bole-bala-ki-biwi-kahin-ki-2842957.html">ताहिरा ने कहा कुछ ऐसा कि शाहरुख बोले- 'बाला की बीवी कहीं की'</a>
      </p>
      <p>
        <b>आयुष्मान खुराना हैं बॉलीवुड की नई 'हिट मशीन'...</b>
      </p>
      <p>आयुष्मान ने साल 2012 में शूजीत सरकार की 'विक्की डोनर' के साथ हिंदी फिल्म जगत में प्रवेश किया था, उन्होंने अपने आकर्षण और स्क्रीन पर अपने शानदार प्रदर्शन से बहुत जल्द दर्शकों का दिल जीत लिया। स्पर्म डोनेशन और आर्टिफिशियल इंसेमिनेशन से जुड़ी धारणा पर आधारित इस फिल्म को बनाने में पांच करोड़ रुपये का बजट आया था और इसने 65 करोड़ रुपये कमाए थे।</p>
      <p>इसके बाद आई उनकी फिल्म 'नौटंकी साला', 'बेवकूफियां', 'हवाईजादा', 'मेरी प्यारी बिंदू' दर्शकों की उम्मीदों पर खरी नहीं उतर पाईं, लेकिन 'दम लगा के हईशा' ने सफलता के कदम चूमे।</p>
      <p>अभिनेता को जोखिम भरी भूमिकाएं निभाना रोमांचित करता है। वहीं एक के बाद एक हिट फिल्में देने से रोमांच और बढ़ता है।</p>
      <p>बीते दो सालों में अभिनेता ने 'बरेली की बर्फी' (2017), 'शुभ मंगल सावधान'(2017), 'अंधाधुंध'(2018), 'बधाई हो'(2018), 'आर्टिकल 15'(2019), 'ड्रीम गर्ल'(2019) 'बाला' (2019) जैसी एक्सपेरिमेंटल फिल्में दी, जो बॉक्स ऑफिस पर हिट रही। <br/> </p>
    </article>
  </body>
</html>