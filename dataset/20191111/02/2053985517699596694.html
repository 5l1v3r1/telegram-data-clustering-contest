<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4052953"/>
    <meta property="og:site_name" content="صدى البلد"/>
    <meta property="article:published_time" content="2019-11-11T02:53:00+00:00"/>
    <meta property="og:title" content="اعتبرني من أهلك واوعى تفكر تتهزم.. زينة تدعم رامي جمال بعد إصابته بـ البهاق"/>
    <meta property="og:description" content="حرصت الفنانة زينة على دعم ومساندة الفنان رامي جمال بعد إعلانه خبر..."/>
  </head>
  <body>
    <article>
      <h1>اعتبرني من أهلك واوعى تفكر تتهزم.. زينة تدعم رامي جمال بعد إصابته بـ البهاق</h1>
      <address><time datetime="2019-11-11T02:53:00+00:00">11 Nov 2019, 02:53</time> by <a rel="author">محمد بدران</a></address>
      <p>محمد بدران حرصت الفنانة زينة على دعم ومساندة الفنان رامي جمال بعد إعلانه خبر إصابته بمرض البهاق.<br/><br/>وكتبت زينة، عبر حسابها الشخصي على إنستجرام: "انسان محترم ربنا يعفوا عنك ...للاسف احنا في دنيا مابترحمش والنَّاس بقت صعبه ياريت نحاول يكون في قلوبنا رحمة ...انت انسان موهوب يمكن انا ماتشرفتش بمعرفتك بس قلبي معاك واوعي تفكر تتهزم ده مرض عادي وربنا يعفوا عنك وقول الحمد لله والنَّاس الرحيمة كتير واعتبرني من اهلك والإنسان بموهبته واحترامه وأخلاقه وبس"<br/><br/>يذكر أن رامي جمال كتب مؤخرًا عبر حسابه على "تويتر":" الحمد لله الذي أحبني ف ابتلاني واقدرني علي الصبر من فتره ظهرت بقع بيضا في جسمي وبالكشف عرفت انه البهاق وجربت أنواع علاج كتير ودكاترة كتير ومفيش فايده رضيت وسلمت أمري الله علشان عرفت ان الزعل بيزوده وكفايه شغلانتي وصعوبتها والقلق الدائم من المستقبل".<br/><br/>وتابع:" وفعلا بقي بيزيد لدرجه لفتت نظر ناس كتير اللي بقي يقوللي هتتعامل ازاي وانت فنان واللي يخاف يسلم واللي يسألني هو ده معدي انا بقالي سنه فعلا لو عندي حفله او تصویر بتعب علي ما اشوف طريقه أخفيه بيها لدرجه خلت ناس تقوللي شوف بیزنس تاني اعمله علشان الناس مش هتقبلك كده فكرت في كلامهم بصراحه ولقيت ان عندي حلين یا فعلا شكرا لحد كده علي الشغلانه دي رغم حبي ليها وعدم معرفتي بغيرها".<br/><br/>واختتم حديثه قائلًا :" یا اما مش هداريه تاني وتقبلوني بيه وترحمو كل اللي ربنا ابتلاهم بيه من نظرة انو شكلو غريب الحمد لله على نعمة الأهل لانهم الوحيدين اللي بيقبلو الواحد زي ما هو طولت عليكم بس قلت أشرككم في حياة فنان".</p>
      <figure>
        <img src="https://www.elbalad.news/upload/photo/gallery/246/4/867.jpg"/>
      </figure>
    </article>
  </body>
</html>