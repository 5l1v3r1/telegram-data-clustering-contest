<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/stalo-vidomo-skilki-lomachenko-zarobiv-za-ostanniy-biy-639157.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T11:45:52+00:00"/>
    <meta property="og:title" content="Стало відомо, скільки Ломаченко заробив за останній бій"/>
    <meta property="og:description" content="Це був поєдинок відразу за три чемпіонських пояси"/>
  </head>
  <body>
    <article>
      <h1>Стало відомо, скільки Ломаченко заробив за останній бій</h1>
      <address>
        <time datetime="2019-11-11T11:45:52+00:00">11 Nov 2019, 11:45</time>
      </address>
      <h4>Це був поєдинок відразу за три чемпіонських пояси</h4>
      <p>31 серпня в Лондоні Василь Ломаченко переміг британця Люка Кемпбелла.</p>
      <p>За інформацією <a href="https://champion.com.ua/">Champion.com.ua</a>, гонорар українця склав 3 мільйони фунтів стерлінгів.</p>
      <p>Поєдинок Кемпбелл – Ломаченко відбувся в Лондоні на O2 Arena 31 серпня. Це був бій за чемпіонські титули відразу по трьох провідних версіях – WBC (Всесвітня боксерська рада), WBA Super (Всесвітня боксерська асоціація) та WBO (Всесвітня боксерська організація) у легкій вазі (до 61,2 кг).</p>
      <p>Також це був перший бій Ломаченка на професіональному рингу у Великобританії і, відповідно, перший гонорар, який було сплачено нашому чемпіону у фунтах. 3 мільйони фунтів дорівнює 3,8 мільйона доларів. Але після сплати податків та комісії своєї промоутерської компанії Tоp Rank та менеджеру Еґісові Клімасу залишилося близько двох мільйонів доларів, які з ініціативи Василя були поділені навпіл між ним та його батьком та тренером Анатолієм Ломаченком.</p>
      <p>Нагадаємо, в Лондоні <a href="https://glavcom.ua/sport/news/lomachenko-u-vazhkomu-boyu-peremig-kempbella-i-zdobuv-tretiy-chempionskiy-poyas-621827.html">українець впевнено переміг британця за очками</a>. Наступний бій Василь Ломаченко проведе орієнтовно навесні 2020 року.</p>
      <related>
        <a href="https://glavcom.ua/sport/news/kempbellu-malo-hoche-shche-odin-biy-proti-lomachenka-635799.html"/>
      </related>
    </article>
  </body>
</html>