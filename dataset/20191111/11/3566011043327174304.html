<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546402.html/%D9%86%D8%AF%D8%A7%D8%B4%D8%AA%D9%86-%D8%A7%D9%88%D8%B1%D8%A7%D9%82-%D9%87%D9%88%DB%8C%D8%AA%DB%8C-%DB%8C%DA%A9%DB%8C-%D8%A7%D8%B2-%D9%85%D8%B4%DA%A9%D9%84%D8%A7%D8%AA-%D8%AD%D8%A7%D8%B4%DB%8C%D9%87-%D9%86%D8%B4%DB%8C%D9%86%D8%A7%D9%86-%D8%AC%D9%88%DB%8C%D8%A8%D8%A7%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:21:00+00:00"/>
    <meta property="og:title" content="نداشتن اوراق هویتی یکی از مشکلات حاشیه‌نشینان جویبار است"/>
    <meta property="og:description" content="فرماندار شهرستان جویبار گفت: جویبار یکی از مشکلات حاشیه‌نشینان شهرستان جویبار نداشتن اوراق هویتی است زیرا برخی از این افراد ایرانی نیستند و برخی دیگر نیز از سایر استان‌ها هستند که از ابتدا اعتقادی به شناسنامه نداشتند."/>
  </head>
  <body>
    <article>
      <h1>نداشتن اوراق هویتی یکی از مشکلات حاشیه‌نشینان جویبار است</h1>
      <h2>فرماندار جویبار:</h2>
      <address>
        <time datetime="2019-11-11T11:21:00+00:00">11 Nov 2019, 11:21</time>
      </address>
      <p>فرماندار شهرستان جویبار گفت: جویبار یکی از مشکلات حاشیه‌نشینان شهرستان جویبار نداشتن اوراق هویتی است زیرا برخی از این افراد ایرانی نیستند و برخی دیگر نیز از سایر استان‌ها هستند که از ابتدا اعتقادی به شناسنامه نداشتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سید علی اسد صبح امروز در جلسه کارگروه اجتماعی شهرستان جویبار با اشاره به حاشیه‌نشینان این شهرستان اظهار کرد: باید حاشیه‌نشینان شهرستان جویبار و نیازمندی‌های آنان شناسایی شود.<br/> <br/>وی افزود: کارفرمایانی که در کارگاه‌های خود از افراد غیربومی و غیر ایرانی استفاده می‌کنند باید شرایط بهداشتی و آموزشی را برای آنان فراهم کنند.<br/> <br/>فرماندار جویبار یکی از مشکلات این افراد را نداشتن اوراق هویتی دانست و گفت: برخی از این افراد ایرانی نیستند و برخی دیگر نیز از سایر استان‌ها هستند که از ابتدا اعتقادی به شناسنامه نداشتند.<br/> <br/>اسد حضور متکدیان در سطح شهر به‌ویژه در جمعه‌بازار را یکی دیگر از معضلات اجتماعی شهرستان بیان کرد و گفت: جلوی این معضل باید با اقدامات ویژه شهرداری و با همکاری نیروی انتظامی گرفته شود.<br/><br/>انتهای پیام/</p>
    </article>
  </body>
</html>