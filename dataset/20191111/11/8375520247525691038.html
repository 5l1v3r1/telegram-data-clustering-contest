<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-maje-vidpovisti-chomu-yogo-radnik-robit-ukrajinu-vinnoyu-u-viyni-na-donbasi-gerashchenko--639155.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T11:37:37+00:00"/>
    <meta property="og:title" content="Зеленський має відповісти, чому його радник робить Україну винною у війні на Донбасі – Геращенко"/>
    <meta property="og:description" content="Геращенко заявила, що суспільство має знати позицію президента Зеленського і почути від нього, чи давав він своїм радникам певні директиви"/>
  </head>
  <body>
    <article>
      <h1>Зеленський має відповісти, чому його радник робить Україну винною у війні на Донбасі – Геращенко</h1>
      <address>
        <time datetime="2019-11-11T11:37:37+00:00">11 Nov 2019, 11:37</time>
      </address>
      <h4>Геращенко заявила, що суспільство має знати позицію президента Зеленського і почути від нього, чи давав він своїм радникам певні директиви</h4>
      <p>Позиція основного міжнародного переговорника від України, радника президента Зеленського Андрія Єрмака, яку <a href="https://glavcom.ua/country/politics/klyuchoviy-mizhnarodniy-peregovornik-vid-zelenskogo-andriy-jermak-vvazhaje-shcho-u-viyni-na-donbasi-vinna-ukrajina-gerasimov-638996.html">озвучив під присягою американський дипломат Вільям Тейлор</a>, повністю збігається з кремлівськими тезами і виставляє Україну винною за військову агресію на Донбасі. У цій ситуації президент Зеленський має чітко сказати суспільству – чи давав він такі директиви своїм радникам. Про це сьогодні, 11 листопада, під час погоджувальної ради заявила співголова фракції «Європейська солідарність» Ірина Геращенко.</p>
      <p>«Минулого тижня було оприлюднено покази тимчасово повіреного у справах США в Україні Вільяма Тейлора, які він під присягою давав конгресу США. І в цих показах звучить шокуюча інформація, що нова українська влада фактично звинувачує у війні проти України – Україну, а не Росію.  Порошенка, а не Путіна. Очевидно, що подібні сентенції радо підхопили російські ЗМІ, адже все це лягає в нарративи російської пропаганду про громадянську війну в Україні», – підкреслила парламентар.  </p>
      <p>Ірина Геращенко заявила, що суспільство має знати позицію президента Зеленського і почути від нього,  чи давав він своїм радникам такі директиви. </p>
      <p>Також народний депутат зауважила, що вся ця історія  відбувається на фоні <a href="https://glavcom.ua/news/sud-u-gaazi-stav-na-storonu-postrazhdalih-na-donbasi-ta-v-krimu-tekst-rishennya-638762.html">безпрецедентного рішення міжнародного суду ООН в Гаазі,</a> який фактично визнав, що РФ причетна до фінансування тероризму на Донбасі і до дискримінації громадян України в Криму</p>
      <p>«Це перший прецедент, коли суд готовий розглядати справу по-суті, що ціла країна причетна до фінансування тероризму. Також показовим є те, що суд не врахував жодної претензії РФ.  При цьому мені дивно, що не було жодної реакції на таке рішення від офісу президента України і команди правлячої партії, окрім реакції МЗС», – підкреслила політик.        </p>
      <p>«Нова влада соромиться називати речі своїми іменами. І таким чином заграє з Путіним. Але хочу зауважити і попередити, що таким чином вам не вдасться улестити агресора. І це треба пам’ятати і усвідомлювати», – застерегла Ірина Геращенко.</p>
      <related>
        <a href="https://glavcom.ua/country/politics/irina-gerashchenko-gotuje-zapit-v-sbu-shchodo-vizitu-rosiyskogo-deputata-u-zolote--637505.html"/>
        <a href="https://glavcom.ua/news/u-sbu-prokomentuvali-dopit-kolishnogo-komandira-roti-batalyonu-aydar-639150.html"/>
        <a href="https://glavcom.ua/news/u-zelenskogo-pridumali-yak-pogasiti-protesti-proti-prodazhu-zemli-zvernennya-prezidenta-639149.html"/>
      </related>
    </article>
  </body>
</html>