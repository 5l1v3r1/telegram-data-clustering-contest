<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76450-Vedci-tvrdia-ze-zabudlivost-je-znakom-inteligencie-Ak-clovek-vypusti-nepodstatne-veci-lepsie-sa-sustredi"/>
    <meta property="og:site_name" content="REFRESHER"/>
    <meta property="article:published_time" content="2019-11-11T11:37:00+00:00"/>
    <meta property="og:title" content="Vedci tvrdia, že zábudlivosť je znakom inteligencie. Ak človek vypustí nepodstatné veci, lepšie sa sústredí"/>
    <meta property="og:description" content="Hovoria, že je zbytočné pamätať si veci, ktoré vieme rýchlo nájsť na internete."/>
  </head>
  <body>
    <article>
      <h1>Vedci tvrdia, že zábudlivosť je znakom inteligencie. Ak človek vypustí nepodstatné veci, lepšie sa sústredí</h1>
      <address><time datetime="2019-11-11T11:37:00+00:00">11 Nov 2019, 11:37</time> by <a rel="author">Alexandra Murajdová</a></address>
      <p>
        <b>Hovoria, že je zbytočné pamätať si veci, ktoré vieme rýchlo nájsť na internete.</b>
      </p>
      <p>Keď ideš ráno do školy, či práce tak musíš venovať pár minút len tomu, aby si zistil kde si dal včera kľúče? Stáva sa ti, že zabudneš meno človeka, ktorého si práve stretol? Ak si na otázky odpovedal, že áno, tak z toho pravdepodobne nie si nadšený. </p>
      <p>No už sa za to nemusíš hanbiť, nová štúdia publikovaná v <a href="https://www.cell.com/neuron/fulltext/S0896-6273(17)30365-3">Neurone</a> hovorí, že to vôbec nie je zlé a<b> zábudlivosť je dokonca znakom inteligencie. </b>Tvoj mozog sa totiž dokáže sústrediť len na dôležité veci, informuje <a href="https://edition.cnn.com/2017/06/30/health/poor-memory-smarter-study-partner/index.html">CNN</a>.</p>
      <figure>
        <img src="https://i.refresher.sk/public/alexandra-murajdova/alzheimers.jpg"/>
        <figcaption>
          <cite>health.mil</cite>
        </figcaption>
      </figure>
      <p>Paul Frankland a Blake Richards z univerzity v Toronte, ktorí túto štúdiu vypracovali, hovoria, že cieľom pamäte je preniesť, teda <b>zapamätať si najdôležitejšie informácie a tie nepotrebné z hlavy vypustiť.</b></p>
      <p><i>„Je dôležité, aby mozog zabudol nepodstatné informácie a sústredil sa na veci, ktoré mu pomôžu rozhodnúť sa v dôležitých veciach v reálnom živote,"</i> hovorí Richards, pričom tvrdí, že len nové spomienky nám vedia pomôcť pri nových situáciách a vážnych rozhodnutiach.</p>
      <related>
        <a href="https://refresher.sk/60533-Vedci-vytvorili-zatial-najrealnejsi-umely-ludsky-mozog-Kontroverzny-uspech-v-ludoch-vyvolava-obavy-a-nechut"/>
      </related>
      <p>Sami poznamenávajú, že žijeme v dobe, kde sa od nás informácie nachádzajú jedno vyhľadanie na internete a preto podľa nich nemá zmysel ukladať informácie, ktoré nevyužívame. <b>Tvrdia, že v hlave nemáme uchovávať informácie, ktoré nám môžu postrážiť telefóny</b> a namiesto toho by sme si mali pamätať veci, na ktorých v reálnom živote naozaj záleží.</p>
      <figure>
        <img src="https://i.refresher.sk/public/alexandra-murajdova/smartphone-4357662_960_720.jpg"/>
        <figcaption>
          <cite>pixabay</cite>
        </figcaption>
      </figure>
      <p>Počas štúdie vedci študovali dáta z mozgovej aktivity a straty pamäte pri ľuďoch aj zvieratách. Prišli na to, že mozog je schopný staré spomienky nahradiť tými novými a podstatnými, pričom v hlave zachová podstatu tej starej, len vymaže detaily. Práve to je správne a inteligentné správanie mozgu.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>