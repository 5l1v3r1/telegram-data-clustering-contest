<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460006/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AC%E0%A6%B8%E0%A7%8D%E0%A6%A4%E0%A6%BE%E0%A7%9F-%E0%A6%AE%E0%A6%BF%E0%A6%B2%E0%A6%B2-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9"/>
    <meta property="og:site_name" content="Daily Janakantha"/>
    <meta property="article:published_time" content="2019-11-11T11:42:00+00:00"/>
    <meta property="og:title" content="রাজধানীতে বস্তায় মিলল শিশুর মরদেহ"/>
    <meta property="og:description" content="অনলাইন রিপোর্টার ॥ রাজধানীতে পল্টন থানার অলিম্পিক ভবনের পাশের মোড় থেকে বস্তাবন্দি সানি (৬) নামে এক শিশুর মরদেহ উদ্ধার করেছে পুলিশ। পুলিশের ধারণা, শিশুটিকে শ্বাসরোধ করে হত্যা করা হয়েছে। রবিবার (১০ নভেম্বর) রাত ৯টা ৪৫ মিনিটের দিকে পল্টন থানা পুলিশ মরদেহ উদ্ধার করে। পরে ময়না তদন্তের ..."/>
  </head>
  <body>
    <article>
      <h1>রাজধানীতে বস্তায় মিলল শিশুর মরদেহ</h1>
      <address>
        <time datetime="2019-11-11T11:42:00+00:00">11 Nov 2019, 11:42</time>
      </address>
      <figure>
        <img src="http://www.dailyjanakantha.com/files/201911/1573476149_05.jpg"/>
      </figure>
      <p>অনলাইন রিপোর্টার ॥ রাজধানীতে পল্টন থানার অলিম্পিক ভবনের পাশের মোড় থেকে বস্তাবন্দি সানি (৬) নামে এক শিশুর মরদেহ উদ্ধার করেছে পুলিশ। পুলিশের ধারণা, শিশুটিকে শ্বাসরোধ করে হত্যা করা হয়েছে।</p>
      <p>রবিবার (১০ নভেম্বর) রাত ৯টা ৪৫ মিনিটের দিকে পল্টন থানা পুলিশ মরদেহ উদ্ধার করে। পরে ময়না তদন্তের জন্য ঢাকা মেডিকেল কলেজ হাসপাতাল মর্গে পাঠানো হয়।</p>
      <p>বিষয়টি নিয়ে পল্টন থানার সহকারী উপ-পরিদর্শক (এএসআই) আনোয়ার হোসেন জানান, প্লাস্টিকের একটি বস্তায় পাওয়া যায় মৃতদেহটি। বস্তাটি তোশক দিয়ে ঢাকা ছিল। শিশুটির মাথার ডান পাশে কানের কাছে কিছুটা থেঁতলানোর আঘাত ও গলায় শ্বাসরোধের চিহ্ন রয়েছে। ধারণা করা হচ্ছে, শিশুটিকে শ্বাসরোধ করে হত্যার পর বস্তায় ভরে ফেলে যায় দুর্বৃত্তরা। ময়না তদন্তে স্পষ্ট হবে মৃত্যুর কারণ।</p>
      <p>এএসআই আনোয়ার আরও জানান, শিশুটিকে শনিবার রাত ১০টা থেকে তাকে খুঁজে পাচ্ছিল না পরিবার। আজ ওইখানে মৃতদেহটি পেয়ে পরে তারা আমাদের সংবাদ দেন। তার বাবার নাম সাগর শেখ। মা ঝর্ণা বেগম। গুলিস্তানের ওই এলাকায় ভবঘুরে জীবনযাপন করেন তারা।</p>
    </article>
  </body>
</html>