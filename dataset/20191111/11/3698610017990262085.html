<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/toksin-ribi-fugu-viyavivsya-zahistom-vid-stresu-329188_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T11:12:00+00:00"/>
    <meta property="og:title" content="Токсин риби фугу виявився захистом від стресу"/>
    <meta property="og:description" content="У неволі риби не виростають до нормальних розмірів, а показники стресу в їхній крові зашкалюють."/>
  </head>
  <body>
    <article>
      <h1>Токсин риби фугу виявився захистом від стресу</h1>
      <h2>У неволі риби не виростають до нормальних розмірів, а показники стресу в їхній крові зашкалюють.</h2>
      <address>
        <time datetime="2019-11-11T11:12:00+00:00">11 Nov 2019, 11:12</time>
      </address>
      <p>Вчені з Університетів Кітасато і Нагасакі заявили про те, що смертельний токсин <a href="https://dt.ua/TECHNOLOGIES/vcheni-znayshli-naystarishu-prisnovodnu-ribu-319588_.html"><b>риби</b></a> фугу допомагає їй захищатися від стресу. Виявилося, що в неволі риби не можуть накопичити достатню кількість отрути, не виростають до нормальних розмірів, а маркери стресу в їхньому тілі зашкалюють, повідомляє Naked science.</p>
      <p>У ході дослідження вчені протягом місяця додавали токсин в раціон мальків, що росли. У результаті такі риби зростали в середньому на 6% більшими і на 24% масивнішими за тих, які споживали корм без отрути. Вони також були менш агресивні і рідше вступали в сутички з іншими.</p>
      <p>Вимірявши біомаркери стресу, вчені з'ясували, що рівні кортизолу та кортиколіберину в мозковій тканині "неотруйних" риб були в чотири рази вищими, ніж у тих, кого розводили в присутності токсину. Дослідники вважають, що отрута забезпечує нормальний розвиток риб і зменшує рівень стресу. Чому так відбувається, вчені поки сказати не можуть.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/yaponski-vcheni-opisali-noviy-vid-karlikovih-morskih-konikiv-285668_.html"><b>біологи з Японії описали новий вид карликових морських коників</b></a>. Тварина отримала видову назву Hippocampus japapigu — "японська свиня". Морський коник мешкає на глибині від п'яти до 22 метрів в центрі і на південному сході Японії.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>