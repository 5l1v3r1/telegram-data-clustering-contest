<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/11/355176/"/>
    <meta property="og:site_name" content="charter97.org"/>
    <meta property="article:published_time" content="2019-11-11T11:10:00+00:00"/>
    <meta property="og:title" content="Сёньня дзень народзінаў Алеся Белакоза"/>
    <meta property="og:description" content="У 1948 годзе малады актывiст напісаў на лістках «Змагайцеся за незалежную Беларусь!» ды раскідаў іх з цягніка."/>
  </head>
  <body>
    <article>
      <h1>Сёньня дзень народзінаў Алеся Белакоза</h1>
      <h2>У 1948 годзе малады актывiст напісаў на лістках «Змагайцеся за незалежную Беларусь!» ды раскідаў іх з цягніка.</h2>
      <address>
        <time datetime="2019-11-11T11:10:00+00:00">11 Nov 2019, 11:10</time>
      </address>
      <p>11 лістапада 1928 году на Гарадзеншчыне нарадзіўся <b>Алесь Белакоз</b>, беларускі настаўнік, краязнаўца, музэязнаўца. Белакоз амаль усё жыцьцё пражыў у вёсцы Гудзевічы Мастоўскага раёну, працуючы настаўнікам беларускай мовы і літаратуры. Стварыў унікальны Гудзевіцкі дзяржаўны літаратурна-гістарычны музэй, які ўзначальваў болей за 30 гадоў, нагадвае <a href="https://www.svaboda.org/a/30262955.html">«Радыё Свабода»</a>.</p>
      <p>Заслужаны настаўнік Беларусі, заслужаны дзяяч культуры, адным зь першых быў ушанаваны мэдалём імя Францішка Скарыны. Ляўрэат прэміі «За свабоду думкі».</p>
      <p>У 1948 годзе малады Алесь Белакоз пачаў дысідэнцкую дзейнасць. Ён напісаў на лістках заклік «Змагайцеся за незалежную Беларусь!» ды раскідаў іх з цягніка па дарозе ў Мінск. Пазней ён раздабыў шрыфт і надрукаваў антысавецкія ўлёткі, якія з сябрамі распаўсюджваў у Гродне. Белакоз цудам пазбег арышту.</p>
      <figure>
        <iframe src="https://www.youtube.com/embed/P0XTnRyQzg0" width="640" height="360" data-service="Youtube" scrolling="no"/>
      </figure>
    </article>
  </body>
</html>