<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546346.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%B1%D8%AF%D8%A7%D8%B4%D8%AA-%D8%A8%DB%8C%D8%B4-%D8%A7%D8%B2----%D8%AA%D9%86-%D8%B2%D8%B9%D9%81%D8%B1%D8%A7%D9%86-%D8%AF%D8%B1-%D8%B3%D8%A8%D8%B2%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:18:00+00:00"/>
    <meta property="og:title" content="پیش بینی برداشت بیش از ۱۰ تن زعفران در سبزوار"/>
    <meta property="og:description" content="مدیر جهاد کشاورزی سبزواراز برداشت بیش از 10تن زعفران از مزارع سبزوار بزرگ خبر داد."/>
  </head>
  <body>
    <article>
      <h1>پیش بینی برداشت بیش از ۱۰ تن زعفران در سبزوار</h1>
      <h2>مدیر جهاد کشاورزی سبزوار خبر داد:</h2>
      <address>
        <time datetime="2019-11-11T11:18:00+00:00">11 Nov 2019, 11:18</time>
      </address>
      <p>مدیر جهاد کشاورزی سبزواراز برداشت بیش از 10تن زعفران از مزارع سبزوار بزرگ خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ منصور برغمدی در گفت و گو با <a href="http://www.sobhtoos.ir/">صبح توس</a>؛ با بیان اینکه پیش بینی می شود در فصل برداشت زعفران در سبزوار بیش از 10 تن از این محصول برداشت شود اظهارداشت: خرید حمایتی از ابتدای این فصل در سبزوار آغاز شده و کشاورزان برای فروش محصول خود مشکلی نخواهند داشت.</p>
      <p>وی با اشاره به اینکه این محصول در چهار رتبه از قیمت هشت میلیون ودویست تا ده میلیون و پانصد هزارتومان قیمت گذاری شده است ابراز کرد: کشاورزان با تحویل محصول خود به مراکز تعاون روستایی پس از انجام آزمایشات عیار سنجی و صحت سنجی می توانند مبالغ خود را دریافت کنند.</p>
      <p>برغمدی در ادامه به فعالیت سه مرکز بسته بندی زعفران به صورت تخصصی اشاره کرد و افزود: مراکز دیگری نیز در سبزوار وجود دارد که در کنار بسته بندی ادویه جات مختلف اقدام به بسته بندی زعفران می کنند.</p>
      <p>مدیر جهاد کشاورزی سبزوار همچنین با بیان اینکه زعفران سبزوار از جمله محصولاتی است که در صورت وجود صنایع تبدیلی می تواند بسیار ارز آور باشد تاکید کرد: متاسفانه  ازمزایای نسبی این محصول آنچنان که باید استفاده نمی شود.</p>
      <p>برغمدی ادامه داد: اداره جهاد سبزوار آمادگی کامل دارد تا با فراهم کردن شرایط برای متقاضیان سرمایه گذاری درحوزه زعفران زمینه فعالیت حرفه ای را برای آنها ایجاد کند.</p>
      <p>وی همچنین به انتخاب سبزوار به عنوان پایلوت کشت گیاهان دارویی در کشور اشاره کرد و ادامه داد: خوشبختانه کارخانه زنجیره کامل تبدیل گیاهان دارویی برمبنای گردشگری در سبزوار فعالیت خود را آغاز کرده که زعفران نیز به عنوان یکی از مواد اولیه می تواند وارد این چرخه ارزشمند شود.</p>
      <p>انتهای پیام/</p>
    </article>
  </body>
</html>