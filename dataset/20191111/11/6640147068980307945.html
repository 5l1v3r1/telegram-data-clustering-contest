<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-open-egames-finale-lucca-successo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T11:54:00+00:00"/>
    <meta property="og:title" content="The Open eGames, la Finale a Lucca Comics &amp; Games 2019 è un successo"/>
    <meta property="og:description" content="The Open eGames, la Finale a Lucca Comics &amp; Games 2019 è un successo. Ecco tutti i dettagli sull'evento toscano a tema eSports."/>
  </head>
  <body>
    <article>
      <h1>The Open eGames, la Finale a Lucca Comics &amp; Games 2019 è un successo</h1>
      <address><time datetime="2019-11-11T11:54:00+00:00">11 Nov 2019, 11:54</time> by <a rel="author">Yuri Polverino</a></address>
      <p>Sono passate ormai diverse settimane dall’evento kick-off milanese organizzato da Open Fiber e Fibra.City: <b>The Open eGames</b> giunge infatti all’atto conclusivo nell’affascinante cornice del Lucca Comics &amp; Games 2019, con lo scopo di promuovere la cultura per l’eSport e, in particolare, la <b>tecnologia di connettività a banda larga migliore possibile</b>.</p>
      <figure>
        <iframe src="https://www.youtube.com/embed/fomgeZAV5Rs" width="500" height="281" data-service="Youtube" scrolling="no"/>
      </figure>
      <p>Leggi anche: <a href="https://www.tomshw.it/videogioco/nvidia-ray-tracing-lucca-2019/">Nvidia porta il Ray Tracing a Lucca Comics &amp; Games 2019</a></p>
      <p>Per l’occasione, è andato in scena il match finale fra i due giocatori migliori che si sono messi in evidenza nelle Challenge Online, ovvero Giovanni da Torre del Greco e Cristian da Zelo Buon Persico. Ospiti d’eccezione, ancora una volta TonyTubo e Hollywood 25. Il primo è <b>uno degli streamer di FIFA più importanti su territorio nazionale</b>, mentre il secondo rappresenta di fatto l’unico allenatore professionista italiano. A commentare il match torna <b>Pierluigi Pardo</b>, volto noto della televisione e una delle voci più affermate quando si parla di telecronaca calcistica.</p>
      <p>Il match, rivelatosi intenso e pieno di momenti emozionanti, ha visto trionfare la squadra composta da Giovanni e Hollywood 25. La finale, trasmessa in diretta su Twitch, è stata anche teatro perfetto per toccare con mano i vantaggi di una linea FTTH, ovvero la connessione fibra ottica che arriva fino al router di casa.</p>
      <slideshow>
        <figure>
          <img src="https://www.tomshw.it/images/images/2019/11/the-open-egames-lucca-2019-62174.768x432.jpg"/>
        </figure>
        <figure>
          <img src="https://www.tomshw.it/images/images/2019/11/the-open-egames-lucca-2019-62173.768x432.jpg"/>
        </figure>
        <figure>
          <img src="https://www.tomshw.it/images/images/2019/11/the-open-egames-lucca-2019-62172.768x432.jpg"/>
        </figure>
      </slideshow>
      <p>Scopo cuore dell’iniziativa è infatti anche quello di <b>promuovere i servizi all’avanguardia di Open Fiber</b>, che ha come obbiettivo principale quello di portare la sua connessione ad alte prestazioni nelle case di tutti gli italiani e quindi anche di tutti i gamer esigenti di giocare nel miglior modo possibile. La diffusione a macchia d’olio del gaming ha infatti cambiato il modo in cui i giocatori utilizzano le connessioni casalinghe: per potersi permettere di trasmettere in diretta i propri contenuti, è necessaria una linea capace di fornire stabilità e qualità. Grazie alla FTTH (Fibra fino a casa) di Open Fiber, player e spettatori potranno godere del miglior spettacolo possibile. La tecnologia in fibra ottica infatti garantisce velocità fino a 1 Gbps, senza cali anche in caso di maltempo. Assieme a Fibra.City, operatore che commercializza servizi dedicati al gaming, Open Fiber vuole dunque capillarizzare la sua presenza sul territorio, rispondendo alle esigenze dei giocatori del nuovo millennio.</p>
      <figure>
        <img src="https://www.tomshw.it/images/images/2019/11/the-open-egames-lucca-2019-62176.jpg"/>
      </figure>
      <p>Simone Bonannini, Direttore Marketing e Commerciale di Open Fiber: “<i>Portare la fibra ottica a casa di tutti e a tutte le nostre aziende è una sfida decisamente impegnativa ma siamo convinti che sia fondamentale per lo sviluppo e la competitività del nostro Paese</i>”.</p>
      <p>Ringraziando Open Fiber per la disponibilità nel promuovere l’iniziativa, <b>vi invitiamo a <a href="https://openfiber.it/it">verificare sul sito</a> se il vostro indirizzo è raggiunto dalla rete di Open Fiber</b> interamente in fibra ottica per poter avere un servizio al massimo delle prestazioni.</p>
    </article>
  </body>
</html>