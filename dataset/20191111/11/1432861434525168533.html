<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/klop-nuzhdaem-se-ot-vsqka-edna-tochka-prez-natovareniq-period-1405022.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T11:22:00+00:00"/>
    <meta property="og:title" content="Клоп: Нуждаем се от всяка една точка през натоварения период"/>
    <meta property="og:description" content="Снощи Ливърпул спечели с 3:1 дербито на кръга в Английската Висша лига срещу Манчестър Сити Победата означава, че „мърсисайдци“ вече са 9 точки пред основния си конкурент за титлата – шампиона Манчестър Сити"/>
  </head>
  <body>
    <article>
      <h1>Клоп: Нуждаем се от всяка една точка през натоварения период</h1>
      <address><time datetime="2019-11-11T11:22:00+00:00">11 Nov 2019, 11:22</time> by <a rel="author">Sportlive.bg</a></address>
      <p>Снощи Ливърпул спечели с 3:1 дербито на кръга в Английската Висша лига срещу Манчестър Сити. Победата означава, че „мърсисайдци“ вече са 9 точки пред основния си конкурент за титлата – шампиона Манчестър Сити. В следващите две седмици предстои пауза за мачове на националните отбори, а след това Ливърпул навлиза в един много натоварен период, в който в има да изиграе 9 мача в рамките на 26 дни. </p>
      <p>След двубоя <a href="https://www.sportlive.bg/tags/17226">Юрген Клоп</a> коментира битката за титлата. „Нямам идея дали някога съм водил с 9 точки в класирането с който и да е отбор. Никога не сме били 9 точки пред Сити и то след мач срещу тях, така че това е нещо, което ми абсолютно ново. Всяка точка, която имаме досега е много важна и трябва да продължим да взимаме максимума през този натоварен период. Виждате как се представят Лестър и Челси – ако загубим един мач, те са на 5 точки зад нас. А след този старт на сезона, който направихме, 5 точки са нищо“ сподели немският специалист след мача срещу <a href="https://www.sportlive.bg/tags/2043">Манчестър Сити</a>.</p>
      <p>Клоп коментира и претенциите за дузпа на тима на Манчестър Сити във вчерашния двубой. При първия гол на <a href="https://www.sportlive.bg/tags/4688">Ливърпул</a> топката се отби в ръката на Трент Александър-Арнолд в наказателното поле на „мърсисайдци“ преди да се стигне до контраатаката, довела до гола. През втората част от Сити пак искаха 11-метров наказателен удар, след като топката отново срещна ръката на Александър-Арнолд при атака на „гражданите“.</p>
      <p>„Не го видях. Знам само, че хората са ми казаха, че топката първо удари ръката на Бернардо Силва, а след това тази на Трент, тъй че не знам. Сигурен съм само, че това не е ситуация, в която Гуардиола е останал много доволен. Странна ситуация е, тъй като ако Силва беше вкарал с ръката си, голът би трябвало да бъде отменен. Не е лесно да се взимат решения в подобни ситуации“ каза още наставникът на Ливърпул.</p>
      <p>
        <i>
          <a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html">А вижта какво каза един от бившите опоненти на Юрген Клоп по адрес на Ливърпул.</a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/VIDEO-Guardiola-pobesnq-sreshtu-refera-oshtetil-Siti-s-2-duzpi-1404911.html"/>
        <a href="https://www.sportlive.bg/worldfootball/england/Livyrpul-napravi-ogromna-krachka-kym-titlata-pobezhdavajki-Manchestyr-Siti-na-Anfijld-1404839.html"/>
        <a href="https://www.sportlive.bg/worldfootball/england/Mourinxo-Ako-Livyrpul-bie-Siti-na-Anfijld-shte-stane-shampion-1404883.html"/>
        <a href="https://www.sportlive.bg/worldfootball/england/Derbito-Livyrpul-%E2%80%93-Manchestyr-Siti-ili-machyt-kojto-shte-opredeli-shampiona-1404801.html"/>
        <a href="https://www.sportlive.bg/worldfootball/england/Klop-Trqbva-da-bydem-smeli-sreshtu-Siti-1404461.html"/>
      </related>
    </article>
  </body>
</html>