<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/tri-sestre-rodile-v-dveh-urah"/>
    <meta property="og:site_name" content="Primorske novice"/>
    <meta property="article:published_time" content="2019-11-11T11:01:36+00:00"/>
    <meta property="og:title" content="Tri sestre rodile v dveh urah"/>
    <meta property="og:description" content="V porodnišnici v črnogorskem Cetinju so tri sestre v dveh urah rodile štiri otroke. Prva je minuli petek okoli 9. ure v porodno sobo prišla Olivera, ki je rodila Stefano, za njo je njena sestra dvojčica Jasna rodila dvojčka Uroša in Anjo, serijo pa je ob 11. uri sklenila Jelena, ki je na svet prinesla Darijo."/>
  </head>
  <body>
    <article>
      <h1>Tri sestre rodile v dveh urah</h1>
      <address><time datetime="2019-11-11T11:01:36+00:00">11 Nov 2019, 11:01</time> by <a rel="author">STA</a></address>
      <p>
        <b>V porodnišnici v črnogorskem Cetinju so tri sestre v dveh urah rodile štiri otroke. Prva je minuli petek okoli 9. ure v porodno sobo prišla Olivera, ki je rodila Stefano, za njo je njena sestra dvojčica Jasna rodila dvojčka Uroša in Anjo, serijo pa je ob 11. uri sklenila Jelena, ki je na svet prinesla Darijo.</b>
      </p>
      <figure>
        <img src="https://static.primorske.si/foto/highres/gnweb/719178_196-dojencek.jpg"/>
        <figcaption>Foto: pixabay.com</figcaption>
      </figure>
      <p><b>PODGORICA</b> &gt; Ginekološko ekipo je vodil zdravnik <b>Predrag Jovović</b>, ob njem pa so bili pri vseh treh porodih še dva ginekologa, anesteziolog in pediater. "Porodi so potekali brez težav. Porodnice in njihovi otroci so dobro," je povedal Jovović.</p>
      <p>Kot so poročali črnogorski mediji, je bila minuli petek najsrečnejša mati treh porodnic<b> Mara Mugoša</b>, ki je v enem dnevu dobila štiri vnuke.</p>
    </article>
  </body>
</html>