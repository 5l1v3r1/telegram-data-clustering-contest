<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820077.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T11:37:00+00:00"/>
    <meta property="og:title" content="بررسی فرصت‌ها و چالش‌های توسعه ترانزیت کالا از ایران در شماره جدید &quot;دنیای سرمایه‌گذاری&quot;"/>
    <meta property="og:description" content=" به گزارش الف در سی و پنجمین شماره ماهنامه &quot;دنیای سرمایه‌گذاری&quot; که در 6 فصل شامل؛ اقتصاد بازار، پرونده ویژه، دنیای انرژی، اقتصاد کلان و خواندنی‌ها به چاپ رسید، در بخش دنیای صنعت این شماره گفت‌وگوهای اختصاصی با مهندس منوچهر سلمان زاده؛ مدیرکل دفتر ترانزیت و حمل‌ونقل بین‌المللی سازمان راهداری و حمل‌ونقل جاده‌ای با عنوان &quot;اشتغال‌زایی با توسعه ناوگان حمل‌ونقل بین‌المللی کالا&quot;، مهدی قاسمی؛ مدیرعامل شرکت مبنا آسیا فرابر با موضوع &quot;تصمیمات دولت؛ عامل اُفت و خیز در ترانزیت کالا از ایران&quot;، محمود سیادت؛ رییس اتاق مشترک ایران و افغانستان با عنوان &quot;ترانزیت کالا؛ نقطه عطف گسترش روابط اقتصادی تهران-کابل و نیز، احمد زمانیان یزدی؛ رییس هیات مدیره انجمن صنفی شرکت‌های حمل‌ونقل بین‌المللی خراسان رضوی با موضوع &quot;افزایش هزینه‌ها به خاطر بروکراسی فرساینده دولتی منتشر شده است."/>
  </head>
  <body>
    <article>
      <h1>بررسی فرصت‌ها و چالش‌های توسعه ترانزیت کالا از ایران در شماره جدید "دنیای سرمایه‌گذاری"</h1>
      <address>
        <time datetime="2019-11-11T11:37:00+00:00">11 Nov 2019, 11:37</time>
      </address>
      <p>در جدیدترین شماره ماهنامه "دنیای سرمایه‌گذاری" مشکلات و راهکار‌های توسعه ترانزیت کالا توسط کارشناسان این حوزه مورد بحث و بررسی قرار گرفت.</p>
      <p> به گزارش الف در سی و پنجمین شماره ماهنامه "دنیای سرمایه‌گذاری" که در 6 فصل شامل؛ اقتصاد بازار، پرونده ویژه، دنیای انرژی، اقتصاد کلان و خواندنی‌ها به چاپ رسید، در بخش دنیای صنعت این شماره گفت‌وگوهای اختصاصی با مهندس منوچهر سلمان زاده؛ مدیرکل دفتر ترانزیت و حمل‌ونقل بین‌المللی سازمان راهداری و حمل‌ونقل جاده‌ای با عنوان "اشتغال‌زایی با توسعه ناوگان حمل‌ونقل بین‌المللی کالا"، مهدی قاسمی؛ مدیرعامل شرکت مبنا آسیا فرابر با موضوع "تصمیمات دولت؛ عامل اُفت و خیز در ترانزیت کالا از ایران"، محمود سیادت؛ رییس اتاق مشترک ایران و افغانستان با عنوان "ترانزیت کالا؛ نقطه عطف گسترش روابط اقتصادی تهران-کابل و نیز، احمد زمانیان یزدی؛ رییس هیات مدیره انجمن صنفی شرکت‌های حمل‌ونقل بین‌المللی خراسان رضوی با موضوع "افزایش هزینه‌ها به خاطر بروکراسی فرساینده دولتی منتشر شده است.</p>
      <p>همچنین در این بخش گزارشی با عنوان "افق روشن کریدور بین‌المللی شمال-جنوب با همکاری اعضای اوراسیا" به قلم مهندس سید احمد نبوی به رشته تحریر در آمده است.</p>
      <figure>
        <img src="https://www.alef.ir/files/archive/originals/2019/46/159133.jpg"/>
      </figure>
      <p>در بخش اقتصاد بازار این شماره نیز مصاحبه‌هایی با دکتر سید علی حسینی؛ مدیرعامل شرکت بورس انرژی ایران با عنوان "ضرورت توجه وزارتخانه‌های نفت و نیرو به بورس انرژی" و دکتر امیرحامد رضایی؛ مدیر روابط عمومی و امور بین‌الملل شرکت بورس اوراق بهادار تهران با موضوع "فقدان سواد مالی، چالش بزرگ بازار سرمایه" منتشر شده است. همچنین در این بخش، گزارش‌هایی در خصوص " بررسی عملکرد بورس مسقط در اُکتبر 2019 " و "چشم‌انداز اقتصاد کویت در 2020" به چاپ رسیده است.</p>
      <p>در بخش پرونده ویژه سی و پنجمین شماره از ماهنامه "دنیای سرمایه‌گذاری" به بررسی عملکرد سیزدهمین نمایشگاه بین‌المللی ایران پلاست پرداخته شده و در همین راستا گزارشی با عنوان "شرکت پتروشیمی خلیج‌فارس، هلدینگی غیر قابل تحریم" منتشر گردیده که در آن، گفت‌وگوهایی با مهندس بیژن زنگنه؛ وزیر نفت، حسن نشان زاده؛ مدیرعامل پتروشیمی اروند، تقی صانعی؛ مدیرعامل شرکت پتروشیمی نوری، سیدرضا قاسمی شهری؛ مدیرعامل شرکت پتروشیمی شهید تندگویان، دکتر محمدرضا پرویزی؛ رییس پژوهش و توسعه مجتمع پتروشیمی بوعلی سینا، علی پژوهان؛ مدیرعامل شرکت پژوهش و فناوری پتروشیمی شرکت ملی صنایع پتروشیمی ایران و همچنین رسول اشرف زاده؛ مدیرعامل شرکت گروه پتروشیمی سرمایه‌گذاری ایرانیان، شاپور تقی پور؛ مدیرعامل پتروشیمی ایلام و نیز رضا صالح احمدی؛ مدیرعامل پتروشیمی خوزستان به چاپ رسیده است.</p>
      <p>در ادامه این بخش نیز، مصاحبه‌هایی با مهرداد قهاری؛ مدیرعامل شرکت پلیمر پیشرفته دانا با عنوان "نقش دولت باید نظارتی باشد، نه دخالتی"، غلامحسین خلیلی میلانی؛ مدیرعامل شرکت میلان کالا پلاست با موضوع "بروکراسی‌های اداری، مانع فعالیت تولیدکنندگان" و دکتر احمد مهدوی ابهری؛ دبیر انجمن کارفرمایی صنعت پتروشیمی با عنوان "برنامه دقیقی برای توسعه صنایع پایین‌دستی نداریم" منتشر شده است.</p>
      <p>در بخش دنیای انرژی این شماره نیز، گفت‌وگوهایی با دکتر سید محمدحسین عادلی؛ کارشناس ارشد نفت و گاز با عنوان "آمریکا، روسیه و ایران بازیگران اصلی گاز در دنیا" و منصور معظمی؛ رییس سازمان گسترش و نوسازی صنایع ایران با موضوع "تحریم‌ها می‌تواند فرصت جهش برای بخش خصوصی باشد" و همچنین گزارش ویژه‌ای با عنوان "ابرقدرت چین؛ رقیب جدی آمریکا در نظام بین‌الملل" به چاپ رسیده است.</p>
      <p>در بخش اقتصاد کلان این شماره از ماهنامه "دنیای سرمایه‌گذاری" نیز، با توجه به سفری که علی‌اصغر مونسان؛ وزیر میراث فرهنگی، گردشگری و صنایع‌دستی به کشور عمان داشته‌اند، گزارشی با عنوان "توسعه گردشگری و توریسم سلامت با همکاری تهران – مسقط" منتشر شده است. همچنین در این بخش، گفت‌وگوهایی با تعدادی از نمایندگان مجلس از جمله هدایت الله خادمی؛ عضو کمیسیون انرژی، مسعود گودرزی؛ عضو کمیسیون امنیت ملی و سیاست خارجی و عباسعلی پوربافرانی؛ عضو کمیسیون بهداشت و درمان مجلس شورای اسلامی با عنوان "بی‌توجهی به ساماندهی اقتصاد کشور از سوی دولت" و همچنین مهندس فرنوش نوبخت؛ مدیرعامل شرکت بهره‌برداری متروی تهران و حومه با موضوع " همکاری دانشگاه، مترو و تولیدکنندگان برای تامین قطعات" به چاپ رسیده است. " جهش قیمت؛ سد راه رونق بازار مسکن" یادداشتی است که به تحریر مرتضی فغانی؛ عضو اتاق بازرگانی تهران در آمده است.</p>
      <p>"معرفی برترین اختراعات دانشمندان جهان اسلام" و "آشنایی با برندهای معروف خودروسازی در دنیا" از مطالب خواندنی این شماره از ماهنامه "دنیای سرمایه‌گذاری" است که شما مخاطبان را به مطالعه آن دعوت می‌کنیم. سی و پنجمین شماره ماهنامه "دنیای سرمایه‌گذاری" به سه زبان فارسی، انگلیسی و عربی در 92 صفحه با قیمت 15 هزار تومان از طریق اشتراک و نیز پایگاه خبری این نشریه به نشانی  www.dsg-m.ir در دسترس علاقه‌مندان قرار دارد.</p>
    </article>
  </body>
</html>