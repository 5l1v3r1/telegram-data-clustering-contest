<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/constructia-ambulatoriului-spitalului-militar-din-oradea-a-ajuns-in-faza-turnarii-placii-parterului-152678.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T11:21:00+00:00"/>
    <meta property="og:title" content="Construcţia ambulatoriului Spitalului Militar din Oradea a ajuns în faza turnării plăcii parterului"/>
    <meta property="og:description" content="Construcţia ambulatoriului Spitalului Clinic de Urgenţă 'Avram Iancu' a depăşit faza amenajării fundaţiilor şi a ajuns în cea a turnării plăcii de bază de la parter. Municipalitatea orădeană construieşte ambulatoriul pentru Spitalul Militar în schimbul unui teren din strada Braşovului de care avea nevoie pentru a putea construi parcarea supraetajată de lângă hypermarket-ul Crişul."/>
  </head>
  <body>
    <article>
      <h1>Construcţia ambulatoriului Spitalului Militar din Oradea a ajuns în faza turnării plăcii parterului</h1>
      <address><time datetime="2019-11-11T11:21:00+00:00">11 Nov 2019, 11:21</time> by <a rel="author" href="https://www.ebihoreanul.ro/contact/Dan%20Simai#redactia_form" target="_blank">Dan Simai</a></address>
      <slideshow>
        <figure>
          <img src="https://www.ebihoreanul.ro/modules/news/files/montaj_constructii.jpg"/>
        </figure>
        <figure>
          <img src="https://www.ebihoreanul.ro/modules/news/files/ambulatoriu_spitalul_militar_01.jpg"/>
        </figure>
        <figure>
          <img src="https://www.ebihoreanul.ro/modules/news/files/ambulatoriu_spitalul_militar_02.jpg"/>
        </figure>
      </slideshow>
      <p>
        <b>Construcţia ambulatoriului Spitalului Clinic de Urgenţă "Avram Iancu" a depăşit faza amenajării fundaţiilor şi a ajuns în cea a turnării plăcii de bază de la parter.</b>
      </p>
      <p>
        <b>Teren contra clădire</b>
      </p>
      <p>Potrivit unui comunicat al Primăriei, constructorii au mai realizat structura de rezistenţă formată din zidărie portantă şi stâlpişori armaţi.</p>
      <p>Municipalitatea orădeană construieşte ambulatoriul pentru Spitalul Militar în schimbul unui teren din strada Braşovului, de care avea nevoie pentru a putea construi parcarea supraetajată de lângă hypermarket-ul Crişul.</p>
      <p>Construcţia a fost atribuită prin licitaţie asocierii firmelor Drum Asfalt şi Trameco pentru suma de 1,9 milioane lei. Ordinul de începere a lucrărilor a fost dat în luna august, iar acestea au termen de finalizare de un an.</p>
      <figure>
        <img src="https://www.ebihoreanul.ro/user_files/spitalul-militar-270820191.jpg"/>
      </figure>
      <p>
        <b>La cheie...</b>
      </p>
      <p>Noua clădire, proiectată de Tehnoproiect, va avea intrarea dinspre strada Braşovului.</p>
      <p>Construcţia va găzdui la parter cabinete medicale de diabet, ortopedie cu sală de gipsare, oftalmologie, chirurgie, dermatologie, urologie, psihiatrie, medicină internă, cardiologie, gastroenterologie, pneumonie, tratament-recoltări.</p>
      <p>La etaj vor funcţiona patru saloane cu o capacitate totală de 15 locuri, o sală de tratament şi un cabinet medical. Birourile administrative vor fi amenajate la etaj.</p>
    </article>
  </body>
</html>