<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/televizia/2019/11/11/istorii-za-lunata-i-sporni-sybitiia-ot-ruskata-istoriia.429192"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T11:03:00+00:00"/>
    <meta property="og:title" content="Истории за Луната и спорни събития от руската история"/>
    <meta property="og:description" content="Тръгват две документални поредици по Bulgaria ON AIR | Dnes.bg"/>
  </head>
  <body>
    <article>
      <h1>Истории за Луната и спорни събития от руската история</h1>
      <h2>Тръгват две документални поредици по Bulgaria ON AIR</h2>
      <address><time datetime="2019-11-11T11:03:00+00:00">11 Nov 2019, 11:03</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Малко известни факти, уникални документи и необичайни гледни точки ще предложат двете нови документални поредици, които стартират в ефира на  национална политематична телевизия <a href="https://www.bgonair.bg/"><b>Bulgaria ON AIR</b></a> този месец.</p>
      <p>От 16 ноември, всяка събота от 16:30 часа, поредицата "Обратната страна на Луната" ще разказва за големите руските учени, посветили живота си на проучвания за Луната и Вселената. В първия епизод зрителите ще разберат как трудовете на физика Александър Столетов имат отражение в живота ни днес. Работите на руския учен подготвят почвата за създаване на съвременната електронна техника – телевизор, фотоапарат и видеокамера.</p>
      <p>Вторият епизод на "Обратната страна на Луната" е посветена на Пьотър Лебедев, който открива и измерва налягането на светлината на твърди частици. Как откритието му ни помага днес – гледайте на 23 ноември, от 16:30 часа.</p>
      <p>На някои от най-спорните моменти в руската история е посветена документалната поредица "Настояще и минало: проучвания и находки". От 18 ноември, всеки делничен ден от 9:30 часа, зрителите ще чуят мнението на най-популярните руски историци за едни от най-противоречивите събития от миналото на родината им.</p>
      <p>Първият епизод "Необходимият проект" разказва за създаването на Руската историческа общност. Кои са спорните моменти в този процес и какви са били трудностите пред нея, гледайте в "Настояще и минало: проучвания и находки".</p>
    </article>
  </body>
</html>