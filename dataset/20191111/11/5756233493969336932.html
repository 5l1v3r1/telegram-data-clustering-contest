<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620950/%D8%AA%D8%A7%D8%AB%DB%8C%D8%B1-%D8%AE%D9%88%D8%A7%D8%A8-%D9%86%D8%A7%DA%A9%D8%A7%D9%81%DB%8C-%D8%A8%D8%B1-%D8%B3%D9%84%D8%A7%D9%85%D8%AA-%D8%A7%D8%B3%D8%AA%D8%AE%D9%88%D8%A7%D9%86%E2%80%8C%D9%87%D8%A7%DB%8C-%D8%B2%D9%86%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T11:54:00+00:00"/>
    <meta property="og:title" content="تاثیر خواب ناکافی بر سلامت استخوان‌های زنان"/>
    <meta property="og:description" content="نتایج یک مطالعه آزمایشگاهی نشان داده است که خواب ناکافی بر سلامت استخوانی در زنان تاثیر منفی دارد."/>
  </head>
  <body>
    <article>
      <h1>تاثیر خواب ناکافی بر سلامت استخوان‌های زنان</h1>
      <address>
        <time datetime="2019-11-11T11:54:00+00:00">11 Nov 2019, 11:54</time>
      </address>
      <p>
        <i>نتایج یک مطالعه آزمایشگاهی نشان داده است که خواب ناکافی بر سلامت استخوانی در زنان تاثیر منفی دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خواب ناکافی با عوارض جدیِ متعددی برای سلامتی همراه است که افزایش استرس و خطر ابتلا به بیماری‌های قلبی مواردی از آن به حساب می‌آید. این بار نیز در مطالعات جدید مشخص شده است که کمبود خواب می‌تواند به سلامت استخوان زنان آسیب وارد کند.</p>
      <p>محققان هشدار دادند خواب ناکافی با کاهش تراکم استخوانی و خطر ابتلا به عارضه پوکی استخوان مرتبط است. پوکی استخوان بیماری است که موجب ضعیف شدن بافت استخوانی شده و خطر شکستگی را افزایش می‌دهد. در این شرایط حتی حوادث بسیار سطحی می‌تواند موجب شکستگی استخوان شود.</p>
      <p>برخورداری از استخوان‌های سالم در تمامی دوران زندگی ضروری است و داشتن استخوان‌های سالم مستلزم رعایت رژیم غذایی مناسب و در عین حال الگوی زندگی سالم است.</p>
      <p>محققان دانشگاه بوفالو در آمریکا اظهار داشتند: یافته‌های بدست آمده حاکی از آن است که خواب ناکافی به سلامت استخوان‌های زنان آسیب می‌زند.</p>
      <p>به گزارش ان‌دی تی‌وی، در این بررسی اطلاعات ۱۱ هزار و ۸۴ زن مورد مطالعه قرار گرفت که مدت زمان خواب آنان در طول شبانه روز پنج ساعت یا کمتر بوده است. محققان اطلاعات این افراد را با زنانی مقایسه کردند که هفت ساعت در شب می‌خوابند. یافته‌های بدست آمده نشان داد که خواب ناکافی با کاهش حجم تراکم استخوانی همراه است.</p>
    </article>
  </body>
</html>