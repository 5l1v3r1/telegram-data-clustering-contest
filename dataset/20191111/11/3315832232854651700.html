<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4ab356e694c13828/robu-despre-plahotniuc-urmeaza-sa-trecem-la-urmatoarea-etapa-extradarea.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T11:22:16+00:00"/>
    <meta property="og:title" content="Robu, despre Plahotniuc: „Urmează să trecem la următoarea etapă - extrădarea”"/>
    <meta property="og:description" content="Procuratura Generală urmează să inițieze procedura de extrădare a fostului președinte al PD, Vladimir Plahotniuc, aflat în urmărire internațională, după ce va fi informată despre locul aflării acestuia, afirmă procurorul general interimar, Dumitru Robu."/>
  </head>
  <body>
    <article>
      <h1>Robu, despre Plahotniuc: „Urmează să trecem la următoarea etapă - extrădarea”</h1>
      <address><time datetime="2019-11-11T11:22:16+00:00">11 Nov 2019, 11:22</time> by <a rel="author">Jurnal.md</a></address>
      <p>
        <b>Procuratura Generală urmează să inițieze procedura de extrădare a fostului președinte al PD, Vladimir Plahotniuc, aflat în urmărire internațională, după ce va fi informată despre locul aflării acestuia, afirmă procurorul general interimar, Dumitru Robu.</b>
      </p>
      <p>„Este anunțat în urmărire internațională. Urmează să fim informați, ulterior să trecem la următoarea etapă - extrădarea”, a declarat Dumitru Robu.</p>
      <p>Procurorul general interimar a menționat că nu poate să ofere detalii cu privire la locul aflării lui Plahotniuc despre care s-a vehiculat că s-ar afla în Miami, SUA.</p>
      <p>„Nu vă pot da declarații cu privire la locul aflării dumnealui. Sunt organele compentente care urmează să informeze Procuratura Generală despre acest lucru”, a adăugat Robu.</p>
      <p>Amintim că Vladimir Plahotniuc are calitate de învinuit, pe cauzele penale din gestiunea Procuraturii Anticorupție, în săvârșirea infracțiunii de spălarea banilor, săvârșită în proporții deosebit de mari. Pe 29 octombrie, acesta a fost anunțat în urmărire internațională.</p>
    </article>
  </body>
</html>