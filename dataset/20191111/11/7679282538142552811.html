<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-venkaiah-naidu-to-meet-leaders-of-all-parties-on-november-17-before-parliament-session-2843369.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T11:32:43+00:00"/>
    <meta property="og:title" content="संसद सत्र से पहले 17 नवंबर को सभी दलों के नेताओं से मिलेंगे उपराष्ट्रपति वेंकैया नायडू"/>
    <meta property="og:description" content="उप राष्ट्रपति एवं राज्यसभा के सभापति एम. वेंकैया नायडू संसद के शीतकालीन सत्र से पहले सदन में सभी दलों और समूहों के नेताओं के साथ एक बैठक करेंगे। बता दें कि संसद का शीतकालीन सत्र 18 नवंबर से शुरू हो..."/>
  </head>
  <body>
    <article>
      <h1>संसद सत्र से पहले 17 नवंबर को सभी दलों के नेताओं से मिलेंगे उपराष्ट्रपति वेंकैया नायडू</h1>
      <address><time datetime="2019-11-11T11:32:43+00:00">11 Nov 2019, 11:32</time> by <a rel="author">लाइव हिन्दुस्तान टीम,नई दिल्ली</a></address>
      <p>उप राष्ट्रपति एवं राज्यसभा के सभापति एम. वेंकैया नायडू संसद के शीतकालीन सत्र से पहले सदन में सभी दलों और समूहों के नेताओं के साथ एक बैठक करेंगे। बता दें कि संसद का शीतकालीन सत्र 18 नवंबर से शुरू हो रहा है। यह सत्र 13 दिसंबर तक चलेगा। पिछले बार की तुलना में इस बार संसद का शीतकालीन सत्र थोड़ा पहले शुरू होने जा रहा है। पिछली बार शीतकालीन सत्र 21 नवंबर को शुरू हुआ था और जनवरी के पहले सप्ताह तक चला था। </p>
      <p>संसद सत्र शुरू होने से पहले राज्यसभा के सभापति और उपराष्ट्रपति एम वेंकैया नायडू ने पूर्व प्रधानमंत्री और कांग्रेस के राज्यसभा सदस्य मनमोहन सिंह को वित्तीय मामलों पर संसद की स्थायी समिति के लिये नामित किया है। </p>
      <p>राज्यसभा सचिवालय द्वारा सोमवार को जारी बुलेटिन के अनुसार नायडू ने दिग्विजय सिंह को शहरी विकास संबंधी स्थायी समिति के लिये नामित किया गया है। वित्तीय मामलों पर स्थायी समिति के सदस्य के रूप दिग्विजय सिंह के इस्तीफे के बाद रिक्त हुये स्थान पर डा. सिंह को नामित किया गया है। </p>
      <p>उल्लेखनीय है कि 1991 से 1996 तक देश के वित्त मंत्री रहे डा. सिंह सितंबर 2014 से मई 2019 तक राज्यसभा सदस्य के रूप में वित्त मामलों की स्थायी समिति के सदस्य रहे। डा.सिंह हाल ही में राजस्थान से राज्यसभा सदस्य चुने गये हैं। </p>
    </article>
  </body>
</html>