<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/che-vi-ricorda-39-acciaio-inglese-sara-218687.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T11:15:00+00:00"/>
    <meta property="og:title" content="Che vi ricorda? l'acciaio inglese sar"/>
    <meta property="og:description" content="CHE VI RICORDA? L'ACCIAIO INGLESE SARÀ ''SALVATO'' DAI CINESI PER 70 MILIONI DI STERLINE (DUE SPICCI). BRITISH STEEL ERA STATA MESSA IN LIQUIDAZIONE COATTA DOPO CHE GREYBULL CAPITAL, CHE AVEVA ACQUISTATO L'AZIENDA PER UNA STERLINA DA TATA (ARIECCO GLI INDIANI), NON È RIUSCITO A OTTENERE FINANZIAMENTI PER CONTINUARE LE SUE OPERAZIONI - AMORALE DELLA FAVA: L'ACCIAIO EUROPEO HA BISOGNO DEI SOLDI DI CINESI E INDIANI, CHE INVESTONO IN PERDITA IN CAMBIO DI ALTRI VANTAGGI POLITICI/ECONOMICI"/>
  </head>
  <body>
    <article>
      <h1>Che vi ricorda? l'acciaio inglese sar</h1>
      <address>
        <time datetime="2019-11-11T11:15:00+00:00">11 Nov 2019, 11:15</time>
      </address>
      <p>
        <b><b>CHE VI RICORDA? L'ACCIAIO INGLESE SARÀ ''SALVATO'' DAI CINESI PER 70 MILIONI DI STERLINE (DUE SPICCI). BRITISH STEEL </b>ERA STATA MESSA IN LIQUIDAZIONE COATTA DOPO CHE GREYBULL CAPITAL, CHE AVEVA ACQUISTATO L'AZIENDA PER UNA STERLINA DA TATA (ARIECCO GLI INDIANI), NON È RIUSCITO A OTTENERE FINANZIAMENTI PER CONTINUARE LE SUE OPERAZIONI - AMORALE DELLA FAVA: L'ACCIAIO EUROPEO HA BISOGNO DEI SOLDI DI CINESI E INDIANI, CHE INVESTONO IN PERDITA IN CAMBIO DI ALTRI VANTAGGI POLITICI/ECONOMICI</b>
      </p>
      <hr/>
      <p>
        <b>1. BRITISH STEEL: BBC, INTESA CON CINESI JINGYE PER SALVATAGGIO</b>
      </p>
      <figure>
        <a href="https://www.dagospia.com/mediagallery/Dago_fotogallery-255112/1236428.htm">
          <img src="https://cdn-static.dagospia.com/img/foto/11-2019/british-steel-acciaio-1236428.jpg"/>
        </a>
        <figcaption>british steel acciaio</figcaption>
      </figure>
      <p>(ANSA) - Intesa di massima per il salvataggio da parte del colosso cinese Jingye di British Steel, industria britannica dell'acciaio da tempo in crisi e da mesi in amministrazione controllata. Lo anticipa la Bbc precisando che l'impianto siderurgico di Scunthorpe, alle prese con difficoltà che in qualche modo richiamano quelle dell'Ilva di Taranto, passerà a Jingye Group per 70 milioni di sterline. Dalla Cina per ora arriva solo la conferma di una trattativa ben avviata.</p>
      <p>Se confermato, l'accordo dovrebbe consentire di salvare 4.000 posti di lavoro nel Regno e dar vita a un piano industriale d'incremento della produzione di un 10%. Secondo la Bbc, il governo di Boris Johnson - in piena campagna elettorale - è pronto a mettere sul piatto garanzie per 300 milioni di sterline su finanziamenti e prestiti agevolati. Lo sviluppo, che segue un fallito negoziato con il gruppo turco Ataer, potrebbe tuttavia infastidire l'amministrazione Usa di Donald Trump, che di recente ha imposto dazi del 25% sull'acciaio importato sia dalla Cina sia dai Paesi Ue.</p>
      <figure>
        <a href="https://www.dagospia.com/mediagallery/Dago_fotogallery-255112/1236426.htm">
          <img src="https://cdn-static.dagospia.com/img/foto/11-2019/british-steel-acciaio-1236426_tn.jpeg"/>
        </a>
        <figcaption>british steel acciaio</figcaption>
      </figure>
      <p>
        <b>2. BRITISH STEEL, JINGYE SEMPRE PIÙ VICINA</b>
      </p>
      <p>
        <b>
          <a href="https://www.siderweb.com/">https://www.siderweb.com/</a>
        </b>
      </p>
      <p>Il gruppo cinese Jingye ha confermato che è in trattative per acquistare British Steel e che il valore stimato dell’operazione è di circa 70 milioni di sterline (90 milioni di dollari).</p>
      <figure>
        <a href="https://www.dagospia.com/mediagallery/Dago_fotogallery-255112/1236425.htm">
          <img src="https://cdn-static.dagospia.com/img/foto/11-2019/acciaio-fonderia-altoforno-1236425.jpg"/>
        </a>
        <figcaption>acciaio fonderia altoforno</figcaption>
      </figure>
      <p>L’accordo non è stato ancora concluso, ma la società – una portavoce del gruppo con sede a Hebei ha dichiarato il valore dell'accordo è ancora da definire con precisione e che non è sicuro che ulteriori dettagli potranno essere annunciati questa settimana – lo ha confermato all’agenzia Reuters.</p>
      <p>British Steel era stata messa in liquidazione obbligatoria il 22 maggio dopo che Greybull Capital, che ha acquistato l'azienda per una sterlina da Tata Steel tre anni fa, non è riuscito a ottenere finanziamenti per continuare le sue operazioni. Il fondo pensionistico militare turco Oyak aveva aperto una trattativa per l’acquisto nel mese di agosto, ma l'accordo non è stato concluso.</p>
      <figure>
        <a href="https://www.dagospia.com/mediagallery/Dago_fotogallery-255112/1236424.htm">
          <img src="https://cdn-static.dagospia.com/img/foto/11-2019/acciaio-fonderia-altoforno-1236424.jpg"/>
        </a>
        <figcaption>acciaio fonderia altoforno</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255112/1236180.htm">
          <img src="https://cdn-static.dagospia.com/img/foto/11-2019/acciaio-1236180.png"/>
        </a>
        <figcaption>acciaio</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255112/1236427.htm">
          <img src="https://cdn-static.dagospia.com/img/foto/11-2019/british-steel-1236427.jpg"/>
        </a>
        <figcaption>british steel</figcaption>
      </figure>
    </article>
  </body>
</html>