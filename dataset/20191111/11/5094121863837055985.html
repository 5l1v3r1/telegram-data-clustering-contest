<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/spreje-pripomnely-30-let-svobody-ostravu-zdobi-novy-napis-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T11:14:00+00:00"/>
    <meta property="og:title" content="Spreje připomněly 30 let svobody. Ostravu zdobí nový nápis"/>
    <meta property="og:description" content="Velký nápis Svoboda, ta je k nezaplacení!!! je nově k vidění u bývalého dolu Jindřich v Nádražní ulici v centru Ostravy. Vytvořili jej tam za podpory města zástupci různých spolků a organizací u příležitosti třicátého výročí sametové revoluce."/>
  </head>
  <body>
    <article>
      <h1>Spreje připomněly 30 let svobody. Ostravu zdobí nový nápis</h1>
      <address><time datetime="2019-11-11T11:14:00+00:00">11 Nov 2019, 11:14</time> by <a rel="author">Petr Jiříček</a></address>
      <p>Jeho asi osmdesát metrů dlouhé a tři metry vysoké oplocení se stalo tvůrčím plátnem pro stovky sprejů a akrylových barev, které pod dohledem street-artového umělce Nikoly Vavrouse, známého jako Khoma, mohl vzít do ruky úplně každý.</p>
      <p>„To, že se sešli lidé různých profesí i generací a společně jsme vytvořili dílo ve veřejném prostoru, a to bez cenzury, je dar, který je v kontextu dějin výjimkou a já jsem za to nesmírně vděčný,“ řekl umělec Khoma.</p>
      <p>Téma svobody každý pojal po svém, výsledek je však celistvý a zároveň bude každé písmeno originálním vyjádřením, co pro daného tvůrce znamená svoboda.</p>
      <figure>
        <img src="https://g.denik.cz/57/f9/ostrava-marianske-hory-osada-cerveny-kriz-14_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/serial-deniku-doma-veleuspesny-podnikatel-u-nas-proklinany-majitel-ghetta-20191111.html">Úspěšný, ale v Ostravě proklínaný. Co zamýšlí podnikatel s kolonií Červený kříž? Přečíst článek ›</a>
      </aside>
      <p>Například písmeno J ztvárnili symbolicky zástupci ostravského Junáka. „Narodila jsem se do svobody a proto nevím jaké je o ni přijít. Svoboda pro mě znamená celý můj život,“ řekla jeho předsedkyně Hana Mamčařová. Junák byl pro svou demokratičnost minulými režimy třikrát zakázán. Proto své písmeno J skauti ozdobili vyobrazením skautského tábora a citátem zakladatele skautingu u nás: „Skauting vylučuje totalitu, totalita vylučuje skauting.“</p>
      <figure>
        <img src="https://g.denik.cz/57/14/slackline-diabetes-ostrava_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/ctenar-reporter/co-maji-spolecneho-slackline-a-diabetes-dozvedeli-jsme-se-v-ostravskem-avionu-20191111.html">Co mají společného slackline a diabetes? Dozvěděli jsme se v ostravském Avionu Přečíst článek ›</a>
      </aside>
      <figure>
        <img src="https://g.denik.cz/57/8e/veterani-a_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/veteran-ze-sesti-misi-velmi-si-vazim-toho-kde-a-jak-ziji-20191111.html">Veterán ze šesti misí: Velmi si vážím toho, kde a jak žiji! Přečíst článek ›</a>
      </aside>
    </article>
  </body>
</html>