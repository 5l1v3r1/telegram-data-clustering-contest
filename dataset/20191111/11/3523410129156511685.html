<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639389/%D8%A7%D9%82%D8%AF%D8%A7%D9%85-%D9%86%D8%B3%D9%86%D8%AC%DB%8C%D8%AF%D9%87-%D8%AA%D8%B1%D8%A7%D9%85%D9%BE-%D8%AF%D8%B1-%D8%AE%D8%B1%D9%88%D8%AC-%D8%A7%D8%B2%D8%A8%D8%B1%D8%AC%D8%A7%D9%85-%D8%A2%D9%85%D8%B1%DB%8C%DA%A9%D8%A7-%D8%B1%D8%A7%D8%AF%D8%B1-%D9%85%D9%88%D8%B6%D8%B9-%D8%B6%D8%B9%D9%81-%D9%82%D8%B1%D8%A7%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T11:18:00+00:00"/>
    <meta property="og:title" content="اقدام نسنجیده ترامپ در خروج ازبرجام آمریکا رادر موضع ضعف قرار داد"/>
    <meta property="og:description" content="نامزد کلیدی حزب دموکرات آمریکا برای انتخابات ریاست جمهوری ۲۰۲۰، در مصاحبه ای از لزوم بازگشت به برجام در صورت پیروزی در این رقابت ها خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639389/%D8%A7%D9%82%D8%AF%D8%A7%D9%85-%D9%86%D8%B3%D9%86%D8%AC%DB%8C%D8%AF%D9%87-%D8%AA%D8%B1%D8%A7%D9%85%D9%BE-%D8%AF%D8%B1-%D8%AE%D8%B1%D9%88%D8%AC-%D8%A7%D8%B2%D8%A8%D8%B1%D8%AC%D8%A7%D9%85-%D8%A2%D9%85%D8%B1%DB%8C%DA%A9%D8%A7-%D8%B1%D8%A7%D8%AF%D8%B1-%D9%85%D9%88%D8%B6%D8%B9-%D8%B6%D8%B9%D9%81-%D9%82%D8%B1%D8%A7%D8%B1-%D8%AF%D8%A7%D8%AF">اقدام نسنجیده ترامپ در خروج ازبرجام آمریکا رادر موضع ضعف قرار داد</a>
      </h1>
      <h2>نامزد کلیدی حزب دموکرات آمریکا برای انتخابات ریاست جمهوری ۲۰۲۰، در مصاحبه ای از لزوم بازگشت به برجام در صورت پیروزی در این رقابت ها خبر داد.</h2>
      <address><time datetime="2019-11-11T11:18:00+00:00">11 Nov 2019, 11:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سناتور «الیزابت وارن» در مصاحبه با شورای روابط خارجی آمریکا، در پاسخ به این پرسش که «آیا شما به <b>توافق</b> اقدام <b>جام مشترک</b> (برجام) باز می گردید؟ اگر لازم باشد که پیش از بازگشت به این توافق تغییراتی در آن انجام شود، این تغییرات چگونه خواهند بود؟ گفت: اگر ایران به عمل بر تعهدات خود در برجام بازگردد آمریکا نیز باید به این توافق بازگردد. اگر ایران به تعهدات خود عمل نکند من در مشارکت با تمام متحدانمان با اتخاذ دیپلماسی سخت و اصولی، هم آمریکا و هم ایران را به این توافق بازمی گردانم.</p>
      <p>وی افزود: برجام فقط آغاز بود. ما نیاز داریم تا همچنان محدودیت ها بر برنامه هسته ای ایران بعد از سپری شدن بند «غروب آفتاب» ادامه بیابد. ما همچنین نیاز داریم تا در خصوص نگرانی های جدی درباره مسائلی به غیر از برنامه هسته ای ایران شامل برنامه موشک های بالستیک و حمایت آن از گروه های نیابتی در خاورمیانه مذاکره کنیم، برجام با توجه به از بین بردن خطر ایران مجهز به سلاح هسته ای، امکان گفتگو بر سر این مسائل را راحت تر کرده بود.</p>
      <p>وارن گفت: همانطور که پیش بینی شده بود اقدام نسنجیده دونالد ترامپ در خروج از این توافق به روشنی ما را در موضع ضعیفتری قرار داد و برای پیشرفت ما نیاز داریم تا حمایت بازیگران منطقه ای و بین المللی را که منافع آنها با این موضوع گره خورده جلب کنیم. با توجه به زمان و قدرت نفوذ، خسارت جبران شده و دیپلماسی می تواند مجددا پیروز شود.</p>
    </article>
  </body>
</html>