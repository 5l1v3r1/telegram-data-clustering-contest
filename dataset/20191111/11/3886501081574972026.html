<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119165-aleksic-vucicu-preci-albanski-proizvodjaci-paradajza-nego-srpski?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T11:05:04+00:00"/>
    <meta property="og:title" content="Aleksić: Vučiću preči albanski proizvodjači paradajza nego srpski"/>
    <meta property="og:description" content="Potpredsednik Narodne stranke i narodni poslanik Miroslav Aleksić izjavio je danas da je sramna i skandalozna izjava predsednika Srbije Aleksandra Vučića da će &quot;mali Šengen&quot; omogućiti proizvodjačima paradajza iz Albanije da zarade i lakše izvezu svoju robu, jer je kao glavnu korist od tog sporazuma naveo korist albanskih poljoprivrednika, a ne srpskih.&quot;Vučić više brine kako će Albanac da proda svoju robu u Srbiji, nego gde će srpski seljaci da prodaju svoj paradajz. On ne zna da su upravo albanski proizvodjači povrća, na tržištu Srbije u poslednjih nekoliko godina glavna konkurencija srpskim seljacima, i ovom izjavom je uvredio srpske poljoprivrednike&quot;, naveo je Aleksić u pisanoj izjavi.Aleksić je istakao da je Vučić tom izjavom potvrdio da je cilj režima dalje urušavanje sprske poljoprivrede i sela.&quot;Narodna stranka se zalaže za potpuni zaokret u poljoprivredi, maksimalnu zaštitu domaćih poljoprivrednika na tržištu Srbije, kao i za jačanje poljoprivrede, jer samo jaka poljoprivreda znači jaku ekonomiju&quot;, naveo…"/>
  </head>
  <body>
    <article>
      <h1>Aleksić: Vučiću preči albanski proizvodjači paradajza nego srpski</h1>
      <address>
        <time datetime="2019-11-11T11:05:04+00:00">11 Nov 2019, 11:05</time>
      </address>
      <p><b>Potpredsednik Narodne stranke i narodni poslanik Miroslav Aleksić izjavio je danas da je sramna i skandalozna izjava predsednika Srbije Aleksandra Vučića da će "mali Šengen" omogućiti proizvodjačima paradajza iz Albanije da zarade i lakše izvezu svoju robu, jer je kao glavnu korist od tog sporazuma naveo korist albanskih poljoprivrednika, a ne srpskih.</b><br/><br/>"Vučić više brine kako će Albanac da proda svoju robu u Srbiji, nego gde će srpski seljaci da prodaju svoj paradajz. On ne zna da su upravo albanski proizvodjači povrća, na tržištu Srbije u poslednjih nekoliko godina glavna konkurencija srpskim seljacima, i ovom izjavom je uvredio srpske poljoprivrednike", naveo je Aleksić u pisanoj izjavi.<br/><br/>Aleksić je istakao da je Vučić tom izjavom potvrdio da je cilj režima dalje urušavanje sprske poljoprivrede i sela.<br/><br/>"Narodna stranka se zalaže za potpuni zaokret u poljoprivredi, maksimalnu zaštitu domaćih poljoprivrednika na tržištu Srbije, kao i za jačanje poljoprivrede, jer samo jaka poljoprivreda znači jaku ekonomiju", naveo je Aleksić.</p>
    </article>
  </body>
</html>