<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://genova.repubblica.it/cronaca/2019/11/11/news/il_tribunale_del_riesame_accoglie_le_richieste_di_interdittiva_a_carico_di_11_tecnici_di_spea-240838413/"/>
    <meta property="og:site_name" content="Repubblica.it"/>
    <meta property="article:published_time" content="2019-11-11T11:31:00+00:00"/>
    <meta property="og:title" content="Il Tribunale del Riesame di Genova accoglie le interdittive per 10 tecnici di Spea"/>
    <meta property="og:description" content="Le misure sono relative alla falsificazione dei report sui controlli ai viadotti dopo il crollo di ponte Morandi"/>
  </head>
  <body>
    <article>
      <h1>Il Tribunale del Riesame di Genova accoglie le interdittive per 10 tecnici di Spea</h1>
      <h2>Le misure sono relative alla falsificazione dei report sui controlli ai viadotti dopo il crollo di ponte Morandi</h2>
      <address><time datetime="2019-11-11T11:31:00+00:00">11 Nov 2019, 11:31</time> by <a rel="author">GIUSEPPE FILETTO</a></address>
      <p>Il Tribunale del Riesame ha accolto 10 elle 11 richieste di interdizione a carico di altrettanti dirigenti e tecnici di Spea, la società gemella di Autostrade e delegata al monitoraggio della rete autostradale.<br/>Le richieste del pm Walter Cotugno erano state respinte dal gip Angela Nutini, mentre i giudici del Riesame adesso ribaltano la sentenza.<br/>Va ricordato, però, che le prime istanze della Procura erano per misure cautelari di arresto. Dopo il rigetto del gip, il pm ha riformulato le richieste, trasformandole in misure di sospensione dal servizio.<br/>Le interdittive riguardano l'ex ad di Spea Antonino Galatà, il dirigente Massimiliano Giacobbe, i tecnici Serena Alemanno, Calo Boccone, Cralo Casini, Carlo Grazioso Alioto, Giorgio Melandri, Giampaolo Nebbia, Fabio Sanetti e Marco Vezil. Le misure cautelari si aggiugono alle nove disposte lo scorso settembre. Nessuna interdizione invece per Antonino Valenti<br/><br/>Secondo quanto sostengono il pm e gli investigatori della Guardia di Finanza (Primo Gruppo e Nucleo Investigativo Metropolitanto) i dirigenti di Spea e di Autostrade, anche dopo il crollo di ponte Morandi, avrebbero falsificato le relazioni sui controlli ad una decina di viadotti sparsi in tutta Italia. </p>
    </article>
  </body>
</html>