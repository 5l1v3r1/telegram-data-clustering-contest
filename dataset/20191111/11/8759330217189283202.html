<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903356/vandenbempt-antwerp-verdiende-overwinning-maar-voetballend-mag-het-beter-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T11:11:00+00:00"/>
    <meta property="og:title" content="Vandenbempt: &quot;Antwerp verdiende overwinning maar voetballend mag het beter&quot;"/>
    <meta property="og:description" content="Naar wekelijkse gewoonte analyseert Peter Vandenbempt de voorbije speeldag in de Jupiler Pro League. Ditmaal laat hij voor"/>
  </head>
  <body>
    <article>
      <h1>Vandenbempt: "Antwerp verdiende overwinning maar voetballend mag het beter"</h1>
      <address>
        <time datetime="2019-11-11T11:11:00+00:00">11 Nov 2019, 11:11</time>
      </address>
      <p>
        <b>Naar wekelijkse gewoonte analyseert Peter Vandenbempt de voorbije speeldag in de Jupiler Pro League. Ditmaal laat hij voor <a href="https://sporza.be/nl/2019/11/11/peter-vandenbempt-speeldag-15/"><i>Sporza</i> </a>onder meer zijn licht schijnen op Antwerp en de fratsen van Didier Lamkel Zé.</b>
      </p>
      <p>In tegenstelling tot wat de Club Brugge spelers beweerde heeft Antwerp de overwinning zeker niet gestolen, vindt Vandenbempt. "Ik vond Antwerp zeker niet de mindere. Ze hebben het resultaat zelf afgedwongen op hun eigen manier, met fysieke strijd, duels en hoge pressing."</p>
      <aside>Lees meer<br/><a href="https://www.voetbalprimeur.be/nieuws/903298/mignolet-blijft-nuchter-we-moeten-de-nederlaag-niet-dramatiseren-.html?itm_source=www.voetbalprimeur.be&amp;itm_medium=highlighted-content">Mignolet zag extra wapen voor Antwerp: "De fans gingen er achter staan"</a></aside>
      <p>Er stond nochtans veel druk op de wedstrijd. Het lot van Coach Laszlo Bölöni kon wel eens bezegeld zijn geweest als Antwerp niet had gewonnen. Dat speelde misschien ook mee in de hoofden van de spelers? Lamkel Zé zei achteraf alvast van wel. De Antwerp spelers gaan door het vuur voor hun coach.</p>
      <p>Over die Lamkel Zé had Vandenbempt ook nog een mening klaarstaan. "Hij is de attractie van de Bosuil." Door zijn viering na het tweede doelpunt kreeg de Kameroener echter een gele kaart waardoor hij de volgende wedstrijd mist. Moet het gekke gedrag van Lamkel Zé ingeperkt worden? "Je moet hem zien als een compleet pakket. Als je hem zijn fratsen niet laat uithalen werkt hij niet," aldus de analist.</p>
      <p>Antwerp staat door de overwinning weer wat steviger in de top zes. Wilt Antwerp een topclub genoemd worden moeten ze echter laten zien dat ze ook een voetballend elftal kunnen zijn. "Deze wedstrijd mag geen reden zijn om de poging te staken om mooi voetbal op de mat te leggen. Als je een topclub genoemd wilt worden ben je dat aan jezelf verplicht. Het één sluit het ander ook niet uit, je kan strijd leveren en toch goed voetbal brengen", besluit Vandenbempt.</p>
      <aside>Lees meer<br/><a href="https://www.voetbalprimeur.be/nieuws/903280/vanaken-scherp-voor-scheidsrechter-en-antwerp-veel-show-geen-penalty-.html?itm_source=www.voetbalprimeur.be&amp;itm_medium=highlighted-content">Vanaken houdt geen blad voor de mond en is scherp voor Antwerp en scheidsrechter</a></aside>
    </article>
  </body>
</html>