<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546432.html/%DA%A9%D8%AF%D8%A7%D9%85-%D9%85%D9%86%D8%A7%D8%B7%D9%82-%D8%AA%D9%87%D8%B1%D8%A7%D9%86-%D8%A2%D9%84%D9%88%D8%AF%DA%AF%DB%8C-%D8%A8%DB%8C%D8%B4%D8%AA%D8%B1%DB%8C-%D8%AF%D8%A7%D8%B1%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T11:48:00+00:00"/>
    <meta property="og:title" content="کدام مناطق تهران آلودگی بیشتری دارد؟"/>
    <meta property="og:description" content="مدیرکل پیش‌بینی و هشدار سریع سازمان هواشناسی، با بیان اینکه مناطق شرق، جنوب شرقی و همچنین مرکزی تهران پرچم دار میزان آلودگی هوا هستند، گفت: تا پنج شنبه تداوم آلودگی هوا برای همه گروه‌ها پیش بینی می‌شود."/>
  </head>
  <body>
    <article>
      <h1>کدام مناطق تهران آلودگی بیشتری دارد؟</h1>
      <address>
        <time datetime="2019-11-11T11:48:00+00:00">11 Nov 2019, 11:48</time>
      </address>
      <p>مدیرکل پیش‌بینی و هشدار سریع سازمان هواشناسی، با بیان اینکه مناطق شرق، جنوب شرقی و همچنین مرکزی تهران پرچم دار میزان آلودگی هوا هستند، گفت: تا پنج شنبه تداوم آلودگی هوا برای همه گروه‌ها پیش بینی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ صادق ضیاییان مدیرکل پیش‌بینی و هشدار سریع سازمان هواشناسی، با اشاره به وضعیت هوای تهران گفت: امروز و فردا آلودگی هوا در تهران به اوج خود می‌رسد.</p>
      <p>وی با بیان اینکه پایداری هوا که از روزهای گذشته شروع شده تا پایان هفته تداوم خواهد داشت، افزود: امروز و فردا بیشترین میزان پایداری هوا را داریم که در نتیجه آن افزایش آلاینده‌های جوی طبیعی است.   ضیاییان با تاکید بر اینکه از روز پنج شنبه هفته جاری وضعیت ناپداری بر تهران حاکم خواهد شد، تصریح کرد: با ناپدار شدن هوا بهبود نسبی وضعیت هوا پیش بینی می‌شود.   مدیرکل پیش‌بینی و هشدار سریع سازمان هواشناسی با بیان اینکه انباشت آلاینده‌ها در شهر تهران وضعیت هوا را برای همه گروه‌ها ناسالم کرده است، گفت: متاسفانه به علت پایداری هوا تهویه به درستی صورت نگرفته و آلاینده‌های محیطی آلودگی هوا را رقم می‌زنند.   وی با تاکید بر اینکه مناطق شرق، جنوب شرقی و مرکز شهر پرچم دار آلودگی هوا در شهر تهران هستند، افزود: مناطق ری، پیروزی و همچنین مرکزی شهر تهران آلودگی بیش از سایر مناطق را تجربه می‌کنند.   منبع: میزان</p>
    </article>
  </body>
</html>