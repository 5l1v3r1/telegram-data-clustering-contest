<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820075.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T11:29:00+00:00"/>
    <meta property="og:title" content="نعمتی مطرح کرد: لابی‌گری در مجلس برای یک طرح خاص"/>
    <meta property="og:description" content="به گزارش فارس، بهروز نعمتی نماینده مردم تهران در مجلس شورای اسلامی در نشست علنی امروز (دوشنبه) پارلمان در جریان بررسی اولویت دار طرح مستثنی شدن بانک رفاه کارگران از سقف مجاز تملک سهام بانک های تجاری غیردولتی در مخالفت با اولویت این طرح اظهار داشت: این موضوع فوریت مجلس نیست و باید دید که چه اتفاقی می افتد اگر بانک رفاه واگذار شود."/>
  </head>
  <body>
    <article>
      <h1>نعمتی مطرح کرد: لابی‌گری در مجلس برای یک طرح خاص</h1>
      <address>
        <time datetime="2019-11-11T11:29:00+00:00">11 Nov 2019, 11:29</time>
      </address>
      <p>نماینده مردم تهران در مجلس گفت: چرا هر سازمان باید یک بانک برای خود داشته باشد. بانک‌ها در صورت واگذاری تخصصی عمل نمی‌کنند و بروز مشکلات مالی و فسادهای مختلف را به دنبال خواهد داشت.</p>
      <p>به گزارش فارس، بهروز نعمتی نماینده مردم تهران در مجلس شورای اسلامی در نشست علنی امروز (دوشنبه) پارلمان در جریان بررسی اولویت دار طرح مستثنی شدن بانک رفاه کارگران از سقف مجاز تملک سهام بانک های تجاری غیردولتی در مخالفت با اولویت این طرح اظهار داشت: این موضوع فوریت مجلس نیست و باید دید که چه اتفاقی می افتد اگر بانک رفاه واگذار شود.</p>
      <p>نماینده مردم تهران، ری، شمیرانات، اسلامشهر و پردیس در مجلس با بیان اینکه چرا هر سازمان باید یک بانک برای خود داشته باشد، افزود: بانک ها در صورت واگذاری تخصصی عمل نمی کنند و بروز مشکلات مالی و فسادهای مختلف را به دنبال خواهد داشت.</p>
      <p>وی ادامه داد: این روزها لابی بسیار زیادی برای بررسی فوریت دار طرح مذکور در مجلس حاکم شده و به طور قطع با این اقدام علیه کارگران اقدام می کنیم و به هیچ وجه به نفع کارگران نیست. در این رابطه با موضوعات باید واقع بینانه برخورد کرد.</p>
    </article>
  </body>
</html>