<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/capo-dorlando-la-polizia-trova-due-case-dappuntamenti.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T11:55:41+00:00"/>
    <meta property="og:title" content="Capo d’Orlando, la Polizia trova due case d’appuntamenti"/>
    <meta property="og:description" content="Al vaglio le responsabilità dei proprietari"/>
  </head>
  <body>
    <article>
      <h1>Capo d’Orlando, la Polizia trova due case d’appuntamenti</h1>
      <address><time datetime="2019-11-11T11:55:41+00:00">11 Nov 2019, 11:55</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Al vaglio le responsabilità dei proprietari</i>
      </p>
      <p>I poliziotti del Commissariato di Pubblica Sicurezza di Capo d’Orlando hanno individuato due appartamenti adibiti a case d’appuntamento nel comune orlandino.</p>
      <p>In entrambi i casi, infatti, due cittadine straniere, una di nazionalità dominicana, l’altra originaria dell’Ecuador, hanno dichiarato di esercitare l’attività di meretricio all’interno dei due immobili.</p>
      <p>I poliziotti sono quindi risaliti all’identità dei proprietari degli immobili per verificare l’avvenuta dichiarazione di ospitalità di un cittadino straniero presso la propria abitazione oltre che le eventuali responsabilità in ordine al reato di favoreggiamento della prostituzione.</p>
    </article>
  </body>
</html>