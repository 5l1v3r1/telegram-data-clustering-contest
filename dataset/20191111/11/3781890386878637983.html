<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741165"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T11:55:00+00:00"/>
    <meta property="og:title" content="ผู้นำฮ่องกงไม่อ่อนข้อให้ ม็อบเรียกร้องประชาธิปไตย"/>
    <meta property="og:description" content="ผู้นำฮ่องกงยืนยันไม่ยอมอ่อนข้อให้กับกลุ่มผู้ชุมนุมประท้วงเรียกร้องประชาธิปไตย แต่จะหาทางยุติการชุมนุมให้ได้ ซึ่งอาจหมายถึงการใช้มาตรการทางกฎหมายอย่างเฉียบขาดและกำลังตำรวจ"/>
  </head>
  <body>
    <article>
      <h1>ผู้นำฮ่องกงไม่อ่อนข้อให้ ม็อบเรียกร้องประชาธิปไตย</h1>
      <address>
        <time datetime="2019-11-11T11:55:00+00:00">11 Nov 2019, 11:55</time>
      </address>
      <p>
        <b>ผู้นำฮ่องกงยืนยันไม่ยอมอ่อนข้อให้กับกลุ่มผู้ชุมนุมประท้วงเรียกร้องประชาธิปไตย แต่จะหาทางยุติการชุมนุมให้ได้ ซึ่งอาจหมายถึงการใช้มาตรการทางกฎหมายอย่างเฉียบขาดและกำลังตำรวจ</b>
      </p>
      <p>สำนักข่าวเอพีรายงานจากเขตบริหารพิเศษฮ่องกงเมื่อวันที่ 11 พ.ย.ว่า นางแคร์รี่ แลม หัวหน้าฝ่ายบริหารสูงสุดของเขตบริหารพิเศษฮ่องกงแถลงว่า รัฐบาลฮ่องกงภายใต้การนำของเธอจะไม่ละความพยายามอย่างเด็ดขาดในอันที่จะยุติการชุมนุมประท้วงต่อต้านรัฐบาลฮ่องกง ซึ่งผ่านมากว่า 5 เดือนแล้ว<br/><br/>คำแถลงของผู้นำรัฐบาลฮ่องกงมีขึ้นหลังจากการชุมนุมประท้วงกลายเป็นเหตุรุนแรงเมื่อวันจันทร์ที่ 11 พ.ย.รวมถึงตำรวจยิงผู้ชุมนุมประท้วงที่ไม่มีอาวุธและชายคนหนึ่งจุดไฟเผาตัวเองประท้วง</p>
      <figure>
        <img src="https://www.dailynews.co.th/admin/upload/20191111/news_MbgBbIDNsl190710_533.jpg?v=20191112058?v=7411"/>
      </figure>
      <p>นางแลมกล่าวอีกว่า เธอไม่ต้องการที่จะเปิดเผยลงในรายละเอียด แต่ความเห็นดังกล่าวของเธอทำให้เป็นที่คาดเดากันว่า น่าจะเป็นการใช้มาตรการทางกฎหมายอย่างเฉียบขาดและกำลังตำรวจในการปฏิบัติหน้าที่เพื่อยุติการชุมนุมประท้วง นอกจากนั้นแล้ว รัฐบาลจะไม่มีทางอ่อนข้อให้กับข้อเรียกร้องในทางการเมืองของผู้ชุมนุมประท้วง<br/><br/>เครดิตภาพAP</p>
    </article>
  </body>
</html>