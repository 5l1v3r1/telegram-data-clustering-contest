<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/rezultate-finale-in-bihor-iohannis-pe-primul-loc-urmat-de-dancila-si-kelemen-cate-voturi-a-primit-cumpanasu-152716.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T11:44:00+00:00"/>
    <meta property="og:title" content="REZULTATE FINALE în Bihor: Iohannis, pe primul loc, urmat de Dăncilă şi Kelemen. Câte voturi a primit Cumpănaşu"/>
    <meta property="og:description" content="Biroul Electoral Judeţean Bihor a încheiat luni, la ora 11, numărătoarea oficială a tuturor voturilor exprimate de alegătorii bihoreni care s-au prezentat duminică la urne. Clasamentul oficial confirmă victoria candidatului PNL, Klaus Iohannis, urmat de cei ai PSD, UDMR, USR-PLUS şi Pro România – ALDE."/>
  </head>
  <body>
    <article>
      <h1>REZULTATE FINALE în Bihor: Iohannis, pe primul loc, urmat de Dăncilă şi Kelemen. Câte voturi a primit Cumpănaşu</h1>
      <address><time datetime="2019-11-11T11:44:00+00:00">11 Nov 2019, 11:44</time> by <a rel="author" href="https://www.ebihoreanul.ro/contact/Adrian%20Cri%C5%9F#redactia_form" target="_blank">Adrian Criş</a></address>
      <figure>
        <img src="https://cdn.ebihoreanul.ro/static/gallery_big/vot-prezidentiale-11112019.JPG"/>
      </figure>
      <p>
        <b>Biroul Electoral Judeţean Bihor a încheiat luni, la ora 11, numărătoarea oficială a tuturor voturilor exprimate de alegătorii bihoreni care s-au prezentat duminică la urne. Clasamentul oficial confirmă victoria candidatului PNL, Klaus Iohannis, urmat de cei ai PSD, UDMR, USR-PLUS şi Pro România – ALDE.</b>
      </p>
      <p>Duminică, în Bihor au fost 501.386 alegători pe listele permanente, iar prezente la urne 242.649 persoane (adică 48,40% din total), din care 211.829 din listele permanente şi 28.640 pe liste suplimentare.</p>
      <p>Cu urna mobilă au votat 2.180 bihoreni, iar numărul total al voturilor valabile exprimate a fost de 239.130 şi cel al voturilor nule de 3.518.</p>
      <p>
        <b>Podiumul de 5</b>
      </p>
      <p>Potrivit clasamentului oficial, în Bihor Klaus Iohannis a obţinut 36,03% din totalul voturilor valabil exprimate (adică 86.148 sufragii).</p>
      <p>Pe locul secund, alegătorii bihoreni au pus-o pe Viorica Dăncilă (18,59%), cu 44.460 voturi, iar pe locul trei pe Kelemen Hunor (15,39%), cu 36.802 voturi, în timp ce pe locul al patrulea s-a clasat Dan Barna (11,39%), cu 27.247 voturi, Mircea Diaconu primind 7,89%, adică 18.872 voturi. Theodor Paleologu, pe locul cinci, încheie plutonul fruntaş, cu 13.461 voturi, adică 5,63%.</p>
      <p>La polul opus sunt Ramona Bruynseels, care a obţinut 5.296 voturi (2,21%), Alexandru Cumpănaşu 2.662 voturi (1,11%), Viorel Cataramă 1.015 (0,42%), Ninel Peia 747 (0,31%), Bogdan Dragoş Stanoevici 647 (0,27%), John Ion Banu 619 voturi (0,26%), Sebastian Popescu 580 (0,24%) şi Cătălin Ivan 574 voturi (0,24%).</p>
      <p>
        <b>Cine a crescut, cine a scăzut</b>
      </p>
      <p>Faţă de alegerile europarlamentare din luna mai a acestui an, în Bihor, PNL a înregistrat la prezidenţiale un uşor progres: în primăvară avusese 34,46%, iar acum are 36,03%.</p>
      <p>Şi PSD a avut duminica aceasta un avans, de la 17,79% la 18,59%, la fel şi PMP, care a sărit de la 2,26% la 5,63%. În schimb, USR-PLUS a scăzut de la 12,89% la 11,39%, iar UDMR de la 19,34% la 15,39%.</p>
      <p>Comparativ cu primul tur al alegerilor prezidenţiale precedente, din 2014, Iohannis a scăzut (atunci a avut 37,31%), PSD a avut, prin Victor Ponta, un scor mult mai mare (32,84%) decât cel înregistrat acum de Viorica Dăncilă, iar pe locul trei a fost şi atunci, din partea UDMR, Kelemen Hunor (11,8%), care duminică a câştigat peste patru puncte procentuale faţă de alegerile de acum cinci ani.</p>
      <p>
        <b>Rezultate parţiale, la nivel naţional</b>
      </p>
      <p>Biroul Electoral Central a anunţat, luni, primele rezultate oficiale, după numărarea voturilor din 18781 secţii de votare, adică 95,89% din secţiile de votare din ţară.</p>
      <p>Numărul total al alegătorilor care s-au prezentat la urne este de 8.704.144, reprezentând 47,77% din numărul total al alegătorilor, a anunţat BEC. </p>
      <p>În ordine, preferaţii românilor au fost: Klaus Werner Iohannis - 3.162.105, reprezentând 36,91%, Vasilica Viorica Dăncilă - 2.009.045, reprezentând 23,45%, Ilie Dan Barna - 1.215.765, reprezentând 14,19%, Mircea Diaconu - 785.557, reprezentând 9,17%, Theodor Paleologu - 487.785, reprezentând 5,69%, Kelemen Hunor - 353.578, reprezentând 4,13%, Ramona Ioana Bruynseels - 231.642, reprezentând 2,7%, Alexandru Cumpănaşu - 126.019, reprezentând 1,47%, Viorel Cataramă - 46.232, reprezentând 0,54%, Bogdan Stanoevici - 36.383, reprezentând 0,42%, Cătălin Ivan - 31.192, reprezentând 0,36%, Ninel Peia - 28.486, reprezentând 0,33%, Sebastian Popescu - 28.251, reprezentând 0,33%, John Banu - 25.747, reprezentând 0,33%.</p>
      <p>Aceste rezultate nu includ şi votul din diaspora.</p>
      <hr/>
      <details>
        <summary>Fișiere</summary>
        <p>
          <a href="https://www.ebihoreanul.ro/ebh/force_download/UkVaVUxUQVRFX1BFX0xPQ0FMSVRBVEkueGxzeA=="><pic src="https://www.ebihoreanul.ro/images/excel.png" width="20" height="20"/> REZULTATE_PE_LOCALITATI.xlsx (336.99K) <br/></a>
          <a href="https://www.ebihoreanul.ro/ebh/force_download/UkVaVUxUQVRFX1BFX1VBVC54bHN4"><pic src="https://www.ebihoreanul.ro/images/excel.png" width="20" height="20"/> REZULTATE_PE_UAT.xlsx (24.02K)</a>
        </p>
      </details>
    </article>
  </body>
</html>