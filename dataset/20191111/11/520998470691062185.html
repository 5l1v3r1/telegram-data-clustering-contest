<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/reanimobil-ryatuvatime-zhittya-selyan-na-zastavnivschini-380119"/>
    <meta property="og:site_name" content="Погляд"/>
    <meta property="article:published_time" content="2019-11-11T11:41:00+00:00"/>
    <meta property="og:title" content="Реанімобіль рятуватиме життя селян на Заставнівщині"/>
    <meta property="og:description" content="У Заставнівській районній центральній лікарні з’явився сучасний реанімобіль"/>
  </head>
  <body>
    <article>
      <h1>Реанімобіль рятуватиме життя селян на Заставнівщині</h1>
      <h2>«Контінентал» оновив парк Заставнівської районної лікарні</h2>
      <address>
        <time datetime="2019-11-11T11:41:00+00:00">11 Nov 2019, 11:41</time>
      </address>
      <p>У Заставнівській районній центральній лікарні з’явився сучасний реанімобіль. Таку вартісну і потрібну технічну обновку в медичний заклад передала аграрна компанія «Контінентал», раніше відома як «МРІЯ». Адже для агрохолдингу медицина – один із пріоритетних напрямків благодійної діяльності.</p>
      <p><b>Заступник керівника кластеру «Буковина» із зв’язків з громадськістю Ян Стрільчук</b>, який брав участь у передачі реанімобіля медикам, зазначив, що розвиток самої компанії залежить від добробуту людей, з якими працюють, тому на зборах громад підтримують своїх багаторічних партнерів на місцях, дослухаючись до їхніх пропозицій і прохань.</p>
      <p>– Фахівці «Контіненталу» займалися транспортуванням, розмитненням і реєстрацією реанімобіля в Україні, – розповів Ян. – Карета швидкої допомоги обладнана двома заповненими киснем балонами на 25 л і 1.5 л,  пневмошинами, носилками на колесах для транспортування пацієнтів. Це не перша медична допомога, яку надаємо в Чернівецькій області – разом із партнерами-благодійниками з Франції та Німеччини ми доставляли медичні вантажі, багатофункціональні ліжка, комплектуючі до них матраци та тумби.</p>
      <p><b>Головний лікар Заставнівської центральної лікарні Василь Липка</b> наголосив, що карета швидкої допомоги допоможе лікарям у порятунку життя мешканців району.</p>
      <p>Загалом на Заставнівщині для реалізації соціальних ініціатив торік компанія виділила понад 800 тис грн. «Контінентал» орендує значимі сільськогосподарські угіддя у цьому регіоні й намагається якнайтісніше співпрацювати з громадами та місцевою владою.</p>
      <related>
        <h4>Схожі записи</h4>
        <a href="https://pogliad.ua/news/health/u-zastavnivskiy-crl-proveli-den-donora-374687"/>
        <a href="https://pogliad.ua/news/bukovina/chernivecka-oblast-otrimala-dva-novih-avtomobili-shvidkoyi-dopomogi-379545"/>
        <a href="https://pogliad.ua/news/bukovina/na-pozhezhi-u-cherniveckiy-oblasti-zaginuv-cholovik-378081"/>
        <a href="https://pogliad.ua/news/health/u-zastavnivskiy-crl-vidkriyut-reabilitaciyniy-kabinet-376084"/>
      </related>
    </article>
  </body>
</html>