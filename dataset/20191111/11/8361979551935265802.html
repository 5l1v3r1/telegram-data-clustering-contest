<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/avtor-strategiji-blakitnogo-okeanu-chan-kim-vistupit-u-kiyevi-50052789.html"/>
    <meta property="og:site_name" content="НВ"/>
    <meta property="article:published_time" content="2019-11-11T11:48:00+00:00"/>
    <meta property="og:title" content="Автор «Стратегії блакитного океану» Чан Кім виступить у Києві"/>
    <meta property="og:description" content="Автор бестселеру «Стратегія блакитного океану», один із найкращих світових мислителів та гуру менеджменту, професор Чан Кім прочитає 16 листопада у Києві єдину лекцію."/>
  </head>
  <body>
    <article>
      <h1>Автор «Стратегії блакитного океану» Чан Кім виступить у Києві</h1>
      <h2>Автор бестселеру «Стратегія блакитного океану», один із найкращих світових мислителів та гуру менеджменту, професор Чан Кім прочитає 16 листопада у Києві єдину лекцію.</h2>
      <address>
        <time datetime="2019-11-11T11:48:00+00:00">11 Nov 2019, 11:48</time>
      </address>
      <p>Його виступ відбудеться у межах стратегічного діалогу, організованого <i>енергетичною компанією ДТЕК, </i>під час якого йтиметься про те, як концепція ціннiсних інновацій може вивести Україну на новий рівень трансформації.</p>
      <p>Під час своєї <i>лекції «Blue Ocean Shift: Beyond Competing» (Перехід до блакитного океану: поза конкуренцією)</i>, професор розповість про те, чому заснована на конкуренції традиційна стратегія розвитку держави та бізнесу не здатна забезпечити високі темпи зростання і чому зосередитись на конкуруванні — означає втратити величезні можливості для розвитку. Окрім того, Чан Кім дасть практичні поради як приватному та державному сектору перейти від «червоного океану» з жорсткою конкуренцією до «блакитного океану» з необмеженим потенціалом для розвитку.</p>
      <p>У межах стратегічного діалогу відбудеться панельна дискусія за участі керівництва уряду щодо важливості лідерства, а також обговорення необхідності ціннісних інновацій власниками та СЕО провідних вітчизняних компаній. Модерувати дискусію буде Павло Шеремета — радник Academy DTEK, провідний український економіст, міністр економічного розвитку та торгівлі України (2014), Президент і старший консультант Інститут Стратегії Блакитного Океану Малайзії (2008−2011).</p>
      <p>Посилання на подію у <a href="https://www.facebook.com/events/933%E2%80%89949%E2%80%89433%E2%80%89789%E2%80%89793/"><b>Facebook</b></a>.</p>
      <p>
        <b>
          <i>Довідка:</i>
        </b>
      </p>
      <p><b>Кім</b> <b>Чан </b>— автор книги «Стратегія блакитного океану», професор стратегії та міжнародного менеджменту бізнес-школи INSEAD (Франція). Є консультантом Європейського Союзу й низки інших країн та членом Всесвітнього економічного форуму в Давосі. Співдиректор Інституту стратегії блакитного океану INSEAD. Входить у п’ятірку світових гуру менеджменту за версією «Thinkers50» та в п’ятірку найкращих світових професорів бізнес шкіл за версією MBA Rankings.</p>
      <aside>«Cтpaтeгiя блaкитнoгo oкeaну» — oднa з нaйвiдoмiшиx світових книг зi cтpaтeгiчнoгo плaнувaння. Після видання у 2005 році вона протягом десятиліття нe пoлишaлa Тoп-10 бiзнec-видaнь нa Amazon, cтaлa бecтceлepoм нa п’яти кoнтинeнтax, пepeклaдeнa бiльше нiж 40 мoвaми тa poзiйшлacя нaклaдoм у 4 мiльйoни пpимipникiв.</aside>
      <p>Financial Times назвав видання «однією з найпродаваніших бізнес-книжок століття», а The Economist назвав її «найуспішнішою книгою про бізнес-планування». «Стратегія блакитного океану» пропонує вийти з парадигми жорсткої конкуренції і сконцентрувати свої зусилля на так званих «блакитних океанах», де немає конкурентів, але є величезний потенціал для розвитку. Ця iдeя дoвeла cвoю eфeктивнicть нe лишe в бiзнeci, aлe й у дiяльнocтi нeкoмepцiйниx opгaнiзaцiй, дepжaвнoму ceктopi, викoнaвчiй влaдi тa нaвiть у миcтeцтвi.</p>
      <p>У 2017 році Кім Чан видав книгу «Перехід до блакитного океану: поза конкуренцією». Ця книга також стала бестселером за версією The New York Times та Wall Street Journal. У ній розглядається практичний аспект переходу до стратегії «блакитного океану».</p>
    </article>
  </body>
</html>