<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4053165"/>
    <meta property="og:site_name" content="صدى البلد"/>
    <meta property="article:published_time" content="2019-11-11T11:00:00+00:00"/>
    <meta property="og:title" content="عمر السعيد يكشف عن فيلم لم يكتمل للراحل هيثم أحمد زكى"/>
    <meta property="og:description" content="شارك الفنان عمر السعيد جمهوره بنشر مقطع فيديو..."/>
  </head>
  <body>
    <article>
      <h1>عمر السعيد يكشف عن فيلم لم يكتمل للراحل هيثم أحمد زكى</h1>
      <address><time datetime="2019-11-11T11:00:00+00:00">11 Nov 2019, 11:00</time> by <a rel="author">شيرى نبيل</a></address>
      <p>شيرى نبيل شارك الفنان عمر السعيد جمهوره بنشر مقطع فيديو عبر حسابه الشخصي على موقع التواصل الاجتماعي "إنستجرام" لفيلم يجمعه بالراحل هيثم أحمد زكي.<br/><br/>وعلق عمر السعيد على الفيديو: "ذكريات.. من فترة كلمنى صديق عمرى محمد أديب، وهو مؤلف ومخرج، وقال لى: عندى فكرة لفيلم وعايز أصور برومو الأول قبل الفيلم عشان فيه شغل جرافيكس كدا ولازم نتأكد أنه هيطلع كويس ومظبوط".<br/><br/>تابع عمر السعيد: "المهم اشتغلنا على الفكرة وكلمنا ممثلين أصحابنا وصورنا البرومو.. بعد كدا حصلت ظروف كتير فى البلد وفى حياتنا الشخصية زى الانشغال بأعمال تانية وسفر أديب لدراسة الماجستير فى أمريكا.. المهم التجربة دى أنا افتكرتها النهاردة.. افتكرت بروفات البرومو فى بيت أديب وأنا وفيشاوى وهيثم وشيرى وكريم وغيدا وإحنا متحمسين ومبسوطين أننا بنعمل فكرة جامدة وبره الصندوق لفيلم غير تقليدى".<br/><br/>واختتم عمر السعيد: "افتكرت تفاصيل كتير لأيام حلوة، افتكرت وإحنا عاملين زى الهواة عشان مشروع كلنا كان نفسنا فيه.. افتكرت إن القدر خلانى أمثل فى فيلم فيه هيثم زكى وهو"سكر مر".. بس هو نفس القدر أو الظروف اللى منعتنا من استكمال مشروع انتهى للأبد من غير واحد من أبطاله دا جزء بسيط من برومو طويل لمشروع انتهى.. الله يرحمك يا هيثم و يغفرلك".<br/><br/>وتوفى الفنان هيثم أحمد زكي فى الساعات الأولى من صباح يوم الخميس الماضي، عن عمر يناهز 35 عاما إثر تعرضه لهبوط حاد فى الدورة الدموية داخل منزله بالشيخ زايد.</p>
    </article>
  </body>
</html>