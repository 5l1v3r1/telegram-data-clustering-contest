<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/nato-plashi-turtsiya-ss-sanktsii-zaradi-ruskite-raketi-406428.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T11:52:00+00:00"/>
    <meta property="og:title" content="НАТО плаши Турция със санкции заради руски ракети"/>
    <meta property="og:description" content="Президентът на САЩ Доналд Тръмп планира да притисне Реджеп Ердоган на срещата им тази седмица"/>
  </head>
  <body>
    <article>
      <h1>НАТО плаши Турция със санкции заради руски ракети</h1>
      <address><time datetime="2019-11-11T11:52:00+00:00">11 Nov 2019, 11:52</time> by <a rel="author">Редактори</a></address>
      <p>Турция трябва да премахне С-400, тъй като е недопустимо руската ракетна система да действа в рамките на НАТО. Това призова съветникът по национална сигурност на Белия дом Робърт О'Брайън пред СиБиЕс.</p>
      <p>"Няма място в НАТО за С-400. Няма място в НАТО за значителни руски военни покупки", категоричен е съветникът.</p>
      <p>Той също подчерта, че президентът на САЩ Доналд Тръмп планира да притисне турския си колега Реджеп Ердоган по време на срещата им тази седмица. О'Брайън добави, че Конгресът на САЩ е готов да наложи санкции с "голямо мнозинство", ако Турция не се откаже от С-400.</p>
      <p>По думите му САЩ са "много обезпокоени" от решението на Турция да закупи руската оръжейна система. Съветникът обаче заяви, че САЩ ще направят всичко възможно Турция да остане в НАТО.</p>
    </article>
  </body>
</html>