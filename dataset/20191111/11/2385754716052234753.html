<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/596767/se-epafes-me-zlatan-impraimovits"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T11:46:00+00:00"/>
    <meta property="og:title" content="Σε επαφές με Ζλάταν Ιμπραΐμοβιτς"/>
    <meta property="og:description" content="Να επαναφέρουν στις τάξεις τους τον Σουηδό αστέρα επιθυμούν οι «κόκκινοι διάβολοι», οι οποίοι εμφανίζονται… απεγνωσμένοι για μία σπουδαία μεταγραφική..."/>
  </head>
  <body>
    <article>
      <h1>Σε επαφές με Ζλάταν Ιμπραΐμοβιτς</h1>
      <address><time datetime="2019-11-11T11:46:00+00:00">11 Nov 2019, 11:46</time> by <a rel="author">SigmaliveSportime</a></address>
      <p><b>Να επαναφέρουν στις τάξεις τους τον Σουηδό αστέρα επιθυμούν οι «κόκκινοι διάβολοι», οι οποίοι εμφανίζονται… απεγνωσμένοι για μία σπουδαία μεταγραφική ενίσχυση.<br/></b> <br/>Σε επικοινωνία με τον Ζλάταν Ιμπραΐμοβιτς, προκειμένου να φορέσει εκ νέου τη φανέλα της (μετά το 2018), βρίσκεται η Μάντσεστερ Γιουνάιτεντ.<br/> <br/>Όπως αναφέρει το «TuttoMercato», η ομάδα του Όλε Γκούναρ Σόλσκιερ θέλει να εκμεταλλευτεί τη συγκυρία της ολοκλήρωσης του συμβολαίου του 38χρονου επιθετικού με τους Λος Άντζελες Γκάλαξι τον προσεχή Δεκέμβρη. Κι αυτό γιατί το «κενό» που άφησαν πίσω τους οι Ρομέλου Λουκάκου (κατά κύριο λόγο) και Αλέξις Σάντσες, οι οποίοι μετακόμισαν το καλοκαίρι στην Ίντερ, δεν καλύφθηκε ποτέ.<br/> <br/>Ταυτόχρονα, στις τάξεις της Γιουνάιτεντ επιθυμούν διακαώς -βάσει αγγλικών δημοσιευμάτων- μία μεταγραφή από το… πάνω ράφι και θεωρούν ότι ο Ζλάταν αποτελεί την πλέον ενδεδειγμένη περίπτωση.<br/> <br/>Βέβαια, σε αυτήν την υπόθεση δεν παίζει μόνη της… μπάλα, καθώς ενδιαφέρον για τον ιδιόρρυθμο στράικερ έχουν εκδηλώσει και οι Μίλαν και Μπολόνια.<br/> </p>
    </article>
  </body>
</html>