<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/11/ozbekistonda-2-kunda-10-kishi-is-gazidan-zaharlandi-2-nafari-halok-boldi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-11T11:09:00+00:00"/>
    <meta property="og:title" content="O‘zbekistonda 2 kunda 10 kishi is gazidan zaharlandi, 2 nafari halok bo‘ldi"/>
    <meta property="og:description" content="Holat yuzasidan prokuratura organlari tomonidan tergovga qadar tekshiruv harakatlari o‘tkazilmoqda"/>
  </head>
  <body>
    <article>
      <h1>O‘zbekistonda 2 kunda 10 kishi is gazidan zaharlandi, 2 nafari halok bo‘ldi</h1>
      <address>
        <time datetime="2019-11-11T11:09:00+00:00">11 Nov 2019, 11:09</time>
      </address>
      <p>O‘zbekistonda yana is gazidan zaharlanish holatlari qayd etildi, deb <a href="https://t.me/HShamsutdinov/87">xabar bermoqda</a> Bosh prokuratura matbuot kotibi Hayot Shamsutdinov.</p>
      <p>Qashqadaryo viloyati Qarshi tumani, “Bog‘dod” mahallasida yashovchi ayol B.I., uning 2 nafar farzandlari hamda yashash xonadoniga mehmonga kelgan 5 nafar qarindoshlari yashash uyi oshxonasidagi gaz plitasini yoqib, uxlab qolishi natijasida is gazidan zaharlanib, shifoxonaga yotqizilgan. Voqea 9-noyabr kuni soat 7:30 larda sodir bo‘lgan.</p>
      <p>Shuningdek, 10-noyabr kuni soat 13:00larda Nukus shahrida yashovchi fuqaro Ye.A. va uning turmush o‘rtog‘i qo‘lbola usulda yasalgan isitish o‘chog‘iga ulangan tabiiy gaz ugari (is gazi)dan zaharlanib, vafot etgan.</p>
      <p>Ikkala holat yuzasidan prokuratura organlari tomonidan tergovga qadar tekshiruv harakatlari o‘tkazilmoqda.</p>
      <p>Bundan avval  Samarqandda er-xotin is gazidan <a href="https://daryo.uz/2019/11/04/samarqandda-er-xotin-is-gazidan-zaharlandi-erkak-vafot-etdi-ayoli-esa-kasalxonaga-yotqizildi/">zaharlangani</a>, erkak vafot etgani, ayoli esa kasalxonaga yotqizilgani, shuningdek, yangi qurilayotgan uyda 5 nafar usta ham is gazidan zaharlangani haqida <a href="https://daryo.uz/2019/11/05/samarqanddagi-yangi-qurilayotgan-uyda-5-nafar-usta-is-gazidan-zaharlandi/">xabar berilgan edi</a>.</p>
      <p>
        <b>Mavzuga doir: </b>
        <a href="https://daryo.uz/2019/10/28/fvv-is-gazidan-zaharlanmaslik-uchun-gaz-uskunalaridan-foydalanganda-xavfsizlik-qoidalariga-amal-qilishni-soradi/">FVV is gazidan zaharlanmaslik uchun gaz uskunalaridan foydalanganda xavfsizlik qoidalariga amal qilishni so‘radi</a>
      </p>
    </article>
  </body>
</html>