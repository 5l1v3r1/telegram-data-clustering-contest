<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697755/%D9%88%D8%A7%DA%A9%D9%86%D8%B4-%DA%A9%D8%A7%D9%84%D8%AF%D8%B1%D9%88%D9%86-%D8%A8%D9%87-%D9%85%D8%AD%D8%B1%D9%88%D9%85%DB%8C%D8%AA-%DB%8C%DA%A9-%D8%AC%D9%84%D8%B3%D9%87%E2%80%8C%D8%A7%DB%8C-%D8%A7%D8%AA%D9%87%D8%A7%D9%85-%D9%86%D8%B2%D8%AF%D9%85-%D8%A8%D9%84%DA%A9%D9%87-%D8%A2%D8%B1%D8%B2%D9%88-%DA%A9%D8%B1%D8%AF%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="واکنش کالدرون به محرومیت یک جلسه‌ای: اتهام نزدم بلکه آرزو کردم!"/>
    <meta property="og:description" content="حرف من هم هیچ ربطی به بازی با استقلال نداشت و مهم تر اینکه از لفظ «امیدوارم» استفاده کرده‌ام."/>
  </head>
  <body>
    <article>
      <h1>واکنش کالدرون به محرومیت یک جلسه‌ای: اتهام نزدم بلکه آرزو کردم!</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>
        <b>حرف من هم هیچ ربطی به بازی با استقلال نداشت و مهم تر اینکه از لفظ «امیدوارم» استفاده کرده‌ام.</b>
      </p>
      <figure>
        <img src="https://cdn.asriran.com/files/fa/news/1398/8/20/1035639_369.jpg"/>
      </figure>
      <p>سرمربی تیم فوتبال پرسپولیس گفت:دلیلی برای محرومیت من وجود نداشت، به جرات می گویم هیچ اتهامی وارد نکردم و متوجه حکم محرومیت خود نمی شوم</p>
      <p>به گزارش  فارس، گابریل کالدرون در گفت‌وگو با سایت رسمی باشگاه پرسپولیس درباره محرومیت یک جلسه ای خود اظهار داشت: همانطور که در توضیحات خود به کمیته انضباطی گفته‌ام تاکید می‌کنم هیچ اتهامی نه به استقلال زدم و نه به داور. من فقط از تصمیم داور در آن دو صحنه ابراز تعجب کردم و بعد گفتم «امیدوارم» همه چیز در زمین مشخص شود.</p>
      <p>این حرف من هم هیچ ربطی به بازی با استقلال نداشت و مهم تر اینکه از لفظ «امیدوارم» استفاده کرده‌ام، در واقع از یک آرزو حرف زده‌ام آن هم درباره آینده. این کاملا مشخص است و خود همین کلمه «امیدوارم» دلیل محکمی است بر اینکه اتهامی نزدم.</p>
      <p>کالدرون تصریح کرد :مجددا می گویم که من دلیل حکم را متوجه نمی‌شوم چون گفتم امیدوارم و از یک آرزو حرف زدم.</p>
    </article>
  </body>
</html>