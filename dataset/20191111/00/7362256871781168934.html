<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/A_P30_Pro_lett_a_legjobb_kameras_okostelefon_2019-11-11"/>
    <meta property="og:site_name" content="Telefonguru"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="A P30 Pro lett a legjobb kamerás okostelefon"/>
    <meta property="og:description" content="A Huawei két szakmai díjjal gazdagodott az idei TechRadar Mobile Choice Consumer Awards eseményen."/>
  </head>
  <body>
    <article>
      <h1>A P30 Pro lett a legjobb kamerás okostelefon</h1>
      <h2>A Huawei két szakmai díjjal gazdagodott az idei TechRadar Mobile Choice Consumer Awards eseményen.</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">Huawei</a></address>
      <p><b>A tizenkilencedik alkalommal megrendezett eseményen a P30 Pro elnyerte a Legjobb Kamerás Okostelefon (Best Camera Phone) díját, a P Smart 2019 pedig a Legjobb Értékű Okostelefon (200 font alatt) díját. </b>A jelölteket a TechRadar szakértői választották ki, közülük a felhasználók szavazatai alapján kerültek ki a győztesek. A P Smart 2019-et karcsú kialakítása, lenyűgöző tárhelye és kedvező ára miatt nyerte el a felhasználók tetszését. A <a href="https://www.telefonguru.hu/keszulekek/keszulek-guru_Huawei_P30_Pro.asp">Huawei P30 Pro</a> pedig négy kamerájával, az elkészített képek tisztaságával és részletgazdaságával nyűgözte le a zsűri tagjait.</p>
      <p>„<i>Megtiszteltetés, hogy a TechRadar felhasználói és szakértői ismét elismerik készülékeinket. A Huawei elkötelezett amellett, hogy új, fejlett okostelefonokat és fényképezési megoldásokat biztosítson felhasználói számára, melyekkel tovább lehet feszegetni az okostelefonos fényképezés határait</i>”, mondta Li Changzu, a Huawei Fogyasztói Üzletág Handset Business részlegének alelnöke.</p>
      <figure>
        <img src="https://www.telefonguru.hu/hir/../uimages/huawei_p30_pro_main_colours.jpg"/>
      </figure>
      <p>A Huawei 2018-ban három (Év Gyártója, Év Okostelefonja, Legjobb Kamerás Okostelefon), 2017-ben kettő (Legjobb Középkategóriás Okostelefon, Legjobb Kamerás Okostelefon – P20), 2016-ban pedig egy (Legjobb Kamerás Okostelefon – P9) díjat zsebelhetett be a TechRadar díjátadón.</p>
      <p>„<i>Az idei versenyre több mint 34.000 szavazat érkezett, mely tizenkilenc éves történelmünk rekordjának számít. Ez mutatja, hogy a felhasználók szívesen szavaznak kedvenc készülékeikre</i>”, mondta Mark Fermor, a TechRadar Mobile Choice Consumer Awards díjazásért felelős igazgatója.</p>
      <p>A P30 széria készülékeiből bemutatása óta több mint tizenhétmillió darabot szállítottak le. A készülékeket számos szakmai szervezet is elismerte, többek között az Európai Kép- és Hang Szövetség (EISA - Expert Image and Sound Association) is a P30 Pro-t jutalmazta a legjobb okostelefonnak járó díjjal („EISA Best Smartphone 2019-2020”).</p>
      <p>
        <b>A cikkhez kapcsolódó linkek:</b>
      </p>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/A_Huawei_P20_Pro_lett_a_legjobb_2018-08-16"/>
        <a href="https://www.telefonguru.hu/hir/Szombaton_pop-up_uzlet_nyitas!__2019-01-18"/>
        <a href="https://www.telefonguru.hu/hir/Kulonleges_Huawei_uzlet_nyilik_Pesten_2019-02-07"/>
        <a href="https://www.telefonguru.hu/hir/Rekord_dijat_gy%C5%B1jtott_a_Huawei_az_MWC-n_2019-03-06"/>
        <a href="https://www.telefonguru.hu/hir/Vilagels%C5%91_akar_lenni_a_Huawei_2019-04-08"/>
        <a href="https://www.telefonguru.hu/hir/Szombaton_uj_Huawei_uzlet_es_akciok!_2019-04-10"/>
        <a href="https://www.telefonguru.hu/hir/A_P30_Pro_vitte_az_idei_fotos_Oscart_2019-04-10"/>
        <a href="https://www.telefonguru.hu/hir/G%C5%91zer%C5%91vel_fejleszti_sajat_rendszeret_a_Huawei_2019-11-12"/>
      </related>
    </article>
  </body>
</html>