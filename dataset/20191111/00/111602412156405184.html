<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/el-museu-de-belles-arts-de-valencia-inicia-el-cicle-cine-i-art-amb-projeccio-comentada-de-pel-licules"/>
    <meta property="og:site_name" content="Cultur Plaza"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="El Museu de Belles Arts de València inicia el cicle ‘Cine i Art’ amb projecció comentada de pel·lícules"/>
    <meta property="og:description" content="El cicle comprén les pel·lícules següents: Dos semanas en otra ciudad de Vincente Minnelli, Cézanne y yo de Danièle Thompson, Columbus de Kogonada i El tormento y el éxtasis de Carol Reed"/>
  </head>
  <body>
    <article>
      <h6 class="kicker">des del dijous 14 de novembre</h6>
      <h1>El Museu de Belles Arts de València inicia el cicle ‘Cine i Art’ amb projecció comentada de pel·lícules</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">Culturplaza</a></address>
      <p>
        <b>El cicle comprén les pel·lícules següents: <i>D</i><i>os semanas en otra ciuda</i><i>d</i> de Vincente Minnelli, <i>Cézanne </i><i>y y</i><i>o</i> de Danièle Thompson, <i>Columbus de Kogonada</i> i <i>El t</i><i>ormento y el éxtasi</i><i>s </i>de Carol Reed</b>
      </p>
      <p>VALÈNCIA. El Museu de Belles Arts de València inicia el seu cicle ‘Cine i Art’ amb la projecció de pel·lícules en què l’art és el protagonista de la trama principal. Aquesta activitat es fa en col·laboració amb l’Associació d’Amics de la Nau Gran. Cada una de les projeccions va precedida d’una presentació i, posteriorment, s’estableix un debat sobre la pel·lícula a càrrec d’<b>Adolfo Bellido</b>, membre de l’Associació d’Amics de la Nau Gran amb una àmplia experiència en l’organització d’activitats relacionades amb el cine.</p>
      <p>El cicle comença aquest dijous, 14 de novembre, amb <i>D</i><i>os semanas en otra ciudad</i><i> </i>(1962) de <b>Vi</b><b>n</b><b>cente Minnelli</b>, que narra les interioritats del cinema des de la perspectiva d’un actor que acaba d’eixir d’un centre psiquiàtric. El 12 de desembre es projecta <i>Cézanne y yo</i> (2015) de <b>Danièle Thompson</b>, que s’endinsa en l’amistat de l’escriptor Émile Zola i el seu company de col·legi, el pintor <b>Paul Cézanne</b>.</p>
      <p>El 16 de gener es veurà<i> Columbus </i>(2017) de <b>Kogonada</b>, en què els seus personatges viuen rodejats dels edificis més representatius de l’arquitectura moderna. El cicle es tanca amb<i> El tormento y el éxtasis </i>(1965) de <b>Carol Reed</b>, que recull els conflictes que es van produir entre Miquel Àngel i el papa Juli II durant el procés de creació de la Capella Sixtina.</p>
      <p>Les pel·lícules es projecten a la sala d’actes del Museu de Belles Arts i comencen a les 17.00 hores. L’accés és lliure<b> </b>fins a completar l’aforament, amb la recollida prèvia de les entrades gratuïtes, que es podran retirar el mateix dia de cada sessió a partir de les 16.30 hores al mostrador d’entrada del museu (s’entregarà 1 entrada per persona).</p>
    </article>
  </body>
</html>