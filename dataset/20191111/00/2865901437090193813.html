<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/lans-ne-pusta-vrh/342267"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Lans ne pušta vrh"/>
    <meta property="og:description" content="Preokretom do pobede nad Rodezom - 2:1"/>
  </head>
  <body>
    <article>
      <h1>Lans ne pušta vrh</h1>
      <h2>Preokretom do pobede nad Rodezom - 2:1</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Nastavlja se sjajna serija Lansa. Žuto-crveni su uhvatili tako dobar ritam, da već u novembru na javi sanjaju povratak u elitnu diviziju francuskog fudbala. Gostovanje kod Rodeza prebrodili su uz preokret, čime su dokazali da su zaista u ovom momentu najjači tim druge lige – 2:1.</p>
      <p>Pobeda nad Rodezom bila je ujedno deveta uzastopna utakmica Lansa bez poraza. Jedina dva doživljena u prvenstvu su bila spojena još u avgustu. Od tada, tim <b>Filipa Montanijea</b> niže samo uspehe, koji ga drže na prvom mestu tabele.</p>
      <p>Meč protiv Rodeza nije dobro počeo po Lans. Domaćin je poveo u 22. minutu golom <b>Anrija</b>, ali ovo je bilo veče <b>Gaetana Robaila</b>, koji je prvo izjednačio u 28. a onda i doneo pobedu gostima u 63. minutu.</p>
      <p>Srpski defanzivac <b>Aleksandar Radovanović</b> je igrao prvo poluvreme u dresu Lansa, a onda je zamenjen.</p>
      <p><b>Foto:</b> <i>Shutterstock</i></p>
      <p>
        <b>FRANCUSKA 2 - 14. KOLO: </b>
      </p>
      <p><b>Ponedeljak</b><br/>Rodez – Lans  1:2 (1:1)<br/>/Anri 22 – Robail 28, 63/</p>
      <figure>
        <img src="https://mozzartsport.com/upload/CKEditor/11.11.2019/france2.JPG"/>
      </figure>
    </article>
  </body>
</html>