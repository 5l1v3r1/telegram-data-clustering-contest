<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773393,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="נעילה שלילית בבורסת ת&quot;א; מדד הנדל&quot;ן נפל ב-2%"/>
    <meta property="og:description" content="מדד ת&quot;א 35 נחלש ב-0.4%, ת&quot;א 125 ומדד הבנקים נסוגו ב-0.7%; דמרי מחקה 2.9% ביום עשירי של ירידות, שיכון ובינוי איבדה גם היא 2.9%, אזורים נפלה ב-4.3%, ישרס רשמה ירידה של 3.9%"/>
  </head>
  <body>
    <article>
      <h1>נעילה שלילית בבורסת ת"א; מדד הנדל"ן נפל ב-2%</h1>
      <h2>מדד ת"א 35 נחלש ב-0.4%, ת"א 125 ומדד הבנקים נסוגו ב-0.7%; דמרי מחקה 2.9% ביום עשירי של ירידות, שיכון ובינוי איבדה גם היא 2.9%, אזורים נפלה ב-4.3%, ישרס רשמה ירידה של 3.9%</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">כתבי שוק ההון</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>17:25 - </b>המסחר בתל אביב ננעל במגמה שלילית ברקע הירידות בוול סטריט ונפילות חדות במניות הנדל"ן - מדד ת"א 35 נחלש ב-0.4%, ת"א 125 ומדד הבנקים נסוגו ב-0.7%, ת"א נדל"ן נפל ב-2%.</p>
      <p>בלטו לרעה במדד הנדל"ן: אזורים מחקה 4.3%, ישרס ירדה ב-3.9%, אלקטרה נדל"ן איבדה 3.7%, סלע נדל"ן נסוגה ב-3.5%, חנן מור ונכסים ובניין איבדו 3.4%, דמרי מחקה 2.9% והשלימה עשרה ימים רצופים באדום, שיכון ובינוי נפלה גם היא ב-2.9%. ישראל קנדה מחקה 2.8%, רבוע כחול נדל"ן, ביג ולוינשטין נכסים נפלו ב-2.7%. עזריאלי, שמובילה את המדד מבחינת שווי שוק, נסוגה ב-0.7%, מליסרון ירדה ב-1.5% ואמות ב-1.8%.</p>
      <p>עוד בלטו: טבע ריכזה את המחזור הגבוה בבורסה ואיבדה 0.6%, בזק עלתה ב-0.9%, טאואר התחזקה ב-1.1% ובנק הפועלים מחק 1.5% מערכו.</p>
      <p><b>16:55 - </b>כן פייט ביופארמה הודיעה למשקיעיה שמשרד הפטנטים וסימני המסחר האמריקאי קיבלה פטנט לטיפול בדלקת מפרקים ניוונית (Osteoarthritis). כן פייט מייעדת את התרופה לשימוש בבעלי חיים יונקים, ובוחנת אפשרויות לשותפות עם חברות בשוק התרופות לבעלי חיים שעשויים לסייע בפיתוח.</p>
      <p>טבע נחלשת ב-1% אחרי שנסחרה רוב היום בעלייה של יותר מ-2%, חברת הפארמה מרכזת את המחזור הגבוה בבורסה.</p>
      <p><b>15:40 - </b><a href="https://www.calcalist.co.il/stocks/home/0,7340,L-3959-1085208,00.html?quote=%D7%A7%D7%95%D7%9E%D7%A4%D7%99%D7%95%D7%92%D7%9F">קומפיוג'ן</a> נופלת ב-7.6% אחרי שדיווחה על העמקת ההפסד הרבעוני. החברה שחוקרת ומגלה תרופות וטיפולים רפואיים סיכמה את הרבעון השלישי של 2019 עם הפסד נקי של 6.5 מיליון דולר לעומת הפסד של 3.1 מיליון דולר ברבעון המקביל ב-2018. הוצאות המחקר והפיתוח הסתכמו ב-4.3 מיליון דולר לעומת הוצאות של 7.8 מיליון דולר בתקופה המקבילה אשתקד.</p>
      <p>המדדים המובילים מעמיקים את הירידות כשברקע החוזים על המדדים המובילים בניו יורק מאותתים על פתיחה שלילית לשבוע המסחר. ת"א 35 מאבד 0.5%, ת"א 125 נסוג ב-0.8%, ת"א בנקים מוחק 1.1% ות"א נדל"ן נופל ב-2.5%.</p>
      <p>81 מבין מניות מדד ת"א 90 נסחרות באדום, אנלייט אנרגיה מובילה את הירידות ונופלת ב-6.1%, אבגול מוחקת 4.8% לאחר שפירסמה דוחות (ראו עדכון מוקדם).</p>
      <p>בצד החיובי של המדד - מוניציפל עולה ב-3.7%, נייר חדרה מוסיפה 2.8%.</p>
      <p><b>13:50 - </b>מניות הנדל"ן רושמות ירידות והמדד הענפי מאבד 2%. סלע נדל"ן מאבדת 3.5%, ישראל קנדה נחלשת ב-3.4%, דמרי מוחקת 2.9% ביום עשירי של ירידות, שיכון ובינוי נסוגה ב-2.4%, מליסרון יורדת ב-1.7%, קבוצת עזריאלי וגזית גלוב נחלשות ב-1.6%, אלוני חץ ב-1.2%.</p>
      <figure>
        <img src="https://images1.calcalist.co.il/PicServer3/2018/11/21/862982/3L.jpg"/>
        <figcaption>קניון עזריאלי בראשון לציון <br/>צילום: צביקה טישלר</figcaption>
      </figure>
      <p><b>12:50 - </b>התקבל האישור האחרון לעסקת בזק-סרצ'לייט: שר התקשורת דוד אמסלם <a href="https://www.calcalist.co.il/markets/articles/0,7340,L-3773464,00.html">חתם על מתן היתר השליטה לקרן סרצ'לייט בחברת התקשורת</a>. החתימה של אמסלם הייתה האחרונה שנדרשה עבור השלמת העסקה, לאחר שכל הגופים הרלוונטיים - כולל משרד הבטחון והשב"כ - כבר נתנו את אישורם. ההיתר הועבר לסרצ'לייט ולחברת בי-קום, החברה האם של בזק, שדיווחה על כך לבורסה.</p>
      <p>קרן סרצ'לייט חתמה על רכישת השליטה בבי-קום במסגרת הסדר חוב מול מחזיקי האג"ח של בי-קום ושל אינטרנט זהב - החברה האם של בי-קום, בהשקעה של 485 מיליון שקל.</p>
      <p>מניות פירמידת בזק: בי-קום נחלשת ב-3.2% אך שומרת על זינוק של 46.8% מתחילת החודש, אינטרנט זהב (בעלת השליטה בבי-קום) יורדת ב-1.6%, בזק נסוגה ב-0.3%.</p>
      <p><b>11:00 - </b>אלקטריאון מטפסת ב-0.5% אחרי שהודיעה למשקיעיה בבורסה כי תתחיל היום בהתקנת טכנולוגיית הכביש החשמלי שלה על המקטע הראשון בגוטלנד בשבדיה. עוד דיווחה החברה שקיבלה תשלום של 8.3 מיליון שקל מממשלת שבדיה בשל עמידה בתנאי הפרויקט.</p>
      <p>אלקטריאון הודיעה במאי על זכייתה במכרז של מינהל התחבורה השבדי להקמת כביש באורך 1.6 ק"מ, כחלק ממסלול של 4.1 ק"מ המקשר את שדה התעופה על האי גוטלנד בים הבלטי עם העיר ויסבי (Visby). העלות המוערכת של הפרויקט היא כ-45 מיליון שקל, מתוכם ממשלת שוודיה צפויה לממן כ-35 מיליון שקל ואת היתר ישלם קונסורציום החברות המנהלות את הפרויקט, בהובלת אלקטריאון.</p>
      <figure>
        <img src="https://images1.calcalist.co.il/PicServer3/2019/04/15/899656/1NL.jpg"/>
        <figcaption>העיר ויסבי בשבדיה <br/>צילום: מבלומברג</figcaption>
      </figure>
      <p><b>10:00 -</b> דור אלון מקבוצת אלון רבוע כחול הודיעה לחברה האם כי אתמול פורסמה החלטת רשות החשמל למתן רישיונות ייצור והספקה (לתקופה של 20 שנים) לתחנת הכוח בקריית גת, אשר דור אלון (באמצעות תאגידים בשליטתה) מחזיקה במלוא הזכויות בה. כן דיווחה דור אלון, כי בהתאם להחלטת רשות החשמל, הרישיונות יכנסו לתוקף לאחר הפקדת ערבויות כדין, דבר אשר להערכת דור אלון צפוי להתממש בימים הקרובים. </p>
      <p><b>9:50 - </b>המסחר נפתח: מדד ת"א 35 יורד ב-0.4%, ת"א 125 נחלש ב-0.3%; לייבפרסון עולה ב1.2% בפסגת ת"א 35, שטראוס יורדת ב-0.9% בתחתית המדד. ארקו ממשיכה את הזינוק של אתמול עם עלייה של 3.1% בפסגת ת"א 90, לצד סאמיט שעולה בשיעור דומה.</p>
      <p><b>8:00 - </b><a href="https://www.calcalist.co.il/stocks/home/0,7340,L-3959-1100957,00.html?quote=%D7%90%D7%91%D7%92%D7%95%D7%9C">אבגול</a>פרסמה אתמול בערב את <a href="https://www.calcalist.co.il/markets/articles/0,7340,L-3773426,00.html">דוחות הרבעון השלישי שלה</a>: יצרנית הבדים הלא ארוגים רשמה ברבעון ירידה של 5.6% בהכנסות ל-102.9 מיליון דולר, הרווח הנקי עמד על 2.2 מיליון דולר, מול 700 אלף דולר ברבעון המקביל.</p>
      <p>את סעיף ההכנסות ברבעון מסכמת אבגול עם ירידה של 5.6% ל-102.9 מיליון דולר. הירידה בהכנסות הרבעון נבעה מירידה במחירי המכירה הממוצעים אשר עודכנו כלפי מטה כתוצאה מירידת מדדי מחירי חומרי הגלם. יחד עם זאת, במהלך הרבעון חל גידול של 1.3% בכמות שנמכרה אשר קוזז עם מחירי המכירה הממוצעים שירדו.</p>
      <p><b>7:50 - </b>המשקיעים בת"א יעקבו בשעות הקרובות אחר דיווחים שמגיעים מהשווקים הבינ"ל אשר נכנסים במהלך היום לשבוע מסחר חדש - הבוקר מגיעות חדשות עגומות מאסיה, <a href="https://www.calcalist.co.il/markets/articles/0,7340,L-3773395,00.html">שם יורדת הבורסה בהונג קונג ב-2.3%</a> על רקע הסלמה נוספת בהתנגשויות בין המפגינים למשטרה. שנגחאי יורד ב-1.4%, ניקיי נחלש ב-0.3%.</p>
      <p>אתמול <a href="https://www.calcalist.co.il/markets/articles/0,7340,L-3773362,00.html">נרשמו בבורסה ירידות קלות</a>, מדד ת"א 35 נחלש ב-0.1% ומדד ת"א 125 נסוג ב-0.2%. בלטו: טבע טיפסה ב-5% בפסגת ת"א 35, לייבפרסון צנחה ב-18.4% בתחתית המדד לאחר הדוחות; קבוצת דלק עלתה ב-2.5% - החברה הבת אית'קה השלימה את רכישת נכסי שברון בים הצפוני. בת"א 90, ארקו קפצה ב-10.4%, וסיימה בראש המדד. מחוץ למדדים המובילים, שותפות מודיעין זינקה ב-9.9%, בעקבות דיווח על סימנים ראשוניים לנפט בקידוח בקליפורניה.</p>
      <figure>
        <img src="https://images1.calcalist.co.il/PicServer3/2018/04/10/809051/201536245L.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>