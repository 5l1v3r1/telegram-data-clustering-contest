<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-potenziamento-in-arrivo-vegeta-ma-potra-fermare-moro.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Dragon Ball Super: potenziamento in arrivo per Vegeta, ma potrà fermare Moro?"/>
    <meta property="og:description" content="Vegeta si sta allenando su Yardrat, ed inevitabilmente riceverà un nuovo potenziamento: ma basterà a fermare Moro, il nuovo nemico di Dragon Ball Super?. Manca ancora un po' alla pubblicazione onl..."/>
  </head>
  <body>
    <article>
      <h1>Dragon Ball Super: potenziamento in arrivo per Vegeta, ma potrà fermare Moro?</h1>
      <h2>Vegeta si sta allenando su Yardrat, ed inevitabilmente riceverà un nuovo potenziamento: ma basterà a fermare Moro, il nuovo nemico di Dragon Ball Super?</h2>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Manca ancora un po' alla pubblicazione online del nuovo capitolo del manga di <b>Dragon Ball Super</b>, e i fan dell'opera di Akira Toriyama non vedono l'ora di scoprire il nuovo <b>potenziamento</b> degli eroi protagonisti. Per esempio, cosa accadrà a <b>Vegeta</b>? Non leggete oltre, se temete eventuali spoiler o anticipazioni. <br/>Attualmente Dragon Ball Super ha mostrato l'<b>allenamento di Vegeta</b> su <a href="https://multiplayer.it/notizie/dragon-ball-super-vegeta-su-yardrat-cosa-ha-imparato.html">Yardrat</a>, dopo il quale è ovvio che il Saiyan riceverà un notevole potenziamento. Gli abitanti del luogo a suo tempo insegnarono a Goku come utilizzare il Teletrasporto (Trasmissione Istantanea), ma in realtà hanno svelato a Vegeta una tecnica molto più interessante: il <b>controllo del Ki</b> (Chi), cioè dell'intera <b>energia spirituale</b>. Ciò permetterebbe all'utilizzatore di modificare le dimensioni del proprio corpo, teletrasportarsi e creare dei cloni della sua persona. <br/>Ammesso che Vegeta riesca a padroneggiare queste tecniche molto complesse (la difficoltà dell'allenamento è già stata mostrata nel manga di Dragon Ball Super), le tecniche apprese gli permetteranno di <b>affrontare Moro</b> e sconfiggerlo così una volta per tutte? Difficilmente, se agirà da solo. Non è da escludere, tuttavia, che anche Vegeta possa avvicinarsi così sempre di più al suo <a href="https://multiplayer.it/notizie/dragon-ball-super-goku-ultra-istinto-arriva-action-figure-da-quasi-1000-dollari.html">Ultra Istinto</a>.</p>
      <figure>
        <img src="https://multiplayer.net-cdn.it/thumbs/images/2018/11/10/ssgss_vegeta_png_1400x0_crop_upscale_q85.jpg"/>
      </figure>
      <ul>
        <li>
          <a href="https://comicbook.com/anime/2019/11/08/dragon-ball-super-vegeta-yardrat-training-new-powers-vs-moro/">Fonte</a>
        </li>
      </ul>
    </article>
  </body>
</html>