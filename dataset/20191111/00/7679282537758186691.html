<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-you-may-not-have-seen-and-heard-this-type-expression-of-love-know-what-is-the-whole-matter-2842960.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T00:49:07+00:00"/>
    <meta property="og:title" content="प्यार का ऐसा इजहार ना आपने देखा होगा ना सुना होगा, जानें क्या है पूरा मामला"/>
    <meta property="og:description" content="एक जुनूनी युवक का छाती पर टैटू गुदवाकर प्रेमिका को प्रपोज करने की खबर सोशल मीडिया में वायरल हो रही है।  युवक ने अपनी छाती पर टैटू गुदवाया जिस पर लिखा है-क्या तुम मुझसे शादी करोगी? इसके साथ ही..."/>
  </head>
  <body>
    <article>
      <h1>प्यार का ऐसा इजहार ना आपने देखा होगा ना सुना होगा, जानें क्या है पूरा मामला</h1>
      <address><time datetime="2019-11-11T00:49:07+00:00">11 Nov 2019, 00:49</time> by <a rel="author">नई दिल्ली। हिन्दुस्तान टीम</a></address>
      <p>एक जुनूनी युवक का छाती पर टैटू गुदवाकर प्रेमिका को प्रपोज करने की खबर सोशल मीडिया में वायरल हो रही है।  युवक ने अपनी छाती पर टैटू गुदवाया जिस पर लिखा है-क्या तुम मुझसे शादी करोगी? इसके साथ ही हां या ना का बॉक्स भी है। </p>
      <p>यह मामला बुल्गारिया का है। युवक पहले अपनी प्रेमिका को लेकर एक टैटू बनाने वाले स्टूडियो ‘गॉड ऑफ इंक’ पर गया। प्रेमिका को स्टूडियो के बाहर बैठाकर वह टैटू गुदवाने अंदर चला गया। थोड़ी देर बाद वह जब आया तो उसे देखकर प्रेमिका के होश उड़ गए। उसने प्रेमी की छाती पर ‘क्या तुम मुझसे शादी करोगी’ लिखा देखा जिसके नीचे हां या ना का विकल्प भी था। </p>
      <figure>
        <img src="https://images1.livehindustan.com/uploadimage/library/2019/11/11/16_9/16_9_1/unique_proposal_1573433256.jpg"/>
      </figure>
      <p>यह देखकर वह खुद को नहीं रोक सकी और तुरंत हां कह दिया। इसके बाद वहीं आर्टिस्ट ने ‘हां’ वाले बॉक्स में दिल का आकार बनाकर टैटू को पूरा किया। इस दौरान वहां मौजूद हर शख्स दोनों के इस अंदाज को देखकर हैरान रह गया। स्टूडियो की तरफ से फेसबुक पर प्रेमी युगल की तस्वीर साझा की गई है। प्रापोज करने के इस तरीके पर लोग तरह-तरह की टिप्पणी कर रहे हैं। </p>
    </article>
  </body>
</html>