<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697773/%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D8%B5%D9%84%D8%A7%D8%AD-%D8%B7%D9%84%D8%A8%D8%A7%D9%86-%D9%85%D8%AE%D8%A7%D9%84%D9%81%DB%8C%D9%86-%D8%B3%D8%B1%D8%A7-%D8%A7%DA%AF%D8%B1-%D9%85%DA%A9%D8%A7%D9%86%DB%8C%D8%B2%D9%85-%D8%A8%D9%87%D8%AA%D8%B1%DB%8C-%D8%AF%D8%A7%D8%B1%D9%86%D8%AF-%D8%A7%D8%B1%D8%A7%D8%A6%D9%87-%DA%A9%D9%86%D9%86%D8%AF-%D8%AF%D8%B1-%D8%B3%D8%B1%D8%A7-%D9%85%D8%B1%D8%AF%D9%85-%D8%AF%D8%B1-%D8%A8%D8%B3%D8%AA%D9%86-%D9%84%DB%8C%D8%B3%D8%AA%E2%80%8C%D9%87%D8%A7-%D9%86%D9%82%D8%B4-%D8%AE%D9%88%D8%A7%D9%87%D9%86%D8%AF-%D8%AF%D8%A7%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="عضو شورای عالی اصلاح طلبان: مخالفین «سرا» اگر مکانیزم بهتری دارند ارائه کنند/ در «سرا» مردم در بستن لیست‌ها نقش خواهند داشت"/>
    <meta property="og:description" content="تمام نگاه‌ها نسبت به انتخابات آتی این است که احتمالا اعتماد به لیست‌ها وجود نداشته باشد."/>
  </head>
  <body>
    <article>
      <h1>عضو شورای عالی اصلاح طلبان: مخالفین «سرا» اگر مکانیزم بهتری دارند ارائه کنند/ در «سرا» مردم در بستن لیست‌ها نقش خواهند داشت</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>
        <b>تمام نگاه‌ها نسبت به انتخابات آتی این است که احتمالا اعتماد به لیست‌ها وجود نداشته باشد.</b>
      </p>
      <figure>
        <img src="https://cdn.asriran.com/files/fa/news/1398/8/20/1035688_799.png"/>
      </figure>
      <p><a href="https://rc.majlis.ir/fa/parliament_member/show/811862"><b>عبدالکریم حسین زاده</b> </a> نماینده مجلس در مورد سازوکار اصلاح‌طلبان که به  "<a href="https://www.asriran.com/fa/news/695128/%D8%B7%D8%B1%D8%AD-%D8%AC%D8%AF%DB%8C%D8%AF-%D8%A7%D8%B5%D9%84%D8%A7%D8%AD%E2%80%8C%D8%B7%D9%84%D8%A8%D8%A7%D9%86-%D8%A8%D8%B1%D8%A7%DB%8C-%D8%AA%D8%B9%DB%8C%DB%8C%D9%86-%D9%81%D9%87%D8%B1%D8%B3%D8%AA-%D9%86%D8%A7%D9%85%D8%B2%D8%AF%D9%87%D8%A7%DB%8C-%D9%85%D8%AC%D9%84%D8%B3-%DB%8C%D8%A7%D8%B2%D8%AF%D9%87%D9%85"><b>طرح سرا</b></a> "  معروف شده است گفت: چند ایراد را به ما اصلاح طلبان در لیست بندی های گذشته و ائتلاف های که انجام شده است وارد کرده اند، ما ضمانت فعالیت و همکاری با افرادی که انتخاب می‌شوند را بعد از رای آوری نداشتیم  و مردم از این لیست بندی ها احساس رضایت و امنیت نداشته اند. یعنی هم در مورد نحوه  بستن لیست و هم در مورد نحوه  فردای بعد ازرای آوری نقدهای به ما وارد بوده است.</p>
      <p>نایب رئیس فراکسیون امید در گفت‌وگو با عصرایران ادامه داد: برای مرتفع کردن این موضوع باید چاره اندیشی انجام می شد که کمیته سیاست گذاری استراتژی ها و راهبردهای شورای عالی سیاست گذاری برای این موضوع همفکری کردند و به این نتیجه رسیدند که باید از شرایطی که الان در آن هستیم یک گام جلوتر برویم شاید این شرایط هم صددرصد مطلوب و رفورم خواهانه ای نباشد اما در هر صورت یک گام رو به جلو است .</p>
      <p>عضو کمیسیون عمران افزود:  برای مرتفع کردن این دو دغدغه و اینکه تمام نگاه‌ها نسبت به انتخابات آتی این است که احتمالا انتخابات سرد و با مشارکت بالا نباشد و اعتماد به لیست وجود نداشته باشد این طرح ارائه شده است و با این طرح به نوعی مردم در تدوین و بستن لیست ها مشارکت و قدرت انتخاب خواهند داشت و این اطمینان خاطر به آنها داده می شود که آنها هم در بستن نقش داشته اند و همین باعث شود که درعین حال که مشارکت بالا می رود اطمینان آنها به لیست ها افزایش یابد.</p>
      <p>نماینده مردم اشنویه و نقده ( آذربایجان غربی) در مجلس  در مورد مخالفت برخی گروه‌های اصلاح طلب با این طرح گفت: تقریبا در سه جلسه قبل در شورای عالی اصلاح طلبان انتقاداتی نسبت به این طرح وارد شد که ما تاکید کردیم این انتقادات را دریافت می کنیم و دوستان کمیته سیاست گذاری و کسانی که به دنبال طراحی این سامانه هستند ایرادات را رفع کنند وگویااز همه احزاب سیاسی بازخورد گرفته اند و ایرادات را رفع کردند و به خودشان بازخورد دادند در عین حال به رابطین آنها نیز اطلاع داده شده است ضمن اینکه  اعضا کمیته با شورای مرکزی یا اعضا  احزابی که نسبت به  این طرح انتقاداتی داشتند جلسه داشته اند که اختلافات رفع شود.</p>
      <p>عضو شورای عالی اصلاح طلبان گفت: ما که کار صددرصدی انجام نمی دهیم ،من خودم به عنوان کسی که در شورای عالی حضوردارم می توانم نسبت به عملکرد خودمان منتقد باشم، دنیای که خودمان تصویر کرده ایم را دنیای آرمانی نمی دانم بلکه آن را دنیا مقدورات می دانم وما  با یکسری مقدورات به عنوان ابزارمان کار می کنیم که نتیجه مطلوب را بگیریم و تا جایی که امکان داشته است سعی شده است ایراداتی که احزاب مطرح کرده اند رادر این طرح مرتفع کنند.</p>
      <p>وی با بیان اینکه  این طرح سه چهارم رای اعضا را کسب کرده است گفت: احزابی که  منتقد این طرح هستند اگر مکانیزمی بهتراز این مکانیزم دارند ارائه دهند و مااز پیشنهادات دراین زمینه استقبال می کنیم.</p>
      <p>حسین زاده در مورد مهمترین نقدهای که به این طرح وراد است گفت: یکی از نقدها این است که اعضا حقیقی شورای عالی سیاست گذاری به صورت دموکراتیک تر باید انتخاب می شد که ما می گویم فرصت برای این انتخاب وجود نداشته است .اما سوال مااین است که چرا که 28 نفری که دبیران احزب هستند خودشان در جلسات حضور پیدا نمی کنند که بروی این مسائل گفت وگو و چانه زنی شود و نقاط اختلافی رفع و طرح با پختگی اجرا شود.</p>
    </article>
  </body>
</html>