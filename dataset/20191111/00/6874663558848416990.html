<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/money/articles/0,7340,L-3773452,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="גם מגדל יוצאת מביטוחי הסיעוד, רק הפניקס נותרה"/>
    <meta property="og:description" content="מגדל מצטרפת לאיילון, מנורה, הראל וכלל שכבר הודיעו על יציאה מתחום הסיעוד. מגדל: &quot;החלטנו על המהלך לאחר ניסיונות למתן מענה לצורכי הציבור, שלצערה לא הבשילו בשלב זה&quot;"/>
  </head>
  <body>
    <article>
      <h1>גם מגדל יוצאת מביטוחי הסיעוד, רק הפניקס נותרה</h1>
      <h2>מגדל מצטרפת לאיילון, מנורה, הראל וכלל שכבר הודיעו על יציאה מתחום הסיעוד. מגדל: "החלטנו על המהלך לאחר ניסיונות למתן מענה לצורכי הציבור, שלצערה לא הבשילו בשלב זה"</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">רחלי בינדמן</a></address>
      <p>חברת הביטוח מגדל הודיעה הבוקר כי תצא גם היא מתחום ביטוחי הסיעוד. בכך היא מצטרפת לאיילון, <a href="https://www.calcalist.co.il/money/articles/0,7340,L-3772559,00.html">מנורה</a>, <a href="https://www.calcalist.co.il/money/articles/0,7340,L-3772744,00.html">הראל</a> <a href="https://www.calcalist.co.il/money/articles/0,7340,L-3772823,00.html">וכלל ביטוח </a>שכבר הודיעו על כך. הפניקס נותרה בשלב זה החברה היחידה המציעה ביטוח סיעודי פרטי. המבוטחים הקיימים לא ייפגעו. מגדל עדכנה כי החליטה על המהלך "לאחר ניסיונות למתן מענה לצורכי הציבור, שלצערה לא הבשילו בשלב זה".</p>
      <figure>
        <img src="https://images1.calcalist.co.il/PicServer3/2018/01/23/789134/4_l.jpg"/>
        <figcaption>רן עוז, מנכ"ל מגדל ביטוח <br/>צילום: רמי זרניגר</figcaption>
      </figure>
      <p>עוד הוסיפה מגדל "אנחנו עדיין מקווים כי בעתיד, ובאישור הגורמים הרגולטורים, נוכל לשוב ולשווק ביטוח סיעודי שייתן מענה לציבור, בפוליסה המאפשרת התמודדות טובה יותר עם שינויים ארוכי הטווח בתוחלת החיים ובסביבת הריבית".</p>
      <p>במגדל, כמו גם ביתר חברות הביטוח, מצפים להקלות רגולטוריות שיאפשרו למשל ביטוח סיעודי עם קצבה שאינה מובטחת אלא מושפעת מתנאי השוק והתשואה של חברות הביטוח וכן מאפשרות לייקר את הפרמיה במידה והיא קביעה בשל שינוי מהותי בתנאי השוק. אלה יהיו פוליסות נחותות יותר לעומת אלו הקיימות כיום.</p>
    </article>
  </body>
</html>