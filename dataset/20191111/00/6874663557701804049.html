<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773401,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="יהודה סטון מונה לסמנכ&quot;ל תוכניות ותפעול של הסוכנות היהודית"/>
    <meta property="og:description" content="סטון, שניהל את יחידת השליחים בארגון, יהיה אחראי על יישום התוכנית האסטרטגית של הסוכנות בעשור הקרוב"/>
  </head>
  <body>
    <article>
      <h1>יהודה סטון מונה לסמנכ"ל תוכניות ותפעול של הסוכנות היהודית</h1>
      <h2>סטון, שניהל את יחידת השליחים בארגון, יהיה אחראי על יישום התוכנית האסטרטגית של הסוכנות בעשור הקרוב</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">שחר אילן</a></address>
      <p>יהודה סטון (37) מונה לסמנכ"ל תוכניות ותפעול (COO) של הסוכנות היהודית ויהיה אחראי בין היתר על יישום התוכנית האסטרטגית החדשה של הסוכנות לעשור הקרוב .</p>
      <p>סטון שהיה מנהל יחידת השליחים בארגון אותר על ידי ועדת בחירה ומינויו אושר בשבוע שעבר בכינוס חבר הנאמנים של הסוכנות היהודית בירושלים. הוא מחליף בתפקיד את אמירה אהרונוביץ שמונתה לפני פחות משנה למנכ״לית הסוכנות.</p>
      <p>סטון ניהל קודם לכן את יחידת השליחים בארגון, פיתח את מסלולי השליחות והביא לצמיחה משמעותית במספר השליחים שהגיע ללמעלה מ-2,000. קודם לכן שימש כנציג הסוכנות היהודית במערב ארצות הברית. בסוכנות מציינים שהמינוי שלו הוא חלק מהמדיניות של היו״ר יצחק הרצוג להצעיר את הנהלת הארגון.</p>
      <figure>
        <img src="https://images1.calcalist.co.il/PicServer3/2019/11/11/946585/1L.jpg"/>
        <figcaption>יהודה סטון</figcaption>
      </figure>
      <p>בתפקידו החדש יהיה אחראי על פעילותן של כל יחידות התוכן (יחידות הפעילות עמו עליה ותוכניות משותפות) ונציגויות הסוכנות ברחבי העולם וכן על יישום התוכנית האסטרטגית.</p>
      <p>סטון נשוי ואב לשניים, הוא בעל תואר ראשון בניהול ומשאבי אנוש מהמכללה למנהל ועומד לסיים תואר שני בלימודי יהודי ארה״ב באוניברסיטת חיפה. הוא מתגורר ביישוב אליאב וממקימי תוכנית צמי"ד לשילוב ילדים עם צרכים מיוחדים בתנועת הצופים.</p>
    </article>
  </body>
</html>