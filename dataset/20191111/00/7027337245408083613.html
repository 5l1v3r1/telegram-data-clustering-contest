<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697914/%D9%85%D9%82%D8%AA%D8%AF%DB%8C-%D8%B5%D8%AF%D8%B1-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%A7%DA%AF%D8%B1-%D8%AF%D8%AE%D8%A7%D9%84%D8%AA%E2%80%8C%D9%87%D8%A7-%D8%AA%DA%A9%D8%B1%D8%A7%D8%B1-%D8%B4%D9%88%D8%AF-%D8%A8%D9%87-%D8%AD%D8%B6%D9%88%D8%B1%D8%AA%D8%A7%D9%86-%D8%AF%D8%B1-%D8%B9%D8%B1%D8%A7%D9%82-%D9%BE%D8%A7%DB%8C%D8%A7%D9%86-%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="مقتدی صدر به آمریکا: اگر دخالت‌ها تکرار شود، به حضورتان در عراق پایان خواهیم داد"/>
    <meta property="og:description" content="سید مقتدا صدر رهبر جریان صدر که در واکنش به بیانیه اخیر کاخ سفید خواستار انتخابات زودهنگام در عراق شده است، ضمن هشدار به واشنگتن تاکید کرد اگر این دخالت‌ها تکرار شود، به حضور آنان در عراق پایان خواهیم داد."/>
  </head>
  <body>
    <article>
      <h1>مقتدی صدر به آمریکا: اگر دخالت‌ها تکرار شود، به حضورتان در عراق پایان خواهیم داد</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1036103_402.jpg"/>
      </figure>
      <p>سید مقتدا صدر رهبر جریان صدر که در واکنش به بیانیه اخیر کاخ سفید خواستار انتخابات زودهنگام در عراق شده است، ضمن هشدار به واشنگتن تاکید کرد اگر این دخالت‌ها تکرار شود، به حضور آنان در عراق پایان خواهیم داد.</p>
      <p>به گزارش ایرنا؛ صدر دوشنبه شب در بیانیه ای تاکید کرد: به آمریکا اجازه موج سواری بر اعتراضات مردمی در عراق و تبدیل عراق به سوریه‌ای دیگر از طریق دخالت در امور داخلی کشورمان را نمی‌دهیم.</p>
      <p>صدر افزود: کشور عراق از آن ملت عراق است و خودشان درباره سرنوشتشان تصمیم می‌گیرند و این اشغالگری آمریکایی بود که باعث مسلح کردن افراد فاسد بر گرده ملت عراق شد.</p>
      <p>رهبر جریان صدر خطاب به دولت آمریکا تصریح کرد: دخالت در امور داخلی ما کافی است، عراق بزرگانی دارد که از او پشتیبانی می‌کنند و نیازی به دخالت های شما و دیگران ندارد.</p>
      <p>وی گفت: ما پیش‌تر درخواست برگزاری انتخابات زودهنگام را داده‌ایم اما اگر چنین انتخاباتی زیر نظر آمریکایی‌ها بخواهد انجام شود در برابر آن سکوت نخواهیم کرد.</p>
      <p>صدر خطاب به آمریکا گفت: اگر یک بار دیگر دخالت کنی، پایان حضورت در عراق رقم خواهد خورد و من برای این کار شخصا خواستار تظاهرات میلیونی خشم خواهم شد.</p>
      <p>وی افزود: کشور من (عراق) آزاده و سرافرازست و به کشورهای استکباری و کمک دیگران نیاز ندارد.</p>
    </article>
  </body>
</html>