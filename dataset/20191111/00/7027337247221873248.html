<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697831/%D9%88%D8%B2%D8%A7%D8%B1%D8%AA-%D9%88%D8%B1%D8%B2%D8%B4-%D8%A7%D8%AD%DB%8C%D8%A7%DB%8C-%D8%AD%D9%82-%D9%BE%D8%AE%D8%B4-%D9%81%D9%88%D8%AA%D8%A8%D8%A7%D9%84-%D9%88-%D9%88%D8%B1%D8%B2%D8%B4-%D8%A8%D9%87-%D8%B2%D9%88%D8%AF%DB%8C-%D9%85%DB%8C%D8%B3%D8%B1-%D9%85%DB%8C%E2%80%8C%D8%B4%D9%88%D8%AF%D9%85%D8%B0%D8%A7%DA%A9%D8%B1%D8%A7%D8%AA-%D9%85%D8%A7-%D8%A8%D8%A7-%D8%B5%D8%AF%D8%A7-%D9%88-%D8%B3%DB%8C%D9%85%D8%A7-%D9%86%D8%AA%DB%8C%D8%AC%D9%87-%D9%86%D8%AF%D8%A7%D8%B4%D8%AA%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="وزارت ورزش: احیای حق پخش فوتبال و ورزش به زودی میسر می‌شود/مذاکرات ما با صدا و سیما نتیجه نداشته"/>
    <meta property="og:description" content="احیای حق پخش تلویزیونی و ورزش جزو تکالیف قانونی وزارتخانه است، برای همین با تدبیری که صورت گرفته است با درخواست ما از سازمان برنامه و بودجه به میزان کارشناسی شده حق پخش ورزش کشور از سرفصل اعتبارات سازمان صدا وسیما کاسته و به سرفصل اعتبارات وزارت ورزش و جوانان اضافه خواهد شد."/>
  </head>
  <body>
    <article>
      <h1>وزارت ورزش: احیای حق پخش فوتبال و ورزش به زودی میسر می‌شود/مذاکرات ما با صدا و سیما نتیجه نداشته</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>
        <b>احیای حق پخش تلویزیونی و ورزش جزو تکالیف قانونی وزارتخانه است، برای همین با تدبیری که صورت گرفته است با درخواست ما از سازمان برنامه و بودجه به میزان کارشناسی شده حق پخش ورزش کشور از سرفصل اعتبارات سازمان صدا وسیما کاسته و به سرفصل اعتبارات وزارت ورزش و جوانان اضافه خواهد شد.</b>
      </p>
      <figure>
        <img src="https://cdn.asriran.com/files/fa/news/1398/8/20/1035824_164.jpg"/>
      </figure>
      <p>معاون منابع انسانی و مالی وزارت ورزش گفت: مذاکرات ما با صدا وسیما در حد به رسمیت شناختن حق پخش ورزش هم نتیجه نداشته است و زیربار آن نمی روند.<br/><br/> ژاله فرامرزیان معاون توسعه مدیریت و منابع در گفت و گو با پایگاه خبری وزارت ورزش و جوانان با اشاره به مثمرثمر بودن جلسه های متعدد با مدیران صدا وسیما در دو سال گذشته برای تعیین و تکلیف حق پخش ورزش کشور گفت: مذاکرات ما با صدا وسیما در حد به رسمیت شناختن حق پخش ورزش هم نتیجه نداشته است و در آن سازمان اراده و تمایلی برای حل این مشکل وجود ندارد و زیر بار آن نمی روند.</p>
      <p>معاون وزیر ورزش و جوانان ادامه داد: احیای حق پخش تلویزیونی و ورزش جزو تکالیف قانونی وزارتخانه است، برای همین با تدبیری که صورت گرفته است با درخواست ما از سازمان برنامه و بودجه به میزان کارشناسی شده حق پخش ورزش کشور از سرفصل اعتبارات سازمان صدا وسیما کاسته و به سرفصل اعتبارات وزارت ورزش و جوانان اضافه خواهد شد.</p>
      <p>فرامرزیان افزود: در واقع تهاتر اعتبارات با کمک دولت و سازمان برنامه و بودجه بهترین و قانونی ترین راه حل برای احیای حق پخش تلویزیونی و ورزش است. امیدوارم صدا وسیما تمکین کند و قطعا با این حرکت بزودی بخش مهمی از نیازهای ورزش کشور بخصوص در بخش فوتبال ملی و باشگاههای پر طرفدار استقلال و پرسپولیس در آستانه ورود به فرابورس حل می شود.</p>
    </article>
  </body>
</html>