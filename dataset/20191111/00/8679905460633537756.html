<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/5-sfighe-che-ti-hanno-fatto-perdere-lultima-giornata-di-fantacalcio-3"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="5 sfighe che ti hanno fatto perdere l'ultima giornata di fantacalcio"/>
    <meta property="og:description" content="Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalc..."/>
  </head>
  <body>
    <article>
      <h1>5 sfighe che ti hanno fatto perdere l'ultima giornata di fantacalcio</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">Calciatori Brutti</a></address>
      <p>Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalcio invece no, al massimo ti illude con qualche sporadica e inutile vittoria ma quando ti servono i tre punti decisivi ti abbandona. Come nell’ultimo turno, quando aspettavi fiducioso il +3 di Cristiano Ronaldo e invece è arrivato quello di Dybala. Per consolarci, andiamo a vedere le cinque fantasfighe che ti hanno fatto bestemmiare anche quest’ultimo weekend.</p>
      <p>
        <b>5. Cristiano Ronaldo</b>
      </p>
      <p>Hai fatto follie per lui. Lo hai strapagato, e giustamente, ieri sera confidavi in un suo goal per portare a casa la partita. Lui però non solo ha deluso le attese, non ci ha nemmeno provato a segnare. Partita orribile, come il gesto di lasciare lo stadio in anticipo.</p>
      <figure>
        <iframe src="https://www.youtube.com/embed/3HWL3hBVIcM" width="560" height="315" data-service="Youtube" scrolling="no"/>
      </figure>
      <p>
        <b>4. Alex Berenguer</b>
      </p>
      <p>Non doveva giocare, e infatti non è partito tra i titolari. Il vostro avversario però, ignaro, lo ha schierato ugualmente. E lui è entrato, diamine se è entrato. E ha segnato, diamine se ha segnato. Una bella doppietta.</p>
      <figure>
        <iframe src="https://www.youtube.com/embed/fEPThbktm8o" width="560" height="315" data-service="Youtube" scrolling="no"/>
      </figure>
      <p>
        <b>3. Fabio Pisacane</b>
      </p>
      <p>Non so più come ripeterlo: i difensori avversari dovrebbero pensare a prendersi un bel rosso, non a segnare puntualmente ad ogni giornata. Questa volta infatti, è il tempo di Fabio Pisacane, attaccante improvvisato. Un boccone amaro da mandare giù.</p>
      <figure>
        <iframe src="https://www.youtube.com/embed/51ysSuUaDCQ" width="560" height="315" data-service="Youtube" scrolling="no"/>
      </figure>
      <p>
        <b>2. Andreas Cornelius</b>
      </p>
      <p>Dopo quella dei difensori goleador, è tempo di lanciare un’altra denuncia sociale: quella dei giocatori (avversari ovviamente) che segnano all’ultimo respiro. Che va bene perdere se proprio dobbiamo, ma cosi no eh.</p>
      <figure>
        <iframe src="https://www.youtube.com/embed/bWkviZ6qas0" width="560" height="315" data-service="Youtube" scrolling="no"/>
      </figure>
      <p>
        <b>1. Andrea Petagna</b>
      </p>
      <p>Se Cornelius segna all’ultimo respiro, i nostri di attaccanti, sbagliano all’ultimo respiro. Come ad esempio Andrea Petagna, che si fa parare un rigore da Musso nell’ultimo minuto di recupero.</p>
      <figure>
        <iframe src="https://www.youtube.com/embed/lGDTjrn79V8" width="560" height="315" data-service="Youtube" scrolling="no"/>
      </figure>
    </article>
  </body>
</html>