<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697907/%D8%A8%D8%A7%D8%B2%D8%AF%D8%A7%D8%B4%D8%AA-%D9%85%D8%AF%DB%8C%D8%B1-%D8%B3%D8%A7%D8%A8%D9%82-%DA%AF%D9%85%D8%B1%DA%A9-%D8%A8%D9%86%D8%AF%D8%B1-%D8%A7%D9%85%DB%8C%D8%B1%D8%A2%D8%A8%D8%A7%D8%AF-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%BE%D8%B3-%D8%A7%D8%B2-4-%D8%B3%D8%A7%D9%84-%D9%81%D8%B1%D8%A7%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="بازداشت مدیر سابق گمرک بندر امیرآباد مازندران پس از 4 سال فرار"/>
    <meta property="og:description" content="رئیس کل دادگستری استان مازندران از اجرای حکم محکومیت مدیر سابق گمرک بندر امیرآباد خبر داد."/>
  </head>
  <body>
    <article>
      <h1>بازداشت مدیر سابق گمرک بندر امیرآباد مازندران پس از 4 سال فرار</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1036015_638.jpg"/>
      </figure>
      <p>رئیس کل دادگستری استان مازندران از اجرای حکم محکومیت مدیر سابق گمرک بندر امیرآباد خبر داد.</p>
      <p>اکبری رئیس کل دادگستری استان مازندران در گفت‌وگو با میزان از اجرای حکم محکومیت مدیر سابق گمرک بندر امیرآباد خبر داد و بیان کرد: قاسم شریفی مدیرسابق گمرک بندرامیرآباد، که در راستای اجرای حکم محکومیتش، در سال ۱۳۹۴ تحت تعقیب قرار گرفته بود و چهار سال متواری بود، دستگیر شد.</p>
      <p>رئیس کل دادگستری استان مازندران با بیان اینکه رسیدگی به پرونده این فرد با شکایت چهار شاکی در دستور کار دستگاه قضایی استان مازندران قرار گرفت، اظهار کرد: این فرد به جرم ارتشا به مبلغ بیش از پانصد میلیون تومان به چهار فقره هفت سال و نیم حبس، شلاق، انفصال از خدمات دولتی و پرداخت جزای نقدی معادل مبلغ رشوه محکوم شده بود که متواری بود و با دخالت و همکاری موثر همکاران حفاظت اطلاعات دادگستری استان مازندران دستگیر و جهت تحمل محکومیت به زندان آمل معرفی شد.</p>
    </article>
  </body>
</html>