<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/nn-pensii-a-numit-un-nou-director-de-investitii-18567204"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="NN Pensii a numit un nou director de investiţii"/>
    <meta property="og:description" content="NN anunţă că Dan Gheorghe este numit chief investment officer (director de investiţii) al NN Pensii, mandatul său fiind în curs de autorizare de către Autoritatea de Supraveghere Financiară. El îl va succeda în funcţie pe Cristian Popa, care a ales să îşi continue cariera în afara NN."/>
  </head>
  <body>
    <article>
      <h1>NN Pensii a numit un nou director de investiţii</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/andra-stroe" target="_blank">Andra Stroe</a></address>
      <h3>NN Pensii a numit un nou director de investiţii</h3>
      <p>NN anunţă că Dan Gheorghe este numit chief investment officer (director de investiţii) al NN Pensii, mandatul său fiind în curs de autorizare de către Autoritatea de Supraveghere Financiară. El îl va succeda în funcţie pe Cristian Popa, care a ales să îşi continue cariera în afara NN.</p>
      <p>Începând cu 18 noiembrie, Dan Gheorghe va fi responsabil cu dezvoltarea strategiei de investiţii şi coordonarea activităţii de administrare a portofoliului de investiţii al fondului de pensii administrat privat NN, urmărind managementul prudent al celor aproximativ 4,5 miliarde de euro, active ce reprezintă economiile pentru pensie a peste 2 milioane de români.</p>
      <p>Noul director de investiţii al compaiei are 12 ani de experienţă profesională în industria financiară, începându-şi cariera în 2007, ca Investment Banking Analyst. În 2010, Dan s-a alăturat Franklin Templeton Investments - Emerging Markets Group, ca Investment Analyst. Un an mai târziu, el a fost numit Vicepreşedinte, coordonând activitatea de analiză investiţională pentru acţiuni listate în ţări precum România, Grecia, Croaţia, Slovenia, Georgia şi Kazahstan. Ca Vicepreşedinte în cadrul Franklin Templeton Investments, el a făcut parte din consiliile de administraţie ale mai multor companii româneşti, ca administrator neexecutiv.</p>
      <p>Dan Gheorghe a absolvit facultatea de Finanţe, Asigurări, Bănci şi Burse de Valori la Academiei de Studii Economice Bucureşti şi are un master în Management Financiar şi Investiţii (DAFI) în cadrul aceleiaşi instituţii de învăţământ.</p>
    </article>
  </body>
</html>