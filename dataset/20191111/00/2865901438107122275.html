<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/igor-radojcic-napustio-sudijsku-komisiju/342262"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Igor Radojčić napustio sudijsku komisiju"/>
    <meta property="og:description" content="Nedavno ostavku podneo i Majo Vujović"/>
  </head>
  <body>
    <article>
      <h1>Igor Radojčić napustio sudijsku komisiju</h1>
      <h2>Nedavno ostavku podneo i Majo Vujović</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Nešto ne štima u sudijskoj organizaciji Fudbalskog saveza Srbije. Da nešto ne štima sa sudijama na srpskim terenima, to je vidljivo i golim okom, iz nedelje u nedelju...</p>
      <p>Posle <b>Maja Vujovića</b>, koji je prošlog meseca podneo ostavku na mesto u Sudijskoj komisiji FSS, isti potez napravio je i <b>Igor Radojčić</b>, saznaju <b><a href="http://www.novosti.rs/vesti/sport.294.html:829619-Nove-promene-u-sudijskoj-organizaciji-FSS-Ostavka-Radojcica-stigao-Zutic">Novosti.</a></b></p>
      <p>Nekadašnji pomoćni sudija, sada široj javnosti poznat kao analitičar suđenja na mečevima Superlige na TV Arenasport, podneo je ostavku na mesto u komisiji, čiji je sastav određen tek u junu ove godine.</p>
      <p>U Fudbalskom savezu su munjevito reagovali posle ostavke <b>Igora Radojčića</b>, pa je na njegovo mesto uskočio <b>Đorđe Žutić</b>, koji je nekada bio zadužen za delegiranje sudija. Sada će mu posao biti da delegira posmatrače suđenja.</p>
      <p><b>Foto:</b> <i>Starsport</i></p>
    </article>
  </body>
</html>