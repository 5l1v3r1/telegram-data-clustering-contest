<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-akhilesh-yadav-and-shivpal-yadav-can-form-alliance-soon-2842953.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T00:16:46+00:00"/>
    <meta property="og:title" content="कम हो सकती है अखिलेश-शिवपाल के बीच की दूरियां, चाचा ने दिए ये संकेत"/>
    <meta property="og:description" content="समाजवादी पार्टी मुखिया अखिलेश यादव और चाचा शिवपाल यादव के बीच दूरियां कम होने के आसार नजर आ रहे हैं। रविवार को गाजीपुर के रास्ते कुशीनगर जा रहे प्रसपा के राष्ट्रीय अध्यक्ष शिवपाल सिंह ने इस बात की..."/>
  </head>
  <body>
    <article>
      <h1>कम हो सकती है अखिलेश-शिवपाल के बीच की दूरियां, चाचा ने दिए ये संकेत</h1>
      <address><time datetime="2019-11-11T00:16:46+00:00">11 Nov 2019, 00:16</time> by <a rel="author">हिन्दुस्तान संवाद, गाजीपुर।</a></address>
      <p>समाजवादी पार्टी मुखिया अखिलेश यादव और चाचा शिवपाल यादव के बीच दूरियां कम होने के आसार नजर आ रहे हैं। रविवार को गाजीपुर के रास्ते कुशीनगर जा रहे प्रसपा के राष्ट्रीय अध्यक्ष शिवपाल सिंह ने इस बात की तस्दीक भी की है कि चाचा और भतीजे करीब आए हैं। दोनों दलों के विलय की संभावनाएं शिवपाल यादव ने पूरी तरह खारिज करते हुए गठबंधन की संभावना जताई है। शिवपाल ने अपने बयानों से रिश्तों पर जमी बर्फ को पिघला दिया।</p>
      <p>प्रगतिशील समाजवादी पार्टी (लोहिया) के राष्ट्रीय अध्यक्ष शिवपाल सिंह यादव ने रविवार को गाजीपुर में पार्टी नेताओं और कार्यकर्ताओं से मुलाकात की। इसके बाद कासिमाबाद स्थित एक निजी महाविद्यालय में कार्यकर्ताओं से वार्ता किया। उन्होंने कहा कि देश की सबसे सर्वोच्च न्यायालय ने जो अयोध्या मामले को लेकर फैसला दिया है, वह स्वागत योग्य है। समाज का हर व्यक्ति आपसी भाईचारा बनाकर रखें। इस दौरान पार्टी के कार्यकर्ताओं ने उनका माल्यार्पण कर उनका स्वागत किया। शिवपाल यादव का सिधौना, औड़िहार, सैदपुर, देवकली, नंदगंज, महराजगंज, कठवा मोड़, बौरी, महेशपुर, कासिमाबाद, सिधागर घाट आदि जगहों पर स्वागत किया गया।</p>
      <p>इस मौके पर मुख्य रूप से पूर्व मंत्री प्रतिनिधि असलम हुसैन, पूर्व लोकसभा प्रत्याशी संतोष यादव, जिलाध्यक्ष विजाधार सिंह यादव, बृजभान सिंह बघेल, मन्नू यादव, देवेंद्र यादव, शशिकांत यादव, वीरेंद्र यादव, चंदन पाल, हिमांशु यादव, अभय श्रीवास्तव आदि शामिल रहे।</p>
    </article>
  </body>
</html>