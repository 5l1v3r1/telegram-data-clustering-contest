<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620888/%D8%B9%D8%B1%D8%B6%D9%87-%D8%A8%D8%B1%D9%86%D8%A7%D9%85%D9%87-%D8%B1%D8%AF%DB%8C%D8%A7%D8%A8%DB%8C-%DA%AF%D9%88%D8%B4%DB%8C-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%88%D8%A7%D8%AA%D8%B3%E2%80%8C%D8%A7%D9%BE"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T00:29:00+00:00"/>
    <meta property="og:title" content="عرضه برنامه ردیابی گوشی با استفاده از واتس‌اپ"/>
    <meta property="og:description" content="یک شرکت نوپای هندی از عرضه یک نرم افزار تلفن همراه خبر داده که با استفاده از آن می توان موقعیت مکانی گوشی ها را از طریق برنامه واتس‌اپ ردیابی کرد."/>
  </head>
  <body>
    <article>
      <h1>عرضه برنامه ردیابی گوشی با استفاده از واتس‌اپ</h1>
      <address>
        <time datetime="2019-11-11T00:29:00+00:00">11 Nov 2019, 00:29</time>
      </address>
      <p>
        <i>یک شرکت نوپای هندی از عرضه یک نرم افزار تلفن همراه خبر داده که با استفاده از آن می توان موقعیت مکانی گوشی ها را از طریق برنامه واتس‌اپ ردیابی کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از آسین ایج، یک شرکت هندی برنامه ای با عنوان TrackMyPhones عرضه کرده که موقعیت مکانی افراد را در پیام رسان واتس اپ نمایش می دهد.</p>
      <p>این برنامه به خصوص برای افرادی قابل استفاده است که آشنایی چندانی با فناوری ندارند و نمی توانند از برنامه های موقعیت یاب یا خدمات جی پی اس استفاده کنند. برنامه مذکور برای کمک به سانحه دیدگان و واکنش سریع به بلایای طبیعی نیز قابل استفاده است.</p>
      <p>برنامه مذکور به گونه ای طراحی شده که دسترسی به اطلاعات آن تنها برای دوستان نزدیک و اعضای خانواده ممکن باشد و حریم شخصی و امنیت افراد در زمان استفاده از آن حفظ شود.</p>
      <p>استفاده از برنامه یادشده بسیار ساده است و پس از نصب آن تنها با صدا درآوردن یک صدای آژیر خاص، یا قرار دادن گوشی در حالت لرزش یا ویبره یا روشن کردن نور فلاش آن، اطلاعات موقعیت مکانی در واتس اپ نمایش داده می شود. همچنین می توان از طریق این برنامه اطلاعات شارژ باتری را هم در واتس اپ به اشتراک گذاشت.</p>
      <p>برنامه یادشده در قالب گروه های گپ واتس اپ هم قابل استفاده است و تنها افرادی می توانند داده های آن را به اشتراک بگذارند که در فهرست تماس هم حضور داشته باشند. همچنین فعال کردن فرامین این برنامه مستلزم وارد کردن کدهای رمز 4 رقمی است.</p>
    </article>
  </body>
</html>