<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/suspilstvo/kyyevi-zhorstko-pobyly-veterana-ato-joho-druzhynu"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T00:02:01+00:00"/>
    <meta property="og:title" content="У Києві жорстко побили ветерана АТО і його дружину"/>
    <meta property="og:description" content="У Києві напали на ветерана АТО, бійця 90-го батальйону Ігоря Панова (позивний Хан) і його дружину."/>
  </head>
  <body>
    <article>
      <h1>У Києві жорстко побили ветерана АТО і його дружину</h1>
      <address>
        <time datetime="2019-11-11T00:02:01+00:00">11 Nov 2019, 00:02</time>
      </address>
      <p>
        <b>У Києві напали на ветерана АТО, бійця 90-го батальйону Ігоря Панова (позивний «Хан») і його дружину.</b>
      </p>
      <p>Про це повідомив ексзаступник міністра з питань тимчасово окупованих територій і внутрішньо переміщених осіб України Георгій Тука в Facebook. «<i>Одночасно скоєно напад і на чоловіка-ветерана, і на його дружину. Стан критичний</i>», - написав він. Волонтер Тетяна Грубенюк повідомила, що постраждалі перебувають в комі. «<i>Сьогодні вночі в під'їзді власного будинку, на сходах між поверхами був знайдений Панов Ігор, позивний «Хан» з дружиною ... боєць легендарного 90-го батальйону. Знайдено без свідомості з проломленими головами ... Їх доставили в 17 лікарню. Терміново були проведені операції обом. При трепанації черепа у Хана почалася сильна кровотеча, була велика крововтрата. Робили 16 переливань, Оксані поменше. Обидва знаходяться в комі і на апаратах штучної вентиляції</i>», - пише Грубенюк. За словами волонтера, подружжя знайшли сусіди. При цьому ніхто не чув ні сварок, ні криків. Поліція поки не повідомляє про подію.</p>
      <p>Раніше <a href="https://www.slovoidilo.ua/2019/11/08/novyna/suspilstvo/kyyevi-nevidomi-napaly-antykorupczijnoho-eksperta-lyemyenova">у Києві невідомі напали на антикорупційного експерта Лємєнова.</a></p>
      <p>Також повідомлялося, що <a href="https://www.slovoidilo.ua/2019/10/26/novyna/suspilstvo/zasudzhenyj-dovichne-uvyaznennya-vbyv-naczhvardijcya-abroskin">засуджений на довічне ув'язнення вбив нацгвардійця.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/suspilstvo/kyyevi-nevidomi-napaly-antykorupczijnoho-eksperta-lyemyenova"/>
        <a href="https://www.slovoidilo.ua/2019/10/26/novyna/suspilstvo/zasudzhenyj-dovichne-uvyaznennya-vbyv-naczhvardijcya-abroskin"/>
      </related>
    </article>
  </body>
</html>