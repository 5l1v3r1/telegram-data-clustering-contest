<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-ninja-scatena-contro-bot-rimossi-dal-gioco.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Fortnite, Ninja si scatena contro i bot in video, vuole che vengano rimossi dal gioco"/>
    <meta property="og:description" content="Dopo un incidente nel corso di un match a Fortnite, Ninja si è scatenato contro i bot, richiedendo a Epic Games la rimozione di tali entità da Fortnite Capitolo 2.. Sembra proprio che il celebre s..."/>
  </head>
  <body>
    <article>
      <h1>Fortnite, Ninja si scatena contro i bot in video, vuole che vengano rimossi dal gioco</h1>
      <h2>Dopo un incidente nel corso di un match a Fortnite, Ninja si è scatenato contro i bot, richiedendo a Epic Games la rimozione di tali entità da Fortnite Capitolo 2.</h2>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra proprio che il celebre streamer Tyler "<b>Ninja</b>" Blevins non apprezzi la presenza dei <b>bot</b> in <b>Fortnite</b> Capitolo 2, come dimostrato dal video riportato qui sotto che illustra una reazione esagitata di Ninja al riguardo, con notevole rant contro i bot.<br/><br/>I bot sono stati inseriti in <a href="https://multiplayer.it/articoli/fortnite-capitolo-2-novita-stagione-11.html">Fortnite Capitolo 2</a> con il duplice intento di rafforzare le lobby con il numero massimo di giocatori anche nel caso in cui non si trovino utenti sufficienti e di aiutare i giocatori meno esperti lanciando nel mucchio dei bersagli presumibilmente più semplici da abbattere rispetto agli utenti reali.<br/><br/>I giocatori più esperti hanno avuto reazioni miste a questa introduzione, sostanzialmente ritenendoli delle inutili <b>complicazioni</b> e sembra che Ninja sposi questa posizione, con toni alquanto sopra le righe a giudicare dalla sua reazione nel video riportato qui sotto.<br/><br/>Mentre cercava di gestire vari attacchi contemporanei da più giocatori, Ninja è stato colpito da un avversario proprio mentre cercava di togliere di mezzo un bot, su cui si è evidentemente riversata l'ira dello streamer. Nello sfogo successivo, Ninja richiede a Epic Games di <b>rimuovere i bot</b>, che sono sostanzialmente un fastidio per i giocatori pro, posizione che sembra essere anche piuttosto condivisa nell'ambito dei <b>pro player</b> di <a href="https://multiplayer.it/giochi/fortnite-per-pc.html">Fortnite</a> ma che non incontra il favore di Epic Games, a quanto pare.</p>
      <figure>
        <iframe src="https://www.youtube.com/embed/P2HVVcHYJxQ" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://www.dexerto.com/fortnite/ninja-gives-epic-rant-on-why-bots-should-be-removed-from-fortnite-1233496">Fonte</a>
        </li>
      </ul>
    </article>
  </body>
</html>