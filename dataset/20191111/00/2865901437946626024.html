<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/oglasio-se-dzaka-ne-razumem-da-neko-vreda-i-kune-svog-kapitena/342219"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Oglasio se Džaka: Ne razumem da neko vređa i kune svog kapitena"/>
    <meta property="og:description" content="Švajcarac prvi put u medijima posle incidenta sa navijačima"/>
  </head>
  <body>
    <article>
      <h1>Oglasio se Džaka: Ne razumem da neko vređa i kune svog kapitena</h1>
      <h2>Švajcarac prvi put u medijima posle incidenta sa navijačima</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Arsenal prolazi kroz težak period u sezoni, a sve to mora da radi bez prvog kapitena.</p>
      <p>Švajcarski vezista <b>Granit</b> <b>Džaka</b> se nalazi van tima otkako je ušao u verbalni konflikt sa navijačima na meču protiv Kristal Palasa. Arsenalovi navijači su ga vređali prilikom izmene kada je izlazio sa terena, a on nije mogao da istrpi već im je odgovorio uvredom.</p>
      <p>Posle toga je ostao bez kapitenske trake, nije više igrao, a trener <b>Emeri</b> je jasno otkrio da bi <b>Džaka</b> mogao da bude prodat u januaru. Švajcarski reprezentativac se od tada nalazi u nekoj vrsti izolacije i tek sada je za <i>Blik</i> prvi put progovorio u medijima o incidentu na meču sa Palasom.<br/><b>“Kada sam video da je četvrti sudija ispisao moj broj na semaforu i da naši navijači slave, to me je jako pogodilo. Bilo je veoma bolno i frustrirajuće. Ni sada ne mogu da razumem takvu reakciju i takvu dozu neprijateljstva upućenu prema meni. Nisam neko ko ne prihvata kritiku. Ako tim i ja ne igramo dobro, moramo da saslušamo kritike i radimo na sebi. Ali uvrede i kletve upućene sopstvenom kapitenu mogu samo da uzrokuju lošu atomsferu u timu koji bi trebalo da podržite ako ste navijač.  Za mene to nema smisla i samo slabi timski duh”,</b> rekao je <i>Džaka</i>.</p>
      <p>On odbija da priča o odlasku iz kluba i nada se da će ostati u Arsenalu iako je izgubio kapitensku traku.<br/><b>“Neki od saigrača su došli da me posete posle meča i to je bilo sjajno. Ohrabrili su me da se ne predajem i da ne padam. Povrh svega, rekli su mi da veliki broj navijača Arsenala širom sveta ne deli to mišljenje navijača sa stadiona i da osuđuju takve postupke. Ponosnan sam što nosim dres ovog kluba. Ostaću pozitivan i daću sve od sebe da dokažem da sam važan deo ovog velikog kluba</b>”, rekao je <b>Džaka</b>.  </p>
      <p>(FOTO: reuters)</p>
    </article>
  </body>
</html>