<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773445,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="תאילנד רכשה את מערכת יירוט הרחפנים של סקיילוק הישראלית"/>
    <meta property="og:description" content="הצי התאילנדי הצטייד לקראת ביקר המלך במערכת המסוגלת לחסום רחפנים ממרחק 10 ק&quot;מ. לפי מקורות זרים בשנים האחרונות רכשה תאילנד מישראל תותחים, מל&quot;טים והשבחה למטוסי הקרב שלה"/>
  </head>
  <body>
    <article>
      <h1>תאילנד רכשה את מערכת יירוט הרחפנים של סקיילוק הישראלית</h1>
      <h2>הצי התאילנדי הצטייד לקראת ביקר המלך במערכת המסוגלת לחסום רחפנים ממרחק 10 ק"מ. לפי מקורות זרים בשנים האחרונות רכשה תאילנד מישראל תותחים, מל"טים והשבחה למטוסי הקרב שלה</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">אודי עציון</a></address>
      <p>הצי התאילנדי הצטייד באחרונה במערכת הגנה נגד רחפנים של סקיילוק הישראלית.</p>
      <p>המערכת נועדה להגנת נמלי הצי, ומציעה טווח חסימה מוגדל ל-10 ק"מ, ומונעת את כניסתם לשטח האווירי הממוגן. לפי ההערכות מגיע שווי העסקה ל-15 מיליון שקל, ויתכן שצבא תאילנד ירכוש מערכות נוספות.</p>
      <figure>
        <img src="https://images1.calcalist.co.il/PicServer3/2019/11/10/946390/1_l.jpg"/>
        <figcaption>מערכת לנטרול רחפנים מתוצרת סקיילוק <br/>צילום: סקיילוק</figcaption>
      </figure>
      <p>מדובר במערכת שמבצעת חסימה אלקטרונית של הרחפנים. מערכות מסוג כזה כוללת לעתים גם יכולת להשתלט מרחוק על הרחפנים ולהנחיתם. גורמי ביטחון חוששים כיום לא רק מיכולת הצילון של רחפנים, אלא מהיכולת להשתמש בהם לביצוע פיגועים, כשהם נושאים חומר נפץ ומתרסקים על מטרתם, או משליחים לעברה מטעני נפץ קטנים.</p>
      <p>המגעים בין הצדדים ארכו כ-8 חודשים מיצירת הקשר הראשוני ועד אספקת המוצר הסופי לידי הצבא התאילנדי, זמן שיא עבור מערכות ועסקאות מסוג זה. הייצור והאספקה הואצו בשל אילוצי זמנים שהתנו התאילנדים בשל טקס המלכת מלך תאילנד בדצמבר הקרוב, כאשר המערכות שנרכשו מיועדות (בין היתר) לאבטח את טקס ההמלכה.</p>
      <p>בשנים האחרות הואץ הייצוא הביטחוני מישראל לתאילנד. לפי פרסומים זרים מכרה תע"ש מערכות, עוד לפני שמוזגה לתוך אלביט, פגזי תותחים, טנקים ומרגמות. חיל האוויר המקומי רכש מאלביט מל"טי הרמס 450 וחבילת השבחה למטוסי הקרב מדגם אף-5 שברשותו. אלביט גם סיפקה לתאים תותחי אטמוס ניידים מתוצרתה. IWI מכרה לצבא תאילנד רובי נגב ותבור.</p>
    </article>
  </body>
</html>