<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/bez-filipa-kostica-na-luksemburg-i-ukrajinu/342249"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Bez Filipa Kostića na Luksemburg i Ukrajinu"/>
    <meta property="og:description" content="Povređeno krilo Ajntrahta"/>
  </head>
  <body>
    <article>
      <h1>Bez Filipa Kostića na Luksemburg i Ukrajinu</h1>
      <h2>Povređeno krilo Ajntrahta</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Novo okupljanje reprezentacije, novi problem sa povredom. Ovog puta stradao je levi bok srpske ofanzive. Selektor <b>Ljubiša Tumbaković</b> za predstojeće utakmice sa Luksemburgom i Ukrajinom u poslednje dve runde kvalifikacija za Evropsko prvenstvo ne može da računa na <b>Filipa Kostića</b>.</p>
      <p>Levo krilo Orlova se požalilo na povredu i zbog toga je dobio poštedu, pa ga neće biti u sastavu za dve finalne utakmice u ovom ciklusu kvalifikacija.<br/>"<b>Filip Kostić</b>, <b>Milan Pavkov i Marko Gobeljić su van stroja i nisu došli, ostali su svi tu. Filip Kostić se sinoć povredio",</b> saopštio je selektor<b> Ljubiša</b> <b>Tumbaković </b>na konferenciji za novinare u Staroj Pazovi.</p>
      <p>Velika je šteta za srpski tim što <b>Kostića</b> neće biti u sastavu, jer igra u odličnoj formi, zbog čega je zaslužio i nominaciju za igrača meseca u Bundesligi, pogotovo zbog sjajne partije protiv Bajerna.</p>
      <p>Van stroja je i<b> Milan Pavkov</b>, ali njegovo odsustvo nije iznenađenje, pošto se napadač Crvene zvezde povredio na utakmici Lige šampiona protiv Totenhema, preskočio je potom meč sa Javorom u Ivanjici i na teren će moći tek kada prođe reprezentativna pauza. Ispao je iz stroja i <b>Marko Gobeljić</b>, koji se takođe povredio na utakmici sa engleskim Pevcima,  a sa klupe je gledao duel Zvezde i Javora u Superligi Srbije.</p>
      <p><b>Foto</b>: <i>Reuters</i></p>
    </article>
  </body>
</html>