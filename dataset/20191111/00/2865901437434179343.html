<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/bura-duva-sve-jace-primadone-svetogrde-doping-test-ovo-se-nece-zavrsiti-dobro/342235"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Bura duva sve jače: Primadone, svetogrđe, doping test! Ovo se neće završiti dobro"/>
    <meta property="og:description" content="Kristijano Ronaldo se oglasio, kompletna javnost na strani Sarija"/>
  </head>
  <body>
    <article>
      <h1>Bura duva sve jače: Primadone, svetogrđe, doping test! Ovo se neće završiti dobro</h1>
      <h2>Kristijano Ronaldo se oglasio, kompletna javnost na strani Sarija</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Fudbalska Italija je na nogama. Čuva leđa <b>Mauriciju Sariju</b>. Kompletna javnost na Čizmi stala je iza trenera Juventusa i odluke da početkom drugog poluvremena derbija sa Milanom zameni, verovalo se, nedodirljivog <b>Kristijana Ronalda</b>.</p>
      <p>Stateg Stare dame zbog toga uživa veliku naklnosti kolega, bivših i sadašnjih igrača, novinara, pa i navijača. U ovom trenutku čini se da je Portugalac taj koji će šefu morati da dođe na noge, kad se okonča reprezenativna pauza. Kontakt je u nedelju veče izbegao, odjurio je u svlačionicu, zatim se odvezao u dom u Torinu, a odatle za Lisabon, na okupljanje državnog tima.</p>
      <p>Za sobom je ostavio rusvaj.<br/>„<b>U ovom trenutku Ronaldo ne daje ekipu dovoljno svoje briljantnosti, a Juventus ima dosta drugih, dobrih, igrača na klupi. Sari je dobro postupio što ga je zamenio</b>“, smatra <b>Alberto Zakeroni</b>.</p>
      <p>Nekadašnji trener Juvea, ali i Milana, pojašnjava da su uvređene zvezde prirodna pojava u skoro svakom velikom klubu i da ne bi trebalo dozati prašinu zbog gesta Portugalca.<br/>„<b>Imao sam tokom karijere primadone skoro u svakoj ekipi. Kogod se ponaša kao primadona to je zato što daje više od drugih na terenu i bolje je plaćen. Dok sam radio u Milanu, imao sam Bilija Kostakurtu i Paola Maldinija, nikad ništa nisu rekli u mom prisustvu, ali sam siguran da su, čim bih okrenuo leđa, onome ko se ponašao kao Ronaldo protiv Milana, objasnili šta mora da radi“.</b></p>
      <related>
        <a href="https://www.mozzartsport.com/fudbal/vesti/slucaj-ronaldo-iz-ugla-fabija-kapela-nikog-nije-predriblao-tri-godine-nema-brzinu-i-dinamiku-kao-pre-moze-juve-i-bez-njega/342216"/>
      </related>
      <p>Inače, <b>Ronaldo</b> je zamenjen i pre pet dana u Moskvi, na meču Lige šampiona sa Lokomotivom, pa sad protiv Rosonera, što je prvi put da ga bilo koji trener menja na dva vezana susreta još od <b>Rafaela Beniteza</b> 2015. u Realu.<br/>„<b>Ronaldo trenutno ne igra dobro, Sari je čovek koji donosi taktičke odluke koje mogu da promene tok susreta, kao što se i desilo u poslednjem kolu. Trener je taj koji odlučuje, igrač mora da se podvrgne zahtvima pretpostavljenog.</b> <b>Nije neophodno kazniti Kristijana, ali odnos trenera i igrača mora da bude razjašnjen razgovorom u četiri oka</b>“, dodao je <b>Zakeroni</b>.</p>
      <p>U međuvremenu, kratkom porukom na <i>Instagramu</i> odlasio se sam <b>CR7</b>. Napisao je: „<b><i>teška utakmica, važna pobeda</i></b>“. Teško da će smiriti strasti.<br/>„<b>Ne sme tek tako da napusti stadion. Valjda postoji doping kontrola posle svake utakmice. Ako je tačno da je otišao pre kraja meča sve postaje još komplikovanije</b>“, ukazuje na taj detalj <b>Antonio Kasano</b>, sam tokom karijere sklon nestašlucima. „<b>Naravno, ništa se neće promeniti, ali pre 12 godina, dok sam igrao za Romu, Kapelo me je zamenio na derbiju sa Lacijom. Pobesneo sam i izašao sa terena. Da su me tad izvukli da idem na doping kontrolu, a ja nisam bio na stadionu, zaradio bih dvogodišnju suspenziju“.</b></p>
      <p>Ronaldo je tema na svim medidijanima. Tako i na teritoriji Velike Britanije, gde nekadašnji prvotimac Evertona, Totenhema i Barselone, <b>Gari Lineker</b> u dve rečenice hvali potez <b>Mauricija Sarija</b>:<br/><b>„Ovo se, pretpostavljam, neće završiti dobro. Moram da kažem da ovaj Sari ima m...“</b></p>
      <figure>
        <img src="https://mozzartsport.com/upload/CKEditor/11.11.2019/2019-11-06T193819Z_1279752762_RC2V5D9B3C44_RTRMADP_3_SOCCER-CHAMPIONS-LMO-JUV-REPORT.JPG"/>
      </figure>
      <p>Da će biti tenzija kad se Kristijano vrati u Torino pretpostavlja Tutosport, naslovom „<b>Sari prašta, Ronaldo ne</b>“. Poseća se kako je <b>Mauricio</b> u Čelsiju zažmurio na ispad svog tadašnjeg golmana, <b>Kepe Arizabalage</b>, na finalu Liga kupa sa Mančester Sitijem, a napominje da je Porugalac zlopamtilo i da će uvek imati na umu da ga je trener zamenio.</p>
      <p>No, poznati italijanski novinar <b>Đampjero Mugini</b> apsoolutno drži starnu treneru Juvea.<br/><b>„Dragi gospodine Sari, pišem vam kako bih vam zahvalio što ste pokazali hrabrost i profesionalizam izvođenjem Kristijana Ronalda, koji je dotad bio najgori pojedinac na terenu, zamenivši ga Dibalom. Namerno kažem „hrabrost“, jer je potrebno imati petlju da bi se narušila aura velikog fudbalera i velikog sportiste, kome se svi bezgranično divimo. Sinoć je igrao veoma loše, što ne umanjuje opštu ocenu njegovih kvaliteta. Juče Ronaldo nije zaslužio da ostane na terenu, pogotovo što je Dibala koji ga je zamenio odlučio meč. Svi smo videli izraz Ronaldovog lica dok je napuštao teren, kako je nešto šaputao. Ljudski je što se tako poneo. Mogu misliti šta je sve rekao kad je uleteo u svlačionicu, ali isto tako mogu da shvatim kako je Kristijano dovoljno inteligentan da razume Sarijevu odluku. Gospodin Sari je izveo svetogrđe. Bar se nadam da je tako. Zato, hvala, mister! Hvala na profesionalizmu, hvala na ljubavi prema fudbalu, hvala vam na ljudskom i profesionalnom integritetu, hvala vam i za sve ostao, jer će vuk jednom pući, a naš veličanstveni Juve će živeti</b>“, stoji u otovrenom pismu <b>Muginija</b>.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <img src="https://mozzartsport.com/upload/CKEditor/11.11.2019/6.jpg"/>
      </figure>
      <p>(FOTO: <i>Reuters)</i></p>
    </article>
  </body>
</html>