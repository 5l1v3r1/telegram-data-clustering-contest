<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/nativa-la-nova-banda-dels-exmembres-de-la-raiz-presenten-el-seu-debut-a-valencia"/>
    <meta property="og:site_name" content="Cultur Plaza"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Nativa, la nova banda dels exmembres de La Raíz, presenten el seu debut a València"/>
    <meta property="og:description" content="Nativa, la nova banda dels exmembres de La Raíz, presenten el seu debut a València"/>
  </head>
  <body>
    <article>
      <h6 class="kicker">un barrejat de sons orgànics i electrònics</h6>
      <h1>Nativa, la nova banda dels exmembres de La Raíz, presenten el seu debut a València</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">Culturplaza</a></address>
      <p>VALÈNCIA. A finals de juliol es van donar a conèixer i dos mesos més tard ja sortia a la llum el seu primer disc. <b>Nativa</b> és el nou projecte musical format per cinc components de La Raíz que, a partir d’aquest mes de novembre, començarà a recórrer els escenaris. La primera parada, obligatòria, València.<b> </b>Després la música dels Nativa es gaudirà a Barcelona i a Madrid.</p>
      <p>Adri Faus, Xavi Banyuls, Edu Soldevila, José Carlos García “Sen-K” i Julio Maloa han decidit batejar el seu primer disc amb el mateix nom del grup, <i>Nativa</i>, un treball que juga amb sons orgànics i electrònics, uns trets que ja van deixar veure en els seus dos singles. <i>Rua Na Selva </i>va ser el tret de sortida i s'ha convertit en un cant a la llibertat i a la lluita contra una societat tediosa i avorrida. En poc més d'un mes, el videoclip acumula més de 150.000 reproduccions. <i>Nadie</i>, el segon single, és una cançó carregada de missatge i, alhora, convida a ballar.</p>
      <figure>
        <iframe src="https://www.youtube.com/embed/-BR-pnWEFpE" width="640" height="360" data-service="Youtube" scrolling="no"/>
      </figure>
      <p>El gruix de la gira Nativa se situarà al llarg del 2020 i promet remoure consciència però també sorprendre, ja que els 5 excomponents de La Raíz són, sobretot, una banda de directe.</p>
      <p>Aquest disc ha nascut sota els comandaments de <b>Genís Trani</b> i el propi <b>Adri Faus </b>a la producció i ha viatjat fins Nova York, on <b>Alex Psadourakis</b> s'ha encarregat del mastering. Un àlbum sense complexes que ens fa viatjar per diferents estats i emocions. Un àlbum el proper 16 de novembre es podrà gaudir, sentir i ballar a la Sala Repvblicca de València.</p>
      <related>
        <h4>Noticias relacionadas</h4>
        <a href="https://valenciaplaza.com/curtis-harding-pone-el-broche-de-oro-al-ciclo-popular-songs"/>
        <a href="https://valenciaplaza.com/shamira-presenta-su-musica-en-upper-club"/>
        <a href="https://valenciaplaza.com/el-dominicano-vicente-garcia-trae-candela-a-la-sala-repvlicca"/>
      </related>
    </article>
  </body>
</html>