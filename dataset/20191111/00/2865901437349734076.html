<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/nadal-ne-trazi-izgovor-za-poraz-stomak-me-nije-boleo/342268"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Nadal ne traži izgovor za poraz: Stomak me nije boleo"/>
    <meta property="og:description" content="Rafa ne odustaje od borbe"/>
  </head>
  <body>
    <article>
      <h1>Nadal ne traži izgovor za poraz: Stomak me nije boleo</h1>
      <h2>Rafa ne odustaje od borbe</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Težak poraz i težak udarac zadobio je <b>Rafael Nada</b>l na startu završnog mastersa u Londonu. Nakon što ga je <b>Aleksandar Zverev</b> glatko pobedio sa 6:2, 6:4, Španac više nije gazda svoje sudbine u borbi za prvo mesto na ATP listi na kraju godine. Sada je <b>Novak Đoković</b> taj koji sa svim pobedama do kraja turnira ponovo preuzima tron.</p>
      <p>Međutim, iako su mnogi slabu <b>Nadalov</b>u partiju povezali sa problemima sa trbušnim mišićem, zbog kojeg je odustao od turnira u Parizu pre nedelju dana, <b>Rafa</b> tvrdi da to – nije slučaj.</p>
      <p>Vrlo sportski, Španac je odbio da iskoristi taj izgovor za bledu partiju protiv <b>Zvereva</b>.<br/>„<b>Nisam osećao nikakve bolove u stomaku, baš ništa. Možemo sad da smišljamo izgovore i razloge za poraz, ali na kraju priče, ono što je jedino bitno je da moram za dva dana da odigram mnogo bolje nego danas</b>“, rekao je <b>Nadal</b>.</p>
      <p>Njega u grupi još očekuju mečevi sa <b>Stefanosom Cicipasom</b> i <b>Danilom Medvedevim</b>. Njihov međusobni duel danas dobio je <b>Cicipas</b>, pa on i <b>Zverev</b> posle prvog kola imaju po pobedu.</p>
      <p><b>Foto:</b> <i>Reuters</i></p>
    </article>
  </body>
</html>