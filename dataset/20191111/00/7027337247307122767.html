<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697863/%D9%85%D8%AC%D9%88%D8%B2-%DA%A9%D8%AA%D8%A7%D8%A8%E2%80%8C%D9%87%D8%A7%DB%8C-%DB%8C%D9%88%D9%88%D8%A7%D9%84-%D9%86%D9%88%D8%AD-%D9%87%D8%B1%D8%A7%D8%B1%DB%8C-%D8%AA%D8%B9%D9%84%DB%8C%D9%82-%D8%B4%D8%AF-%D8%A7%D9%86%D8%B3%D8%A7%D9%86-%D8%AE%D8%B1%D8%AF%D9%85%D9%86%D8%AF-%D8%A7%D9%86%D8%B3%D8%A7%D9%86-%D8%AE%D8%AF%D8%A7%DA%AF%D9%88%D9%86%D9%87-%D9%88-"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="مجوز کتاب‌های یووال نوح هراری تعلیق شد/ انسان خردمند، انسان خداگونه و ..."/>
    <meta property="og:description" content=" اتحادیه ناشران و کتاب‌فروشان تهران در اطلاعیه‌ای از تعلیق مجوز کتاب‌های یووال نوح هراری خبر داد."/>
  </head>
  <body>
    <article>
      <h1>مجوز کتاب‌های یووال نوح هراری تعلیق شد/ انسان خردمند، انسان خداگونه و ...</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/20/1035944_227.jpg"/>
      </figure>
      <p> اتحادیه ناشران و کتاب‌فروشان تهران در اطلاعیه‌ای از تعلیق مجوز کتاب‌های یووال نوح هراری خبر داد.</p>
      <p>به گزارش ایرنا به دنبال لغو مجوز کتاب های یووال نوح هراری از سوی وزارت فرهنگ و ارشاد اسلامی، اتحادیه ناشران و کتاب‌فروشان استان تهران در اطلاعیه‌ای خطاب به موزعان و کتاب‌فروشان اعلام کرد: «طبق اطلاع واصله، تعلیق مجوز کتاب‌های نویسنده <i>یووال نوح هراری</i> (تاریخ دان اسرائیلی و استاد دانشگاه اورشلیم) به شرح ذیل است:<br/><br/><i>انسان خردمند</i> ترجمه<b> نیک گرگین</b><br/><i>انسان خداگونه </i>ترجمه <b>زهرا عالی</b><br/><i>ساپی ینس</i> ترجمه <b>محسن مینوخرد</b><br/><i>بیست و یک آموزه برای قرن بیست و یکم</i> ترجمه <b>سودابه قیصری</b><br/><i>پول(سرمایه)</i> ترجمه <b>مهدی نمازیان</b></p>
      <p>این اتحادیه اعلام کرد: بدین‌وسیله مراتب جهت اطلاع و پیشگیری از هرگونه پیگرد احتمالی حاصل از خرید و فروش آن به اطلاع می‌رسد.</p>
      <p>پیش از این نیز در هفته های اخیر اتحادیه ناشران و کتاب‌فروشان استان تهران در اطلاعیه ای از لغو مجوز کتاب های <i>ناپاک زاده استانبول</i> اثر<b> الیف شافاک</b> نشر <i>آسیم</i> و نشر «<i>فرهنگ نشر نو</i>» و کتاب <i>شرم </i>نشر نیماژ و نشر مروارید خبر داده بود. </p>
    </article>
  </body>
</html>