<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10672--tajemny-vzkaz-strycove-kdo-ziska-odmenu"/>
    <meta property="og:site_name" content="Tenisový svět"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Tajemný vzkaz Strýcové. Kdo získá odměnu?"/>
    <meta property="og:description" content="Užívá si zasloužené dovolené. Barbora Strýcová, která letos vybojovala deblový titul z Wimbledonu a stanula na prvním místě čtyřhry, se volné dny rozhodla trochu zpestřit a zapojit do toho také své fanoušky."/>
  </head>
  <body>
    <article>
      <h1>Tajemný vzkaz Strýcové. Kdo získá odměnu?</h1>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>
        <b>Užívá si zasloužené dovolené. Barbora Strýcová, která letos vybojovala deblový titul z Wimbledonu a stanula na prvním místě čtyřhry, se volné dny rozhodla trochu zpestřit a zapojit do toho také své fanoušky.</b>
      </p>
      <p>Zkušená Češka naposledy do tenisového kolotoče zasáhla na přelomu října a listopadu. Společně se Su-wej Sie se zúčastnily Turnaje mistrů, kde se pokoušely o triumf ze čtyřhry.</p>
      <p>V základní skupině hrály tři super tiebreaky, úvodní dva byly úspěšné, což jim vyneslo účast v semifinále. Utkání o finále zvládly famózně, smetly dvojici Grönefeldová, Schuursová 6:1, 6:2. O titul ale nakonec přišly. S párem Babosová, Mladenovicová prohrály 1:6, 3:6.</p>
      <figure>
        <embed-post data-src="https://www.instagram.com/p/B4uh3NrALNq" data-service="Instagram"/>
      </figure>
      <p>O týden později si Strýcová již užívá volno. A po svém. Kromě odpočinku u pláže navázala kontakt s fanoušky na instagramovém profilu. U jedné z fotografií přiložila následující popisek. „A zkratku PMB už znáte?" rozepsala se česká tenistka.</p>
      <p>„Napište mi do komentářů tip, co by to mohlo znamenat. A já ten nejoriginálnější odměním," motivovala na závěr svého přípskěvku.</p>
      <p>Máte nějaký nápad?</p>
      <footer>Radek Štohl, foto: Instagram: barborastrycova</footer>
    </article>
  </body>
</html>