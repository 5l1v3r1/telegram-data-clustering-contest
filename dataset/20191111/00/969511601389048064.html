<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/bec-rezultate-oficiale-iohannis-37-49-dancila-22-69-barna-14-7-18570289"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="BEC, rezultate oficiale: Iohannis 37,49 %, Dăncilă 22,69%, Barna 14,7%"/>
    <meta property="og:description" content="Biroul Electoral Central (BEC) a anunţat, luni, rezultate parţiale oficiale, după numărarea a voturilor din 99,9% din secţii, că actualul preşedinte Klaus Iohannis a obţinut 37,49% din voturi, iar Viorica Dăncilă 22,69%. Dan Barna este pe locul al treilea, cu 14,7%. "/>
  </head>
  <body>
    <article>
      <h1>BEC, rezultate oficiale: Iohannis 37,49 %, Dăncilă 22,69%, Barna 14,7%</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/departamentul-politic" target="_blank">Departamentul Politic</a></address>
      <h3>BEC, rezultate oficiale: Iohannis 37,49 %, Dăncilă 22,69%, Barna 14,7%</h3>
      <p>Biroul Electoral Central (BEC) a anunţat, luni, rezultate parţiale oficiale, după numărarea a voturilor din 99,9% din secţii, că actualul preşedinte Klaus Iohannis a obţinut 37,49% din voturi, iar Viorica Dăncilă 22,69%. Dan Barna este pe locul al treilea, cu 14,7%. </p>
      <p>„Din 19.586 de secţii de votare au fost centralizate datele din 19.407 secţii de votare, reprezentând 99,9%. Fac precizarea că au fost centralizate datele din toate secţiile de votare din ţară. Cele 179 de secţii de votare în curs de centralizare sunt doar secţii de votare din străinătate. Numărul total al alegătorilor care s-au prezentat la urne e de 9.163.044, reprezentând 50,11% din numărul total de alegători înscrişi în listele electorale permanente. Numărul voturilor valabil exprimate: 9.021.070, prezentând 98,45% din numărul total al alegătorilor care s-au prezentat la urne. Total voturi nule: 139,901, reprezentând 1,53% din numărul total al alegătorilor care s-au prezentat la urne”, a anunţat, luni seara, purtătorul de cuvânt al Biroului Electoral Central, Mircea Preoţescu.</p>
      <p>„Situaţia voturilor obţinute de candidaţi este următoarea: Klaus Werner Iohannis - 3.381.848, reprezentând 37,49%; Vasilica Viorica Dăncilă - 2.047.141, reprezentând 22,69%; Ilie Dan Barna - 1.329.161, reprezentând 14,7, Mircea Diaconu 808.380, reprezentând 8,96%”, a completat Preoţescu.</p>
    </article>
  </body>
</html>