<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/one-piece-cover-volume-95-manga-si-mostra-immagine.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="One Piece: la cover del volume 95 del manga si mostra in un'immagine"/>
    <meta property="og:description" content="Volete dare un'occhiata in anteprima alla cover del volume 95 del manga di One Piece? Ecco qui l'immagine, disegnata come sempre da Eiichiro Oda.. Il manga di One Piece (un po' come l'omonimo anim..."/>
  </head>
  <body>
    <article>
      <h1>One Piece: la cover del volume 95 del manga si mostra in un'immagine</h1>
      <h2>Volete dare un'occhiata in anteprima alla cover del volume 95 del manga di One Piece? Ecco qui l'immagine, disegnata come sempre da Eiichiro Oda.</h2>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il manga di <b>One Piece</b> (un po' come l'omonimo anime, del resto) rappresenta un successo planetario, nel genere degli shonen. Oggi possiamo mostrarvi la cover del <b>volume 95</b> del <b>manga</b> di Eiichiro Oda. Persino quest'ultima contiene spoiler, quindi se siete persone sensibili passate tranquillamente oltre. <br/>Ebbene, poco più avanti trovate l'<b>immagine</b> in anteprima della <b>cover</b> del volume 95 del manga di <a href="https://multiplayer.it/notizie/one-piece-capitolo-962-manga-rimandato-ecco-quando-sara-pubblicato.html">One Piece</a>, disegnata come sempre dall'eccezionale Eiichiro Oda. In primo piano campeggiano <b>Rufy Cappello di Paglia</b>, Chopper e Brook, in una delle pose meno confusionarie dell'ultimo anno, tutto sommato. <br/>Ma è sullo sfondo che dovreste notare dei volti ben familiari: quelli di <a href="https://multiplayer.it/notizie/one-piece-taglie-gol-d-roger-shanks-big-mom-kaido-barbabianca.html">Big Mom</a> Charlotte Lin Lin, <b>Shanks il Rosso</b>, Kaido e Barbanera (Teach). Per quale motivo sono lì? Se avete seguito l'opera di One Piece negli ultimi mesi dovreste già saperlo, preferiamo non anticiparvi nulla. Di certo dovreste dare un'occhiata il prima possibile a quanto sta accadendo nell'arco narrativo di Wano.</p>
      <figure>
        <iframe data-src="https://twitter.com/Eiichiro_Staff/status/1192299459138375681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://comicbook.com/anime/2019/11/08/one-piece-volume-95-cover-preview-manga/">Fonte</a>
        </li>
      </ul>
    </article>
  </body>
</html>