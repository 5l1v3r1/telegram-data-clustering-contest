<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/tmobile-planet-a-akvizice-opticky-internet"/>
    <meta property="og:site_name" content="Cnews.cz"/>
    <meta property="article:published_time" content="2019-11-11T00:00:29+00:00"/>
    <meta property="og:title" content="T-Mobile koupil AIM a nabídne optiku pro 100 000 domácností"/>
    <meta property="og:description" content="T-Mobile v lednu 2018 oznámil, že hodlá do modernizace sítě investovat až 15 miliard korun. Chce optiku do každé domácnosti a pomůže si i akvizicemi."/>
  </head>
  <body>
    <article>
      <h1>T-Mobile koupil AIM a nabídne optiku pro 100 000 domácností</h1>
      <address><time datetime="2019-11-11T00:00:29+00:00">11 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-1">
            <img src="https://www.cnews.cz/wp-content/uploads/2019/11/aim-tmobile-akvizice.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-2">
            <img src="https://www.cnews.cz/wp-content/uploads/2019/11/ctu-2018-nejvetsi-poskytovatele-internetu.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-3">
            <img src="https://www.cnews.cz/wp-content/uploads/2019/11/ctu-2018-internetove-pripojky.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-4">
            <img src="https://www.cnews.cz/wp-content/uploads/2019/11/eu-pripojky.png"/>
          </a>
        </figure>
      </slideshow>
      <p>
        <a href="https://www.cnews.cz/tmobile-planet-a-akvizice-opticky-internet/galerie-178531-1">VŠECHNY FOTOGRAFIE</a>
      </p>
      <p>Růžový operátor loni v lednu oznámil, že hodlá do modernizace sítě investovat <a href="https://www.cnews.cz/t-mobile-vystavba-optickych-siti-2018-13-miliard-korun">až 15 miliard korun</a>. Cílem je posílit infrastrukturu kvůli chystaným 5G sítím, ale T-Mobile má v plánu rozšiřovat optické linky také do domácností (FTTH/B). Peníze ale nakonec nepůjdou jen na budování nových sítí, ale také kupování stávajících. T-Mobile totiž minulý týden oznámil, že koupil společnost Planet A, která v Čechách poskytuje služby pod značkou AIM.</p>
      <p>„<i>Optická síť je budoucností T-Mobile. Předpokládáme, že zájem zákazníků o ještě rychlejší data na fixní síti nadále poroste. V průběhu letošního roku jsme dosáhli na sto tisíc pokrytých domácností optikou a v tomto trendu chceme pokračovat i v příštím roce. Vše bude záležet na tempu schvalování stavebních prací a na naší schopnosti získávat povolení k výstavbě. Rozjednaných lokalit je skutečně mnoho. A samozřejmě také na spolupráci s lokálními ISP,</i>“ říká Juraj Bóna, výkonný ředitel T-Mobile Czech Republic.</p>
      <p>Planet A v Praze, Mělníku a Neratovicích poskytuje internet pro více než 40 000 domácností. Kromě optiky využívá také Wi-Fi, koaxiální kabel nebo přeprodává xDSL. Planet A úzce spolupracuje s brněnskou společností Smart Comp (Netbox). Sice jsou vlastnicky nezávislé, ale mají shodné weby, společně vyvíjejí <a href="https://www.cnews.cz/tagy/kuki/">internetovou televizi Kuki</a> a v minulosti spolu rozjely <a href="https://www.cnews.cz/virtualove-netbox-a-aim-mobil-prisli-pozde-a-chteji-zbytecne-moc/">virtuální mobilní operátory</a> (AIM už jej nemá).</p>
      <h3>Velké spojování operátorů</h3>
      <p>T-Mobile o Planet A mluví jako o dceřiné společnosti a v současnosti má ještě velkou míru autonomie. Otázkou je, jestli to tak zůstane i do budoucna a jestli s Planet A s T-Mobilem nesplynou. Z marketingového hlediska je důležitější mít jednu silnou značku. Z obchodního zase jeden společný systém. Vazby na Smart Comp a hlavně Kuki se růžovým příliš líbit nebudou, když mají vlastní televizní služby.</p>
      <p>Pokud ovšem T-Mobile nakonec nekoupí i jej. Konsolidace trhu se zrychluje poté, co Cetin oznámil masivní investice <a href="https://www.cnews.cz/cetin-vdsl-rychlejsi-internet-vektorizace-bonding">ve výši 27 miliard korun</a>. Lokální poskytovatele <a href="https://www.cnews.cz/nejcz-220-000-zakazniku">skupují Nej.cz</a> a <a href="https://www.cnews.cz/nordic-telecom-lte-nokia">Nordic Telecom</a>. K tomu <a href="https://www.cnews.cz/vodafone-upc-spojeni">Vodafone pohltil UPC</a>. Podle ČTÚ (<a href="https://www.ctu.cz/sites/default/files/obsah/stranky/273197/soubory/vz-2018-sig.pdf">viz výroční zpráva</a>) mezi největší poskytovatele internetu patří ještě Poda, Starnet, Jon.cz nebo Tlapnet. Jako dlouho asi tyto firmy zůstanou nezávislé?</p>
      <p>Zdroj: <a href="http://www.t-press.cz/cs/tiskove-materialy/tiskove-zpravy-t-mobile/t-mobile-na-konci-letosniho-roku-bude-pokryto-optikou-100-000-domacnosti.html">T-Mobile</a></p>
      <slideshow>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-1">
            <img src="https://www.cnews.cz/wp-content/uploads/2019/11/aim-tmobile-akvizice.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-2">
            <img src="https://www.cnews.cz/wp-content/uploads/2019/11/ctu-2018-nejvetsi-poskytovatele-internetu.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-3">
            <img src="https://www.cnews.cz/wp-content/uploads/2019/11/ctu-2018-internetove-pripojky.png"/>
          </a>
        </figure>
        <figure>
          <a href="https://www.cnews.cz/tmobile-planet-a-akvizice-opticky-internet/galerie-178531-4">
            <img src="https://www.cnews.cz/wp-content/uploads/2019/11/eu-pripojky.png"/>
          </a>
        </figure>
      </slideshow>
      <p>
        <a href="https://www.cnews.cz/tmobile-planet-a-akvizice-opticky-internet/galerie-178531-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/hp-xerox-akvizice-33-miliard-dolaru-spekulace"/>
        <a href="https://www.cnews.cz/operatori-vanocni-akce-2019"/>
        <a href="https://www.cnews.cz/operatori-smlouvy-pokuta-tri-mesice-novela-2019"/>
        <a href="https://www.cnews.cz/internet-arpanet-50-narozeniny"/>
        <a href="https://www.cnews.cz/cetin-mapa-dslamu-nejblizsi-ustredna/"/>
      </related>
    </article>
  </body>
</html>