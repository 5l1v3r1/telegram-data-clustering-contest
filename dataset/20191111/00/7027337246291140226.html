<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697795/%DA%AF%D8%B1%D9%88%D9%87-%D8%B5%D9%86%D8%B9%D8%AA%D9%8A-%D9%82%D8%A7%D8%A6%D9%85-%D9%86%D9%85%D8%A7%D8%AF-%D9%83%D9%8A%D9%81%D9%8A%D8%AA-%D9%88-%D8%AE%D9%88%D8%A7%D8%B3%D8%AA%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="گروه صنعتي قائم نماد كيفيت و خواستن"/>
    <meta property="og:description" content="گروه صنعتی قائم بزرگ‌ترین و تخصصی‌ترین تولیدکننده بوش و پیستون‌های سیلندر انواع موتورهای دیزلی، دیزلی خشک و بنزینی در خاورمیانه است که طی سال‌ها کار در این حوزه در راستای توسعه و رونق تولید داخلی و ایجاد کار و کارآفرینی در کشور و همچنین با ربع قرن تجربه، تیم مهندسی قوی و مجرب، کارکنان آموزش‌دیده و باانگیزه، بکار گیری نرم‌افزارهای طراحی و تحلیلی روز دنیا، تکنولوژی مدرن و دقیق، مشارکت با شرکت‌های پیشرو جهانی که پشتوانه فعالیت این شرکت‌ها در طراحی، تولید و توزیع محصولات و خدمات است، گام برمی‌دارد.گروه صنعتی قائم متشکل از شرکت‌های کیهان صنعت قائم، تأمین کالای قائم، کیهان تجارت قائم و شرکت پیستون قائم است. این شرکت‌ها در راستای خدمات‌رسانی تخصصی و باکیفیت در سطح عالی برای کسب رضایت هر چه بالاتر مشتریان پیش‌بینی و بنیان‌گذاری شده است. این گروه تأمین‌کننده اصلی قطعات موتوری برای زنجیره‌ تأمین خودروسازان بزرگ ایران نظیر ایران خودرو، موتورسازان تبریز، ایدم و دیزل سنگین ایران است."/>
  </head>
  <body>
    <article>
      <h1>گروه صنعتي قائم نماد كيفيت و خواستن</h1>
      <address><time datetime="2019-11-11T00:00:00+00:00">11 Nov 2019</time> by <a rel="author">عصر ايران</a></address>
      <p>گروه صنعتی قائم بزرگ‌ترین و تخصصی‌ترین تولیدکننده بوش و پیستون‌های سیلندر انواع موتورهای دیزلی، دیزلی خشک و بنزینی در خاورمیانه است که طی سال‌ها کار در این حوزه در راستای توسعه و رونق تولید داخلی و ایجاد کار و کارآفرینی در کشور و همچنین با ربع قرن تجربه، تیم مهندسی قوی و مجرب، کارکنان آموزش‌دیده و باانگیزه، بکار گیری نرم‌افزارهای طراحی و تحلیلی روز دنیا، تکنولوژی مدرن و دقیق، مشارکت با شرکت‌های پیشرو جهانی که پشتوانه فعالیت این شرکت‌ها در طراحی، تولید و توزیع محصولات و خدمات است، گام برمی‌دارد.<br/><br/>گروه صنعتی قائم متشکل از شرکت‌های کیهان صنعت قائم، تأمین کالای قائم، کیهان تجارت قائم و شرکت پیستون قائم است. این شرکت‌ها در راستای خدمات‌رسانی تخصصی و باکیفیت در سطح عالی برای کسب رضایت هر چه بالاتر مشتریان پیش‌بینی و بنیان‌گذاری شده است. این گروه تأمین‌کننده اصلی قطعات موتوری برای زنجیره‌ تأمین خودروسازان بزرگ ایران نظیر ایران خودرو، موتورسازان تبریز، ایدم و دیزل سنگین ایران است.</p>
      <p><b>توان طراحی و مهندسی</b><br/><br/>طراحی و مهندسی دانش‌بنیان، تضمین کیفیت، تحویل به‌موقع، خدمات پس از فروش و رضایتمندی مشتریان اصلی‌ترین و اساسی‌ترین استراتژی این گروه است.<br/><br/>تحقیق و توسعه این گروه بر پایه فرایندهای مهندسی دانش‌بنیان برنامه‌ریزی‌شده و تمامی پژوهش‌ها و مطالعات علمی پس از بررسی‌های فراوان تجاری‌سازی می‌شود. متخصصین R&amp;D شرکت بامطالعه عملکرد قطعات تولیدی و از طریق اطلاعات ردیابی و شناسایی محصولات، دائماً در حال ارتقاء کیفیت و دوام محصولات است.</p>
      <p><b>توان تولیدی</b><br/><br/>واحد مدرن ریخته‌گری بوش با در اختیار داشتن کوره‌های ذوب القایی سالانه با بیش از 20 هزار تن تولید ذوب نموده و با بهره‌گیری از روش‌های قالب‌گیری پوسته‌ای و ماسه، تولید قطعات بوش خام را به روش گریز از مرکز انجام می‌دهد.<br/><br/>واحد ریخته‌گری پیستون نیز با بهره‌گیری از کوره‌های مدرن و مخصوص ظرفیت تولید 2500 تن ذوب آلومینیوم مورداستفاده در ریخته‌گری قطعات پیستون را دارا است. تولید پیستون در واحد ریخته‌گری توسط قالب‌های تمام‌اتومات ویژه انجام می‌شود.</p>
      <p>واحد ماشین‌کاری شرکت با بهره‌گیری از ماشین‌آلات تمام‌اتومات و پیشرفته روز دنیا قطعات منطبق با دقت‌ و تلورانس‌های مهندسـي تعریف‌شده را تولید می‌کند.<br/><br/>این ماشین‌آلات برای تولید قطعاتی با دقت میکرون طراحی شده است. محصولات تولیدی توسط تجهیزات دقیق‌تری نظیر ایر گیج‌ها با دقت بالاتر از یک‌ میکرون کنترل می‌شوند.<br/><br/>استفاده از تجهیزات اندازه‌گیری مدرن اندازه‌گیری سریع، دقیق و باثبات را که الزام تولید این قطعات برای خطوط شرکت‌های خودروسازی است پشتیبانی می‌کند. این‌گونه است که محصولات شرکت توانسته است وارد زنجیره تأمین خودروساز (OEM) و بازار یدک (AM) شود.<br/><br/>ماشین‌آلات تخصصی و خطوط طراحی شده تولید، توان تولید تخصصی چند صد تنوع محصولی را با ظرفیت ماهانه نزدیک به نیم میلیون قطعه را ایجاد نموده است که این ظرفیت توانسته است علاوه بر کسب سهم قابل‌توجهی از بازار زنجیره تأمین خودروسازی داخلی و بازار یدکی آن، شرکت را موفق به حضور در بازارهای جهانی کرده است.<br/><br/>کارآفرینی و ایجاد شغل برای بیش از 400 نفر نیروی کار مستقیم و سهیم بودن در افزایش تولید ناخالص داخلی، باعث افتخار گروه صنعتی قائم است.</p>
      <p><b>توان کنترل و تضمین کیفیت</b><br/><br/>نمونه‌گیری دائمی از هر بار ذوب و آزمایش نمونه‌ها در آزمایشگاه پیشرفته متالوژی شرکت، کیفیت مواد مصرفی برای تولید قطعات را تضمین می‌کند.<br/><br/>آزمایشگاه‌های کنترل کیفی شرکت، مجهز به آخرین تجهیزات تست‌های متالوژیکی مانند تست کوانتومتری، متالو گرافی، سختی سنجی و تجهیزات تست‌های مترولوژی مانند فرم تستر، کانتور اسکوپ سایر تست‌های استاندارد است.<br/><br/>دستورالعمل‌های کنترلی استاندارد به‌منظور کنترل فرآیند تولید قبلاً طراحی و دائماً پایش و ممیزی می‌گردند تا محصول تولیدی با استانداردهای جهانی تولید و به بازار عرضه شود.<br/><br/>در کنار اخذ گواهینامه‌های سیستم‌های مدیریت کیفیت به‌صورت عام، این شرکت با اخذ گواهینامه‌های تخصصی ISO9001:2015 که از الزامات سیستم و زنجیره تأمین قطعات خودروسازی است. توانسته است تعهد خود را نسبت به حفظ و ارتقاء کیفیت محصولات از مرحله تأمین مواد اولیه تا تحویل به مشتری و خدمات پس از فروش نشان دهد.<br/><br/>علاوه بر موارد فوق این شرکت با همت پرسنل متخصص خود توانسته است جزء شرکت‌های پیشتاز در اخذ گواهینامه IATF16949 : 2016 تعهدی فراتر از استانداردهای تولید را حاصل کند.</p>
      <p>
        <b>صادرات</b>
      </p>
      <p>با صادرات محصولات گروه صنعتی قائم به قلب صنعت دنیا، اروپا و چندین کشور آسیایی و آفریقایی این شرکت در زمره کشورهای صاحب تکنولوژی تولید بوش‌های سیلندر در دنیا قرارگرفته و نماینده‌ای مقتدر برای "کالای ایرانی" در دنیای صنعتی است.<br/><br/>محصولات این شرکت تاکنون به آلمان، صربستان، لهستان، آفریقای جنوبی، امارات متحده عربی، پاکستان، عراق و افغانستان صادرشده است.</p>
      <p><b>خدمات پس از فروش</b><br/><br/>ایجاد نمایندگی‌های متعدد و شبکه‌های توزیع در سراسر ایران و خارج از کشور، دسترسی مشتریان را به محصولات تسهیل کرده و امکان پایش دائمی نظرات مشتری و لحاظ کردن نتایج ارزیابی‌ها در اصلاح و بهبود فرایندها فراهم آورده است.<br/><br/>گروه صنعتی قائم با ایجاد زیرساخت‌های مغز افزاری و نرم‌افزاری کارا برای شبکه نمایندگان و البته تمام مصرف‌کنندگان محصولات خود در سراسر ایران و جهان امکان استفاده از خدمات در خور و شایسته را فراهم کرده است. ازاین‌دست می‌توان به سیستم تضمین کیفیت کالا و خدمات پس از فروش گسترده که در سراسر ایران در دسترس مشتریان است اشاره کرد.<br/><br/>گروه صنعتی قائم در راستای اهمیت به منافع مشتریان، با بهره‌گیری از دانش طراحی و فنی ایجادشده اقدام به تأمین اقلام مورداستفاده در تعمیر اساسی انواع موتورهای دیزلی و بنزینی در قالب بسته‌بندی‌های ست کرده است. با گارانتی این ست‌ها توسط گروه صنعتی قائم، علاوه بر اقتصادی و حداقل کردن هزینه‌های مشتریان، نگرانی عدم پاسخ‌گویی در صورت بروز مشکل برای مشتریان رفع شده است.<br/><br/>امیدواریم با تولید محصولات باکیفیت عالی، قیمت رقابتی و تحویل مناسب علاوه بر جلب رضایت مشتریان و توسعه کسب‌وکار خود بتوانیم سهم بزرگی در توسعه ملی و ارتقاء باور عمومی به کیفیت "کالای ایرانی" داشته باشیم.</p>
      <figure>
        <img src="https://cdn.asriran.com/files/fa/news_albums/697795/26236/resized/resized_1035747_581.jpg"/>
      </figure>
      <figure>
        <img src="https://cdn.asriran.com/files/fa/news_albums/697795/26236/resized/resized_1035748_172.jpg"/>
      </figure>
      <figure>
        <img src="https://cdn.asriran.com/files/fa/news_albums/697795/26236/resized/resized_1035749_289.jpg"/>
      </figure>
      <figure>
        <img src="https://cdn.asriran.com/files/fa/news_albums/697795/26236/resized/resized_1035750_306.jpg"/>
      </figure>
      <figure>
        <img src="https://cdn.asriran.com/files/fa/news_albums/697795/26236/resized/resized_1035751_368.jpg"/>
      </figure>
    </article>
  </body>
</html>