<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773490,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="אפליקציית הזמנת המוניות Yango מתרחבת לחיפה וב&quot;ש"/>
    <meta property="og:description" content="האפליקציה פעילה בישראל מאז דצמבר 2018. ביולי החל משרד התחבורה בבדיקת תלונות לגבי האפליקציה"/>
  </head>
  <body>
    <article>
      <h1>אפליקציית הזמנת המוניות Yango מתרחבת לחיפה וב"ש</h1>
      <h2>האפליקציה פעילה בישראל מאז דצמבר 2018. ביולי החל משרד התחבורה בבדיקת תלונות לגבי האפליקציה</h2>
      <address><time datetime="2019-11-11T00:00:00+00:00">11 Nov 2019</time> by <a rel="author">ליאור גוטמן</a></address>
      <p>אפליקציית הזמנת המוניות יאנגו (Yango) מרחיבה את פעילותה בישראל ומודיעה על כניסה לפעילות גם בערים נוספות, כאשר בסבב הנוכחי מדובר על חיפה והקריות כמו גם באר שבע. בך יתרחב השירות של החברה גם מעבר לגוש דן, נתניה, אשדוד ואשקלון.</p>
      <p>אפליקציית Yango פעילה בישראל מדצמבר 2018, ולטענת החברה היא צברה תוך מספר שבועות מעל למאה אלף הורדות. ביאנגו מתהדרים בהפחתת מחירים לנוסע עם מספר תוכניות נסיעה שונות. "אנו מרוצים מההתקדמות שעשינו מאז ההשקה של השירות בישראל, ובזכות הטכנולוגיות שלנו, שעוזרות לנהגים וגם לנוסעים, אנו מסוגלים לספק מחירים הוגנים ולמקסם את הכנסות הנהגים באותן שעות עבודה, אפילו במגבלות השוק הקיימות. אנו צפויים לראות שיפורים נוספים בקרוב אשר יספקו גם לנוסעים וגם לנהגים חוויה טובה ונוחה משמעותית- בעוד מקומות ובכל נסיעה", מסכם יניב אלפי, מנכ"ל Yango</p>
      <p>יצוין שביולי האחרון משרד התחבורה החל <a href="https://www.calcalist.co.il/local/articles/0,7340,L-3765568,00.html">בבדיקת תלונות לגבי יאנגו</a>, לרבות עבירות לכאורה של אי־הפעלת מונה וגביית מחיר מוסכם מראש, בניגוד לתקנות.</p>
      <figure>
        <img src="https://images1.calcalist.co.il/PicServer3/2019/01/22/878983/1NL.jpg"/>
        <figcaption>מונית של יאנגו <br/>צילום: מאיר אורבך</figcaption>
      </figure>
    </article>
  </body>
</html>