<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/barna-intrebat-daca-si-da-demisia-categoric-nu-nu-sunt-un-lider-care-renunta-cand-da-de-greu-18567286"/>
    <meta property="og:site_name" content="BusinessMagazin"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Barna, întrebat dacă-şi dă demisia: Categoric, nu. Nu sunt un lider care renunţă când dă de greu"/>
    <meta property="og:description" content="Candidatul USR PLUS la alegerile prezidenţiale, Dan Barna, care nu a reuşit să obţină un număr suficient de voturi pentru a intra în turul II al alegerilor prezidenţiale, a anunţat, luni, că nu intenţioneazpă să-şi dea demisia de la conducerea formaţiunii. "/>
  </head>
  <body>
    <article>
      <h1>Barna, întrebat dacă-şi dă demisia: Categoric, nu. Nu sunt un lider care renunţă când dă de greu</h1>
      <address><time datetime="2019-11-11T00:00:00+00:00">11 Nov 2019</time> by <a rel="author" href="https://www.businessmagazin.ro/autor/departamentul-politic" target="_blank">Departamentul Politic</a></address>
      <h3>Barna, întrebat dacă-şi dă demisia: Categoric, nu. Nu sunt un lider care renunţă când dă de greu</h3>
      <p>Candidatul USR PLUS la alegerile prezidenţiale, Dan Barna, care nu a reuşit să obţină un număr suficient de voturi pentru a intra în turul II al alegerilor prezidenţiale, a anunţat, luni, că nu intenţioneazpă să-şi dea demisia de la conducerea formaţiunii. </p>
      <p>"În acest moment, categoric nu. Îmi asum responsabilitate pentur rezultat, dar nu sunt un lider care renunmţă când dă de greu. Voi avea o discuţie cu colegii în seara aceasta", a anunţat Dan Barna, întrebat dacă-şi dă demisia.</p>
      <p>Biroul Electoral Central (BEC) a anunţat, luni, primele rezultate oficiale, după numărarea voturilor din 95,89% din secţiile de votare, potrivit cărora Klaus Iohannis a obţinut 36,91% dintre voturi, în timp ce Viorica Dăncilă 23,45%. Dan Barna se situează pe locul al treilea, cu 14,19% dintre voturi.</p>
      <p>Potrivit datelor provizorii din toate secţiile de votare din ţară, publicate luni dimineaţă de Autoritatea Electorală Permanentă (AEP), candidatul Alianţei USR - PLUS la alegerile prezidenţiale, Dan Barna, nu a reuşit să câştige în niciun judeţ din România.</p>
      <p> </p>
    </article>
  </body>
</html>