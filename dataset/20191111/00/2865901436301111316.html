<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/scekic-odahnuo-kako-je-moglo-odlicno-se-zavrsilo/342250"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Šćekić odahnuo: Kako je moglo, odlično se završilo"/>
    <meta property="og:description" content="Novi pregled potvrdio da nema teže povrede"/>
  </head>
  <body>
    <article>
      <h1>Šćekić odahnuo: Kako je moglo, odlično se završilo</h1>
      <h2>Novi pregled potvrdio da nema teže povrede</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>Gol, pa samo nekoliko minuta posle toga – iznet s terena. Pamtiće <b>Aleksandar Šćekić</b> duel sa Inđijom (3:0), zbog tog rolerkostera emocija u kratkom periodu. Ipak, ono što je najvažnije, ispostavilo se da povreda nije teže prirode i da će crnogorski reprezentativac uskoro na teren.</p>
      <p>Mada, kako je u prvi mah izgledalo, kada se uhvatio za koleno, pa još iznet s terena, činilo se da je jesenja polusezona gotova za <b>Šćekića</b>. I on priznaje danas da se u prvi mah uplašio.</p>
      <p>Dodatni pregledi magnetnom rezonancom urađeni su danas i potvrđeno je da je visoki vezista dobro prošao.<br/>„<b>Sećam se jasno duela. Pomerio sam loptu i prilikom kontakta osetio sam veliku bol u kolenu . U prvom trenutku mislio sam da je  zaista loše, da je reč o težoj povredi i priznajem da sam se uplašio. Bili smo svi presrećni što smo dobro odigrali, što sam postigao gol, ali... Danas sam odradio dodatno snimanje koje je pokazalo da je reč o distorziji kolena i povredi hrskavice čašice. Kako je moglo da bude, odlično se završilo</b>“, rekao je <b>Šćekić</b>.</p>
      <p>Slede dve nedelje reprezentativne pauze, pa će <b>Šćekić</b> moći da se okrene terapijama.<br/>„<b>Sada je reprenzetativna pauza i dobro će mi doci da se oporavim i vratim na teren što pre. Terapije ću raditi u našem medicinskom sektoru</b>“, istakao je <b>Aleksandar Šćekić</b>.</p>
      <p>Njemu je gol protiv Inđije drugi u dresu Partizana.</p>
      <p><b>Foto:</b> <i>Starsport</i></p>
    </article>
  </body>
</html>