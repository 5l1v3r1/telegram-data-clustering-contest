<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/srbin-odusevio-francuze-i-zabetonirao-lansovu-odbranu/342226"/>
    <meta property="og:site_name" content="MozzartSport"/>
    <meta property="article:published_time" content="2019-11-11T00:00:00+00:00"/>
    <meta property="og:title" content="Srbin oduševio Francuze i zabetonirao Lansovu odbranu"/>
    <meta property="og:description" content="Drugoligaš nije primio gol na pet od poslednjih sedam utakmica"/>
  </head>
  <body>
    <article>
      <h1>Srbin oduševio Francuze i zabetonirao Lansovu odbranu</h1>
      <h2>Drugoligaš nije primio gol na pet od poslednjih sedam utakmica</h2>
      <address>
        <time datetime="2019-11-11T00:00:00+00:00">11 Nov 2019</time>
      </address>
      <p>
        <b>Osam uzastopnih mečeva bez poraza u prvenstvu, peto mesto, dva boda zaostatka u odnosu na vodeći tim, i dalje u igri za ulazak u prvu ligu...  Deluje to prilično dobro za Lans.</b>
      </p>
      <p>Francuski klub je odradio dobar prelazni rok letos, ali i pored utrošenih 4.000.000 evropskih novčanica na <b>Sotoku </b>iz Grenobla, <b>Maurisija </b>iz Valensijana, <b>Fortesa </b>iz Tuluza i <b>Robaila </b>iz drugog tima PSŽ-a, kao i još nekolicinu momaka bez plaćenog obeštećenja, treba imati na umu da se Lans svake godine pominje kao ozbiljan pretendent na viši rang, ali je i dalje u Ligi 2. Lans je od prodaje talentovanog defanzivca <b>Modiba Sanjana </b>Sosijedadu zaradio 3.500.000 evra, a još 5.000.000 sakupio je odlascima <b>Sentonzea </b>u Mec i <b>Belegarda </b>u Strazbur.</p>
      <p>Boje kluba sa severa i ove sezone brani srpski štoper <b>Aleksandar Radovanović</b>, dok je vezista <b>Filip Marković </b>dobio čiste papire. Srpski štoper izglasan je za pre godinu i kusur dana za najboljeg igrača Lansa u prvom delu sezone u zvaničnoj anketi odrađenoj među klupskim navijačima. Međutim, zbog povrede ligamenata je šest meseci odsustvovao sa terena. Ove sezone je mnogo redovniji, dao je i golove protiv Pariza i Orleana, a činjenica da Lans nije primio gol na pet od poslednjih sedam mečeva dovoljno govori o njegovim kvalitetima.</p>
      <p><b>Radovanović</b> je dobrim partijama kupio navijače. Poštovanje i ljubav su obostrani.<br/><b>"Na našem stadionu osećam emociju koja mi daje snagu da igram dobro. Kada vidim navijače i čujem njihovu pesmu, osećam njihovu 'priču'. Naježim se svaki put kada vidim koliko nas ljudi podržava. Osećam neverovatni respekt prema njima. Svaki put dajem 100 odsto, svakog sekunda za njih"</b>, izjavio je <b>Radovanović</b> pre nekoliko nedelja za lokalne medije. </p>
      <p>Lans gaji ambicije da se vrati u Ligu 1, ali mu posle odličnog početka sezone u poslednje vreme ide sve teže. Dao je tek jedan gol na minule četiri zvanične utakmice, ispao je iz Liga kupa, a gostuje ekipi koja je kod kuće ove sezone svakom rivalu, osim Sošoa, spakovala bar dva komada. Zanimljivo je da je 0-2 gola palo na poslednja tri meča oba tima u Ligi 2.</p>
      <figure>
        <iframe src="https://www.youtube.com/embed/d9rvJ5ev1U4" width="425" height="349" data-service="Youtube" scrolling="no"/>
      </figure>
      <p>
        <b>FRANCUSKA 2 - 14. KOLO: </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4506791">20.45: (3,30) Rodez (3,00) Lans (2,40)</a>
        </b>
      </p>
      <p><b>NAPOMENA:</b> Kvote su podložne promenama</p>
      <figure>
        <img src="https://mozzartsport.com/upload/CKEditor/11.11.2019/fra2ligafra2.JPG"/>
      </figure>
      <p>
        <b>Foto: </b>
        <i>MN Press</i>
      </p>
    </article>
  </body>
</html>