<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/spetsialno-izdanie-na-smes-webinars-za-kibersigurnostta-406472.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T18:20:08+00:00"/>
    <meta property="og:title" content="Специално издание на SMEs Webinars за киберсигурността"/>
    <meta property="og:description" content="В отделен панел участниците ще имат възможност да зададат въпроси"/>
  </head>
  <body>
    <article>
      <h1>Специално издание на SMEs Webinars за киберсигурността</h1>
      <address><time datetime="2019-11-11T18:20:08+00:00">11 Nov 2019, 18:20</time> by <a rel="author">Стандарт</a></address>
      <p>Цивилизацията ни напредва и заедно с изобретенията й, които променят живота до неузнаваемост, се развиват технологии, които проникват във всеки бизнес и успяват да усвоят фирмени тайни и решения, като на практика унищожават истинските собственици. Най-честите обекти за посегателство са финансовите системи и индустриалното оборудване. Основна цел на компютърната сигурност е защита на <a href="https://bg.wikipedia.org/wiki/%D0%98%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F">информацията</a> и <a href="https://bg.wikipedia.org/wiki/%D0%A5%D0%B0%D1%80%D0%B4%D1%83%D0%B5%D1%80">хардуера</a> от кражби и повреждане.</p>
      <p>Това бе причината темата „киберсигурност” да стане особено актуална и необходима в съвременния напълно компютъризиран свят.</p>
      <p>Именно тази тема ще бъде обсъждана на 18 ноември 2019 г. от 10:00 ч. от заместник министър-председателя по икономическата и демографската политика и председател на Съвета по киберсигурност Марияна Николова и министъра на икономиката Емил Караниколов, които ще се включат в специално издание на серията уебинари на Изпълнителната агенция за насърчаване на малките и средните предприятия SMEs Webinars.</p>
      <p>Специалното издание на SMEs Webinars ще бъде на тема „Киберсигурност: Превенция и защита за частния сектор“ . В него ще се включат още Главна Дирекция "Борба с организираната престъпност" и Държавна агенция „Електронно управление“, които ще помогнат на представителите на бизнеса да изградят ефективни стратегии за защита на дигиталното си присъствие.</p>
      <p>Уебсеминарът „Киберсигурност: Превенция и защита за частния сектор“ ще бъде открит от вицепремиер Николова, министър Караниколов и изпълнителния директор на ИАНМСП Бойко Таков.</p>
      <p>В специален панел участниците ще имат възможност да зададат своите въпроси, свързани с киберсигурността, към лекторите на онлайн семинара.</p>
      <p>Всички събития от серията SMEs Webinars са напълно безплатни и достъпни чрез бърза регистрация на <a href="https://events.genndi.com/register/818720503324746437/9412f04640"><b>този адрес</b></a><b>. </b>Те са форма на онлайн семинари, в които не е предвидена присъствена форма на място. След успешна регистрация, участниците ще получат имейл, съдържащ линк към виртуална стая, в която ще стартират събитията.</p>
      <p> </p>
      <p> </p>
      <p> </p>
      <p> </p>
    </article>
  </body>
</html>