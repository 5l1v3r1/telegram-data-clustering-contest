<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596854/erxontai-apoxoriseis-stin-napoli"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T18:01:00+00:00"/>
    <meta property="og:title" content="Έρχονται αποχωρήσεις στην Νάπολι"/>
    <meta property="og:description" content="H Νάπολι βρίσκεται σε κατάσταση πλήρους κρίσης και παράλληλα με την κόντρα διοίκησης – παικτών, ήρθαν και τα συνεχόμενα αρνητικά αποτελέσματα (5 αγώνες..."/>
  </head>
  <body>
    <article>
      <h1>Έρχονται αποχωρήσεις στην Νάπολι</h1>
      <address><time datetime="2019-11-11T18:01:00+00:00">11 Nov 2019, 18:01</time> by <a rel="author">Sigmalive.Sports</a></address>
      <p>H Νάπολι βρίσκεται σε κατάσταση πλήρους κρίσης και παράλληλα με την κόντρα διοίκησης – παικτών, ήρθαν και τα συνεχόμενα αρνητικά αποτελέσματα (5 αγώνες χωρίς νίκη), για να κάνουν το μείγμα εκρηκτικό!<br/>Σύμφωνα με ρεπορτάζ της Gazzetta dello Sport, οι διοικούντες του συλλόγου ετοιμάζουν μαζική έξοδο παικτών για τον ερχόμενο Ιανουάριο. Οι πρώτοι που θα ανοίξουν τον «χορό» θα είναι οι Ντρις Μέρτενς και Χοσέ Καγεχόν. Ο Καγεχόν είναι συνδεδεμένος με την Κίνα, εξαιτίας της παρουσίας εκεί του Μάρεκ Χάμσικ και του Ράφα Μπενίτεθ. <br/>Οι πληροφορίες συνδέουν και τον Μέρτενς με την Κίνα, αλλά η Gazzetta επιμένει ότι η Ίντερ παρακολουθεί στενά την περίπτωσή του και ενδεχομένως να κάνει κίνηση τον Ιανουάριο.<br/>Οι «νερατζούρι» θέλουν ενίσχυση στην επίθεση μετά τον τραυματισμό του Σάντσες και ο Βέλγος είναι μία καλή περίπτωση, χωρίς να χρειαστούν πολλά χρήματα (περίπου 10 εκ. ευρώ θα αξιώσει η Νάπολι). <br/>Τα συμβόλαια των δύο παικτών εκπνέουν το ερχόμενο καλοκαίρι και ο Ντε Λαουρέντις έχει ξεκαθαρίσει ότι ότι δεν θα ανταποκριθεί στις απαιτήσεις ανανέωσης.<br/> <br/>Η εφημερίδα γράφει, επίσης, ότι αυτοί που πιθανότατα θα ακολουθήσουν θα είναι οι Χισάι, Γκουλάμ και Άλαν, ο οποίος μάλιστα είναι και στο επίκεντρο των αποδοκιμασιών των οπαδών της Νάπολι. Επίσης, υποστηρίζεται ότι αν έρθουν ικανοποιητικές προσφορές θα πωληθούν και οι Ινσίνιε, Κουλιμπαλί. Ο τελευταίος να κλείσει την πόρτα, δηλαδή…<br/> <br/>novasports.gr</p>
    </article>
  </body>
</html>