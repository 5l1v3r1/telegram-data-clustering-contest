<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/11/jovore-szaud-arabiaban-rendezik-meg-a-spanyol-szuperkupat"/>
    <meta property="og:site_name" content="euronews"/>
    <meta property="article:published_time" content="2019-11-11T18:09:22+00:00"/>
    <meta property="og:title" content="Jövőre Szaúd-Arábiában rendezik meg a Spanyol Szuperkupát"/>
    <meta property="og:description" content="Sőt női csapata is lesz az arab királyságnak."/>
  </head>
  <body>
    <article>
      <h1>Jövőre Szaúd-Arábiában rendezik meg a Spanyol Szuperkupát</h1>
      <address><time datetime="2019-11-11T18:09:22+00:00">11 Nov 2019, 18:09</time> by <a rel="author">Zoltan Siposhegyi</a></address>
      <figure>
        <img src="https://static.euronews.com/articles/stories/04/29/41/20/773x435_cmsv2_c22b124f-8667-5599-b3b5-f69cc4d2fc23-4294120.jpg"/>
      </figure>
      <p>A Spanyol Labdarúgó Szövetség megadta a zöld jelzést: Jövőre Szaúd-Arábiában tartják a Spanyol Szuperkupát. A tornán négy csapat vesz majd részt: a Barcelona, amely az Athletico Madriddal fog találkozni az elődöntőben, és a Real Madrid, amely a Valenciával játszik majd. A meccseket január 8. és 12. közt tartják a 62 ezer fős befogadóképességű dzsiddai King Abdullah Arénában.</p>
      <p>A szuperkupa egy két mérkőzéses torna, melyet a La Liga bajnoka vív a spanyol kupa győztesével. A jelenlegi címvédő a Barcelona, miután tavaly legyőzte a Sevilla FC együttesét.</p>
      <p>A két ország között megkötött három éves sportdiplomáciai együttműködés komoly előrelépést hozhat a nemek közti egyenjogúság terén is. Egyrészt a januári mérkőzéseket nők is meglátogathatják majd, másrészt pedig a spanyol szövetség közreműködésével egy éven belül a sivatagi monarchia létrehoz egy női labdarúgó bajnokságot.</p>
    </article>
  </body>
</html>