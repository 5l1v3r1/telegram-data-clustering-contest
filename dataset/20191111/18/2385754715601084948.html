<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/596861/aftoi-einai-oi-katigoroumenoi-tromokrates-tis-epanastatikis-aftoamynas-foto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T18:44:00+00:00"/>
    <meta property="og:title" content="Αυτοί είναι οι κατηγορούμενοι τρομοκράτες της Επαναστατικής Αυτοάμυνας (ΦΩΤΟ)"/>
    <meta property="og:description" content="Στη δημοσιότητα δόθηκαν τα στοιχεία ταυτότητας και οι φωτογραφίες των κατηγορούμενων για συμμετοχή στην τρομοκρατική οργάνωση Επαναστατική..."/>
  </head>
  <body>
    <article>
      <h1>Αυτοί είναι οι κατηγορούμενοι τρομοκράτες της Επαναστατικής Αυτοάμυνας (ΦΩΤΟ)</h1>
      <address><time datetime="2019-11-11T18:44:00+00:00">11 Nov 2019, 18:44</time> by <a rel="author">SigmaLive</a></address>
      <p>Στη δημοσιότητα δόθηκαν τα στοιχεία ταυτότητας και οι φωτογραφίες των κατηγορούμενων για συμμετοχή <a href="https://www.sigmalive.com/news/greece/596728/epanastatiki-aftoamyna-etoimazan-dyo-xtypimata-alla-tous-prolavan">στην τρομοκρατική οργάνωση Επαναστατική Αυτοάμυνα.</a></p>
      <p>Σύμφωνα με την ανακοίνωση της Αντιτρομοκρατικής η δημοσιοποίηση των στοιχείων των κατηγορούμενων γίνεται προκειμένου να συγκεντρωθούν πληροφορίες για τα συγκεκριμένα πρόσωπα και επί τούτου ζητείται η συμβολή των πολιτών.</p>
      <p>1. ΣΤΑΘΟΠΟΥΛΟΣ Ευάγγελος του Κωνσταντίνου και της Αγγελικής, που γεννήθηκε την 09-10-1978 στην Αθήνα Αττικής. Ο προαναφερόμενος συνελήφθη την 08-11-2019 από την Αντιτρομοκρατική Υπηρεσία</p>
      <p>2. ΜΠΑΚΑΣ Διονύσιος του Χρήστου και της Ελένης, που γεννήθηκε την 11-05-1974 στην Αθήνα Αττικής. Ο προαναφερόμενος συνελήφθη ομοίως την 08-11-2019 από την Αντιτρομοκρατική Υπηρεσία</p>
      <p>3. ΧΑΤΖΗΒΑΣΙΛΕΙΑΔΗΣ Δημήτριος του Βίκτωρα και της Νίκης, που γεννήθηκε την 14-02-1973 στην Αθήνα Αττικής, ο οποίος αναζητείται για την ίδια υπόθεση<br/>Η συγκεκριμένη δημοσιοποίηση χρονικής διάρκειας έξι (6) μηνών, σύμφωνα με τη σχετική Εισαγγελική Διάταξη, κρίνεται ως απολύτως αναγκαία, χάριν της προστασίας του κοινωνικού συνόλου και προς ευχερέστερη πραγμάτωση της αξίωσης της Πολιτείας, για τον κολασμό των διωκόμενων εγκλημάτων αλλά και προς ανακάλυψη των στοιχείων ταυτότητας λοιπών συνεργών στην εν λόγω υπόθεση.</p>
      <p>Στο πλαίσιο αυτό παρακαλείται όποιος πολίτης γνωρίζει οτιδήποτε σχετικά με τα παραπάνω πρόσωπα, να επικοινωνήσει στους αριθμούς κλήσης 1014 και 10414 της Διεύθυνσης Αντιμετώπισης Ειδικών Εγκλημάτων Βίας (Αντιτρομοκρατικής Υπηρεσίας). Σημειώνεται ότι εξασφαλίζεται η ανωνυμία και το απόρρητο της επικοινωνίας.</p>
      <p>Πηγή: protothema.gr </p>
    </article>
  </body>
</html>