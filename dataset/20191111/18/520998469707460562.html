<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/na-bukovini-vikrili-organizovanu-grupu-telefonnih-shahrayiv-380146"/>
    <meta property="og:site_name" content="Погляд"/>
    <meta property="article:published_time" content="2019-11-11T18:20:00+00:00"/>
    <meta property="og:title" content="На Буковині викрили організовану групу телефонних шахраїв"/>
    <meta property="og:description" content="Зловмисники телефонували довірливим громадянам за шахрайською схемою «Родич потрапив у ДТП»"/>
  </head>
  <body>
    <article>
      <h1>На Буковині викрили організовану групу телефонних шахраїв</h1>
      <h2>Поліція затримала двох молодиків, які родом з Донецької області</h2>
      <address>
        <time datetime="2019-11-11T18:20:00+00:00">11 Nov 2019, 18:20</time>
      </address>
      <p>Зловмисники телефонували довірливим громадянам за шахрайською схемою «Родич потрапив у ДТП», пропонували «вирішення питань» в поліції щодо не притягнення до відповідальності їхніх родичів, що не відповідало дійсності, вмовляли пересилати їм значні суми грошей. Про це повідомляє відділ комунікації поліції Чернівецької області.</p>
      <p>Працівники Управління карного розшуку спільно з співробітниками Чернівецького відділу поліції ГУНП в Чернівецькій області, під час проведення оперативно-розшукових заходів та профілактичного відпрацювання території міста Чернівці затримали двох чоловіків віком 22 та 30 років родом з Донецької області, які вчиняли шахрайські дії.</p>
      <p>Правоохоронці встановили, що правопорушники причетні до низки злочинів на території Чернівецької області. Також працівники поліції з’ясували, що один з них раніше судимий за вчинення майнових злочинів.</p>
      <p>Під час затримання шахраїв, поліцейські виявили та вилучили золоті вироби та грошові кошти, отримані злочинним шляхом від потерпілих. </p>
      <p>Також співробітники поліції встановили, що зловмисники займалися шахрайськими діями разом зі своїми спільниками, які перебувають у іншому регіоні України.</p>
      <p>Наразі вирішується питання про обрання запобіжного заходу та оголошення їм про підозру за статтею 190 (Шахрайство) Кримінального кодексу України.</p>
      <figure>
        <img src="https://media.pogliad.ua/news/article/2019/11/11/380146/11_11_2019_1schachraj.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/bukovina/policiya-bukovini-poperedzhae-pro-shahraystva-z-onlayn-kredituvannyam-379888"/>
        <a href="https://pogliad.ua/news/crime/na-sokiryanschini-aktivizuvalisya-telefonni-shahrayi-378606"/>
        <a href="https://pogliad.ua/news/crime/na-bukovini-vpiymali-zhinku-yaka-povidomila-pro-zaminuvannya-monastirya-376560"/>
        <a href="https://pogliad.ua/news/crime/na-bukovini-zatrimali-seriynu-kradiyku-iz-zakarpattya-yaku-3-roki-rozshukuvala-policiya-375900"/>
      </related>
    </article>
  </body>
</html>