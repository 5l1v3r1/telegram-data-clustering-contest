<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741195"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T18:58:00+00:00"/>
    <meta property="og:title" content="สื่อผู้ดีตีข่าว'หงส์แดง'ตัวเต็ง คว้า'เฟรเซอร์'มาเสริมแกร่ง"/>
    <meta property="og:description" content="สื่อผู้ดีตีข่าว 'หงส์แดง' ทีมตัวเต็งคว้า 'ไรอัน เฟรเซอร์' จาก 'เดอะ เชอร์รีส์' เสริมแกร่งช่วงต้นปีหน้า"/>
  </head>
  <body>
    <article>
      <h1>สื่อผู้ดีตีข่าว'หงส์แดง'ตัวเต็ง คว้า'เฟรเซอร์'มาเสริมแกร่ง</h1>
      <address>
        <time datetime="2019-11-11T18:58:00+00:00">11 Nov 2019, 18:58</time>
      </address>
      <p>
        <b>สื่อผู้ดีตีข่าว "หงส์แดง" ทีมตัวเต็งคว้า "ไรอัน เฟรเซอร์" จาก "เดอะ เชอร์รีส์" เสริมแกร่งช่วงต้นปีหน้า</b>
      </p>
      <p>"หงส์แดง" ลิเวอร์พูล ได้รับการคาดหมายจากสื่ออังกฤษว่าเป็นสโมสรตัวเต็งที่ได้ ไรอัน เฟรเซอร์ ปีกหุ่นมะขามข้อเดียวของ "เดอะ เชอร์รีส์" บอร์นมัธ ไปร่วมทัพในช่วงตลาดซื้อขายนักเตะรอบ 2 เปิดตัวต้นปีหน้า<br/><br/>ปีกร่างตันวัย 25 ปีจะหมดสัญญากับ บอร์นมัธ หลังสิ้นสุดฤดูกาลนี้ ทำให้สามารถย้ายทีมได้ด้วยค่าตัวฟรี และมีสโมสรดังมากมายที่สนใจในตัวเขา หนึ่งในนั้นคือ ลิเวอร์พูล<br/><br/>ทั้งนี้ บอร์นมัธ ไม่ต้องการจะเสียตัว เฟรเซอร์ ไปฟรี ๆ จึงพยายามที่จะเปิดฉากเจรจากับ ลิเวอร์พูล ในเดือนมกราคมปีหน้า ด้วยการยื่นข้อเสนอขอแลกตัวกับ แฮร์รี วิลสัน แนวรุกดาวรุ่งวัย 22 ปี ที่ตอนนี้ยืมตัวจาก "หงส์แดง" มาใช้งานและโชว์ฟอร์มได้อย่างน่าประทับใจ<br/><br/>อย่างไรก็ตาม คาดว่า ลิเวอร์พูล ไม่มีแผนจะปล่อยตัว วิลสัน ออกจากทีม เพราะดาวรุ่งรายนี้มีอนาคตที่สดใสรอคอยอยู่ และหากพวกเขาอดทนรออีกแค่ 6 เดือน ก็จะสามารถคว้าตัว เฟรเซอร์ มาร่วมทีมด้วยค่าตัวฟรีอยู่แล้ว.</p>
    </article>
  </body>
</html>