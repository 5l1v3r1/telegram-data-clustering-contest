<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T18:32:00+00:00"/>
    <meta property="og:title" content="بیشترین گلایه زلزله‌زدگان میانه و سراب از زبان استاندار"/>
    <meta property="og:description" content="به گزارش فارس از تبریز، محمدرضا پورمحمدی عصر امروز در بازدید از منطقه زلزله‌زده ورنکش اظهار کرد: متاسفانه در این حادثه پنج نفر از عزیزان را در اثر زلزله از دست دادیم. "/>
  </head>
  <body>
    <article>
      <h1>بیشترین گلایه زلزله‌زدگان میانه و سراب از زبان استاندار</h1>
      <address>
        <time datetime="2019-11-11T18:32:00+00:00">11 Nov 2019, 18:32</time>
      </address>
      <p> ساخت اتاقک مقاوم در برابر سوانح در حیاط خانه‌‌های آسیب‌دیدهاستاندار آذربایجان‌شرقی با اشاره بر اینکه بیشتر گلایه از وسایل گرم است که قبلا والور برای گرمایش توزیع می‌کردیم، گفت: ولی به لحاظ کیفی از دیشب بخاری برقی فن‌دار توزیع می‌شود که در این صورت تا یکی دو روز آینده مشکل جدی گرمایشی نخواهیم داشت.</p>
      <p>به گزارش فارس از تبریز، محمدرضا پورمحمدی عصر امروز در بازدید از منطقه زلزله‌زده ورنکش اظهار کرد: متاسفانه در این حادثه پنج نفر از عزیزان را در اثر زلزله از دست دادیم. </p>
      <p>وی با تشکر از دستگاه‌های مختلف در منطقه زلزله‌زده و حضور به موقع در این منطقه، گفت: این زلزله که با شدت بالا بود علاوه بر استان آذربایجان‌شرقی، استان‌های همجوار را نیز لرزاند و چهار شهرستان، ۶  شهر و ۱۴۳ روستا را تحت تاثیر قرار داده است که دشوارترین همین پنج کشته بود و دو نفر نیز بر اثر ترس از لرزش‌ها در چادر به سر می‌بردند دچار گازگرفتگی شده و فوت کردند.</p>
      <p>پورمحمدی با بیان اینکه در این زلزله ۵۸۰ نفر مصدوم وجود دارد که ۶۹ نفر از آنها مصدوم مستقیم زلزله است، تصریح کرد: از اولین ساعات بامداد اسکان اضطراری و توزیع چادر در منطقه انجام گرفته و تا به این ساعت،  دو هزار و 800 چادر تحویل داده که در کنار آن توزیع وعده غذایی ۷۲ ساعته نیز داده شده است.</p>
      <p>وی اضافه کرد: علاوه بر خدمات هلال احمر و دولتی، خیران نیز موکب‌های را برپا کرده و غذای گرم توزیع می‌کنند. </p>
      <p>پورمحمدی با اشاره بر اینکه بیشتر گلایه از وسایل گرم است که قبلا والور برای گرمایش توزیع می‌کردیم، افزود:  ولی به لحاظ کیفی از دیشب بخاری برقی فن‌دار توزیع می‌شود که در این‌صورت تا یکی دو روز آینده مشکل جدی گرمایشی نخواهیم داشت.  </p>
      <p>وی گفت: برای اسکان اضطراری چادر است ولی راه حلی که برای اسکان موقت داریم، اعطای وام ۱۰ میلیون تومان بلاعوض و یا اتاقک مقاوم در برابر سوانح در متراژ متفاوت را در حیاط همه خانه‌های آسیب‌دیده خواهیم ساخت.</p>
      <p>استاندار آذربایجان‌شرقی با بیان اینکه بازسازی خانه اگر به دست خود مردم باشد،  ۴۰ میلیون تومان به شکل قرض‌الحسنه و ۱۰ میلیون تومان بلاعوض خواهد بود، خاطرنشان ساخت:برای نوسازی و تعمیری نیز ۵ میلیون تومان وام بلاعوض،  ۱۰ میلیون تومان وام داده می‌شود. </p>
      <p>وی ابراز کرد: برای افرادی که احشام تلف شده دارد،   ۵ میلیون تومان  بلاعوض و ۲۰ میلیون تومان قرض‌الحسنه خواهد شد و همه دستگاه‌هایی که حاضرند کمک خواهیم کرد همچنین  بنیاد مستضعفان نیز برای هر واحد تخریبی ۸ تن سیمان مجانی خواهد داد.</p>
    </article>
  </body>
</html>