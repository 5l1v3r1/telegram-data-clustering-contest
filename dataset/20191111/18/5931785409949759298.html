<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/gajic-posle-remija-u-ivanjici-tesko-je-biti-maksimalno-spreman-u-svakom-trenutku/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T18:57:36+00:00"/>
    <meta property="og:title" content="Gajić posle remija u Ivanjici: Teško je biti maksimalno spreman u svakom trenutku"/>
    <meta property="og:description" content="Crvena zvezda je u Ivanjici prekinula niz od sedam uzastopnih pobeda u Linglong Superligi Srbije. Bek crveno-belih, Milan Gajić, dan posle meča rekao je da je ekipa nekim nesmotrenostima i greškama stvarala nepotrebnu nervozu. – Ekipa Javora odigrala je dobru utakmicu. Trudili su se da preskaču sredinu terena i pronalaze napadače dugim loptama. Znali smo […]"/>
  </head>
  <body>
    <article>
      <h1>Gajić posle remija u Ivanjici: Teško je biti maksimalno spreman u svakom trenutku</h1>
      <address><time datetime="2019-11-11T18:57:36+00:00">11 Nov 2019, 18:57</time> by <a rel="author">Zile</a></address>
      <p>Crvena zvezda je u Ivanjici prekinula niz od sedam uzastopnih pobeda u Linglong Superligi Srbije.</p>
      <p>Bek crveno-belih, Milan Gajić, dan posle meča rekao je da je ekipa nekim nesmotrenostima i greškama stvarala nepotrebnu nervozu.</p>
      <p>– <b>Ekipa Javora odigrala je dobru utakmicu. Trudili su se da preskaču sredinu terena i pronalaze napadače dugim loptama. Znali smo to, očekivali smo takav njihov pristup i dobro odgovorili. Mislim da smo u prvom poluvremenu nesmotrenostima i greškama koje ne bi trebale da nam se dešavaju stvarali bespotrebnu nervozu. Takva jedna greška nas je koštala primljenog gola što nam je kasnije otežalo da se vratimo. Osim tog pogotka igrača Javora mislim da smo generalno kontrolisali utakmicu. Imali smo preko dvadeset šuteva, promašivali izgledne prilike, međutim to je fudbal. Desi se ovakav dan, kada nikom iz ekipe ne polazi za rukom. Na kraju smo uspeli da izborimo bod na teškom gostovanju</b>, rekao je Gajić.</p>
      <p>Prema njegovim rečima reprezentativna pauza je stigla u pravom trenutku.</p>
      <p>– <b>Činjenica je da igramo na svaka tri dana. Izuzetno je teško u takvim okolnostima biti maksimalno spreman u svakom momentu, ali profesionalci smo i naviknuti smo na to. Sigurno da svi mi volimo kada ima dosta utakmica a što manje rada na treninzima. Imamo dovoljan broj igrača koji su spremni u svakom trenutku da zaigraju, tako da umor ne može da bude opravdanje za loš rezultat u Ivanjici. Prijaće nam svima reprezentativna pauza. Naredne srede već igramo kup protiv Mačve, pauza je došla u pravom trenutku kako bismo se odmorili i pripremili za završni deo polusezone</b>, poručio je Gajić.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/podatak-za-postovanje-borjan-pise-istoriju-crvene-zvezde/"/>
        <a href="https://www.sportskacentrala.com/2019/11/10/milunovic-lose-smo-usli-u-mec-a-posle-lopta-nije-htela-u-gol/"/>
        <a href="https://www.sportskacentrala.com/2019/11/10/milojevic-ocekivao-sam-vise-od-mojih-igraca/"/>
        <a href="https://www.sportskacentrala.com/2019/11/10/javor-ljuljao-jevtovic-sprecio-poraz-zvezde-video/"/>
        <a href="https://www.sportskacentrala.com/2019/11/10/live-javor-crvena-zvezda-2/"/>
        <a href="https://www.sportskacentrala.com/2019/11/10/povratak-babica-i-ivanica-u-sastav-zvezde/"/>
        <a href="https://www.sportskacentrala.com/2019/11/09/milojevic-javor-je-cvrsta-i-strpljiva-ekipa-sa-odlicnim-karakterom/"/>
        <a href="https://www.sportskacentrala.com/2019/11/09/zvezda-se-sprema-za-zimu-jedan-talenat-produzio-ugovor-drugi-trazi-vreme-za-razmisljanje/"/>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
      </related>
    </article>
  </body>
</html>