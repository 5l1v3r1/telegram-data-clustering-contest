<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/halvfullt-pa-gullfesten---det-er-for-darlig/71804821"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T18:09:34+00:00"/>
    <meta property="og:title" content="Halvfullt på gullfesten: - Det er for dårlig"/>
    <meta property="og:description" content="I går kunne Molde feire sitt første seriegull på fem år. På stadion var det likevel glissent."/>
  </head>
  <body>
    <article>
      <h1>Halvfullt på gullfesten: - Det er for dårlig</h1>
      <h2>I går kunne Molde feire sitt første seriegull på fem år. På stadion var det likevel glissent.</h2>
      <address><time datetime="2019-11-11T18:09:34+00:00">11 Nov 2019, 18:09</time> by <a rel="author">Christian Grieg Sander</a></address>
      <p>Molde kunne endelig slippe jubelen løs etter 4-0 seieren over Strømsgodset, da de sikret eliteseriegullet søndag kveld. Dette er moldensernes første gull siden 2014.</p>
      <h3>Under halvfullt</h3>
      <p>Etter fire sesonger med Rosenborg-dominans, var det et sultefora Molde-publikum som ville ta gullet hjem til Romsdal. Publikumstallene skulle likevel ikke indikere dette.</p>
      <p>
        <b>Ifølge billettansvarlig i Molde, Lars Outzen, var det rundt 4700 som tok turen inn portene på Aker Stadion i kampen mot Strømsgodset. Det er over 2000 mindre enn det som var det offisielle tilskuertallet på 7098. Aker Stadion har en kapasitet på 11 249. Det var med andre ord under et halvfullt stadion som vitnet Molde ta gull.</b>
      </p>
      <p>Outzen er skuffet over oppmøtet på Aker Stadion, og overrasket over hvor få som ville ta del i gullfesten. Med seier i går hadde Molde, uavhengig av andre resultater, sikret gullet. Outzen mener det for dårlig at folk ikke kjenner sin besøkelsestid.</p>
      <p>- Det er altfor dårlig. Generelt har det vært dårlig i hele år, men man burde forvente at flere skal møte opp i en kamp hvor man kan sikre gullet, forteller Outzen til Dagbladet.</p>
      <h3>Større utvalg</h3>
      <p>Outzen sier det er flere grunner til at folk ikke møtte opp til gullfest på Aker Stadion i går. Han mener at konkurransen har blitt for stor, og at det er vanskelig å lokke folk til stadion - selv om det er kampen hvor gullet kan bli sikret.</p>
      <p>- Det er mer komfortabelt å sitte i sofaen hjemme, og slippe å gå ut i kulden. Tilbudet av det som går på tv-en er også enormt. Det er vanskelig å konkurrere med de, forteller Outzen.</p>
      <p>-<i> Hva tenker spillerne om at det er et så få som møter opp til</i> é<i>n så spesiell kamp?</i></p>
      <p>- Jeg snakket ikke så mye om det med de i går, men de har tidligere uttrykt at det har vært dårlig oppmøte på stadion, sier Outzen.</p>
      <h3>Finne alternativ</h3>
      <p>I Ole Gunnar Solskjær sin debutsesong i 2011, snittet tilskuertallet på Aker Stadion på rundt 8000. Outzen mener bestemt at de må finne nye alternativ, slik at de kan bygge én publikumsinteresse rundt klubben som det var for noen år siden.</p>
      <p>- Det var et fantastisk 2011. Så vi vet hva vi kan oppnå i denne klubben. Det gjelder bare å finne ut hva som skal til for oppnå det samme neste år, sier Outzen</p>
      <p>
        <i>- Hvilke tiltak skal dere gjøre for å oppnå dette?</i>
      </p>
      <p>- Det har vi ikke tenkt på så langt. Men det handler om å gjøre det til et event som er mer enn bare en fotballkamp. Vi skal ta en evaluering snart og gå gjennom hvilke tiltak vi skal gjøre for å lokke enda flere til stadion, forteller Outzen.</p>
    </article>
  </body>
</html>