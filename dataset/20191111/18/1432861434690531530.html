<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/tami-ejbraham-veche-izravni-naj-rezultatniq-sezon-na-rashford-1405199.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T18:22:00+00:00"/>
    <meta property="og:title" content="Тами Ейбрахам вече изравни най-резултатния сезон на Рашфорд"/>
    <meta property="og:description" content="Младият нападател на Челси Тами Ейбрахам продължава със силните си изяви от началото на сезона В събота английският национал отбеляза гол срещу Кристъл Палас при победата с 2:0 в Премиър лийг"/>
  </head>
  <body>
    <article>
      <h1>Тами Ейбрахам вече изравни най-резултатния сезон на Рашфорд</h1>
      <address><time datetime="2019-11-11T18:22:00+00:00">11 Nov 2019, 18:22</time> by <a rel="author">Sportlive.bg</a></address>
      <p>Младият нападател на Челси <a href="https://www.sportlive.bg/tags/67194">Тами Ейбрахам</a> продължава със силните си изяви от началото на сезона. В събота английският национал отбеляза гол срещу Кристъл Палас при победата с 2:0 в Премиър лийг. По този начин стрелецът на Челси вече има 10 гола в 12 мача във Висшата лига през този сезон и е на второ място при реализаторите в първенството.</p>
      <p>Интересното е, че голът срещу Палас означава, че Ейбрахам вече е изравнил най-доброто постижение на съотборника си в националния отбор на Англия <a href="https://www.sportlive.bg/tags/48308">Маркъс Рашфорд</a> по отбелязани попадения за един сезон в шампионата. През миналата кампания нападателят на Манчестър Юнайтед се нуждаеше от 33 мача, за да реализира 10 гола в Премиър лийг, докато от началото на сезона Ейбрахам го стори едва за 12 срещи.</p>
      <p>Все пак трябва да се отбележи, че след вчерашния двубой срещу Брайтън Рашфорд има реализирани вече 6 гола през този сезон и е твърде вероятно в края на сезона да подобри най-доброто си постижение за голове в лигата за една кампания. <i>А какво сподели един от бившите мениджъри на Рашфорд за борбата за титлата, <a href="https://www.sportlive.bg/worldfootball/england/Mourinxo-smqta-che-ima-samo-edno-neshto-koeto-mozhe-da-spre-Livyrpul-za-titlata-1404981.html">вижте тук</a>.</i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Solskqer-trqbva-da-napusne-ako-Manchestyr-Yunajted-iska-da-spasi-sezona-1404757.html"/>
        <a href="https://www.sportlive.bg/worldfootball/england/Shesta-poredna-pobeda-kachi-Chelsi-vremenno-na-vtoroto-mqsto-v-Premiyr-lijg-1404647.html"/>
        <a href="https://www.sportlive.bg/worldfootball/england/Klyuchov-uikend-v-Premiyr-lijg-%E2%80%93-mozhe-li-top-4-da-byde-reshen-oshte-tazi-sedmica-1404631.html"/>
        <a href="https://www.sportlive.bg/worldfootball/england/Lampard-e-menidzhyr-na-oktomvri-vyv-Visshata-liga-1404395.html"/>
        <a href="https://www.sportlive.bg/worldfootball/england/Rashford-Top-4-izobshto-ne-e-nevyzmozhen-1403464.html"/>
      </related>
    </article>
  </body>
</html>