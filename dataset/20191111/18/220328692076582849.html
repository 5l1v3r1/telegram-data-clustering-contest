<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/zashcho-putin-namalyava-razkhodite-za-otbrana-406477.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T18:53:51+00:00"/>
    <meta property="og:title" content="Защо Путин намалява разходите за отбрана"/>
    <meta property="og:description" content="Ще продължи обаче да развива потенциала в тази област"/>
  </head>
  <body>
    <article>
      <h1>Защо Путин намалява разходите за отбрана</h1>
      <address><time datetime="2019-11-11T18:53:51+00:00">11 Nov 2019, 18:53</time> by <a rel="author">"Стандарт"</a></address>
      <p>Руският президент Владимир Путин на заседание на правителството обяви, че намаляването на разходите за отбрана и сигурност се дължи на преминаването на "пика на модернизацията".</p>
      <p>"Това не се дължи на факта, че се отнасяме несериозно към тези въпроси, а на това, че основното запланирано и свързано с необходимостта от засилване на работата за осигуряване на сигурността на страната и необходимостта от смяна на военно оборудване и военна техника, ние все пак преминахме основния пик в тази работа", обясни държавният глава на Русия.</p>
      <p>Путин също така отбелязал, че колективите от военнопромишления комплекс трябва да работят допълнително, да създават високотехнологична продукция и конкурентноспособна техника, а не да "произвеждат тенджери", както е било в края на 1990-те години.</p>
      <p>Освен това Путин разпоредил да се подготвят "ясни и разбираеми" планове за включване на отбранителни предприятия в изпълнението на национални проекти и да се докладва за необходимите нормативно-правни и организационни решения.</p>
      <p>"Необходимо е да се гарантира стриктно целево използване на средствата, отпуснати за закупуване на техника и оборудване. Необходимо е да се постигне абсолютна прозрачност в тази област, искам да подчертая това. Потокът от средства трябва да е ясно проследим на всички равнища на управлението и за всички видове бюджетни разходи", настоял той.</p>
      <p>През октомври Путин обяви, че Русия заема едва седмо място в света по разходи за отбрана, въпреки че вече била създала оръжия, които нямат аналози в света. Тогава той отбеляза, че не възнамерява да се впуска в прекомерни бюджетни разходи заради съперничеството с други страни, тъй като "надпреварата във въоръжаването не предвещава нищо добро".</p>
      <p>Путин обаче подчерта, че Русия няма да допусне крах на отбранителните си предприятия и ще продължи да развива потенциал в тази област, за да гарантира сигурността на страната.</p>
    </article>
  </body>
</html>