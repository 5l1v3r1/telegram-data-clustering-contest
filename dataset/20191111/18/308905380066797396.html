<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/bijna-iedere-nederland-blijft-trouw-aan-zijn-provider-33092"/>
    <meta property="og:site_name" content="Apparata"/>
    <meta property="article:published_time" content="2019-11-11T18:48:00+00:00"/>
    <meta property="og:title" content="Bijna iedere Nederlander blijft trouw aan zijn provider"/>
    <meta property="og:description" content="We zijn kennelijk erg gehecht aan onze T-Mobile, KPN, Tele2 en Ben."/>
  </head>
  <body>
    <article>
      <h1>Bijna iedere Nederlander blijft trouw aan zijn provider</h1>
      <h2>We zijn kennelijk erg gehecht aan onze T-Mobile, KPN, Tele2 en Ben.</h2>
      <address><time datetime="2019-11-11T18:48:00+00:00">11 Nov 2019, 18:48</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Verreweg de meeste Nederlanders hebben het afgelopen jaar ervoor gekozen om bij dezelfde provider te blijven. Dat blijkt uit <a href="https://www.acm.nl/sites/default/files/documents/2019-11/consumentenonderzoek-telecommarkt-2019.pdf">onderzoek</a> van het Motivaction International B.V in opdracht van de Autoriteit Consument en Markt (ACM). Bijna iedereen met een smartphone bleef dus trouw aan zijn huidige provider.</p>
      <p>Het afgelopen jaar is 30% van alle Nederlanders van smartphone-abonnement gewisseld. 70% bleef dus bij dezelfde provider. Dat is ongetwijfeld voor een deel te verklaren met de kwaliteit van providers, maar uiteraard ook vanwege het feit dat veel abonnementen twee jaar lopen. Ook is er nog een groep (zoals ik) die simpelweg te lui is om te wisselen en het allemaal wel prima vindt.</p>
      <p>Van de 30% wisselaars bleef het merendeel bij zijn huidige provider, bijvoorbeeld om van abonnement te switchen. 18% bleef bij de huidige provider en dus slechts 12% van alle Nederlanders wisselde afgelopen jaar van telefoonaanbieder.</p>
      <p>De voornaamste reden waarom Nederlanders van abonnement wisselen, je raadt het al, is vanwege het geld. Volgens het onderzoek is een besparing van maar liefst â‚¬7,57 per maand de drempel; dan wordt het aantrekkelijk om over te stappen.</p>
      <p>Slechts een kwart van alle Nederlanders zit 0 tot 2 jaar bij zijn huidige provider, terwijl nog eens een kwart al 3 tot 5 jaar bij dezelfde aanbieder aanklopt. 23% zit 6 jaar tot 10 jaar bij dezelfde provider terwijl maar liefst 11% al minstens 11 jaar bij hetzelfde bedrijf een abonnement afneemt.</p>
      <p>Lees ook: <a href="https://www.apparata.nl/nieuws/kpn-moet-je-gaan-helpen-bij-irritante-bellers-32647">KPN moet je gaan helpen bij irritante bellers</a></p>
    </article>
  </body>
</html>