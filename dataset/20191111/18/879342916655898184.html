<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/infografika/polityka/skilky-dorih-vidremontuvaly-ukrayini-2019-rik"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T18:01:00+00:00"/>
    <meta property="og:title" content="Скільки доріг відремонтували в Україні за 2019 рік"/>
    <meta property="og:description" content="Ремонт доріг в Україні за областями – Слово і Діло проаналізувало, скільки доріг було реконструйовано цьогоріч у регіонах."/>
  </head>
  <body>
    <article>
      <h1>Скільки доріг відремонтували в Україні за 2019 рік</h1>
      <address>
        <time datetime="2019-11-11T18:01:00+00:00">11 Nov 2019, 18:01</time>
      </address>
      <p>
        <b>В Україні завершується сезон ремонту дорожньої інфраструктури. За рік було зроблено 371,7 км доріг, мостів і шляхопроводів, всього ремонтується понад 2,2 тисячі км. На наступний рік у влади більш амбітні плани: за словами міністра інфраструктури Владислава Криклія, реконструюють 4 тисячі км доріг. У бюджеті-2020 планують закласти 73,7 млрд грн на розвиток дорожньої інфраструктури (в бюджеті-2019 було 55 млрд). «Слово і Діло» подивилося, яка ситуація з ремонтом доріг у різних областях.</b>
      </p>
      <p>Найбільше кілометрів доріг цього року було відремонтовано в Харківській області – 116,6. Всього ще ремонтується 247,6 км ділянок, серед них Київ – Харків – Довжанський.</p>
      <p>У Київській області за рік зробили 59,6 км доріг, майже 257 км у процесі. Повністю завершені роботи на Рудня – Гоголів – Бориспіль і Бориспіль – Березань – Яготин. Ще триває капітальний ремонт дороги Київ – Одеса і Київ – Ковель – Ягодин.</p>
      <p>У Вінницькій області відремонтовано 51 км доріг. Закінчено дві траси Стрий – Тернопіль – Кропивницький – Знам'янка. У Житомирській зробили повністю 47 км автодоріг: Житомир – Чернівці і ділянка Виступовичі – Житомир – Могилів – Подільський.</p>
      <p>Цього року жодну дорогу не ремонтували в Луганській і Черкаській областях. Майже 300 км доріг не відремонтували в Івано-Франківській області, 257 км – в Київській області, 177 км – в Одеській області. Близько 11 км доріг залишилося реконструювати в Донецькій області і близько 16 км – в Хмельницькій.</p>
      <figure>
        <img src="http://media.slovoidilo.ua/media/infographics/10/98823/98823-1_uk_origin.png"/>
      </figure>
      <p>Відзначимо, <a href="https://www.slovoidilo.ua/2019/11/08/stattja/polityka/yevropejski-standarty-vidremontovani-kilometry-polityky-obicyayut-remontu-dorih">«Слово і Діло» нагадувало обіцянки нових і старих політиків щодо ремонту доріг</a>. У нашому матеріалі ми подивилися, що обіцяли президент Володимир Зеленський, новий Кабінет міністрів і народні депутати.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/04/infografika/polityka/prohrama-kabminu-novoho-ne-duzhe-obicyayut-sferi-infrastruktury"/>
        <a href="https://www.slovoidilo.ua/2019/11/06/novyna/ekonomika/kabmin-sxvalyv-zaluchennya-450-mln-yevro-kredytu-dorohy"/>
        <a href="https://www.slovoidilo.ua/2019/10/18/novyna/polityka/nabuv-chynnosti-zakon-pro-pererozpodil-finansuvannya-remont-dorih"/>
        <a href="https://www.slovoidilo.ua/2019/10/17/novyna/polityka/nardepy-uxvalyly-zakon-pro-audyt-bezpeky-dorih"/>
      </related>
    </article>
  </body>
</html>