<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231659/"/>
    <meta property="og:site_name" content="Українська правда"/>
    <meta property="article:published_time" content="2019-11-11T18:25:41+00:00"/>
    <meta property="og:title" content="Новини 11 листопада: звільнення Геруса, ринок землі"/>
    <meta property="og:description" content="Зеленський знайшов заміну своєму представнику в Кабміні Герусу, іноземці зможуть купувати українську землю тільки після референдуму — новини, які були актуальні 11 листопада."/>
  </head>
  <body>
    <article>
      <h1>Новини 11 листопада: звільнення Геруса, ринок землі</h1>
      <address>
        <time datetime="2019-11-11T18:25:41+00:00">11 Nov 2019, 18:25</time>
      </address>
      <p>Зеленський знайшов заміну своєму представнику в Кабміні Герусу, іноземці зможуть купувати українську землю тільки після референдуму — новини, які були актуальні 11 листопада.</p>
      <p>
        <b>Про Геруса</b>
      </p>
      <p>Президент Володимир Зеленський <a href="https://www.pravda.com.ua/news/2019/11/11/7231596/">звільнив</a> Андрія Геруса з посади представника президента у Кабінеті міністрів та призначив на цю посаду Олексія Перевезенцева.</p>
      <p>Андрій Герус <a href="https://www.pravda.com.ua/news/2019/11/11/7231616/">написав</a> у Facebook, що звільнений оскільки "понад 2 місяці не виконує свої функції", і що звільнення не пов’язане із бійкою з Олегом Ляшком.</p>
      <p>
        <b>Про землю</b>
      </p>
      <p>Зеленський <a href="https://www.pravda.com.ua/news/2019/11/11/7231609/">запевнив</a>, що іноземці та іноземні компанії отримають змогу купувати українську землю лише за результатами всеукраїнського референдуму.</p>
      <p>У декількох областях України <a href="https://www.pravda.com.ua/news/2019/11/11/7231602/">пройшли</a> акції протесту під гаслом "Ні розпродажу України", аграрії перекривали автодороги.</p>
      <p>Прем’єр-міністр Олексій Гончарук <a href="https://www.pravda.com.ua/news/2019/11/11/7231604/">закликав</a> Верховну Раду розглянути в останні пленарні тижні 2019 року важливі для врегулювання земельних відносин законопроєкти.</p>
      <p>Понад 68% українців <a href="https://www.pravda.com.ua/news/2019/11/11/7231638/">підтримали</a> б на референдумі продовження мораторію на продаж землі — опитування.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося майже чотири тисячі людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>За останній місяць частка українців, які вважають нинішню владу кращою за попередню, <a href="https://www.pravda.com.ua/news/2019/11/11/7231636/">знизилася</a> з 48 до 43%.</p>
      <p>Серед лідерів інших країн найкраще українці <a href="https://www.pravda.com.ua/news/2019/11/11/7231650/">ставляться</a> до президента Білорусі Олександра Лукашенка, найгірше – до очільника РФ Володимира Путіна.</p>
      <p>Перша леді Олена Зеленська <a href="https://tabloid.pravda.com.ua/person/5dc934f3bb951/">прикрасить</a> обкладинку грудневого номеру Vogue UA з президентом та дітьми.</p>
      <p>Сьогодні <a href="https://www.pravda.com.ua/news/2019/11/11/7231633/">завершилася</a> практична фаза розведення сил та засобів на лінії розмежування біля Богданівки та Петрівського.</p>
      <p>"Нафтогаз" <a href="https://www.epravda.com.ua/news/2019/11/11/653585/">підвищив</a> ціну на газ для населення на 14,7% — у листопаді вона становитиме 4899 гривень за тисячу кубометрів.</p>
      <p>У Шостому апеляційному адмінсуді Києва <a href="https://www.pravda.com.ua/news/2019/11/11/7231624/">сталися</a> сутички між представниками ліквідованої УПЦ КП і працівниками суду, поліція застосувала газ.</p>
      <footer>Українська правда</footer>
    </article>
  </body>
</html>