<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/mela-avvelenata-apple-nbsp-accusata-sessismo-perche-218746.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T18:46:00+00:00"/>
    <meta property="og:title" content="Apple e' accusata di sessismo perche' la sua carta di credito offre limiti differenti alle donne"/>
    <meta property="og:description" content="MELA AVVELENATA - APPLE È ACCUSATA DI SESSISMO PERCHÉ LA SUA CARTA DI CREDITO OFFRE LIMITI DIFFERENTI A UOMINI E DONNE: TUTTA COLPA DELL’ALGORITMO CHE FISSA I TETTI DEI PAGAMENTI - A SEGNALARLO È STATO UN IMPRENDITORE CHE SOSTIENE CHE GLI È STATO DATO UN LIMITE 20 VOLTE SUPERIORE ALLA MOGLIE. E IL CO-FONDATORE DI APPLE STEVE WOZNIAK HA CONFERMATO – LA RISPOSTA DI GOLDMAN SACHS, LA BANCA CHE GESTISCE LA CARTA: “LE NOSTRE DECISIONI SONO BASATE SULL’AFFIDABILITÀ CREDITIZIA” – VIDEO"/>
  </head>
  <body>
    <article>
      <h1>Apple e' accusata di sessismo perche' la sua carta di credito offre limiti differenti alle donne</h1>
      <address>
        <time datetime="2019-11-11T18:46:00+00:00">11 Nov 2019, 18:46</time>
      </address>
      <p>
        <b>MELA AVVELENATA - APPLE È ACCUSATA DI SESSISMO PERCHÉ LA SUA CARTA DI CREDITO OFFRE LIMITI DIFFERENTI A UOMINI E DONNE: TUTTA COLPA DELL’ALGORITMO CHE FISSA I TETTI DEI PAGAMENTI - A SEGNALARLO È STATO UN IMPRENDITORE CHE SOSTIENE CHE GLI È STATO DATO UN LIMITE 20 VOLTE SUPERIORE ALLA MOGLIE. E IL CO-FONDATORE DI APPLE STEVE WOZNIAK HA CONFERMATO – LA RISPOSTA DI GOLDMAN SACHS, LA BANCA CHE GESTISCE LA CARTA: “LE NOSTRE DECISIONI SONO BASATE SULL’AFFIDABILITÀ CREDITIZIA” – VIDEO</b>
      </p>
      <hr/>
      <figure>
        <iframe src="https://www.youtube.com/embed/HAZiE9NtRfs" width="560" height="315" data-service="Youtube" scrolling="no"/>
      </figure>
      <figure>
        <iframe data-src="https://twitter.com/dhh/status/1192540900393705474?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/stevewoz/status/1193422616016519168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Antonella De Gregorio per <a href="http://www.corriere.it/">www.corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255171/1236757.htm">
          <img src="https://cdn-static.dagospia.com/img/foto/11-2019/apple-card-1236757.jpg"/>
        </a>
        <figcaption>apple card</figcaption>
      </figure>
      <p>La Apple Card, che ha debuttato in estate negli Usa, è accusata di sessismo: secondo le segnalazioni di diversi imprenditori discriminerebbe le donne, assegnando loro limiti di spesa più bassi rispetto agli uomini. Il dipartimento per i servizi finanziari (Dfs) dello stato di New York ha aperto un’indagine per accertare se Apple Card, la prima carta di credito di Goldman Sachs, offre davvero differenti limiti di credito, discriminando tra i sessi. «Qualsiasi discriminazione, intenzionale o meno, viola la legge di New York», ha spiegato il Dfs dopo aver contattato la banca di investimenti.</p>
      <figure>
        <a href="https://www.dagospia.com/mediagallery/Dago_fotogallery-255171/1236756.htm">
          <img src="https://cdn-static.dagospia.com/img/foto/11-2019/david-heinemeier-hansson-1236756.jpg"/>
        </a>
        <figcaption>david heinemeier hansson</figcaption>
      </figure>
      <p>
        <b>I limiti</b>
      </p>
      <p>Tra i primi a segnalare il fatto che gli algoritmi usati per fissare i tetti della carta penalizzino le donne, è stato, via Twitter, l’imprenditore David Heinemeier Hansson (programmatore danese e creatore del framework di sviluppo web Ruby on Rails), il quale ha rivelato che Apple Card gli ha dato un limite 20 volte superiore a quello della moglie, nonostante quest’ultima abbia una valutazione migliore in materia di solvibilità. Poco dopo Steve Wozniak, che ha fondato Apple insieme a Steve Jobs, ha twittato che a lui e alla moglie è capitata la stessa cosa, benché non abbiano conti o asset separati.</p>
      <figure>
        <a href="https://www.dagospia.com/mediagallery/Dago_fotogallery-255171/1236755.htm">
          <img src="https://cdn-static.dagospia.com/img/foto/11-2019/apple-card-4-1236755.jpg"/>
        </a>
        <figcaption>apple card 4</figcaption>
      </figure>
      <p>
        <b>L'algoritmo discrimina</b>
      </p>
      <p>«Apple Card - ha twittato Hansson - è un programma sessista. Non importa quale sia l'intento dei rappresentanti di Apple, importa l'algoritmo in cui hanno riposto la loro completa fiducia. E quello che fa è discriminare». Subito dopo la denuncia, ha rivelato ancora l'imprenditore - il limite di spesa della moglie è stato aumentato. «Un ulteriore segno - ha detto - che l'algoritmo discrimina».</p>
      <figure>
        <a href="https://www.dagospia.com/mediagallery/Dago_fotogallery-255171/1236754.htm">
          <img src="https://cdn-static.dagospia.com/img/foto/11-2019/apple-card-2-1236754.png"/>
        </a>
        <figcaption>apple card 2</figcaption>
      </figure>
      <p>
        <b>Le decisioni sul credito</b>
      </p>
      <p>Contattata dall’agenzia Bloomberg, Goldman Sachs ha commentato: «Le nostre decisioni sul credito sono basate sulla affidabilità creditizia dei clienti e non su fattori come il sesso, la razza, l’età, l’orientamento sessuale o altri criteri proibiti dalla legge».</p>
      <figure>
        <a href="https://www.dagospia.com/mediagallery/Dago_fotogallery-255171/1236751.htm">
          <img src="https://cdn-static.dagospia.com/img/foto/11-2019/il-tweet-di-david-heinemeier-hansson-contro-apple-car-1236751.jpg"/>
        </a>
        <figcaption>il tweet di david heinemeier hansson contro apple car</figcaption>
      </figure>
      <p>
        <b>La Card</b>
      </p>
      <figure>
        <a href="https://www.dagospia.com/mediagallery/Dago_fotogallery-255171/915967.htm">
          <img src="https://cdn-static.dagospia.com/img/foto/07-2017/stephen-wozniak-steve-jobs1-915967.jpg"/>
        </a>
        <figcaption>Stephen Wozniak Steve Jobs1</figcaption>
      </figure>
      <p>La Apple Card, lanciata ad agosto, è commercializzata sul sito del produttore di iPhone come «un nuovo tipo di carta di credito, creata da Apple, non da una banca». Tra le particolarità, può essere sincronizzata con il wallet di Apple ed essere utilizzata per acquistare a prezzi scontati prodotti della casa di Cupertino.</p>
      <figure>
        <a href="https://www.dagospia.com/mediagallery/Dago_fotogallery-255171/1236752.htm">
          <img src="https://cdn-static.dagospia.com/img/foto/11-2019/apple-card-1-1236752.jpg"/>
        </a>
        <figcaption>apple card 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255171/1236753.htm">
          <img src="https://cdn-static.dagospia.com/img/foto/11-2019/apple-card-3-1236753.png"/>
        </a>
        <figcaption>apple card 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255171/915966.htm">
          <img src="https://cdn-static.dagospia.com/img/foto/07-2017/stephen-wozniak-steve-jobs-con-apple1-915966_tn.jpeg"/>
        </a>
        <figcaption>Stephen Wozniak Steve Jobs con Apple1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255171/522961.htm">
          <img src="https://cdn-static.dagospia.com/img/foto/01-2014/wozniak-jobs-299868.jpg"/>
        </a>
        <figcaption>WOZNIAK JOBS</figcaption>
      </figure>
      <hr/>
      <h3>FOTOGALLERY</h3>
      <figure>
        <a href="https://www.dagospia.com/mediagallery/Dago_fotogallery-255171/915969.htm">
          <img src="http://static.dagospia.com/img/foto/07-2017/stephen-wozniak-915969.jpg"/>
        </a>
      </figure>
    </article>
  </body>
</html>