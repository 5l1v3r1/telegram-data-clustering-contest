<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/ekonomika/naftohaz-prokomentuvav-aresht-bondiv-hazpromu"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T18:36:01+00:00"/>
    <meta property="og:title" content="«Нафтогаз» прокоментував арешт бондів «Газпрому»"/>
    <meta property="og:description" content="У НАК Нафтогаз підтвердили інформацію про арешт евроблигаций Газпрому в японських ієнах, повідомляє пресслужба компанії."/>
  </head>
  <body>
    <article>
      <h1>«Нафтогаз» прокоментував арешт бондів «Газпрому»</h1>
      <address>
        <time datetime="2019-11-11T18:36:01+00:00">11 Nov 2019, 18:36</time>
      </address>
      <p>
        <b>У НАК «Нафтогаз» підтвердили <a href="https://www.slovoidilo.ua/2019/11/11/novyna/ekonomika/naftohaz-domihsya-areshtu-yevrobondiv-hazpromu-yaponiyi">інформацію про арешт євроблігацфй «Газпрому» в японських ієнах</a>.</b>
      </p>
      <p>Про це повідомляє пресслужба компанії в понеділок, 11 листопада.</p>
      <p>Відзначається, що в разі, якщо «Газпром ще деякий час буде «ігнорувати рішення міжнародного арбітражу і не помічати арешти своїх активів», його «єдиною надією залишаться державні дотації».</p>
      <p>«<i>Зараз «Газпром» заборгував «Нафтогазу» майже 3 млрд доларів (ще понад 12 млрд дол ми вимагаємо в новому арбітражі). У низці іноземних юрисдикцій ведеться судова робота з визнання і примусового виконання рішень арбітражу. У повідомленні є теза, нібито «Газпром вибрав юрисдикцію Великобританії «суди якої захистили активи Газпрому» від позовів «Нафтогазу». Ми не знаємо, хто автор тези, але припускаємо, що мета його - приспати пильність потенційних інвесторів «Газпрому», адже саме Великобританія одна з найуспішніших юрисдикцій для «Нафтогазу» з точки зору процесів примусового виконання Арбітражного рішення</i>», - йдеться в повідомленні.</p>
      <p>У «Нафтогазі» нагадали, що сьогодні як забезпечувальний захід «Газпром» за рішенням суду вже сплатив 345 млн доларів, з яких 200 млн - за рішенням британського комерційного суду.</p>
      <p>«<i>Тому твердження, що британські суди начебто захищають інтереси «Газпрому» невірно. Ми продовжуємо сподіватися, що керівництво російської компанії зрозуміє контрпродуктивність тактики ігнорування боргів і займе більше конструктивну позицію</i>», - повідомляють в НАК.</p>
      <p>Як повідомлялося, <a href="https://www.slovoidilo.ua/2019/11/08/novyna/ekonomika/stalo-vidomo-chy-sudovi-superechky-ukrayiny-rosiyi-zavazhayut-novym-kontraktam">судові суперечки між «Газпромом» і «Нафтогазом»</a> не є перешкодою для укладення нового контракту на транзит газу, оскільки він повинен бути підписаний з новим оператором ГТС України.</p>
      <p>«Нафтогаз України» в нових позовних вимогах проти «Газпрому», які були передані до Стокгольмського арбітражу минулого тижня, просить переглянути тариф на транзит газу, а також виплатити компенсації на загальну суму $ 12,248 млрд.</p>
      <p><a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu">Київ подав новий позов</a> на тлі переговорів про продовження контракту на транзит російського газу територією України, що закінчується поточного року.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/novyna/ekonomika/naftohaz-domihsya-areshtu-yevrobondiv-hazpromu-yaponiyi"/>
        <a href="https://www.slovoidilo.ua/2019/11/08/novyna/ekonomika/stalo-vidomo-chy-sudovi-superechky-ukrayiny-rosiyi-zavazhayut-novym-kontraktam"/>
        <a href="https://www.slovoidilo.ua/2019/11/07/novyna/ekonomika/naftohaz-nazvav-terminy-rishennya-sudu-amsterdama-shhodo-bohru-hazpromu"/>
        <a href="https://www.slovoidilo.ua/2019/11/07/infografika/polityka/naftohaz-hazprom-istoriya-hazovyx-vidnosyn"/>
        <a href="https://www.slovoidilo.ua/2019/11/06/novyna/pravo/naftohaz-proty-hazpromu-yuryst-rozpoviv-pro-perspektyvy-pozovu-stokholmskomu-arbitrazhi"/>
        <a href="https://www.slovoidilo.ua/2019/11/05/novyna/ekonomika/naftohaz-vidpoviv-zayavu-pyeskova-shhodo-hazu"/>
        <a href="https://www.slovoidilo.ua/2019/11/05/novyna/ekonomika/naftohaz-dopustyv-znyzhennya-sumy-pozovu-hazpromu"/>
        <a href="https://www.slovoidilo.ua/2019/11/05/novyna/ekonomika/naftohaz-rozmistyv-yevrobondy-500-mln.-dol"/>
        <a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu"/>
        <a href="https://www.slovoidilo.ua/2019/11/04/novyna/ekonomika/naftohaz-nazvav-novu-sumu-borhu-hazpromu"/>
      </related>
    </article>
  </body>
</html>