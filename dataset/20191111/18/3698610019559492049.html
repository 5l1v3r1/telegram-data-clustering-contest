<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/verdikt-sudu-oon-u-spravi-ukrayina-proti-rf-mozhe-buti-naynespodivanishim-kravchenko-329260_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T18:36:00+00:00"/>
    <meta property="og:title" content="Вердикт Суду ООН у справі &quot;Україна проти РФ&quot; може бути найнесподіванішим – Кравченко"/>
    <meta property="og:description" content="остаточне рішення за позовом України буде прийнятий не раніше 2022 року."/>
  </head>
  <body>
    <article>
      <h1>Вердикт Суду ООН у справі "Україна проти РФ" може бути найнесподіванішим – Кравченко</h1>
      <h2>остаточне рішення за позовом України буде прийнятий не раніше 2022 року.</h2>
      <address>
        <time datetime="2019-11-11T18:36:00+00:00">11 Nov 2019, 18:36</time>
      </address>
      <p><a href="https://dt.ua/POLITICS/mizhnarodniy-sud-oon-viznav-priynyatnoyu-skargu-ukrayini-do-rf-schodo-terorizmu-v-donbasi-328982_.html"><b>Міжнародний суд ООН визнав прийнятною скаргу України до РФ щодо тероризму в Донбасі</b></a>. Суд ООН виніс рішення щодо юрисдикції, але оглядач відділу міжнародної політики Володимир Кравченко у своїй статті для  <b><a href="https://dt.ua/">DT.UA</a></b> підкреслює, що рішення суду про наявність у нього юрисдикції не визначає наперед результат справи "Україна проти Росії".</p>
      <p>Автор попереджає, що остаточне рішення МС ООН може бути найнесподіванішим.</p>
      <p>"Поки ж російська делегація повинна до 8 грудня 2020 року представити свої контраргументи по суті спору. Очікується, що остаточний вердикт за нашим позовом буде прийнятий не раніше 2022 року. При цьому не можна виключити і подання зустрічного позову з боку Москви проти Києва", - пише Кравченко. "Однак подальший успіх або невдача України залежатиме не лише від того, наскільки талановиті юристи, що виступають на стороні Росії, наскільки вміло вони користуватимуться юридичними тонкощами положень Конвенцій і жонглюватимуть фактами, наскільки переконливі докази, представлені українською делегацією. Не менше значення має і консолідована позиція української влади, готовність Києва йти до кінця в судовому процесі, а не домовлятися про мирову угоду з Москвою".</p>
      <p>Детальніше про те, що Суд в Гаазі підтримав Україну, читайте в статті Володимира Кравченка "<b>Перемога права над силою</b>" у тижневику "<b>Дзеркало тижня. Україна</b>".</p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>