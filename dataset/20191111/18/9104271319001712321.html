<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/pugni-e-calci-per-una-sigaretta-negata"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-11T18:58:27+00:00"/>
    <meta property="og:title" content="Pugni e calci per una sigaretta negata"/>
    <meta property="og:description" content="Sono dovuti intervenire i Carabinieri per riportare la calma"/>
  </head>
  <body>
    <article>
      <h1>Pugni e calci per una sigaretta negata</h1>
      <h2>Sono dovuti intervenire i Carabinieri per riportare la calma</h2>
      <address>
        <time datetime="2019-11-11T18:58:27+00:00">11 Nov 2019, 18:58</time>
      </address>
      <p>I Carabinieri della stazione di Santhià hanno deferito tre persone per rissa.</p>
      <p>Con ogni probabilità erano alterati dai fumi dell’alcool i tre uomini che si sono azzuffati per futili motivi nella serata di sabato scorso.</p>
      <p>Alla base della rissa sembra ci stato il rifiuto di uno dei tre di offrire una sigaretta all’altro.</p>
      <p>Protagonisti della vicenda tre 30enni di Santhià che sabato sera, all’esterno di un bar del centro del paese hanno dato in escandescenza picchiandosi reciprocamente con calci e pugni sino a che non è stata richiesta dal gestore del locale l’intervento di una pattuglia della locale stazione carabinieri che ha diviso i protagonisti riportandoli a fatica alla calma.</p>
      <p><anchor name="Bookmark"/> I tre, che hanno riportato solo piccole ecchimosi al volto, sono stati accompagnati in caserma ed al termine degli accertamenti sono stati deferiti per rissa alla Procura della Repubblica di Vercelli.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/fermato-motociclista-senza-patente-senza-targa-forse-la-moto-rubata"/>
        <a href="https://laprovinciadibiella.it/cronaca/ceversama-crescentinese-devono-intervenire-i-carabinieri"/>
        <a href="https://laprovinciadibiella.it/cronaca/campionato-di-calcio-giovanissimi-genitori-scatenati-devono-intervenire-i-carabinieri"/>
      </related>
    </article>
  </body>
</html>