<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89311"/>
    <meta property="og:site_name" content="Denník politika"/>
    <meta property="article:published_time" content="2019-11-11T18:35:09+00:00"/>
    <meta property="og:title" content="Atletický kouč Salazar a Brown sa odvolali voči štvorročnému dištancu na Športový arbitrážny súd"/>
    <meta property="og:description" content="11.11.2019 (Webnoviny.sk) – Atletický kouč Alberto Salazar sa odvolal na Športový arbitrážny súd (CAS) vo švajčiarskom Lausanne voči štvorročnému dištancu, ktorý mu udelila Americká antidopingová agentúra (USADA) za držbu a obchodovanie s testosterónom, keď mal na starosti tréningovú skupinu špičkových bežcov v projekte Nike Oregon Project (NOP)."/>
  </head>
  <body>
    <article>
      <h1>Atletický kouč Salazar a Brown sa odvolali voči štvorročnému dištancu na Športový arbitrážny súd</h1>
      <address><time datetime="2019-11-11T18:35:09+00:00">11 Nov 2019, 18:35</time> by <a rel="author">Webnoviny</a></address>
      <p>11.11.2019 (Webnoviny.sk) – Atletický kouč Alberto Salazar sa odvolal na Športový arbitrážny súd (CAS) vo švajčiarskom Lausanne voči štvorročnému dištancu, ktorý mu udelila Americká antidopingová agentúra (USADA) za držbu a obchodovanie s testosterónom, keď mal na starosti tréningovú skupinu špičkových bežcov v projekte Nike Oregon Project (NOP).</p>
      <h3>Odvolal sa aj osobný fyzioterapeut</h3>
      <p>Spolu so Salazarom sa odvolal aj endokrinológ Jeffrey Brown, ktorý pracoval pre NOP ako konzultant a bol osobným fyzioterapeutom niektorých elitných bežcov.</p>
      <p>Súčasťou projektu bolo mnoho vytrvalcov vrátane štvornásobného olympijského šampióna Mo Faraha. Do Salazarovho tímu patrili aj Holanďanka Sifan Hassanová, či Američania Donavan Brazier a Clayton Murphy.</p>
      <h3>Snaha o nazbieranie dôkazov o nevine</h3>
      <p>Očakáva sa, že posudzovanie odvolania potrvá niekoľko mesiacov, takže verdikt padne najskôr v roku 2020. Salazar s Brownom požiadali CAS o trpezlivosť, pretože sa snažia nazbierať viac dôkazov o svojej nevine.</p>
      <p>Obaja sa mali okrem držby a obchodovania s testosterónom podieľať aj na falšovaní lekárskych záznamov.</p>
      <p>Viac k témam: <a href="https://www.webnoviny.sk/tag/americka-antidopingova-agentura-usada/"><u>Americká antidopingová agentúra (USADA)</u></a>, <a href="https://www.webnoviny.sk/tag/doping/"><u>doping</u></a>, <a href="https://www.webnoviny.sk/tag/sportovy-arbitrazny-sud-cas/"><u>Športový arbitrážny súd (CAS)</u></a><br/>Zdroj: Webnoviny.sk – <a href="https://www.webnoviny.sk/atleticky-kouc-salazar-a-brown-sa-odvolali-voci-stvorrocnemu-distancu-na-sportovy-arbitrazny-sud/"><u>Atletický kouč Salazar a Brown sa odvolali voči štvorročnému dištancu na Športový arbitrážny súd</u></a> © SITA Všetky práva vyhradené.</p>
    </article>
  </body>
</html>