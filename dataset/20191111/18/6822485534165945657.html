<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820151.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T18:07:00+00:00"/>
    <meta property="og:title" content="محصولات مرغداری‌ها ۳۰ درصد گران شد"/>
    <meta property="og:description" content="به گزارش ایسنا، آمار مرکز آمار از وضعیت شاخص قیمت تولیدکننده محصولات مرغداری‌های صنعتی در داخل کشور نشان می‌دهد که نسبت به فصل قبل (تورم فصلی) در فصل تابستان ١٣٩٨ به ١١,٩ درصد رسید که در مقایسه با فصل قبل ٣٠,٨ درصد افزایش دارد."/>
  </head>
  <body>
    <article>
      <h1>محصولات مرغداری‌ها ۳۰ درصد گران شد</h1>
      <address>
        <time datetime="2019-11-11T18:07:00+00:00">11 Nov 2019, 18:07</time>
      </address>
      <p>قیمت تولید در مرغداری‌ها در تابستان امسال نسبت به همین فصل در سال گذشته ۳۰ درصد افزایش داشته است.</p>
      <p>به گزارش ایسنا، آمار مرکز آمار از وضعیت شاخص قیمت تولیدکننده محصولات مرغداری‌های صنعتی در داخل کشور نشان می‌دهد که نسبت به فصل قبل (تورم فصلی) در فصل تابستان ١٣٩٨ به ١١,٩ درصد رسید که در مقایسه با فصل قبل ٣٠,٨ درصد افزایش دارد.</p>
      <p>در میان قلم‌های مرغداری‌های صنعتی، کمترین تورم فصلی مربوط قلم "جوجه یک روزه" ۰.۴ درصد و بیش­ترین آن مربوط به قلم " مرغ گوشتی" است.</p>
      <p>تغییرات شاخص قیمت تولیدکننده بخش مرغداری‌های صنعتی نسبت به فصل مشابه سال قبل (تورم نقطه به نقطه) در فصل تابستان ١٣٩٨ به ۳۷.۲ درصد رسید که در مقایسه با همین اطلاع در در فصل قبل، ١٩.١ واحد درصد کاهش داشته است.</p>
      <p>به عبارتی، میانگین قیمت دریافتی توسط تولیدکنندگان محصولات مرغداری های صنعتی به ازای تولید قلم‌های خود در داخل کشور، در فصل تابستان ١٣٩٨ نسبت به فصل تابستان ١٣٩٧ معادل ٣٧.٢ درصد افزایش دارد.</p>
      <p>در بین قلم‌های مرغداری های صنعتی، کمترین تورم نقطه به نقطه مربوط به قلم " تخم مرغ خوراکی" ٢٢.٥- درصد و بیش­ترین آن مربوط به قلم " جوجه ی یک روزه" ٨٢.٣ درصد است.</p>
      <p>تغییرات میانگین شاخص قیمت تولیدکننده محصولات مرغداری‌های صنعتی در داخل کشور در چهار فصل منتهی به فصل تابستان ١٣٩٨ نسبت به مدت مشابه در سال قبل به ٥٩,٦ درصد رسید که نسبت به همین اطلاع در فصل قبل ٠.٩ واحد درصد کاهش نشان می‌دهد.</p>
      <p>در فصل مورد بررسی، در میان قلم های مرغداری های صنعتی در کشور، کمترین تورم سالانه مربوط به قلم " تخم مرغ خوراکی" (٠.٤- درصد ) و بیش­ترین آن مربوط به "جوجه ی یک روزه " ١٦٦.٦ درصد است.</p>
    </article>
  </body>
</html>