<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/puchar-federacji-2019-julien-benneteau-przyplacil-swietowanie-zlamaniem-stopy,984602.html"/>
    <meta property="og:site_name" content="TVN24"/>
    <meta property="article:published_time" content="2019-11-11T18:56:00+00:00"/>
    <meta property="og:title" content="Pech w Perth. Świętując zwycięstwo, kapitan Francuzek złamał stopę"/>
    <meta property="og:description" content="W niedzielę w australijskim Perth reprezentacja Francji po raz trzeci w historii zdobyła Puchar Federacji. Kapitan Trójkolorowych Julien Benneteau tak cieszył się z sukcesu, że złamał stopę."/>
  </head>
  <body>
    <article>
      <h1>Pech w Perth. Świętując zwycięstwo, kapitan Francuzek złamał stopę</h1>
      <address>
        <time datetime="2019-11-11T18:56:00+00:00">11 Nov 2019, 18:56</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/a84a3725-cbc7-4c4c-9acf-1399baea26cd.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/1099dc06-3658-4d69-a018-44a91c9ff6bd-480p.mp4" autoplay="" loop=""/>
          <figcaption>Fed Cup dla Francji! Mladenović i Garcia wygrały finał z...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/414e773d5b7e5c06d564f594bf6384d0/6747f5ad-719e-48b9-a3c2-a9e5232c006c-480p.mp4"/>
          <figcaption>Babos i Mladenovic najlepszymi deblistkami Roland Garros</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/d08358ec-71a3-42f0-9986-7093afa3ae04-480p.mp4"/>
          <figcaption>Kerber pokonana przez Mladenovic</figcaption>
        </figure>
        <figcaption>Julien Benneteau prowadzi reprezentację Francji kobiet Foto: Getty Images | Video: Eurosport</figcaption>
      </slideshow>
      <h3>W niedzielę w australijskim Perth reprezentacja Francji po raz trzeci w historii zdobyła Puchar Federacji. Kapitan Trójkolorowych Julien Benneteau tak cieszył się z sukcesu, że złamał stopę.</h3>
      <p>Po  meczu deblowym przesądzającym o zwycięstwie Francji z Australią 3:2 Benneteau zapowiedział dziennikarzom, że wieczorem wypije z radości kilka piw. Świętowanie wymknęło się spod kontroli. W wyniku upadku kapitan Francuzek złamał lewą stopę. Informację podał na Twitterze dziennikarz "L'Equipe" Quentin Moynet.</p>
      <related>
        <a href="https://eurosport.tvn24.pl/tenis,115/deblistki-przesadzily-o-wygranej-francji-w-pucharze-federacji,984359.html"/>
      </related>
      <p>Przerwa w pracy</p>
      <p>Benneteau będzie musiał przejść zabieg, a leczenie może potrwać nawet dwa miesiące. Kapitan Francuzek odwołał zaplanowaną na poniedziałek partię golfa z Alexisem Musialkiem. Na czas długiego lotu z Australii do ojczyzny były zawodnik będzie musiał nosić usztywniacz. - Mam nadzieję, że do Bożego Narodzenia się zagoi - powiedział korespondentowi "L'Equipe".</p>
      <p>Francja sięgnęła po Puchar Federacji po raz trzeci w historii. Mistrzowski tytuł był przede wszystkim zasługą Kristiny Mladenović, która zdobyła dwa punkty w singlu (pokonała Ajlę Tomljanović i liderkę rankingu WTA Ashleigh Barty) oraz wygrała debla w parze z Caroline Garcią. Na taki sukces reprezentantki Trójkolorowych czekały od 2003 roku.</p>
      <p>Autor: fira/łup / Źródło: eurosport.pl, L'Equipe</p>
    </article>
  </body>
</html>