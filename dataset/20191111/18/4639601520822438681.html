<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/finance/stratiotikoi-erxontai-ayksiseis-eos-100-eyro-ton-mina/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T18:17:39+00:00"/>
    <meta property="og:title" content="Στρατιωτικοί : Έρχονται αυξήσεις έως 100 ευρώ τον μήνα"/>
    <meta property="og:description" content="Οι στρατιωτικοί θα λάβουν χριστουγεννιάτικο μποναμά από το υπουργείο Άμυνας"/>
  </head>
  <body>
    <article>
      <h1>Στρατιωτικοί : Έρχονται αυξήσεις έως 100 ευρώ τον μήνα</h1>
      <h2>Οι στρατιωτικοί θα λάβουν χριστουγεννιάτικο μποναμά από το υπουργείο Άμυνας</h2>
      <address><time datetime="2019-11-11T18:17:39+00:00">11 Nov 2019, 18:17</time> by <a rel="author">ΤοΒΗΜΑ Team</a></address>
      <p>Αυξήσεις έως 100 ευρώ το μήνα πρόκειται να λάβουν 16.000 στρατιωτικοί.</p>
      <p>Η κυβέρνηση δρομολογεί χριστουγεννιάτικο μποναμά για σημαντική μερίδα ένστολων του Στρατού.</p>
      <p>
        <a href="https://www.in.gr/2019/11/11/economy/anadromika-posa-lefta-prepei-na-perimenoun-oi-syntaksiouxoi/">Αναδρομικά : Πόσα λεφτά πρέπει να περιμένουν οι συνταξιούχοι</a>
      </p>
      <p>Οικονομική ανάσα σε 15.000 Εθελοντές Μακράς Θητείας (ΕΜΘ) και 1.000 Οπλίτες Βραχείας Ανακατάταξης  (ΟΒΑ) σχεδιάζει το υπουργείο Άμυνας – πιθανότατα και από τον επόμενο μένα – με νομοθετική ρύθμιση που προωθεί και θα προβλέπει σημαντικές μισθολογικές βελτιώσεις.</p>
      <p>Σύμφωνα με πληροφορίες, ο υπουργός Άμυνας Νίκος Παναγιωτόπουλος έδωσε εντολή στα επιτελεία και στις οικονομικές υπηρεσίες του «Πενταγώνου» να εξετάσουν αν υπάρχει δυνατότητα να διορθωθούν οι αδικίες για τους παραπάνω στρατιωτικούς.</p>
      <h3>Τι θα πάρουν οι στρατιωτικοί</h3>
      <p>Οι βελτιώσεις αφορούν τους ΟΒΑ, τους επαγγελματίες οπλίτες που η θητεία του διαρκεί 3 χρόνια, αλλά και τους ΕΜΘ, τους πρώην ΕΠΥ και ΟΠΥ του Στρατού δηλαδή, που με παλαιότερους νόμους μονιμοποιήθηκαν.</p>
      <p>Με τη ρύθμιση που δρομολογείται οι ΟΒΑ που θα επανακατατάσσονται στον Στρατό για άλλα τρία έτη θα ανεβαίνουν μισθολογική κλίμακα και ο μισθός τους αναμένεται να αυξηθεί κατά περίπου 80 ευρώ. Ειδικότερα, οι ΟΒΑ έως σήμερα έπαιρναν τον βασικό μισθό του μισθολογικού κλιμακίου 19 της Γ’ Κατηγορίας, δηλαδή 1.079 ευρώ, και το αντίστοιχο επίδομα οικογενειακής παροχής.</p>
      <p>Με τη ρύθμιση, όπως αναφέρουν τα ΝΕΑ, για λόγους χρηστής διοίκησης και της ανάγκης ύπαρξης κινήτρων για τους ΟΒΑ που επανακατατάσσονται ορίζεται μισθολογική εξέλιξη στο μισθολογικό κλιμάκιο 18 της Γ’ Κατηγορίας», δηλαδή ο μισθός τους θα ανέβει στα 1.159 ευρώ.</p>
      <p>Αντίστοιχα, αύξηση περί τα 100 ευρώ (μαζί με τα προβλεπόμενα επιδόματα) υπολογίζεται ότι θα έχουν και οι ΕΜΘ που θα προάγονται στον βαθμό του ανθυπολοχαγού. Μέχρι τώρα η νομοθεσία προέβλεπε μισθολογική εξέλιξη των ΕΜΘ μέχρι τον βαθμό του ανθυπασπιστή.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>