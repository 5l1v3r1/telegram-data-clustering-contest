<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/gabriel-garko-chi-e-carriera-curiosita-e-vita-privata-dellattore-ospite-a-live-non-e-la-durso.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-11T18:13:42+00:00"/>
    <meta property="og:title" content="Gabriel Garko: chi è, carriera, curiosità e vita privata dell’attore ospite a Live – Non è la D’Urso"/>
    <meta property="og:description" content="Gabriel Garko, sarà ospite questa sera, lunedì 11 novembre 2019, a Live – Non è la D’Urso. L’attore si racconterà in una lunga intervista a Barbara D’Urso: di lui in questi giorni si sta parlando molto e si vocifera una presunta relazione con il collega Gabriele Rossi. Queste voci, in realtà, sono state smentite più […]"/>
  </head>
  <body>
    <article>
      <h1>Gabriel Garko: chi è, carriera, curiosità e vita privata dell’attore ospite a Live – Non è la D’Urso</h1>
      <address><time datetime="2019-11-11T18:13:42+00:00">11 Nov 2019, 18:13</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/10/gabriel-garko.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Gabriel Garko</b>, sarà ospite questa sera, lunedì 11 novembre 2019, a <b>Live – Non è la D’Urso</b>. L’attore si racconterà in una lunga intervista a <b>Barbara D’Urso:</b> di lui in questi giorni si sta parlando molto e si vocifera una presunta relazione con il collega <b>Gabriele Rossi</b>. Queste voci, in realtà, sono state smentite più volte dal diretto interessato, il quale ha dichiarato in un’intervista che: “quello con Gabriele è soltanto un rapporto di un’amicizia molto speciale”.</p>
      <p>Chissà, magari stasera ci saranno altre nuove confessioni.</p>
      <h3>CHI È GABRIEL GARKO?</h3>
      <p><b>Gabriel Garko</b> – pseudonimo di Dario Gabriel Oliviero- è nato il 12 luglio 1972, sotto il segno del Cancro, a Torino. È un attore ed ex modello italiano. È terzogenito della messinese Isabella Garchio e del pasticciere vicentino Claudio Oliviero: è cresciuto a Settimo Torinese con due sorella maggiori, Nadia e Sonia, e una minore, Laura. Nel 1990 ha vinto il titolo di <b>Mr. Settimo Torinese</b>: il concorso era gestito, tra gli altri, da <b>Lele Mora.</b> Nel frattempo, prima di realizzare alcuni fotoromanzi e far parte del corpo di ballo della terza edizione di <b>Scherzi a parte</b> nel 1993, ha svolto il servizio militare presso l’Arma dei carabinieri. Nel 1995 ha debuttato come protagonista nel cortometraggio Troppo caldo. Da qui, prenderà parte ad una serie di fiction: <b>Una donna in fuga, Angelo nero – e debutta al cinema con il cine-panettone Paparazzi di Neri Parenti</b>. Il suo esordio televisivo risale al 1996 con la miniserie tv, La signora della città, in onda su Rete 4. Tra il 2001 e il 2002 è al cinema con Le fate ignoranti di Ferzan Ozpetek, Callas forever di Franco Zeffirelli e Senso 45 di Tinto Brass: questi ultimi con scene di nudo integrale. Il vero successo arriva nel 2006: è protagonista della miniserie TV in onda su Canale 5, <b>L’onore e il rispetto</b> – dove interpreta il ruolo del mafioso Tonio Fortebracci. Nel 2014 è tornato a recitare per il grande schermo nel nuovo film di Asia Argento, Incompresa, in cui affianca Charlotte Gainsbourg. Nel 2016 invece, ha affiancato <b>Carlo Conti, Virginia Raffaele e Madalina Ghenea alla conduzione del Festival di Sanremo</b>.</p>
      <h3>LA VITA PRIVATA DI GABRIEL GARKO</h3>
      <p><b>Gabriel Garko</b> ha avuto relazioni sentimentali con <b>Eva Grimaldi, Serena Autieri, Manuela Arcuri, Cosima Coppola e Adua Del Vesco</b>. Non è mai stato sposato e ora è salito agli onori della cronaca per la presunta relazione con il collega <b>Gabriele Rossi</b>.</p>
      <h3>CURIOSITÀ SU GABRIEL GARKO</h3>
      <ul>
        <li>Il suo nome d’arte è ispirato a quello di sua madre, Garchio.</li>
        <li>L’attore è molto attivo sui social e su <b>Instagram</b> ama condividere con i followers attimi della sua vita privata e della sua quotidianità.</li>
        <li>È spesso finito nell’occhio del ciclone per dei presunti ritocchini agli zigomi, da lui sempre negati.</li>
        <li>Al Corriere della Sera ha raccontato che il momento più brutto della sua vita sarebbe stato quando ha rischiato di perdere la vita a<b> Sanremo.</b></li>
        <li>In passato ha dichiarato di avere avuto una sorta di stalker, una donna che avrebbe voluto utilizzarlo per avere un figlio.</li>
        <li>Nel maggio del 2019 è stato<b> testimone di nozze di Eva Grimaldi</b>, sua ex, la quale si è sposata con Imma Battaglia.</li>
      </ul>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/simone-coccia-colaiuta-chi-e-eta-curiosita-e-vita-privata-del-fidanzato-di-stefania-pezzopane-ospite-a-live-non-e-la-durso.html"/>
        <a href="https://www.ilcorrieredellacitta.com/news/pomezia-nando-colelli-ospite-a-live-non-e-la-durso-dal-gf-ai-film-hard-ma-ora-ho-smesso-per-amore.html"/>
        <a href="https://www.ilcorrieredellacitta.com/news/spettacolo/eva-henger-chi-e-eta-altezza-peso-carriera-marito-vita-privata-dellex-pornodiva-ospite-a-live-non-e-la-durso.html"/>
        <a href="https://www.ilcorrieredellacitta.com/news/marco-carta-chi-e-eta-fidanzato-carriera-vita-privata-del-cantante-ospite-a-live-non-e-la-durso.html"/>
        <a href="https://www.ilcorrieredellacitta.com/news/spettacolo/donna-gatto-chi-e-eta-vita-privata-fidanzato-dellospite-a-live-non-e-la-durso.html"/>
        <a href="https://www.ilcorrieredellacitta.com/news/spettacolo/allegra-cole-chi-e-vita-privata-foto-instagram-misure-della-maggiorata-ospite-a-live-non-e-la-durso.html"/>
      </related>
    </article>
  </body>
</html>