<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/119175-uhapsena-trojica-iz-prvog-partizana-iz-uzica-i-jedan-stranac-zbog-prodaje-projekata?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T18:20:04+00:00"/>
    <meta property="og:title" content="Uhapšena trojica iz 'Prvog partizana' iz Užica i jedan stranac zbog prodaje projekata"/>
    <meta property="og:description" content="Trojica iz fabrike &quot;Prvi partizan&quot; iz Užica, osumnjičena za prodaju projekata i dokumenata o proizvodnji oružja i municije, uhapšena su, prenela je Radio-televizija Srbije (RTS).Uhapšeni su bivši inženjer u &quot;Prvom partizanu&quot; B.G. iz Užica, konstruktor u Pogonu za alate i mašine u &quot;Prvom partizanu&quot; N.I. iz Požege i projektant mašina M.M. iz Užica.Četvrti uhapšeni, državljanin Severne Makedonije, vlasnik je &quot;Ars grupe&quot; iz Skoplja.Osumnjičenima je odredjeno zadržavanje do 48 sati i oni će uz krivičnu prijavu za zloupotrebu položaja odgovornog lica i davanje mita, radi saslušanja, biti privedeni nadležnom tužiocu.Hapšenja su po nalogu Višeg javnog tužilaštva izveli MUP Srbije, Bezbednosno-informativna agencija (BIA) i Vojnobezbednosna agencija (VBA), saopštilo je to tužilaštvo, a preneo je RTS."/>
  </head>
  <body>
    <article>
      <h1>Uhapšena trojica iz 'Prvog partizana' iz Užica i jedan stranac zbog prodaje projekata</h1>
      <address>
        <time datetime="2019-11-11T18:20:04+00:00">11 Nov 2019, 18:20</time>
      </address>
      <p>Trojica iz fabrike "Prvi partizan" iz Užica, osumnjičena za prodaju projekata i dokumenata o proizvodnji oružja i municije, uhapšena su, prenela je Radio-televizija Srbije (RTS).<br/>Uhapšeni su bivši inženjer u "Prvom partizanu" B.G. iz Užica, konstruktor u Pogonu za alate i mašine u "Prvom partizanu" N.I. iz Požege i projektant mašina M.M. iz Užica.<br/><br/>Četvrti uhapšeni, državljanin Severne Makedonije, vlasnik je "Ars grupe" iz Skoplja.<br/><br/>Osumnjičenima je odredjeno zadržavanje do 48 sati i oni će uz krivičnu prijavu za zloupotrebu položaja odgovornog lica i davanje mita, radi saslušanja, biti privedeni nadležnom tužiocu.<br/><br/>Hapšenja su po nalogu Višeg javnog tužilaštva izveli MUP Srbije, Bezbednosno-informativna agencija (BIA) i Vojnobezbednosna agencija (VBA), saopštilo je to tužilaštvo, a preneo je RTS.</p>
    </article>
  </body>
</html>