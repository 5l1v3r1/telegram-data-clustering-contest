<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-45/arborii-periculosi-din-cimitirul-rulikowski-vor-fi-toaletati-cererile-pot-fi-depuse-la-sediul-adp-152726.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-11T18:41:00+00:00"/>
    <meta property="og:title" content="Arborii periculoşi din Cimitirul Rulikowski vor fi toaletaţi. Cererile pot fi depuse la sediul ADP Oradea"/>
    <meta property="og:description" content="Administraţia Domeniului Public (ADP) Oradea face un apel către toţi orădenii care au arbori pe morminte sau lângă acestea să depună cereri de tăiere sau toaletare a acestora."/>
  </head>
  <body>
    <article>
      <h1>Arborii periculoşi din Cimitirul Rulikowski vor fi toaletaţi. Cererile pot fi depuse la sediul ADP Oradea</h1>
      <address>
        <time datetime="2019-11-11T18:41:00+00:00">11 Nov 2019, 18:41</time>
      </address>
      <figure>
        <img src="https://cdn.ebihoreanul.ro/static/gallery_big/taiere-arbori-Cimitirul-municipal_11112019.JPG"/>
      </figure>
      <p>
        <b>Administraţia Domeniului Public (ADP) Oradea face un apel către toţi orădenii care au arbori pe morminte sau lângă acestea să depună cereri de tăiere sau toaletare a acestora.</b>
      </p>
      <p>"În situaţia în care deţinătorii de locuri de veci constată că au arbori pe morminte sau lângă acestea, precum şi arbori al căror coronament este prea mare, îi rugăm să depună o cerere de toaletare sau tăiere a acestora, deoarece ei prezintă un pericol. În caz contrar, eventualele pagube produse în cazul unor furtuni violente vor fi suportate de către cei care au locurile de veci concesionate", transmite Liviu Andrica, directorul ADP Oradea.</p>
      <p>Cererile pot fi depuse doar de către concesionarii locurilor de veci la sediul ADP Oradea, din str. Gheorghe Dima, nr. 5, de luni până vineri, între orele 8-16.</p>
      <p>Cererile trebuie să fie însoţite de o copie după contractul de concesionare sau după chitanţă. După analizarea fiecărei solicitări în parte, vor fi identificate în teren mormintele vizate şi va fi verificată starea arborilor. Dacă cererile sunt întemeiate, se va trece la toaletarea, respectiv tăierea arborilor.</p>
      <p>
        <b>
          <i>Loredana Buz<br/>Consilier relaţii publice ADP Oradea</i>
        </b>
      </p>
    </article>
  </body>
</html>