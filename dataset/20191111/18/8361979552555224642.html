<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/merkel-i-putin-proveli-telefonnu-rozmovu-50052910.html"/>
    <meta property="og:site_name" content="НВ"/>
    <meta property="article:published_time" content="2019-11-11T18:03:00+00:00"/>
    <meta property="og:title" content="Меркель і Путін обговорили Донбас і зустріч в нормандському форматі - Кремль"/>
    <meta property="og:description" content="Канцлер Німеччини Ангела Меркель і президент РФ Володимир Путін обговорили питання проведення нормандського саміту для врегулювання ситуації на Донбасі."/>
  </head>
  <body>
    <article>
      <h1>Меркель і Путін обговорили Донбас і зустріч в нормандському форматі - Кремль</h1>
      <h2>Канцлер Німеччини Ангела Меркель і президент РФ Володимир Путін обговорили питання проведення нормандського саміту для врегулювання ситуації на Донбасі.</h2>
      <address>
        <time datetime="2019-11-11T18:03:00+00:00">11 Nov 2019, 18:03</time>
      </address>
      <p>Телефонна розмова відбулася в понеділок, 11 листопада, з ініціативи німецької сторони, <a href="http://kremlin.ru/events/president/news/62013">повідомили</a> в прес-службі Кремля.</p>
      <p>За інформацією російської сторони, Меркель і Путін «підтвердили налаштованість на подальшу координацію зусиль Росії і Німеччини в нормандській четвірці, в тому числі в плані підготовки можливого саміту в цьому форматі».</p>
      <p>Читайте також:<br/><a href="https://nv.ua/ukr/ukraine/politics/viyna-na-donbasi-zamorozhennya-situaciji-ce-yediniy-sposib-zupiniti-viynu-sergiy-rahmanin-50052478.html">&amp;nbspРахманін про Нормандський формат: Краще б цій зустрічі не відбуватися взагалі</a></p>
      <p>Під час телефонної розмови лідери двох країн також обговорили підписання формули Штайнмайєра і розведення сил і засобів в районі населених пунктів Станиця Луганська і Золоте і початку цього процесу біля села Петрівське.</p>
      <p>У Кремлі стверджують, що під час розмови було «наголошено на необхідності закріплення особливого статусу Донбасу в законодавстві України».</p>
      <p>Раніше в Кремлі заявили, що <a href="https://nv.ua/ukr/world/geopolitics/kreml-pro-normandskiy-samit-dati-nemaye-novini-ukrajini-50052811.html">дата проведення зустрічі лідерів нормандської четвірки як і раніше не визначена,</a> і закликали дочекатися «повного розведення сил на Донбасі».</p>
    </article>
  </body>
</html>