<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39675/%D8%A8%D8%AE%D8%B4-%D8%A8%D8%AE%D8%A7%D8%B1-%D9%86%DB%8C%D8%B1%D9%88%DA%AF%D8%A7%D9%87-%D8%B3%DB%8C%D8%B1%D8%AC%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A8%D9%87-%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-11T18:41:00+00:00"/>
    <meta property="og:title" content="بخش بخار نیروگاه سیرجان با حضور رئیس جمهور به بهره برداری رسید"/>
    <meta property="og:description" content="بخش بخار نیروگاه سیکل ترکیبی گهران سیرجان به ظرفیت ۱۶۰ مگاوت با راندمان ۴۹.۵ درصد توسط رئیس‌جمهور و وزیر نیرو به بهره‌برداری رسید."/>
  </head>
  <body>
    <article>
      <h1>بخش بخار نیروگاه سیرجان با حضور رئیس جمهور به بهره برداری رسید</h1>
      <address><time datetime="2019-11-11T18:41:00+00:00">11 Nov 2019, 18:41</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>بخش بخار نیروگاه سیکل ترکیبی گهران سیرجان به ظرفیت ۱۶۰ مگاوت با راندمان ۴۹.۵ درصد توسط رئیس‌جمهور و وزیر نیرو به بهره‌برداری رسید.</i>
      </p>
      <figure>
        <img src="https://barghnews.com/files/fa/news/1398/8/20/83591_238.jpg"/>
      </figure>
      <p>به گزارش <a href="http://www.barghnews.com/">برق نیوز</a>، در پنجمین هفته پویش هرهفته الف ب ایران و همزمان با سفر رئیس جمهور به استان کرمان، بخش بخار نیروگاه سیکل ترکیبی گهران با راندمان ۴۹.۵ درصد افتتاح شد. با بهره‌برداری از بخش بخار نیروگاه گهران که ۱۴۰ میلیون یورو اعتبار برای احداث آن هزینه شده است، ظرفیت این نیروگاه به ۴۹۲ مگاوات افزایش یافت. احداث بخش بخار نیروگاه گهران با تلاش ۷۰۰ نفر از کارکنان بومی منطقه طی ۱۲ ماه صورت گرفته است که رکوردی بی‌نظیر در زمینه ساخت بخش بخار نیروگاه‌های سیکل ترکیبی محسوب می‌شود. این نیروگاه زمینه اشتغال‌زایی ۶۰ نفر به‌طور مستقیم و ۱۰۰ نفر به‌صورت غیرمستقیم در سیرجان کرمان را فراهم کرده است.   بخش گاز این نیروگاه نیز به ظرفیت ۳۳۲ مگاوات و ۳۴ درصد راندمان توسط رضا اردکانیان در سال ۱۳۹۶ افتتاح شده است. در دولت دوازدهم و در سال ۱۳۹۸، این سومین نیروگاهی است که توسط رئیس جمهور شخصا افتتاح می‌شود که نشان از اهمیت نیروگاه‌های حرارتی در دولت  دارد. شایان ذکر است، هزینه ساخت این نیروگاه بالغ بر ۲۸۰ میلیون یورو تماما توسط شرکت سرمایه‌گذاری خصوصی  تأمین شده است.</p>
    </article>
  </body>
</html>