<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rosiya-v-sudi-oon-spodivalasya-na-bezkarnist-vvazhayuchi-sebe-nedotorkannoyu-oglyadach-329255_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T18:01:00+00:00"/>
    <meta property="og:title" content="Росія в Суді ООН сподівалася на безкарність, вважаючи себе недоторканною – оглядач"/>
    <meta property="og:description" content="Результат неприємно здивував Кремль."/>
  </head>
  <body>
    <article>
      <h1>Росія в Суді ООН сподівалася на безкарність, вважаючи себе недоторканною – оглядач</h1>
      <h2>Результат неприємно здивував Кремль.</h2>
      <address>
        <time datetime="2019-11-11T18:01:00+00:00">11 Nov 2019, 18:01</time>
      </address>
      <p>Міжнародний суд ООН в Гаазі відхилив всі заперечення Росії і оголосив, що має юрисдикцію розглядати міждержавний спір по застосуванню і тлумаченню двох міжнародних конвенцій. Росія сподівалася на зворотний результат ще й тому, що коли навесні 2017 року суд у Гаазі ухвалив рішення задовольнити клопотання України і ввести тимчасові заходи для захисту національних меншин в Криму, він відмовив їх вводити у рамках Конвенції про боротьбу з фінансуванням тероризму, пише оглядач відділу міжнародної політики Володимир Кравченко у своїй статті для <b><a href="https://dt.ua/">DT.UA</a></b>.</p>
      <p>Автор нагадує, що тоді суд визнав, що Україна не довела, що факт постачання зброї Росією і атаки на цивільних осіб та об'єкти об'єднані єдиним наміром і, відповідно, підпадають під визначення тероризму, дане в Конвенції.</p>
      <p>"Росія як постійний член РБ ООН, сподівалася на безкарність, вважаючи себе недоторканною. Однак результат неприємно здивував Кремль. Незважаючи на позицію росіянина Леоніда Скотнікова, словака Петера Томка і китаянки Сюе Ханьцінь, взяли російський погляд на Конвенцію про боротьбу з фінансуванням тероризму, Міжнародний суд ООН подолав обережність, характерну для людей цієї професії, і продемонстрував готовність широко трактувати положення двох конвенцій", - підкреслює Кравченко.</p>
      <p>Детальніше про те, що Суд в Гаазі підтримав Україну в позові проти Росії, читайте в статті Володимира Кравченка "<b>Перемога права над силою</b>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>