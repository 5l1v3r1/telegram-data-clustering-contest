<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/11/al-teatro-san-carlo-un-omaggio-a-leopardi/1323858/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-11T18:13:37+00:00"/>
    <meta property="og:title" content="Al teatro San Carlo un omaggio a Leopardi"/>
    <meta property="og:description" content="BICENTENARIO DELL'INFINITO - A Napoli L'Ermione di Rossini è stato dedicato al poeta"/>
  </head>
  <body>
    <article>
      <h1>Al teatro San Carlo un omaggio a Leopardi</h1>
      <h2>BICENTENARIO DELL'INFINITO - A Napoli L'Ermione di Rossini è stato dedicato al poeta</h2>
      <address><time datetime="2019-11-11T18:13:37+00:00">11 Nov 2019, 18:13</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F11%2Fal-teatro-san-carlo-un-omaggio-a-leopardi%2F1323858%2F">Condividi24</a><a href="https://twitter.com/intent/tweet?text=Al+teatro+San+Carlo++un+omaggio+a+Leopardi&amp;url=https%3A%2F%2Fwww.cronachemaceratesi.it%2F2019%2F11%2F11%2Fal-teatro-san-carlo-un-omaggio-a-leopardi%2F1323858%2F">Tweet</a>Email24 Condivisioni</p>
      <p> </p>
      <p><b>Bicentenario dell’Infinito di Leopardi, omaggio del teatro San Carlo di Napoli con la dedica dell’opera di Rossini “Ermione”. Alla presenza di Fabio Corvatta, Presidente del Centro Nazionale di studi Leopardiani, la sovrintendente Rosanna Purchia e il direttore artistico Paolo Pinamonti si sono aperte le rappresentazioni de l’“Ermione”, nel ricordo della recente scomparsa del pro nipote del poeta recanatese il conte Vanni Leopardi, scomparso lunedì scorso.</b> L’idea di dedicare l’Ermione a Leopardi nasce da un fatto storico: il 23 gennaio del 1823 al teatro argentina di Roma, il poeta era stato conquistato da “La donna del lago” di Rossini su libretto di Andrea Leone Trotta, lo stesso librettista di Ermione, entrambe le opere sono state presentate a Napoli nel 1819 l’ anno della composizione de “L’infinito”. In occasione della celebrazione partenopea è stata presentata l’opera di Eugenio Giliberti realizzata a “sei mani” con i giovani musicisti Michelangelo Pepe e Stefano Silvestri dal titolo “Teorica delle arti, lettere ecc. da Voi siete qui / Vico Pero / Giacomo Leopardi / progetto di artista abitante”. Il pittore Eugenio Giliberti partendo dagli indici con cui Leopardi ci orienta nel suo monumentale “Zibaldone di pensieri” ha realizzato un dispositivo teorico che consente di stabilire una corrispondenza tra frequenze cromatiche e frequenze sonore, grazie all’aiuto dei musicisti Stefano Silvestri e Michelangelo Pepe, è stata tradotta in suoni la composizione cromatica di “Teorica delle arti, lettere ecc.” ricavandone una sinfonia elettronica di 18 minuti.</p>
      <figure>
        <img src="https://cdn.cronachemaceratesi.it/wp-content/uploads/2019/11/Lopera-di-Giliberti-dipinto-e-installazione-al-San-Carlo-650x406.jpg"/>
      </figure>
    </article>
  </body>
</html>