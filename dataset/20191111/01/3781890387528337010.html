<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/740589"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T01:30:00+00:00"/>
    <meta property="og:title" content="โซเซียลอัพเดท"/>
    <meta property="og:description" content="กลับมาเจอกันที่เช่นเคยกับ''โซเซียลอัพเดท'' พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืมกดไลน์ กดแชร์กันด้วยนะ..."/>
  </head>
  <body>
    <article>
      <h1>โซเซียลอัพเดท</h1>
      <address>
        <time datetime="2019-11-11T01:30:00+00:00">11 Nov 2019, 01:30</time>
      </address>
      <p>
        <b>กลับมาเจอกันที่เช่นเคยกับ''โซเซียลอัพเดท'' พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืมกดไลน์ กดแชร์กันด้วยนะ...</b>
      </p>
      <figure>
        <img src="https://www.dailynews.co.th/admin/upload/20191108/news_ESOXEHZLoY104553_533.jpg?v=201911130810?v=8772"/>
      </figure>
      <p><b>@<br/></b> <b>นกสกู๊ต</b> สายการบินร่วมทุนราคาประหยัดระหว่างสายการบินนกแอร์ของคนไทย และสายการบินสกู๊ต จากประเทศสิงคโปร์ เปิดเที่ยวบินปฐมฤกษ์จากกรุงเทพฯ (ดอนเมือง) สู่ซัปโปโร (นิวชิโตเสะ) ซึ่งถือเป็นเส้นทางบินตรงที่สามสู่ประเทศญี่ปุ่น สอดคล้องกับแผนการเพิ่มทางเลือกให้แก่คนไทยในการเดินทางไปท่องเที่ยวที่ประเทศญี่ปุ่นได้ตลอดทั้งปี โดยให้บริการเที่ยวบินตรงด้วยเครื่องบินโดยสารแบบโบอิ้ง 777-200 แบ่งเป็นที่นั่งชั้นประหยัดพรีเมี่ยม (ScootPlus) 24 ที่นั่ง และที่นั่งชั้นประหยัด 391 ที่นั่ง</p>
      <figure>
        <img src="https://www.dailynews.co.th/admin/upload/20191108/news_adItMboiCE104554_533.jpg?v=201911130810?v=2251"/>
      </figure>
      <p><b>@<br/></b><b>ลาซาด้า ประเทศไทย</b> ร่วมเป็นส่วนหนึ่งในงาน <b>Digital Thailand Big Bang 2019</b> ซึ่งเป็นงานแสดงเทคโนโลยีดิจิทัลที่ใหญ่ที่สุดในภูมิภาคเอเชียตะวันออกเฉียงใต้ พร้อมจัดแสดงนวัตกรรมของบริษัทที่ครอบคลุมหลากหลายอุตสาหกรรม โดยมุ่งเน้นไปที่เทคโนโลยีด้าน Smart Logistics, Smart Traffic, Smart Home และ Smart Village เป็นหลัก ภายใต้แนวคิด<b> “Enabling Thailand, Embracing ASEAN” </b></p>
      <figure>
        <img src="https://www.dailynews.co.th/admin/upload/20191108/news_WpZumYMYqn104554_533.jpg?v=201911130810?v=3499"/>
      </figure>
      <p><b>@ นุจรี  ภักดีเจริญ ผู้ช่วยกรรมการผู้จัดการธนาคารอิสลามแห่งประเทศไทย (ไอแบงก์)</b> เป็นประธานเปิดงาน<b>กิจกรรมไอแบงก์จิตอาสาปั่นกะเพื่อนไปปลูกป่าชายเลนบางขุนเทียน ตามศาสตร์พระราชา</b> จัดโดยชมรมจักรยานเพื่อสุขภาพธนาคารอิสลามแห่งประเทศไทย ร่วมกับสำนักเขตบางขุนเทียน มีผู้บริหาร พนักงานและเยาวชนครอบครัวไอแบงก์เข้าร่วมกิจกรรมกว่า 60 คน ณ ศูนย์การเรียนรู้ป่าชายเลน</p>
      <figure>
        <img src="https://www.dailynews.co.th/admin/upload/20191108/news_spsRcLxCVn104555_533.jpg?v=201911130810?v=4253"/>
      </figure>
      <p><b> @<br/></b> <b>Davines และ Cut&amp;Curl </b>ร่วมกันเปิดตัว <b>Clean Color</b> ผลิตภัณฑ์ทำสีผมสายกรีนเอาใจคนรักการทำสีผมที่ใส่ใจสุขภาพ โดยได้รับเกียรติจากเซเลบริตี้สาวสวย 4 ท่าน 4 สไตล์ นำโดย <b>จุ๊-นาขวัญ รายนานนท์, </b>คู่พี่น้อง<b> พอลลี่-พรพรรณ สิทธินววิธ รัตนหิรัญญา , ภัส- ภัสสร สิทธินววิธ </b>และสาวสวยมาดเท่ <b>ป้อ-ปุญญพัฒน์ ถนอมกุล</b> มาร่วมทดลองทำสีผม โดยมีแฮร์สไตลิสคอยแนะนำและดูแลการทำสีอย่างใกล้ชิดทุกขั้นตอน ณ ร้าน Cut&amp;Curl สาขาสิงห์คอมเพล็กซ์</p>
      <figure>
        <img src="https://www.dailynews.co.th/admin/upload/20191108/news_DWVjkHISic104556_533.jpg?v=201911130810?v=2940"/>
      </figure>
      <p><b>@ <br/></b><b>รอยัล พารากอน ฮอลล์ </b>คว้า <b>รางวัล Asian Outstanding Venue ประจำปี 2019</b> ในงานระดับภูมิภาคเอเชีย The AFECA Asian Awards Presentation &amp; Gala Dinner จัดขึ้นโดย The Asian Federation of Exhibition and Convention Associations (AFECA) หรือสมาคมตัวแทนอุตสาหกรรมไมซ์แห่งทวีปเอเชีย ณ กรุงมะนิลา ประเทศฟิลิปปินส์  โดยมีคุณทาลูน เทง  กรรมการผู้จัดการ เป็นตัวแทนเข้ารับ รางวัลดังกล่าว </p>
      <figure>
        <img src="https://www.dailynews.co.th/admin/upload/20191108/news_LuPoIjFMRT104556_533.jpg?v=201911130810?v=1762"/>
      </figure>
      <p><b>@<br/></b><b> มร. โทชิอากิ มาเอคาวะ</b> กรรมการผู้จัดการ บริษัท ตรีเพชรอีซูซุเซลส์ จำกัด รับรางวัล ดีเด่นด้านอนุรักษ์พลังงาน ประเภทอาคารควบคุม “<b>Thailand Energy Awards 2019” </b>จัดขึ้นโดยกรมพัฒนาพลังงานทดแทนและอนุรักษ์พลังงาน กระทรวงพลังงาน  นอกจากนี้บริษัทฯ ยังได้รับรางวัลระดับอาเซียน ASEAN Energy Efficiency and Conservation Best Practices Awards 2019 สาขา Energy Efficient Building ในงาน “ASEAN Energy Awards 2019” อีกด้วย</p>
      <figure>
        <img src="https://www.dailynews.co.th/admin/upload/20191108/news_JQGqFQlNDj104556_533.jpg?v=201911130810?v=4630"/>
      </figure>
      <p><b>@<br/></b> <b>อิสระ วงศ์รุ่ง รองผู้อำนวยการธนาคารออมสิน </b>กลุ่มลูกค้าบุคคล จัดงานแถลงข่าวเปิดตัว<b>บัตรออมสินเดบิต GSBxBNK48</b> ครบทุกแบบ จำนวน 12 ลายพร้อมกันครั้งแรกในโลกพร้อมแสดงความยินดีกับ 6 สาว BNK48 <b>เฌอปราง, โมบายล์, ปัญ, วี, จูเน่ </b>และ <b>ออม</b> ในฐานะพรีเซ็นเตอร์บัตรออมสินเดบิต GSB X BNK48  โดยมี <b>จิรัฐ  บวรวัฒนะ</b> ประธานเจ้าหน้าที่บริหาร บริษัท บีเอ็นเค48 ออฟฟิศ จำกัด มาร่วมให้กำลังใจ ท่ามกลางเหล่าโอตะมาร่วมงานอย่างคับคั่ง ณ ลานแฟชั่นฮอลล์ ชั้น 1 ศูนย์การค้า สยามพารากอน</p>
      <figure>
        <img src="https://www.dailynews.co.th/admin/upload/20191108/news_hrmjLXVofY104557_533.jpg?v=201911130810?v=3186"/>
      </figure>
      <p>@<br/>  <b>พิมพ์วรรณ ธารีรัตนาวิบูลย์</b> บริษัท เอไอ เอนเนอร์จี จำกัด (มหาชน) หรือ AIE เข้าร่วมงานกระทรวงพลังงาน เปิดตัว<b> B10 ช่วยลดปัญหาฝุ่น PM 2.5 </b>และประหยัดลดการนำเข้าน้ำมันได้เกือบ 2 ล้านลิตร/วัน โดยได้รับเกียรติจาก สนธิรัตน์ สนธิจิรวงศ์ รมว.พลังงาน เป็นประธานเปิดกิจกรรมรณรงค์ส่งเสริมการใช้น้ำมันดีเซล B10 ซึ่งนอกจากช่วยลดปัญหาฝุ่น PM 2.5 ยังมีส่วนช่วยเกษตรกรสวนปาล์มให้มีรายได้อย่างยั่งยืน โดยงานนี้จัดขึ้น ณ กระทรวงพลังงาน </p>
      <figure>
        <img src="https://www.dailynews.co.th/admin/upload/20191108/news_GwyGelsxoR104557_533.jpg?v=201911130810?v=3504"/>
      </figure>
      <p><b>@ <br/></b><b>โบลอน (BOLON)</b> แบรนด์ชั้นนำระดับโลกภายใต้ บริษัท เอสซีลอร์ กรุ๊ป ผู้นำเสนอผลิตภัณฑ์แว่นกันแดดและแว่นสายตาแฟชั่นที่ผลิตด้วยวัสดุคุณภาพสูง เปิดตัวแว่นตาคอลเลคชันใหม่ล่าสุดประจำฤดูหนาว <b>“Fall/Winter 2019”</b> ที่โดดเด่นทั้งในด้านการออกแบบที่หรูหราล้ำสมัย การใช้วัสดุเกรดพรีเมียม และงานประกอบบนมาตรฐานขั้นสูง และยังได้รับเกียรติจาก<b> ใหม่-ดาวิกา โฮร์เน่</b> แบรนด์แอมบาสเดอร์โบลอน (BOLON) ประเทศไทย ร่วมแสดงความยินดี</p>
      <figure>
        <img src="https://www.dailynews.co.th/admin/upload/20191108/news_vYKNNvTxlk104557_533.jpg?v=201911130810?v=8636"/>
      </figure>
      <p><b>@<br/></b> <b>มร.มาร์นิกซ์ สวาร์ท </b> รองกรรมการผู้จัดการใหญ่ สายงานด้านพัฒนาธุรกิจ เว็บไซต์โกแบร์ (GoBear.com/th) เว็บไซต์รวบรวม ค้นหา และเปรียบเทียบผลิตภัณฑ์ทางการเงิน จัดงานสัมมนา <b>“GoBear Fin Detective สืบฟินวินทุกเรื่องเงิน”</b> ให้ความรู้ด้านการเงินเพื่อเป็นแนวทางให้ผู้บริโภคคนไทยหันมาสนใจสุขภาพทางการเงินของตนเอง ซึ่งจะส่งผลดีต่อการวางแผนด้านการเงินระยะยาว ณ โรงภาพยนตร์ VIP1 ชั้น 5 สยามพารากอน </p>
      <figure>
        <img src="https://www.dailynews.co.th/admin/upload/20191108/news_TSnOzVSEku104558_533.jpg?v=201911130810?v=9905"/>
      </figure>
      <p><b>@</b> <b>ปิดท้ายด้วยเรื่องราวดีๆ  กฟผ. ร่วมกับ โฮมโปร</b> ส่งต่อความสุขด้วยแคมเปญ<b> “สุขใจผู้ให้ ประหยัดไฟผู้รับ”</b> เป็นของขวัญ ส่งท้ายช่วงสิ้นปี เพื่อกระตุ้นให้ประชาชนเลือกซื้ออุปกรณ์ไฟฟ้าเบอร์ 5 ที่ช่วยประหยัดพลังงานและประหยัดค่าไฟฟ้า โดยจัดเต็มโปรโมชั่นและสิทธิพิเศษมากมาย ตั้งแต่วันนี้ - 31 ธันวาคม 2562 ที่ โฮมโปร และ The Power ทุกสาขาทั่วประเทศ คาดแคมเปญนี้จะช่วยประหยัดพลังงานไฟฟ้าได้กว่า 310 ล้านบาทต่อปี และลดการปล่อยก๊าซคาร์บอนไดออกไซด์ 39,000 ตันต่อปี<br/><br/><br/><b>ใครทำอะไรทำดี ๆ ที่ไหน อยากอวด อยากโชว์ บอกกล่าวกันได้ ''โซเซียลอัพเดท'' อีเมล์  newsdnonline@gmail.com</b></p>
    </article>
  </body>
</html>