<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740468"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T01:00:00+00:00"/>
    <meta property="og:title" content="ร่วมรณรงค์ปกป้องสิทธิ์...ไม่ซื้อสลากเกินราคา"/>
    <meta property="og:description" content="สำนักงานสลากกินแบ่งรัฐบาล จัดโครงการรณรงค์ไม่ซื้อสลากเกินราคา เพื่อสร้างกระแสการปกป้องสิทธิ และสร้างการมีส่วนร่วมระหว่างสำนักงานฯ และกลุ่มเป้าหมายในการแก้ปัญหาสลากกินแบ่งรัฐบาลอย่างเป็นรูปธรรม"/>
  </head>
  <body>
    <article>
      <h1>ร่วมรณรงค์ปกป้องสิทธิ์...ไม่ซื้อสลากเกินราคา</h1>
      <address>
        <time datetime="2019-11-11T01:00:00+00:00">11 Nov 2019, 01:00</time>
      </address>
      <p>
        <b>สำนักงานสลากกินแบ่งรัฐบาล จัดโครงการรณรงค์ไม่ซื้อสลากเกินราคา เพื่อสร้างกระแสการปกป้องสิทธิ และสร้างการมีส่วนร่วมระหว่างสำนักงานฯ และกลุ่มเป้าหมายในการแก้ปัญหาสลากกินแบ่งรัฐบาลอย่างเป็นรูปธรรม</b>
      </p>
      <p>สำนักงานสลากกินแบ่งรัฐบาล  มีวิสัยทัศน์ในการ <b>“เป็นองค์กรสลากชั้นนำในระดับสากล  บริหารงานด้วยความทันสมัย  โปร่งใส  อย่างมืออาชีพ” </b> ควบคู่ไปกับการช่วยเหลือสัมคมอย่างต่อเนื่อง  ซึ่งในปัจจุบันยังพบว่า มีปัญหาการจำหน่ายสลากกินแบ่งรัฐบาลเกินราคา ส่งผลกระทบต่อประชาชนผู้ซื้อสลากโดยตรงและส่งผลเสียต่อภาพลักษณ์ขององค์กร  จึงได้มีการกำหนดมาตรการในการแก้ปัญหาต่างๆ แต่ก็สามารถแก้ไขปัญหาได้ในระดับหนึ่งเท่านั้น<br/><br/>อีกหนึ่งสาเหตุสำคัญของปัญหาเกิดจากการสมยอมกันระหว่างผู้ซื้อและผู้ขายสลาก ซึ่งถ้าประชาชนผู้ซื้อสลากมีความรู้ความเข้าใจในการปกป้องสิทธิของตนเอง  ไม่ซื้อสลากเกินราคาที่กำหนด  ก็จะเป็นอีกหนึ่งช่องทางการแก้ปัญหาจากทางผู้บริโภคโดยตรง และส่งผลให้ผู้ค้าสลากต้องปรับตัวและจำหน่ายสลากให้อยู่ในราคาที่กำหนด  จึงจัดให้มีโครงการรณรงค์ไม่ซื้อสลากเกินราคา โดยมีกลุ่มเป้าหมายตั้งแต่อายุ 20 ปีขึ้นไป  ผ่านการจัดกิจกรรมสร้างการมีส่วนร่วมที่น่าสนใจ  โดยกำหนดจัดงานขึ้น 2 ครั้ง ครั้งที่ 1 จัดขึ้นวันที่ 12 พฤศจิกายน 2562  ณ ลานโปรโมชั่น ชั้น G เซ็นทรัลพลาซา ปิ่นเกล้า ครั้งที่ 2 จัดขึ้นในวันที่ 20 พฤศจิกายน 2562  ณ ลานโปรโมชั่น ชั้น 1 เซ็นทรัลพลาซา นครราชสีมา<br/><br/>โดยภายในงานมีการจัดแสดงนิทรรศการเคลื่อนที่รณรงค์ไม่ซื้อสลากเกินราคา การออกบูธแสดงนิทรรศการของสำนักงานสลากกินแบ่งรัฐบาลและภาคีเครือข่ายที่เกี่ยวข้อง กิจกรรมการมีส่วนร่วม การเล่นเกมส์แจกของที่ระลึก เป็นต้น  นอกจากนี้ ยังจะได้พบกับการแสดงของศิลปินดารา ได้แก่ ธันวา สุริยจักร, ไข่มุก รุ่งรัตน์ เหม็งพาณิชย์,  กมลวรรณ ศรีวิไล, และฝน ธนสุนทร <br/> </p>
    </article>
  </body>
</html>