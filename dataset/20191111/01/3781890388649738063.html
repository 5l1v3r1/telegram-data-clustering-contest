<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741016"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T01:33:00+00:00"/>
    <meta property="og:title" content="แจงความพร้อมประชุมรมว.กระทรวงกลาโหมอาเซียน"/>
    <meta property="og:description" content="โฆษกกลาโหม เผยนายกฯสั่ง ทุกเหล่าทัพ ร่วมสนับสนุนจัดประชุม รมว.กระทรวงกลาโหมอาเซียน กับ ประเทศคู่เจรจา ครั้งที่ 6"/>
  </head>
  <body>
    <article>
      <h1>แจงความพร้อมประชุมรมว.กระทรวงกลาโหมอาเซียน</h1>
      <address>
        <time datetime="2019-11-11T01:33:00+00:00">11 Nov 2019, 01:33</time>
      </address>
      <p>
        <b>โฆษกกลาโหม เผยนายกฯสั่ง ทุกเหล่าทัพ ร่วมสนับสนุนจัดประชุม รมว.กระทรวงกลาโหมอาเซียน กับ ประเทศคู่เจรจา ครั้งที่ 6</b>
      </p>
      <p>เมื่อวันที่ 11 พ.ย. พล.ท.คงชีพ ตันตระวาณิชย์ โฆษกกลาโหม เปิดเผยว่า พล.อ.ประยุทธ์ จันทร์โอชา นายกรัฐมนตรีและรมว.กระทรวงกลาโหม ได้สั่งการให้ทุกเหล่าทัพ เตรียมความพร้อมสนับสนุนการจัดประชุม รมว.กระทรวงกลาโหม อาเซียนอย่างไม่เป็นทางการ ( ADMM Retreat ) และการประชุม รมว.กระทรวงกลาโหม อาเซียนกับ ประเทศคู่เจรจา ครั้งที่ 6  ( ADMM - Plus )  ที่ กำหนดเป็นเจ้าภาพจัดให้มีขึ้นระหว่าง 16- 19 พ.ย.62 ที่โรงแรม Avani Riverside กรุงเทพฯ ให้เป็นไปด้วยความเรียบร้อย ประสบความสำเร็จ สมเกียรติของ กระทรวงกลาโหมและประเทศไทย ในฐานะประธานอาเซียนในปี 62<br/><br/>โฆษก กห. กล่าวเพิ่มเติมว่า โดยขอให้ดำรงแนวคิดหลักในการเสริมสร้างความร่วมมือในกรอบ-ADMM-และ-ADMM-Plus-คือ “ความมั่นคงที่ยั่งยืน”  พร้อมทั้งมุ่งส่งเสริมความไว้เนื้อเชื่อใจ และเสริมสร้างความร่วมมือด้านความมั่นคงระหว่างอาเซียนกับประเทศมหาอำนาจในภูมิภาคให้ครอบคลุมในทุกมิติ ยึดหลักความเป็นแกนกลางของอาเซียน-(ASEAN-Centrality) เป็นหัวใจสำคัญในการตอบสนองอย่างมีประสิทธิภาพต่อความท้าทายด้านความมั่นคงที่สำคัญของภูมิภาค  รมว.กระทรวงกลาโหมประเทศต่างๆ จะเริ่มทยอยเดินทางมาตั้งแต่ 16 พ.ย. โดยมีกิจกรรมที่สำคัญดังนี้  16 พ.ย.- การหารือทวิภาคี 17 พ.ย.การประชุม รมว.กห.อาเซียน อย่างไม่เป็นทางการ (ADMM Retreat)  - การประชุม รมว.กห.อาเซียน อย่างไม่เป็นทางการ (ADMM+1 Informal Meeting) 18 พ.ย. พิธีเปิดงาน Defense &amp; Security 2019   - การประชุม ADMM-Plus ครั้งที่ 6  - การส่งมอบการเป็นประธานการประชุม ADMM ให้กับ กห.เวียดนาม  19 พ.ย. - กิจกรรมสันทนาการ<br/> </p>
    </article>
  </body>
</html>