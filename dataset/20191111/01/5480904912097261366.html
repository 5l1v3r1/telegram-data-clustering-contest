<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/soud-v-plzni-bude-dnes-rozhodovat-o-propusteni-tomase-repky/1819491?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T01:15:00+00:00"/>
    <meta property="og:title" content="Soud v Plzni bude dnes rozhodovat o propuštění Tomáše Řepky"/>
    <meta property="og:description" content="Plzeň - Okresní soud v Plzni bude dnes rozhodovat o podmíněném propuštění bývalého fotbalisty Tomáše Řepky z vězení. Jednání se uskuteční přímo ve věznici Plzeň - Bory, kde si pětačtyřicetiletý bývalý fotbalový reprezentant odpykává trest. Kdyby soud Řepku podmínečně propustil, mohly by věznici opustit ještě dnes po nezbytných administrativních úkonech."/>
  </head>
  <body>
    <article>
      <h1>Soud v Plzni bude dnes rozhodovat o propuštění Tomáše Řepky</h1>
      <address><time datetime="2019-11-11T01:15:00+00:00">11 Nov 2019, 01:15</time> by <a rel="author" href="http://www.ctk.cz/" target="_blank">ČTK</a></address>
      <p>Plzeň - Okresní soud v Plzni bude dnes rozhodovat o podmíněném propuštění bývalého fotbalisty Tomáše Řepky z vězení. Jednání se uskuteční přímo ve věznici Plzeň - Bory, kde si pětačtyřicetiletý bývalý fotbalový reprezentant odpykává trest. Kdyby soud Řepku podmínečně propustil, mohly by věznici opustit ještě dnes po nezbytných administrativních úkonech.</p>
      <p>Řepka nastoupil 27. května do pražské ruzyňské věznice, později byl převezen do největší tuzemské věznice v Plzni, kde je dosud. Našel zde i zaměstnání. Mimo areál věznice odchází bývalý obránce Sparty či West Hamu pracovat do soukromé pekárny.</p>
      <p>Řepka byl odsouzen ke dvěma a půl rokům vězení za zpronevěru luxusního vozu, internetové útoky na svou druhou exmanželku, které spočívaly ve smyšlených erotických inzerátech, a za maření úředního rozhodnutí, neboť opakovaně sedl opilý za volant a ve zkušební době podmíněného odsouzení se dopustil dalších trestných činů. Soud mu ale později trest zkrátil o 293 dnů za 293 odpracovaných hodin veřejně prospěšných prací. Díky tomu mohl požádat o podmínečné propuštění už nyní.</p>
    </article>
  </body>
</html>