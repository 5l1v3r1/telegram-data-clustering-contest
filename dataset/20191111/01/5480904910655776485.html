<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/fotbaliste-se-zacnou-pripravovat-na-zaver-kvalifikace-me/1819496?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T01:53:00+00:00"/>
    <meta property="og:title" content="Fotbalisté se začnou připravovat na závěr kvalifikace ME"/>
    <meta property="og:description" content="Praha - Čeští fotbaloví reprezentanti se dnes sejdou v Praze a zahájí přípravu na závěrečné dva zápasy kvalifikace mistrovství Evropy s Kosovem a v Bulharsku. Dvacetičlenný výběr by měl trenér Jaroslav Šilhavý podle dřívějších plánů ještě rozšířit o tři hráče."/>
  </head>
  <body>
    <article>
      <h1>Fotbalisté se začnou připravovat na závěr kvalifikace ME</h1>
      <address><time datetime="2019-11-11T01:53:00+00:00">11 Nov 2019, 01:53</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Čeští fotbaloví reprezentanti se dnes sejdou v Praze a zahájí přípravu na závěrečné dva zápasy kvalifikace mistrovství Evropy s Kosovem a v Bulharsku. Dvacetičlenný výběr by měl trenér Jaroslav Šilhavý podle dřívějších plánů ještě rozšířit o tři hráče.</p>
      <p>V nominaci chybí zraněný útočník Lipska Patrik Schick, který v předchozích zápasech s oběma nadcházejícími soupeři skóroval. V červnovém domácím utkání s Bulharskem zařídil výhru 2:1 dokonce dvěma góly.</p>
      <p>Oproti říjnovému srazu, během kterého reprezentanti udělal velký krok k postupu výhrou nad Anglií, není v nominaci příliš změn. Vracejí se uzdravení obránci Tomáš Kalas, Filip Novák a Pavel Kadeřábek, naopak stále chybí zranění David Pavelka, kapitán Bořek Dočkal a Marek Suchý.</p>
      <p>Český tým drží před závěrem kvalifikace postupové druhé místo o bod před třetím Kosovem, které přivítá ve čtvrtek v Plzni a v případě vítězství si zajistí účast na šampionátu. O tři dny později se fotbalisté představí v Bulharsku, které již nemůže postoupit.</p>
    </article>
  </body>
</html>