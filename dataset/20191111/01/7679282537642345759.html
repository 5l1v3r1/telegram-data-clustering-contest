<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-deepak-chahar-becomes-first-indian-to-take-t20i-hat-trick-claims-best-ever-bowling-figures-in-all-t20i-2842963.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T01:03:25+00:00"/>
    <meta property="og:title" content="INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड"/>
    <meta property="og:description" content="India vs Bangladesh, 3rd T20I at Nagpur: तेज गेंदबाज दीपक चाहर की घातक गेंदबाजी के बूते मेजबान भारत ने शानदार प्रदर्शन करते हुए रविवार (10 नवंबर) को बांग्लादेश को तीसरे और अंतिम टी-20 मुकाबले में 30..."/>
  </head>
  <body>
    <article>
      <h1>INDvsBAN: दीपक चाहर ने रचा इतिहास, T20I में हैट्रिक लेकर बनाए ये रिकॉर्ड</h1>
      <address><time datetime="2019-11-11T01:03:25+00:00">11 Nov 2019, 01:03</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 3rd T20I at Nagpur: </b>तेज गेंदबाज दीपक चाहर की घातक गेंदबाजी के बूते मेजबान भारत ने शानदार प्रदर्शन करते हुए रविवार (10 नवंबर) को बांग्लादेश को तीसरे और अंतिम टी-20 मुकाबले में 30 रन से शिकस्त दी। इस तरह से भारत ने तीन मैचों की सीरीज भी 2-1 से जीत ली। दीपक चाहर ने टी-20 इतिहास की सर्वश्रेष्ठ गेंदबाजी करते हुए 3.2 ओवर में मात्र सात रन देकर छह विकेट झटके। जिसके लिए उन्हें 'मैन ऑफ द मैच' चुना गया। इसके साथ ही भारत को सीरीज जीत दिलाने के साथ ही 'प्लेयर ऑफ द सीरीज' भी बन गए। इस मैच में दीपक चाहर ने हैट्रिक लेकर इतिहास रचा और कई शानदार रिकॉर्ड भी अपने नाम दर्ज कर लिए।</p>
      <p>भारत ने निर्धारित 20 ओवर में पांच विकेट के नुकसान पर 174 रन बनाए थे जिसके जवाब में बांग्लादेश की पूरी टीम 19.2 ओवर में 144 रनों पर ढेर हो गई। दीपक चाहर ने टी-20 में हैट्रिक लेने वाले भारत के पहले गेंदबाज बन गए हैं। वह क्रिकेट के सभी फॉर्मेट में हैट्रिक लेने वाले भारत के सातवें गेंदबाज भी बन गए हैं।</p>
      <h3>
        <a href="https://www.livehindustan.com/cricket/story-ind-vs-ban-3rd-t20-international-social-media-reactions-and-memes-on-rishabh-pant-2842366.html">सोशल मीडिया पर जमकर उड़ा ऋषभ पंत का मजाक- देखें Viral Memes</a>
      </h3>
      <h3>
        <a href="https://www.livehindustan.com/cricket/story-david-warner-shared-a-video-of-her-daughter-who-wants-to-be-virat-kohli-caption-will-win-your-heart-watche-video-here-2841586.html">डेविड वॉर्नर की बेटी बनना चाहती है विराट कोहली- video जीत लेगा आपका दिल</a>
      </h3>
      <p>दीपक ने करियर की सर्वश्रेष्ठ गेंदबाजी करते हुए छह विकेट चटकाए। उन्होंने खासतौर पर बांग्लादेश के बल्लेबाजों को काफी परेशान किया। अपने करियर का सातवां टी-20 मैच खेल रहे दीपक चाहर के नाम अब करियर में कुल 14 विकेट हो गए हैं। 2018 में इंग्लैंड के खिलाफ मैच से टी-20 प्रारूप में पदार्पण करने वाले 27 वर्षीय चाहर ने एक वनडे अंतरराष्ट्रीय मैच भी खेला है, जिसमें एक विकेट लिया था।</p>
      <p>चाहर ने इस मैच में सात रन देकर छह विकेट लिए। इसी के साथ वह टी-20 अंतरराष्ट्रीय में सर्वश्रेष्ठ प्रदर्शन करने वाले गेंदबाज बन गए हैं। इसके अलावा, वह एक मैच में पांच या उससे ज्यादा विकेट लेने वाले चौथे भारतीय गेंदबाज भी बने। चाहर ने मैच में 3.2 ओवर किए और आखिरी की तीन गेंदों पर तीन विकेट लेकर अपनी हैट्रिक भी पूरी की। </p>
      <p><b>क्रिकेट के हर फॉर्मेट में हैट्रिक लेने वाले भारतीय गेंदबाज:</b><br/>टेस्ट- हरभजन सिंह, इरफान पठान<br/>वनडे- चेतन शर्मा, कपिल देव, कुलदीप यादव और मोहम्मद शमी<br/>टी-20- दीपक चाहर</p>
      <figure>
        <iframe data-src="https://twitter.com/BCCI/status/1193581128382205952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>दीपक चाहर ने टी20 अंतरराष्ट्रीय में सर्वश्रेष्ठ गेंदबाजी का नया रिकॉर्ड बनाया। उन्होंने पारी के तीसरे ओवर में लगातार गेंदों पर लिटन दास (नौ) और सौम्या सरकार (शून्य) को आउट करके भारत को अच्छी शुरुआत दिलाई। इसके बाद चाहर ने अपने दूसरे स्पैल में मिथुन को आउट करके नईम के साथ उनकी साझेदारी तोड़ी। दीपक चाहर ने शफीउल इस्लाम, मुस्ताफिजुर रहमान और अमीनुल इस्लाम बिप्लव को आउट करके हैट्रिक पूरी की।  </p>
      <p><b>टी-20 इंटरनेशन में बेस्ट परफॉर्मेंस</b><br/>6/7 - दीपक चाहर vs बांग्लादेश, नागपुर 2019<br/>6/8 - अजंता मेंडिस vs जिंब्बावे, हम्बनटोटा 2012<br/>6/16 - अजंता मेंडिस vs ऑस्ट्रेलिया, पल्लेकेले e 2011<br/>6/25 - युजवेंद्र चहल vs इंग्लैंड, बेंगलुरु 2017</p>
      <figure>
        <iframe data-src="https://twitter.com/RahulSadhu009/status/1193650882270728194?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>इंटरनेशनल टी-20 क्रिकेट में हैट्रिक:</b>
      </p>
      <p>ब्रेट ली vs बांग्लादेश- 2007/08<br/>जैकब ओरम vs श्रीलंका- 2009<br/>टिम साउदी vs पाकिस्तान- 2010/11<br/>थिसारा परेरा vs भारत- 2015/16<br/>लसिथ मलिंगा vs बांग्लादेश- 2016/17<br/>फहीम अशरफ vs श्रीलंका- 2017/18<br/>राशिद खान vs आयरलैंड- 2018/19<br/>लसिथ मलिंगा vs न्यूजीलैंड- 2019<br/>मोहम्मद हसनैन vs पाकिस्तान- 2019/20<br/>खवर अली vs नीदरलैंड्स- 2019/20<br/>नॉरमेन वानुआ vs बरमूडा- 2019/20<br/>दीपक चाहर vs बांग्लादेश- 2019/20</p>
    </article>
  </body>
</html>