<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/p-yana-zhinka-v-jihala-v-p-yat-avtomobiliv-na-parkovci-50052737.html"/>
    <meta property="og:site_name" content="НВ"/>
    <meta property="article:published_time" content="2019-11-11T07:32:00+00:00"/>
    <meta property="og:title" content="У Боярці жінка-водій врізалася в п’ять автомобілів на парковці"/>
    <meta property="og:description" content="У Боярці Київської області 33-річна жінка не впоралася з керуванням автомобіля і в'їхала в п’ять авто, які стояли на парковці."/>
  </head>
  <body>
    <article>
      <h1>У Боярці жінка-водій врізалася в п’ять автомобілів на парковці</h1>
      <h2>У Боярці Київської області 33-річна жінка не впоралася з керуванням автомобіля і в'їхала в п’ять авто, які стояли на парковці.</h2>
      <address>
        <time datetime="2019-11-11T07:32:00+00:00">11 Nov 2019, 07:32</time>
      </address>
      <p>Як <a href="https://kv.npu.gov.ua/news/dtp/policzejski-kijivshhini-zatrimali-vodijku-yaka-pom-yala-5-avto/">повідомили</a> в прес-службі обласної поліції, жінка перебувала в стані алкогольного сп’яніння.</p>
      <p>Порушниця при свідках відмовилася від проходження тесту на алкоголь. Правоохоронці доставили її в лікарню для медичного огляду, але і там жінка не дала згоди.</p>
      <p>Поліцейські склали адмінпротокол за ст. 130 (Керування транспортними засобами в стані сп’яніння) Кодексу України про адміністративні правопорушення. Жінці загрожує стягнення штрафу в розмірі шестисот неоподатковуваних мінімумів доходів громадян з позбавленням права керування транспортними засобами на строк один рік.</p>
      <p>Автомобіль порушниці вилучили і помістили на штрафмайданчик.</p>
    </article>
  </body>
</html>