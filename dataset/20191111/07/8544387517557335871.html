<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/11/istoriki-prokrisi-i-ethniki-omada-rugby-sto-mudial-2021/"/>
    <meta property="og:site_name" content="neolaia.gr"/>
    <meta property="article:published_time" content="2019-11-11T07:45:22+00:00"/>
    <meta property="og:title" content="Ιστορική πρόκριση: Η Εθνική Ράγκμπι της Ελλάδας στο Μουντιάλ του 2021"/>
    <meta property="og:description" content="Ο αγώνας του Σαββάτου στις 9 Νοεμβρίου κόντρα στην ομάδα της Σερβίας ήταν ίσως ο πιο κρίσιμος αγώνας για την ελληνική ομάδα ράγκμπι league (Greek Rugby League Association), κερδίζοντας την πολυπόθητη ιστορική πρόκριση με μεγάλη διαφορά στο σκορ."/>
  </head>
  <body>
    <article>
      <h1>Ιστορική πρόκριση: Η Εθνική Ράγκμπι της Ελλάδας στο Μουντιάλ του 2021</h1>
      <h2>Το παγκόσμιο κύπελλο του ράγκμπι θα πραγματοποιηθεί το 2021 στην Αγγλία και για πρώτη φορά στα χρονικά θα υπάρχει ελληνική εκπροσώπηση</h2>
      <address><time datetime="2019-11-11T07:45:22+00:00">11 Nov 2019, 07:45</time> by <a rel="author">neolaia.gr Team</a></address>
      <p>Ο αγώνας του Σαββάτου στις 9 Νοεμβρίου κόντρα στην ομάδα της Σερβίας ήταν ίσως ο πιο κρίσιμος αγώνας για την ελληνική ομάδα ράγκμπι league <b><a href="https://www.facebook.com/rlgreece/">(Greek Rugby League Association)</a></b>, κερδίζοντας την πολυπόθητη ιστορική πρόκριση με μεγάλη διαφορά στο σκορ.</p>
      <p>
        <b>Η εθνική Ελλάδος ράγκμπι περνά στο Μουντιάλ:</b>
      </p>
      <p>Μετά την ήττα από τη Σκωτία, η δεύτερη διαθέσιμη πρόκριση του ομίλου θα πήγαινε είτε στην ελληνική ομάδα είτε στη Σερβία. Οι παίκτες της GRLA έδειξαν την αποφασιστικότητά τους στη νίκη και κατάφεραν να πετύχουν το εντυπωσιακό σκορ 82-6.</p>
      <figure>
        <img src="https://neolaia.gr/wp-content/uploads/2019/11/72962902_1032968730368382_4872374109339648_n.jpg"/>
      </figure>
      <p>Στο ημίχρονο το σκορ ήταν 46-6, ενώ στο δεύτερο μισό της αναμέτρησης, η ελληνική ομάδα φάνηκε να μην αφήνει κανένα περιθώριο στους αντιπάλους, οι οποίοι μετά την αρχή του αγώνα, δεν κατάφεραν να σκοράρουν ξανά.</p>
      <p>Το<b> 2021</b>, λοιπόν, όπου το παγκόσμιο κύπελλο του ράγκμπι θα πραγματοποιηθεί στην Αγγλία, θα υπάρχει <b>για πρώτη φορά στα χρονικά ελληνική εκπροσώπηση, </b>πράγμα που χρωστάμε στην τίμια προσπάθεια που κατέβαλλε η ελληνική ομάδα, έχοντας μάλιστα, να αντιμετωπίσει αρκετά προβλήματα <b>βαδίζοντας προς την ιστορική πρόκριση.</b></p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Frugbyleagueworldcup%2Fvideos%2F1426031430883138%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <img src="https://neolaia.gr/wp-content/uploads/2019/11/74179864_1428203467340907_910355130551894016_o.jpg"/>
      </figure>
      <figure>
        <img src="https://neolaia.gr/wp-content/uploads/2019/11/74666279_1040829779582277_6367853778749620224_o.jpg"/>
      </figure>
      <p>
        <b>Η ιστορία του ράγκμπι </b>
      </p>
      <p>Το ράγκμπι ή ράγκμπι φούτμπολ (αγγλικά: <b>rugby football</b>) αποτελεί εκείνη τη μορφή ποδοσφαίρου που αναπτύχθηκε στο δημόσιο σχολείο του Ράγκμπι στο Γουόρικσιρ, ως μία από τις πολλές παραλλαγές του ποδοσφαίρου που παίχτηκαν σε δημόσια σχολεία της Αγγλίας τον 19ο αιώνα. Τα δύο κυριότερα είδη στα οποία διακρίνεται είναι το ράγκμπι γιούνιον και το ράγκμπι λιγκ. Αν και στο ράγκμπι λιγκ χρησιμοποιήθηκαν αρχικά κανόνες του ράγκμπι γιούνιον, σήμερα αποτελούν δύο εντελώς ξεχωριστά αθλήματα.</p>
      <p>Το Ράγκμπι αποτελεί μετεξέλιξη της μορφής ποδοσφαίρου που παιζόταν στις αρχές του ΙΘ΄ αιώνα στο φημισμένο ιδιωτικό σχολείο (public school) που υπάρχει ακόμη και σήμερα στην ομώνυμη πόλη της Αγγλίας. Το σχολείο του Ράγκμπι, όπως και άλλα φημισμένα σχολεία της ίδιας κατηγορίας (λ.χ. Ίτον, Γουίντσεστερ) είχε τους δικούς του ιδιαίτερους κανόνες που δεν ήταν γραπτοί, αλλά είχαν καθιερωθεί στην πράξη από τους μαθητές. Ιδιαιτερότητα του ποδοσφαίρου του Ράγκμπι ήταν ότι ο παίκτης μπορούσε να πιάσει την μπάλα με τα χέρια και να τρέξει, κρατώντας την, προς το αντίπαλο τέρμα.</p>
      <p>Το πιάσιμο της μπάλας με τα χέρια δεν ήταν, τότε, ιδιαίτερα ασυνήθιστο, αλλά οι άγραφοι κανόνες που τηρούνταν στα άλλα σχολεία όριζαν ότι, αν έπιανε τη μπάλα με τα χέρια, ο παίκτης μπορούσε μόνον να σουτάρει (στήνοντας τη μπάλα ή αφήνοντάς την να πέσει στο έδαφος και κλοτσώντας την καθώς αναπηδούσε) και όχι να προχωρήσει προς το αντίπαλο τέρμα. Στα τέλη του ΙΘ΄ αιώνα διαδόθηκε η πληροφορία ότι ο πρώτος που, παίζοντας ποδόσφαιρο στο σχολείο του Ράγκμπι, παραβίασε τους παραδοσιακούς κανόνες τρέχοντας με την μπάλα προς το τέρμα (κάτι που, υποτίθεται, οδήγησε στη γέννηση μιας νέας μορφής ποδοσφαίρου) ήταν ο τότε μαθητής του σχολείου Γουίλιαμ Γουέμπ Έλις. Αυτό υποτίθεται ότι έγινε το 1823, γι’ αυτό και το 1923 γιορτάστηκε η «εκατονταετηρίδα» του αθλήματος.</p>
      <p>Το ράγκμπι υπήρξε ολυμπιακό άθλημα από το<b> 1900 ως το 1924.</b></p>
      <p>Διεξήχθη μόνο σε τέσσερις ολυμπιάδες <b>(1900, 1908, 1920, 1924)</b>, με συμμετοχή δυο-τριών χωρών κάθε φορά. Έτσι, αποσύρθηκε από το πρόγραμμα των επόμενων ολυμπιάδων. Επανήλθε στο Βερολίνο το 1936 ως άθλημα επίδειξης με τη συμμετοχή τεσσάρων χωρών και έκτοτε δεν εντάχθηκε ξανά, παρά τις ενέργειες που έχουν γίνει προς τη Δ.Ο.Ε. Ο κώδικας Rugby Sevens έχει ήδη συμπεριληφθεί στο πρόγραμμα των θερινών Ολυμπιακών Αγώνων του 2016 και του 2020.</p>
      <p>
        <b>Το ράγκμπι στην Ελλάδα</b>
      </p>
      <p>
        <b>Ράγκμπι γιούνιον</b>
      </p>
      <p>Στην Ελλάδα το άθλημα έχει μικρή διάδοση. Εποπτεύεται από την Ελληνική Ομοσπονδία Ράγκμπι (ΕΟΡ), που ιδρύθηκε μόλις το 2004 και ανήκει στη Διεθνή Ομοσπονδία Ράγκμπι (IRB), διεθνή έκφραση του ράγκμπι γιούνιον (15 παικτών). Η εθνική ομάδα ράγκμπι ανδρών συγκροτήθηκε το 2005 και μετείχε στην κατηγορία 3C της ευρωπαϊκής ομοσπονδίας (FIRA).</p>
      <p>Αποβλήθηκε από τα πρωταθλήματα της Rugby Europe όταν η Ομοσπονδία απώλεσε την Ειδική Αθλητική Αναγνώριση από τη ΓΓΑ. Στις 8 Νοεμβρίου 2013 ο Παναθηναϊκός ανακοίνωνε τη δημιουργία αθλητικού τμήματος ράγκμπι.</p>
      <p>
        <b>Η Ελληνική Ομοσπονδία Ράγκμπι διοργανώνει τα εξής πρωταθλήματα:</b>
      </p>
      <p>-Πανελλήνιο πρωτάθλημα ράγκμπι αντρών: από τη σεζόν 2005-06 ως την περίοδο 2012-2013.</p>
      <p>-Πανελλήνιο πρωτάθλημα ράγκμπι σέβενς: από τη σεζόν 2007-08 ως την περίοδο 2014-2015.</p>
      <p>Το Νοέμβριο 2014, η ηγεσία του Υφυπουργείου Αθλητισμού, αφαίρεσε από την Ε.Ο.Ρ. την ειδική αθλητική αναγνώριση και το άθλημα υπήχθη υπό την αρμοδιότητα της Ελληνικής Ομοσπονδίας Χειροσφαίρισης.</p>
      <p>Τη σεζόν<b> 2016-2017</b> δημιουργήθηκε <b>το πρώτο αντρικό πρωτάθλημα ράγκμπι και συμμετείχαν 4 ομάδες,</b> οι οποίες ήταν οι πρώτες 4 ομάδες της λίστας που θα δεις παρακάτω:</p>
      <p>Τη σεζόν 2018-2019 δημιουργήθηκε η ομάδα της ΑΕΛ στην Λάρισα και φέτος είναι η πρώτη σεζόν για τους Athens City Raiders RLC. Σήμερα, η ομοσπονδία διοργανώνει το Πρωτάθλημα Ελλάδας ράγκμπι λιγκ ανδρών όπου ξεκινάει τον Νοέμβριο.</p>
      <p>
        <b>Ποιες ομάδες κατεβαίνουν στο Πρωτάθλημα:</b>
      </p>
      <p>1. Attica Rhinos Rugby League:</p>
      <p>
        <b>
          <a href="https://www.facebook.com/arhinosrl/">https://www.facebook.com/arhinosrl/</a>
        </b>
      </p>
      <p>2. Patras Rugby League:</p>
      <figure>
        <img src="https://neolaia.gr/wp-content/uploads/2019/11/RHINOS-PATRA-1.jpg"/>
      </figure>
      <p>
        <b>
          <a href="https://www.facebook.com/patrasrugby/">https://www.facebook.com/patrasrugby/</a>
        </b>
      </p>
      <p>3. Rhodes Knights Rugby League:</p>
      <p>
        <b>
          <a href="https://www.facebook.com/rhodesknightsrl/">https://www.facebook.com/rhodesknightsrl/</a>
        </b>
      </p>
      <p>4. Aris Eagles Rugby League:</p>
      <p>
        <b>
          <a href="https://www.facebook.com/arisrugbyleague/">https://www.facebook.com/arisrugbyleague/</a>
        </b>
      </p>
      <p>5. ΑΕΛ – Τμήμα Rugby:</p>
      <p>
        <b>
          <a href="https://www.facebook.com/aelrugby/">https://www.facebook.com/aelrugby/</a>
        </b>
      </p>
      <p>6. Athens City Raiders RLC:</p>
      <p>
        <b>
          <a href="https://www.facebook.com/athensraiders/">https://www.facebook.com/athensraiders/</a>
        </b>
      </p>
      <p>Φυσικά υπάρχει και η αγαπημένη σε αυτό το άθλημα, που δεν είναι άλλη από την<b> Εθνική Ελλάδος</b> και που συμμετέχει στα προκριματικά για το παγκόσμιο πρωτάθλημα.</p>
      <p>
        <b>Δείτε περισσότερες πληροφορίες στην επίσημη σελίδα της Ελληνικής Ομοσπονδίας Ράγκμπι Λιγκ στο Facebook:</b>
      </p>
      <p>
        <b>
          <a href="https://www.facebook.com/rlgreece/">https://www.facebook.com/rlgreece/</a>
        </b>
      </p>
      <figure>
        <img src="https://neolaia.gr/wp-content/uploads/2019/11/75446534_1428203144007606_2923502719907921920_o.jpg"/>
      </figure>
      <p>
        <b>Ράγκμπι λιγκ</b>
      </p>
      <p>Το Νοέμβριο του <b>2002</b> έγινε η πρώτη προσπάθεια δημιουργίας ομάδας ράγκμπι λιγκ (13 παικτών) στην Ελλάδα από τον ελληνοαυστραλό Κόλιν Μυλωνά (Colin Mylonas). Το<b> 2003</b> δημιουργήθηκε άτυπη ελληνική εθνική ομάδα ράγκμπι λιγκ, στηριγμένη σε Έλληνες μετανάστες από την Αυστραλία, η οποία έγινε μέλος της Διεθνούς Ομοσπονδίας Ράγκμπι Λιγκ (RLIF) και έδωσε διάφορα διεθνή ματς στο έδαφος της Αυστραλίας.</p>
      <p>Το<b> 2006</b> δόθηκε το πρώτο διεθνές ματς σε ελληνικό έδαφος, όπου η άτυπη εθνική ομάδα, νίκησε τη Σερβία. Ακολούθως, έγινε προσπάθεια δημιουργίας ελληνικού πρωταθλήματος. Όμως, δεν έγινε εφικτό να ιδρυθούν τέσσερις σύλλογοι στην Ελλάδα, ο ελάχιστος αριθμός που απαιτείται ώστε να διεξαχθεί πρωτάθλημα και να αναγνωριστεί ομοσπονδία από την ευρωπαϊκή αντίστοιχη.</p>
      <p>Επίσης, δεν ιδρύθηκε επίσημη Ομοσπονδία από τα ελληνικά δικαστήρια. Έτσι, η προσπάθεια ατόνησε και η ομάδα που ασκούσε το άθλημα, οι Κολοσσοί Ρόδου, εντάχθηκαν στην ΕΟΡ, που προωθεί το ράγκμπι γιούνιον (15 παικτών).</p>
      <p>Το καλοκαίρι του 2011 σχηματίστηκε νέα άτυπη Εθνική Ομάδα, αποτελούμενη από αθλητές των Κολοσσών Ρόδου και των Ιπποτών Ρόδου και αγωνίστηκε εναντίον ομάδας Φοιτητών της Αγγλίας (Pioneers). To 2012, εμφανίστηκαν δύο νέες ομάδες στην περιοχή του Πειραιά, ο Προμηθέας Νίκαιας και η ΑΕΚ Κοκκινιάς και έγινε προσπάθεια δημιουργίας πρωταθλήματος και Ομοσπονδίας. Σήμερα, η ομοσπονδία διοργανώνει το <b>Πρωτάθλημα Ελλάδας ράγκμπι λιγκ ανδρών.</b></p>
      <figure>
        <img src="https://neolaia.gr/wp-content/uploads/2019/11/60641176_914812785517311_8475164982722428928_o.jpg"/>
      </figure>
      <p>Από το <b>2013</b> λειτουργεί η <b>Ελληνική Ομοσπονδία Ράγκμπι Λιγκ</b> (αναγνωρισμένη από τα Ελληνικά δικαστήρια). Η επίσημη πλέον <b>Εθνική Ομάδα Ράγκμπι Λιγκ</b>, έχει δώσει έξι αγώνες ως σήμερα:</p>
      <p><b>27/10/2013</b> Βουδαπέστη Ουγγαρίας Ουγγαρία – Ελλάδα 0-90 Φιλικό</p>
      <p><b>28/6/2014</b> Πέμπροκ Μάλτας Μάλτα – Ελλάδα 18-32 RLEF Euro C</p>
      <p><b>11/10/2014</b> Ασπρόπυργος Αττικής Ελλάδα – Τσεχία 68-16 RLEF Euro C</p>
      <p><b>17/10/2014</b> Βελιγράδι Σερβίας Βοσνία/Ερζεγοβίνη – Ελλάδα 4-58 Ημιτελικός Βαλκανικού Κυπέλλου</p>
      <p><b>19/10/2014</b> Βελιγράδι Σερβίας Σερβία – Ελλάδα 22-50 Τελικός Βαλκανικού Κυπέλλου</p>
      <p><b>17/10/2015</b> Νίκαια Αττικής Ελλάδα – Ισπανία 4-76 RLEF Euro C</p>
      <p>Μάλιστα, υπάρχει και<b> γυναικείο τμήμα</b> για όποια γυναίκα επιθυμεί να δοκιμάσει το άθλημα:</p>
      <figure>
        <iframe src="https://www.youtube.com/embed/J2fRm6UJNHQ" width="1280" height="720" data-service="Youtube" scrolling="no"/>
      </figure>
      <p>
        <b>Βασικοί κανόνες στο ράγκμπι:</b>
      </p>
      <figure>
        <iframe src="https://www.youtube.com/embed/ke4XcnbulT0" width="887" height="499" data-service="Youtube" scrolling="no"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/11/locomondo-proti-provoli-video-clip-star-sto-kitaro/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/11/11/ektakto-deltio-kairou-emy-xalazi-kataigides/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/11/kea-noemvrioy-2019-pote-tha-pistothei-stous-dikeouchous/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/11/oi-aitseis-gia-na-gineis-melos-stin-aeisec-ksekinisan/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/11/diasimoi-kata-tis-thanatikis-poinis/"/>
      </related>
    </article>
  </body>
</html>