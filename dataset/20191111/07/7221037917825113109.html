<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/alisveris-siteleri-cilgin-indirimleri-kaldiramadi/926684"/>
    <meta property="og:site_name" content="medya faresi"/>
    <meta property="article:published_time" content="2019-11-11T07:38:00+00:00"/>
    <meta property="og:title" content="Alışveriş siteleri çılgın indirimleri kaldıramadı"/>
    <meta property="og:description" content="Tüketicilerin her yıl sabırsızlıkla beklediği 11.11 indirimleri alışveriş platformlarını çökertti. n11 ve trendyol gibi alışveriş siteleri yoğunluğu kaldıramayarak sosyal medyada tepki topladı."/>
  </head>
  <body>
    <article>
      <h1>Alışveriş siteleri çılgın indirimleri kaldıramadı</h1>
      <h2>Tüketicilerin her yıl sabırsızlıkla beklediği 11.11 indirimleri alışveriş platformlarını çökertti. n11 ve trendyol gibi alışveriş siteleri yoğunluğu kaldıramayarak sosyal medyada tepki topladı.</h2>
      <address>
        <time datetime="2019-11-11T07:38:00+00:00">11 Nov 2019, 07:38</time>
      </address>
      <p>Alışveriş meraklıları heyecanla beklenen 11.11 indirimlerinden umduklarını bulamadılar.</p>
      <p>Türkiye’de 9-11 Kasım arası yüzde 80’e varan ve ‘büyük’ olarak nitelendirilen indirimler, alışveriş platformlarını çökertti.</p>
      <p>Trendyol ve n11 kullancılarının taleplerini karşılamada yetersiz kaldı. Uygulamalara erişim kesildi.</p>
      <p>Söz konusu uygulamalara giriş sağlayamayan binlerce kişi bu problemlere yanıt arıyor. Bazı kullanıcılar tepkilerini şu şekilde dile getirdiler; "Bıktık Trendyol bıktık!", "Her yerde reklamınız var, ne dizi izleyebiliyoruz ne de film", "İndirim, üzerine 100 TL koyup 20 TL indirmek mi?", "Ürünler kendi mağazasında daha uygun fiyata satılıyor?".</p>
      <h3>İNDİRİMLERE DE TEPKİ</h3>
      <p>Sosyal medyada yoğun bir tepki toplayan söz konusu siteler ürünlere getirildiği belirtilen indirimler konusunda da eleştirildi. Bazı ürünlerin, indirim gününden bir önceki günkü fiyatlarından daha pahalı oldukları gözlendi.</p>
      <p>Alışveriş yapmak isteyen kullanıcılar ürünlerin indirimden önceki fiyatından daha fazla arttığını gördükten sonra, “1 hafta önce 149 tl ye aldığım ayakkabıyı, güya 9-11 Kasım indirimi diye 189 tl’ye satmaya çalışan e ticaret şeysi” şeklinde tepki gösterdi.</p>
      <p>(İHA)</p>
    </article>
  </body>
</html>