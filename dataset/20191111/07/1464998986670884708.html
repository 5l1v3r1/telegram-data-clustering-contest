<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/maradu-flat-demolition-dates-fix-today"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-11T07:53:00+00:00"/>
    <meta property="og:title" content="മരടിലെ ഫ്‌ളാറ്റുകൾ സ്‌ഫോടനത്തിലൂടെ പൊളിച്ച്‌ നീക്കാനുള്ള തീയതി ഇന്ന് തീരുമാനിക്കും"/>
    <meta property="og:description" content="കൊച്ചി: മരടിലെ ഫ്‌ളാറ്റുകൾ നിയന്ത്രിത സ്‌ഫോടനത്തിലൂടെ പൊളിച്ച്‌ നീക്കാനുള്ള തീയതി ഇന്ന് തീരുമാനിക്കും. ചീഫ് സെക്രട്ടറി വിളിച്ച ഉന്നതാധികാര സമിതി യോഗം ഇന്ന് കൊച്ചിയില്‍ ചേരും. ഇന്‍ഡോറില്‍ നിന്നുള്ള നിയന്ത്രിത സ്‌ഫോടന വിദഗ്ധന്‍ എസ്ബി..."/>
  </head>
  <body>
    <article>
      <h1>മരടിലെ ഫ്‌ളാറ്റുകൾ സ്‌ഫോടനത്തിലൂടെ പൊളിച്ച്‌ നീക്കാനുള്ള തീയതി ഇന്ന് തീരുമാനിക്കും</h1>
      <address><time datetime="2019-11-11T07:53:00+00:00">11 Nov 2019, 07:53</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>കൊച്ചി: മരടിലെ ഫ്‌ളാറ്റുകൾ നിയന്ത്രിത സ്‌ഫോടനത്തിലൂടെ പൊളിച്ച്‌ നീക്കാനുള്ള തീയതി ഇന്ന് തീരുമാനിക്കും. ചീഫ് സെക്രട്ടറി വിളിച്ച ഉന്നതാധികാര സമിതി യോഗം ഇന്ന് കൊച്ചിയില്‍ ചേരും. ഇന്‍ഡോറില്‍ നിന്നുള്ള നിയന്ത്രിത സ്‌ഫോടന വിദഗ്ധന്‍ എസ്ബി സര്‍വാതെ യോഗത്തില്‍ പങ്കെടുക്കും</p>
      <p>രാവിലെ റവന്യു ടവറിലാണ് യോഗം ചേരുന്നത്. യോഗത്തില്‍ ജില്ലാ കളക്ടര്‍, പോലീസ് കമ്മീഷണര്‍, പൊളിക്കല്‍ ചുമതലയേറ്റെടുത്ത കമ്പനി പ്രതിനിധികള്‍, സാങ്കേതിക സമിതി അംഗങ്ങള്‍ അടക്കമുള്ളവരും പങ്കെടുക്കും. ഫ്‌ലാറ്റ് പൊളിച്ച്‌ നീക്കാന്‍ ചുമതലയേറ്റെടുത്ത കമ്ബനികള്‍ പൊളിക്കല്‍ പദ്ധതി സംബന്ധിച്ച റിപ്പോര്‍ട്ട് സാങ്കേതിക സമിതിയ്ക്ക് കൈമാറിയിരുന്നു. ഇത് അനുസരിച്ചുള്ള തുടര്‍നടപടികള്‍ ആലോചിക്കുന്നതിനാണ് ചീഫ് സെക്രട്ടറി ഉന്നതതല യോഗം വിളിച്ചത്. ഡിസംബര്‍ അവസാന വാരം പൊളിക്കല്‍ തുടങ്ങുന്നതിനാണ് ഏകദേശ ധാരണ.</p>
      <p>കെട്ടിടങ്ങളെല്ലാം ഒരുമിച്ച്‌ പൊളിക്കാന്‍ തയ്യാറാണെന്ന് കമ്ബനികള്‍ അറയിച്ചിട്ടുണ്ട്. എന്നാല്‍, ആദ്യം ഒരു പാര്‍പ്പിട സമുച്ഛയം പൊളിച്ചതിന് ശേഷം മതി മറ്റ് കെട്ടിടങ്ങള്‍ പൊളിക്കുന്നതെന്നാണ് സാങ്കേതിക സമിതിയിലെ ചില അംഗങ്ങളുടെ അഭിപ്രായം. </p>
    </article>
  </body>
</html>