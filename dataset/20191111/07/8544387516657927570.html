<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/11/evdomadiaies-problepseis-2019-panselinos-ston-tauro-apo-tis-1-noemvriou/"/>
    <meta property="og:site_name" content="neolaia.gr"/>
    <meta property="article:published_time" content="2019-11-11T07:27:28+00:00"/>
    <meta property="og:title" content="Εβδομαδιαίες προβλέψεις 2019: Πανσέληνος στον Ταύρο από τις 12 Νοεμβρίου"/>
    <meta property="og:description" content="Εβδομαδιαίες προβλέψεις 2019: Πανσέληνος στον Ταύρο 12 Νοεμβρίου"/>
  </head>
  <body>
    <article>
      <h1>Εβδομαδιαίες προβλέψεις 2019: Πανσέληνος στον Ταύρο από τις 12 Νοεμβρίου</h1>
      <h2>Εβδομαδιαίες προβλέψεις 2019: Δείτε τι θα φέρει η νέα εβδομάδα στο ζώδιό σας!</h2>
      <address><time datetime="2019-11-11T07:27:28+00:00">11 Nov 2019, 07:27</time> by <a rel="author">neolaia.gr Team</a></address>
      <p>
        <b><a href="https://www.neolaia.gr/tag/%CE%B5%CE%B2%CE%B4%CE%BF%CE%BC%CE%B1%CE%B4%CE%B9%CE%B1%CE%AF%CE%B5%CF%82-%CF%80%CF%81%CE%BF%CE%B2%CE%BB%CE%AD%CF%88%CE%B5%CE%B9%CF%82-2019/">Εβδομαδιαίες προβλέψεις 2019</a>: Πανσέληνος στον Ταύρο 12 Νοεμβρίου</b>
      </p>
      <p>
        <b>Ένα φεγγάρι για απόλαυση και χαρά</b>
      </p>
      <p>
        <b>Από τη Λίλιαν Σίμου</b>
      </p>
      <p>Η Σελήνη είναι πάντα το γοητευτικό εκείνο σώμα που από την αρχαιότητα μας απασχόλησε και μας εξήρε την φαντασία. Οι φάσεις της, ακολουθούν κάθε φορά τις προσωπικές μας συγκινήσεις και οι συγκινήσεις μας ταυτίζονται με τις φάσεις της.</p>
      <p>Αυτή τη φορά, φθάσαμε στην Πανσέληνο που σχηματίζεται στο ζώδιο του Ταύρου. Ζώδιο έξαρσης της Σελήνης, δηλαδή της πλέον δυνατής της θέσης. Σχηματίζεται την 12η Νοεμβρίου στις 3.30 μ.μ. Για ένα δεκαπενθήμερο τουλάχιστον, ή ακόμη και έναν μήνα, ανάλογα με τα ατομικά χαρακτηριστικά, μας αγγίζει και δίνει την δική της ώθηση στις υποθέσεις που έχουν ως βασικό χαρακτηριστικό, την ασφάλεια.</p>
      <p>Ο Ταύρος είναι το ζώδιο που περιγράφει την ανάγκη της ικανοποίησής μας, σε δύο βασικούς τομείς: την σταθερότητα στην ύλη και στο συναίσθημα.</p>
      <p>Καθώς είναι απαραίτητο να νιώσουμε ασφάλεια, το χρήμα και η αγάπη, θα είναι πρωταρχικής σημασίας στη ζωή μας.</p>
      <p>Η Πανσέληνος στον Ταύρο σχετίζεται με τη γονιμότητα, την επαφή με την ύλη και την ανάγκη των αποκτημάτων. Γιατί ο Ταύρος (ως σημείο του ζωδιακού) «εργάζεται» για να εξασφαλίσει ό,τι θεωρείται αναγκαίο στη ζωή, απολαμβάνει την ομορφιά της ύλης (γεύση, χρώματα, αρώματα, φυτά και χρήμα). Χρειαζόμαστε πλέον πρακτικές απολαβές, ηρεμία και απόλαυση.</p>
      <p>
        <b>Θα μπορέσουμε να τα κερδίσουμε;</b>
      </p>
      <p>
        <b>Η Σελήνη στην έξαρσή της, υπόσχεται πολλά…</b>
      </p>
      <p>Παρατηρώντας τα ιδιαίτερα χαρακτηριστικά της, έχουμε τα εξής…</p>
      <p><b>Στην εξωστρεφή της πλευρά,</b> η Πανσέληνος μας οδηγεί σε νέες ιδέες, ένα ξεκίνημα (κι ας μην είναι Νέα Σελήνη), ένα νέο κύκλο αξιών και κερδών.</p>
      <p><b>Έχουμε δυναμική διάθεση,</b><b>ενθουσιασμό, ιδέες</b> και εμπειρία από το παρελθόν (σ’ αυτό στηρίζει και ο ανάδρομος Ερμής στον Σκορπιό, την αναμόχλευση του χθες και την ανασκόπηση γεγονότων). Η Αφροδίτη που κυβερνά την Σελήνη, είναι στον Τοξότη και ευνοεί τον ωροσκόπο της.</p>
      <p>Αν και σε κρίσιμη μοίρα ο Άρης, έχει ακριβείας εξάγωνο προς τον Δία, και φαίνεται πως φέρνει ισορροπίες στον τρόπο και στην τακτική με την οποία διαχειριζόμαστε τις υποθέσεις που μας ενδιαφέρουν, στον συναισθηματικό και στον επαγγελματικό τομέα.</p>
      <p><b>Λεπτοί χειρισμοί προφανώς</b> και καλή επικοινωνία, είναι στις επιλογές μας. Όπως και η ικανότητα να συμπορευόμαστε με εκείνους που έχουν την ίδια φιλοσοφία ζωής με μας.</p>
      <p><b>Κρυφοί πόθοι και όνειρα</b>, ακόμη μας φοβίζουν ή μας κάνουν διστακτικούς προκειμένου να τα υλοποιήσουμε. Ωστόσο, η ανάγκη για χαρά, απόλαυση, ικανοποίηση των πέντε αισθήσεων (θέματα που προτάσσει η Πανσέληνος), μας οδηγούν σε επεξεργασία και ξεδιπλώνονται ταλέντα και έμπνευση. Προφανώς θα αξιοποιηθούν στο εγγύς μέλλον. Χρειάζεται όμως να αφήσουμε πίσω τις ψευδαισθήσεις ή την εξιδανίκευση.</p>
      <p>Στην πορεία, μία <b>σκληρή μάχη με το «κατεστημένο»</b> ή συνήθειες που δεν έχουν να αποδώσουν στο εξής, μας υποχρεώνουν να πάρουμε σημαντικές αποφάσεις. Να αποκοπούμε από ό,τι μας περιορίζει και να ενδιαφερθούμε ουσιαστικά για ό,τι μπορεί να γεννήσει γόνιμες προοπτικές. Εκεί θα χτίσουμε μία νέα βάση, εκεί θα ανακαλύψουμε ξανά την παραγωγική μας πλευρά, θα θεμελιώσουμε κάτι καινούργιο και ουσιαστικό.</p>
      <p><b>Ανακαλύπτουμε εκ νέου τις αξίες μας,</b> αναθεωρούμε ό,τι είναι πολύτιμο, απαραίτητο, ασφαλές για μας, σε προσωπικό επίπεδο, συναισθηματικό, οικονομικό και επαγγελματικό.</p>
      <p><b>Η Πανσέληνος του Ταύρου</b> μας δίνει την ευκαιρία να καλλιεργήσουμε το έδαφος, να αναπτύξουμε το έργο μας, να ενδιαφερθούμε για απολαύσεις συναισθηματικές και φυσικές… για την ομορφιά της ζωής!</p>
      <p>Ας απολαύσουμε την δυναμική της Πανσελήνου των απολαύσεων και της αγάπης, αγκαλιάζοντας πρώτα τον ίδιο μας τον εαυτό και τις ανάγκες του.</p>
      <p>Με αποφασιστικότητα και αισιόδοξη οπτική, ας αγγίξουμε γύρω μας ό,τι ευχαριστεί τις αισθήσεις, ό,τι προσδίδει χρώμα στο γκρίζο της καθημερινότητας…</p>
      <h3>Εβδομαδιαίες προβλέψεις 2019:</h3>
      <p>
        <b>Κριός</b>
      </p>
      <p>Με την προσοχή σας στραμμένη στα οικονομικά κινείστε το επόμενο διάστημα. Θα πρέπει να μάθετε να λειτουργείτε πλέον με πιο αργούς ρυθμούς, αυτό σίγουρα σας ταλαιπωρεί. Ας περιφρουρήσετε τα έσοδά σας. Στην σημερινή εποχή δεν επιτρέπεται το ρίσκο και δεν είναι σωστό να κάνετε μεγάλα έξοδα. Αποφύγετε να κινηθείτε βιαστικά σε ό,τι σας ενθουσιάζει. Ωστόσο, μπορείτε να αποδείξετε ότι είστε ικανοί για μία επιλογή δράσης κάτω από δύσκολες συνθήκες. Ο Άρης, κυβερνήτης σας, είναι στον χάρτη της Πανσελήνου σε αδύναμη θέση αλλά σε θετικό συνδυασμό. Δεν θα ήταν σωστό να δράσετε βιαστικά, δίχως σχεδιασμό. Ενδιαφερθείτε για το συμφέρον σας και αναλογιστείτε τι αποκομίσατε μέσα από τον τρόπο που κινηθήκατε πρόσφατα. Τώρα οφείλετε να δείτε την σπίθα της δημιουργίας σας να αποδίδει οικονομικά. Κάποιοι από εσάς, θα αλλάξετε τρόπο δράσης και θα απαιτήσετε οικονομικές απολαβές για κάθε σας έργο.</p>
      <p>
        <b>Ταύρος</b>
      </p>
      <p>Στον δικό σας χώρο έχουμε την ιδιαίτερη Πανσέληνο του μήνα. Είναι σαν να σας προσφέρεται το έδαφος να δημιουργήσετε το «παιχνίδι» της ζωής. Επομένως, ας ασχοληθείτε καλύτερα εσείς οι ίδιοι με τις υποθέσεις σας και ας κάνετε κινήσεις, που ως τώρα δεν αποφασίζατε. Ξέρετε καλύτερα από άλλους να λειτουργείτε με τους ρυθμούς σας και να προσφέρετε τα μέγιστα μέσα στην περίοδο αυτή. Αποφύγετε όμως να φανείτε πεισματάρηδες, και εκτός του χάρισμα της υπομονής, ας θυμόσαστε πως έχετε ένα μονοκόμματο τρόπο δράσης, κάτι που μπορεί να σας δημιουργήσει προβλήματα. Καλό θα ήταν να ακούσετε τις συμβουλές των γύρω σας, να δώσετε βάση σε κάποια σχόλια ίσως, γιατί μπορεί αργότερα, να καταλάβετε πως δεν έχετε βγει κερδισμένοι με την επιμονή σας αυτό το διάστημα. Η Αφροδίτη, κυβερνήτης σας, ευνοεί τον ωροσκόπο της Πανσελήνου, όπως εξηγήθηκε στον κεντρικό κορμό των προβλέψεων. Θα επιβραβευτεί η υπομονή σας ή η ροή των ημερών από θετικές εμπειρίες, συναισθηματικές ή οικονομικά.</p>
      <p>
        <b>Δίδυμοι</b>
      </p>
      <p>Λίγο άβολη η περίοδος αυτή για σας, είναι μία περίοδος κατά την οποία αναχαιτίζεται αισθητά η ανάγκη σας για πολλαπλές δραστηριότητες. Πρέπει πλέον, θέλοντας και μη, να συγκεντρωθείτε σε ένα μόνο και σημαντικό, πρακτικό στόχο. Αυτό σας ταλαιπωρεί και δημιουργεί είτε ευαισθησίες υγείας, είτε μία εσωτερική αναστάτωση. Καθώς δεν είναι εύκολο να δημιουργήσετε κάτω από συνθήκες πίεσης, ίσως το δημιουργικό σας έργο, καθυστερήσει. Δεν σας αρέσει να περιορίζουν τις κινήσεις σας, αλλά ο χρόνος θα είναι προς όφελός σας. Η ελευθερία απαιτεί κάποιες φορές, περιόδους ανάπαυσης και ενδοσκόπησης. Ας ανακαλύψετε αυτό που σας ενδιαφέρει και ας αναζητήσετε πρακτικούς στόχους, για τους οποίους θα τολμήσετε λίγο αργότερα. Επομένως, ως τότε, αποφύγετε την κόπωση γιατί μπορεί να φέρει ευαισθησίες υγείας, και μειώστε το άγχος σας. Στο δημιουργικό και το ερωτικό πεδίο, αποφύγετε την αυτοθυσία δίχως μέτρο, γιατί μπορεί να σας εκμεταλλευτούν.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/11/evdomadiaies-problepseis-2019-panselinos-ston-tauro-apo-tis-1-noemvriou/2">Επόμενη Σελίδα (1/4) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/11/klini-o-stathmos-tou-metro-sto-sudagma-anakoinosi/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/11/evdomadiaies-problepseis-2019-panselinos-ston-tauro-apo-tis-1-noemvriou/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/11/allazei-to-skinito-toy-keru-pou-anamenodai-broxes/"/>
        <a href="https://neolaia.gr/2019/11/11/klisti-i-asoee-gia-mia-evdomada-apofasi-siglitos/"/>
        <a href="https://neolaia.gr/2019/11/10/pragmata-gia-na-veltiwseis-tin-poiotita-tou-ypnou-sou/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>