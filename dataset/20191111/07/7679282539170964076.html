<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-rohit-sharma-register-this-unwanted-record-list-with-dismissal-in-3rd-t20i-2843111.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T07:29:29+00:00"/>
    <meta property="og:title" content="INDvsBAN: नागपुर में रोहित शर्मा के नाम दर्ज हुआ ये अनचाहा रिकॉर्ड"/>
    <meta property="og:description" content="India vs Bangladesh, 3rd T20I at Nagpur: भारत और बांग्लादेश के बीच सीरीज का तीसरा और निर्णायक मुकाबला रविवार (10 नवंबर) को नागपुर में खेला गया। तीसरे टी-20 में विदर्भ क्रिकेट एसोसिएशन स्टेडियम में..."/>
  </head>
  <body>
    <article>
      <h1>INDvsBAN: नागपुर में रोहित शर्मा के नाम दर्ज हुआ ये अनचाहा रिकॉर्ड</h1>
      <address><time datetime="2019-11-11T07:29:29+00:00">11 Nov 2019, 07:29</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 3rd T20I at Nagpur: </b>भारत और बांग्लादेश के बीच सीरीज का तीसरा और निर्णायक मुकाबला रविवार (10 नवंबर) को नागपुर में खेला गया। तीसरे टी-20 में विदर्भ क्रिकेट एसोसिएशन स्टेडियम में भारत के लिए काम आसान नहीं था। महमुदुल्लाह ने टॉस जीता और पहले फील्डिंग का फैसला किया। शफीउल इस्लाम ने रोहित का विकेट लेकर टीम को बढ़िया शुरुआत दिलवाई। रोहित सिर्फ दो रन बनाकर आउट हो गए। इसी के साथ रोहित शर्मा के नाम एक अनचाहा रिकॉर्ड भी दर्ज हो गया।</p>
      <p>रोहित शर्मा एक गेंद पर चूके और गेंद बल्ले का किनारा लेते हुए स्टंप्स पर जा लगी। रोहित टी-20 में अनेक रिकॉर्ड्स तोड़ रहे हैं। टी-20 में वह सबसे ज्यादा रन बनाने वाले खिलाड़ी बन चुके हैं, लेकिन तीसरे टी-20 में उन्होंने एक और रिकॉर्ड बनाया, जिसे आमतौर पर खिलाड़ी अपने नाम नहीं करना चाहते। </p>
      <p>अपनी विकेट गंवाने के साथ ही रोहित टी-20 इंटरनेशनल में सबसे ज्यादा बार बोल्ड आउट होने वाले भारतीय खिलाड़ी बने। रोहित शर्मा ने यहां महेंद्र सिंह धौनी का 13बार बोल्ड होने का रिकॉर्ड तोड़ा। रोहित 14वीं बार टी-2- इंटरनेशनल में बोल्ड हुए। </p>
      <h3>
        <a href="https://www.livehindustan.com/cricket/story-ind-vs-ban-rohit-sharma-reaction-on-abusing-third-umpire-says-next-time-check-where-the-camera-is-2843058.html">INDvsBAN: थर्ड अंपायर को गाली देने के सवाल पर कुछ ऐसा था रोहित शर्मा का रिएक्शन</a>
      </h3>
      <h3>
        <a href="https://www.livehindustan.com/cricket/story-ind-vs-ban-rohit-sharma-says-headache-for-virat-kohli-and-selectors-if-we-keep-performing-like-this-2843033.html">INDvsBAN: रोहित बोले- बढ़ने वाला है सलेक्टर्स और विराट का सिरदर्द, जानें वजह</a>
      </h3>
      <p>शिखर धवन और सुरेश रैना 11-11 बार बोल्ड हो चुके हैं। जबकि विराट कोहली 6 बार बोल्ड हुए हैं। रोहित के बाद शफीउल इस्लाम ने शिखर धवन को भी पवेलियन भेज दिया। लेकिन श्रेयस अय्यर और केएल राहुल ने भारतीय पारी को संभाला। </p>
      <p>भारत 11 ओवर में 90रन बना चुका था। राहुल और अय्यर दोनों ने अर्द्धशतक लगाया। इसके बाद भारतीय गेंदबाजों ने बांग्लादेशी बल्लेबाजों की कमर तोड़कर रख दी। दीपक चाहर ने महज 7 रन देकर 6 विकेट झटके। इसमें हैट्रिक भी शामिल ली। शिवम दुबे ने 3 और युजवेंद्र चहल ने 1 विकेट लिया। भारत ने यह मैच 30 रन से जीता और इसके साथ ही सीरीज भी 2-1 से जीत ली।</p>
    </article>
  </body>
</html>