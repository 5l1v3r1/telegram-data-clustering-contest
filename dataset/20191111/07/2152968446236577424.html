<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/11/cherniiat-petyk-se-zadava-harchim-po-500-lv-za-drehi-elektronika.429167"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T07:00:00+00:00"/>
    <meta property="og:title" content="&quot;Черният петък&quot; се задава, харчим по 500 лв. за дрехи, електроника..."/>
    <meta property="og:description" content="Над 50% от българите ще пазаруват заради намаленията | Dnes.bg"/>
  </head>
  <body>
    <article>
      <h1>"Черният петък" се задава, харчим по 500 лв. за дрехи, електроника...</h1>
      <h2>Над 50% от българите ще пазаруват заради намаленията</h2>
      <address><time datetime="2019-11-11T07:00:00+00:00">11 Nov 2019, 07:00</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>На 29 ноември се задава традиционният вече "Черен петък", а над 50% от българските потребители ще пазаруват, сочи проучване на Асоциацията за защита на потребителите, цитирано от <a href="http://www.investor.bg/"><b>Investor.bg</b></a>.</p>
      <p>Средната сума, която ще харчи човек е 500 лв., като най-голямо ще бъде пазаруването в търговските центрове и онлайн магазините. Най-предпочитаните стоки ще бъдат дрехите, следвани от електрониката и обувките.</p>
      <p>Отстъпките средно са между 40 и 60%.</p>
      <related>
        <a href="https://www.dnes.bg/business/2019/11/05/idva-cherniia-petyk-doveriavame-se-na-procenti-a-ne-na-cenata.428693"/>
      </related>
      <p>На този ден обаче потребителите трябва да внимават, защото се случват най-големите измами и подвеждащи реклами. Според председателя на Асоциацията за защита на потребителите Пейо Майорски има много фалшиви отстъпки и клиентите трябва да следят цените на продуктите, които искат да закупят.</p>
      <p>"Бъдете особено внимателни, ако в магазина ви предложат "стоков кредит", особено ако покрай него има още нещо - например застраховка. Обикновено в магазина  се предлага такъв кредит с 0% лихва. Тъй като в подобни случаи печалбата за кредитодателя е с много нисък размер, е възможно да ви предложат услуги срещу допълнителни такси като застраховки и т.н. Потребителят не е задължен да приеме. Ако приемете заема и решите да го погасите предварително, фирмите за бързи заеми нямат право да събират допълнителни такси, с изключение на договорите, в които е фиксиран лихвеният процент. Може да се предвиди такса до 1% от размера на кредита", обясни Пейо Майорски.</p>
      <p>Трябва да се внимава със стоките на кредит, защото накрая потребителят може да се окаже в ръцете на колекторските фирми. След това започва техният тормоз при забавяне или неплащане, допълни той.</p>
      <p>От Асоциация за защита на потребителите препоръчват 8 важни стъпки на "Черен петък":</p>
      <p>1. Пазарувайте от онлайн магазин, който познавате или сте проучили. В адреса на линка трябва да има S (https), както и катинарче, което е знак за сигурност. Ако се окаже, че сте пазарували от некоректен търговец, оспорете плащането пред банката. По-добре е да го направите писмено, за да получите и официален отговор. Имайте предвид, че за тази процедура банката може да начисли такса.</p>
      <p>2. Не купувайте импулсивно - предварително. Решете какво ви е необходимо или искате, складирайте  го във виртуалната си пазарска  кошница и изчакайте деня с намаленията. Наистина ли бихте взели нещо, което не ви трябва, само защото пише "70% намаление"?</p>
      <p>3. Щом набележите желаните стоки, обиколете магазините (или  проверете в съответните сайтове) и вижте цените им преди намаленията. Сметнете дали обявеното намаление е равно на обещания процент.</p>
      <p>4. Имате 14 дни период за размисъл, в който може да върнете продукта си, купен онлайн. Това важи и ако сте го купили на Черния петък. След като върнете покупката, търговецът е длъжен да ви възстанови заплатената сума в рамките на други 14 дни.<br/><a href="https://www.investor.bg/novini/346/a/nad-50-ot-bylgarite-shte-pazaruvat-na-predstoiashtiia-cheren-petyk-292926/"><b><br/>Останалите съвети вижте в Investor.bg тук</b></a></p>
    </article>
  </body>
</html>