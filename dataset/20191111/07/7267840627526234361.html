<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008581-harkovskie-gvardejcy-prinjali-v-svoju-semju-86-tschatelno-otobrannyh-parnej-s-hmelnitchiny-i-dnepropetrovschiny"/>
    <meta property="og:site_name" content="Главное™"/>
    <meta property="article:published_time" content="2019-11-11T07:35:00+00:00"/>
    <meta property="og:title" content="Харьковские гвардейцы приняли в свою семью 86 тщательно отобранных парней с Хмельнитчины и Днепропетровщины"/>
    <meta property="og:description" content="У військовій частині 3017 Східного оперативно-територіального об'єднання відбувся ритуал складання військової присяги. 86 новобранців осіннього призову з Хмельницької, Харківської та Дніпропетровської областей проголосили клятву на вірність українс..."/>
  </head>
  <body>
    <article>
      <h1>Харьковские гвардейцы приняли в свою семью 86 тщательно отобранных парней с Хмельнитчины и Днепропетровщины</h1>
      <address>
        <time datetime="2019-11-11T07:35:00+00:00">11 Nov 2019, 07:35</time>
      </address>
      <p>У військовій частині 3017 Східного оперативно-територіального об'єднання відбувся ритуал складання військової присяги.</p>
      <p>86 новобранців осіннього призову з Хмельницької, Харківської та Дніпропетровської областей проголосили клятву на вірність українському народові. Серед хлопців нема жодного, кого б військкомати примушували, адже представники Нацгвардії ретельно відбирають лише тих, хто йде на службу за покликом свого серця.</p>
      <p>Під час урочистостей солдат Іван Рябець освідчився та зробив пропозицію руки і серця своїй коханій, повідомили <a href="https://glavnoe.ua/">Главному</a> у прес-службі Східного ОТО НГУ.</p>
      <p>На початку святкової церемонії гвардійців привітав зі святом командир бригади полковник Олександр Буравков, а також військовий капелан отець Михайло, який прочитав молитву за новоспечених захисників та окропив присутніх священною водою.</p>
      <p>«Ми віримо у те, що ви будете гідно продовжувати славні бойові традиції нашої бригади та нести почесний обов'язок по захисту нашої Батьківщини. Від сьогодні ви – захисники, гордість та надія нашої країни», – зазначив командир 3 бригади оперативного призначення полковник Олександр Буравков.</p>
      <related>
        <h4>Читайте также:</h4>
        <a href="https://glavnoe.ua/news/n357008587-gvardejcy-v-oos-znakomjat-ditej-s-navykami-protivominnoj-bezopasnosti-(video)"/>
      </related>
      <p>Після урочистих промов та складання військової присяги один з новобранців запросив на середину плацу свою дівчину та освідчився їй у коханні. Для дівчини, як і для більшості присутніх це стало повною несподіванкою.</p>
      <p>«Я не очікувала такого сюрпризу і їхала з думкою про те, що нарешті його побачу, бо вже рівно місяць як він поїхав. Ми разом 7 місяців, познайомилися в інтернеті, з першої зустрічі я зрозуміла, що він рідний, і я не хочу його нікуди відпускати, але тепер точно готова чекати на нього всі 18 місяців», – розповідає наречена Валерія.</p>
      <p>Івану Рябцю 19 років, його нареченій 18, обидва з Кривого Рогу, організувати зізнання у коханні хлопцеві допомогло керівництво військової частини та родичі. За кілька тижнів до урочистостей мати Івана Галина Петрівна дізналася, який розмір каблучки у майбутньої нареченої.</p>
      <p>«Син просив дізнатися розмір пальчика Валерії, я їй пообіцяла подарувати срібну каблучку, сказала, що придивилася дещо особливе, вона ні про що не здогадалася. Ми очікували, що він подарує їй каблучку, але що пропозиція буде такою урочистою ніхто не знав», – говорить мати хлопця Галина Рябець.</p>
      <related>
        <h4>Читайте также:</h4>
        <a href="https://glavnoe.ua/news/n357008366-harkovskie-gvardejcy-rasskazali-pochemu-srochka-vozmozhna-tolko-dlja-soznatelnyh-(foto)"/>
      </related>
      <p>«Піти на військову службу було моїм самостійним рішенням. Сьогодні я прийняв ще одне найголовніше рішення в моєму житті та зробив пропозицію свої коханій дівчині», – ділиться солдат Іван Рябець.</p>
      <p>По завершенню урочистого ритуалу рідним та близьким військовослужбовців було продемонстровано виставку військової техніки та зброї, яка використовується під час виконання службово-бойових завдань та в зоні проведення операції Об'єднаних сил.</p>
      <figure>
        <img src="https://img.glavnoe.ua/Image2018/2019/11/11/IMG_2935.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_2952.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3011.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3037.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008364-v-harkove-gvardejskie-kinologi-i-ih-pitomcy-sobirali-pomosch-sirotam-iz-oos-(foto-video)"/>
      </related>
      <figure>
        <img src="https://img.glavnoe.ua/Image2018/2019/11/11/IMG_3045.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3145.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3210.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3224.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3325.jpg"/>
      </figure>
      <figure>
        <img src="https://img.glavnoe.ua/Image2018/2019/11/11/IMG_3440.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008206-test-drajv-professija-po-prizvaniju-vozmozhnost-dlja-gvardejcev-razvejat-gendernye-stereotipy"/>
      </related>
    </article>
  </body>
</html>