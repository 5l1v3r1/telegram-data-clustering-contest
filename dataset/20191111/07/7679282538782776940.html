<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virat-kohli-anushka-sharma-bhutan-mein-anushka-sharma-ne-share-ki-ye-cute-photos-2843136.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T07:49:36+00:00"/>
    <meta property="og:title" content="खत्म होने वाला है विराट का ब्रेक, अनुष्का शर्मा ने शेयर की Cute Photos"/>
    <meta property="og:description" content="टीम इंडिया के कप्तान विराट कोहली का क्रिकेट से ब्रेक अब खत्म होने वाला है। दक्षिण अफ्रीका के खिलाफ टेस्ट सीरीज खत्म होने के बाद से विराट क्रिकेट से ब्रेक पर हैं। वर्कलोड मैनेजमेंट के तहत उन्हें..."/>
  </head>
  <body>
    <article>
      <h1>खत्म होने वाला है विराट का ब्रेक, अनुष्का शर्मा ने शेयर की Cute Photos</h1>
      <address><time datetime="2019-11-11T07:49:36+00:00">11 Nov 2019, 07:49</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के कप्तान विराट कोहली का क्रिकेट से ब्रेक अब खत्म होने वाला है। दक्षिण अफ्रीका के खिलाफ टेस्ट सीरीज खत्म होने के बाद से विराट क्रिकेट से ब्रेक पर हैं। वर्कलोड मैनेजमेंट के तहत उन्हें बांग्लादेश के खिलाफ तीन मैचों की टी20 सीरीज से आराम दिया गया था। बांग्लादेश के खिलाफ दो मैचों की टेस्ट सीरीज का आगाज 14 नवंबर से होना है और इसके साथ ही विराट की मैदान पर वापसी भी होगी। विराट इन दिनों अपनी पत्नी और बॉलीवुड एक्ट्रेस अनुष्का शर्मा के साथ छुट्टियां मना रहे हैं।</p>
      <p>5 नवंबर को विराट अपना 31वां जन्मदिन मनाने के लिए अनुष्का के साथ भूटान गए थे। दोनों ने भूटान में काफी अच्छा समय बिताया है और सोशल मीडिया पर काफी तस्वीरें भी शेयर की हैं। अनुष्का शर्मा ने एक बार इन छुट्टियों की फोटो शेयर की है। इन तस्वीरों में दोनों गाय के बछड़े के साथ नजर आ रहे हैं। विराट और अनुष्का दोनों को ही जानवरों से बहुत प्यार है। इस ब्रेक के दौरान अनुष्का ने एक पोस्ट शेयर की थी, जिसमें दोनों डॉग के साथ नजर आए थे।</p>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-register-this-unwanted-record-list-with-dismissal-in-3rd-t20i-2843111.html">INDvsBAN: नागपुर में रोहित शर्मा के नाम दर्ज हुआ ये अनचाहा रिकॉर्ड</a>
      </h3>
      <h3>
        <a href="https://www.livehindustan.com/cricket/story-ind-vs-ban-rohit-sharma-reaction-on-abusing-third-umpire-says-next-time-check-where-the-camera-is-2843058.html">INDvsBAN: थर्ड अंपायर को गाली देने के सवाल पर कुछ ऐसा था रोहित शर्मा का रिएक्शन</a>
      </h3>
      <figure>
        <iframe data-src="https://twitter.com/AnushkaSharma/status/1193778398092390401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AnushkaSharma/status/1193424555265548288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>भारत और बांग्लादेश के बीच तीन मैचों की ट्वंटी20 सीरीज खत्म हो चुकी है। भारत ने सीरीज 2-1 से अपने नाम की। सीरीज का आखिरी मैच रविवार को नागपुर में खेला गया, जिसे भारत ने 30 रनों से अपने नाम किया था। दीपक चाहर ने इस मैच में हैट्रिक समेत छह विकेट लिए। चाहर ने सात रन देकर छह विकेट लिए, जो टी20 इंटरनेशनल में बेस्ट बॉलिंग फिगर भी है। भारत और बांग्लादेश के बीच ये सीरीज आईसीसी वर्ल्ड टेस्ट चैंपियनशिप का हिस्सा भी होगी। वर्ल्ड टेस्ट चैंपियनशिप में भारत ने अभी तक खेले पांचों टेस्ट मैच जीते हैं और 240 प्वॉइंट्स के साथ टॉप पर है।</p>
    </article>
  </body>
</html>