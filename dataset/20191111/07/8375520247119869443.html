<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nezalezhnosti-polshchi-vipovnyujetsya-101-rik-639087.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T07:38:48+00:00"/>
    <meta property="og:title" content="Незалежності Польщі виповнюється 101 рік"/>
    <meta property="og:description" content="У Варшаві пройде багато супутніх заходів, зокрема 10 різноманітних маршів"/>
  </head>
  <body>
    <article>
      <h1>Незалежності Польщі виповнюється 101 рік</h1>
      <address>
        <time datetime="2019-11-11T07:38:48+00:00">11 Nov 2019, 07:38</time>
      </address>
      <h4>У Варшаві пройде багато супутніх заходів, зокрема 10 різноманітних маршів</h4>
      <p>Сьогодні, 11 листопада, у Польщі відзначають 101-річчя незалежності.</p>
      <p>Головні урочистості у день незалежності країни відбудуться у Варшаві за участю перших осіб держави.</p>
      <p>Зокрема, вранці президент Польщі Анджей Дуда покладе квіти до пам’ятників видатних поляків, які понад 100 років відновили незалежність Польщі, зокрема Юзефа Пілсудського та Ігнація Падеревського, та на могилі останнього президента Польщі в екзилі Ришарда Качороського, який трагічно загинув у Смоленську в 2010 році. Згодом він візьме участь у богослужінні з нагоди національного свята та вручить державні нагороди у президентському палаці.</p>
      <p>Після цього біля могили невідомого солдата буде проведено святкову зміну варти та прозвучить виступ президента Польщі.</p>
      <p>Увечері перед президентським палацом відбудеться святковий концерт Граємо для незалежної.</p>
      <p>У цей день у Варшаві пройде багато супутніх заходів, зокрема біг незалежності та понад 10 різноманітних маршів. Найбільшим з них буде Марш незалежності, який організовують польські націоналісти. Очікується, що в ньому можуть взяти участь від 50-ти до 100 тис. осіб, які приїдуть з усієї Польщі.</p>
      <p>Напередодні ввечері посольство України у Польщі підсвітило з нагоди свята будівлю диппредставництва у Варшаві біло-червоним кольором національного прапору РП.</p>
      <p>11 листопада 1918 року Рада регентів у Варшаві передала військове керівництво на польських територіях у руки звільненого з ув'язнення в Німеччині польського політика Юзефа Пілсудського. Вважається, що цього дня Польща після більш як 120 років перерви знову отримала незалежність.</p>
      <p>Свято незалежності у цей день встановлено у 1937 році.</p>
      <footer>Джерело: <a href="http://www.ukrinform.ua/">Укрінформ</a></footer>
      <related>
        <a href="https://glavcom.ua/news/genkonsul-ukrajini-v-lyublini-zayaviv-pro-seryoznu-peremogu-u-spravi-mazura-639026.html"/>
        <a href="https://glavcom.ua/country/incidents/stara-jevropa-pochinaje-domovljatisja-z-rosijeju-mazur-topolja-639018.html"/>
        <a href="https://glavcom.ua/country/incidents/mazur-i-genkonsul-ukrajini-dali-preskonferentsiju-video-639007.html"/>
      </related>
    </article>
  </body>
</html>