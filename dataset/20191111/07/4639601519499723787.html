<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/11/sports/sloukas-antidraseis-epeidi-den-kratise-to-pano-gia-ton-kemal-ta-emetika-sxolia-kai-i-apantisi-tou-idiou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-11T07:20:04+00:00"/>
    <meta property="og:title" content="Σλούκας : Αντιδράσεις επειδή δεν κράτησε το πανό για τον Κεμάλ – Τα εμετικά σχόλια και η απάντησή του ίδιου"/>
    <meta property="og:description" content="Οι παίκτες της Φενέρμπαχτσε κράτησαν ένα πανό για τον Κεμάλ Ατατούρκ το οποίο όμως δεν ακούμπησε ο Κώστας Σλούκα."/>
  </head>
  <body>
    <article>
      <h1>Σλούκας : Αντιδράσεις επειδή δεν κράτησε το πανό για τον Κεμάλ – Τα εμετικά σχόλια και η απάντησή του ίδιου</h1>
      <h2>Οι παίκτες της Φενέρμπαχτσε κράτησαν ένα πανό για τον Κεμάλ Ατατούρκ το οποίο όμως δεν ακούμπησε ο Κώστας Σλούκα.</h2>
      <address><time datetime="2019-11-11T07:20:04+00:00">11 Nov 2019, 07:20</time> by <a rel="author">ΤοΒΗΜΑ Team</a></address>
      <p>Μεγάλες διαστάσεις έλαβε στην Τουρκία η κίνηση του Κώστα Σλούκα να μην κρατήσει το πανό με τον Κεμάλ Ατατούρκ, όπως έκαναν οι συμπαίκτες του.</p>
      <p>Συγκεκριμένα, παίκτες της Φενέρμπαχτσε κράτησαν ένα πανό για τον Κεμάλ Ατατούρκ, το οποίο όμως ο Κώστας Σλούκας δεν άγγιξε καν.</p>
      <p>
        <a href="https://www.in.gr/2019/11/11/greece/drakonteia-metra-tis-el-gia-polytexneio-fovoi-gia-mparaz-epitheseon-apo-antieksousiastes/">Δρακόντεια μέτρα της ΕΛ.ΑΣ. για το Πολυτεχνείο – Φόβοι για μπαράζ επιθέσεων από αντιεξουσιαστές</a>
      </p>
      <h4>Τι έγραφε το πανό</h4>
      <p>Ο λόγος που η ομάδα μπήκε στο γήπεδο κρατώντας ένα πανό είναι επειδή οι Τούρκοι τιμούσαν την μνήμη του Κεμάλ Ατατούρκ, 81 χρόνια μετά το θάνατό του.</p>
      <p>Έτσι οι παίκτες του Ζέλικο Ομπράντοβιτς, κατά την είσοδό τους στο γήπεδο για τον αγώνα με την Μπεσίκτας, κράτησαν το πανό, το οποίο έγραφε «θυμόμαστε με νοσταλγία και σεβασμό».</p>
      <p>Ο Κώστας Σλούκας ήταν ο μοναδικός που δεν άγγιξε το πανό με φίλους της Φενέρ να «ξεσηκώνονται» καθώς βρήκαν προσβλητική την κίνηση και σχολίασαν με άσχημους χαρακτηρισμούς τον αθλητή.</p>
      <figure>
        <iframe data-src="https://twitter.com/FBBasketbol/status/1193497202922049536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Αντέδρασε ο Τούρκος σέντερ</h4>
      <p>Θέση κατά του Έλληνα αθλητή πήρε και ο Τούρκος σέντερ Σεμίχ Ερντέν ο οποίος με μήνυμά του στο Twitter, σχολίασε το ότι ο διεθνής Έλληνας γκαρντ δεν άγγιξε το πανό για τα 81 χρόνια από τον θάνατο του Κεμάλ Ατατούρκ.</p>
      <p>«Σλούκα, δεν θα τρως ψωμί σε αυτή τη χώρα χωρίς να σέβεσαι τον ιδρυτή μας! Θα δείχνεις σεβασμό στον πρόγονο μας, τον οποίο σέβονται σε όλο τον κόσμο».</p>
      <h4>Η απάντηση Σλούκα</h4>
      <p>Μετά τις αντιδράσεις, ο Κώστας Σλούκας απάντησε μέσω της επίσημης ιστοσελίδας της Φενέρ:</p>
      <p>«Έχω μεγάλο σεβασμό για τη χώρα και την ομάδα. Είμαι εδώ πέντε χρόνια. Σέβομαι τη χώρα και την ιστορία της. Στη συγκεκριμένη περίπτωση, τίποτα δεν συνέβη ενσυνείδητα. Ήμουν απόλυτα συγκεντρωμένος στον αγώνα και δεν το συνειδητοποίησα εκείνη την στιγμή. Όλοι γνωρίζουν ποιος είμαι και πόσο έχω παλέψει γι’ αυτή την ομάδα. Βρίσκομαι στην ομάδα και τη χώρα τα τελευταία πέντε χρόνια και παλεύω γι’ αυτές. Δεν ανέχομαι να πιστεύουν πως δεν έδειξα σεβασμό. Υπάρχει μία σημαντική ιστορία πίσω απ’ αυτή τη χώρα και τη γνωρίζω. Πάντα το σέβομαι αυτό. Ναι, είμαι Έλληνας, αλλά βρίσκομαι είμαι εδώ κάθε μέρα και παλεύω για τη Φενέρ, που εκπροσωπεί την Τουρκία».</p>
      <h3>Αντιδράσεις στο Twitter</h3>
      <h4>Τα εμετικά σχόλια</h4>
      <p>Εμετικά σχόλια στα social media με αναφορές και στη Μικρασιατική Καταστροφή κάνουν τις τελευταίες ώρες οι Τούρκοι μετά την άρνηση του Κώστα Σλούκα να μεταφέρει το πανό για τον Κεμάλ Ατατούρκ με το οποίο εισήλθαν οι παίκτες της Φενέρμπαχτσε στην Ulker Sports Arena για τα 81 χρόνια από τον θάνατο του.</p>
      <figure>
        <img src="https://www.in.gr/wp-content/uploads/2019/11/sloukas1-600x335.jpg"/>
      </figure>
      <figure>
        <img src="https://www.in.gr/wp-content/uploads/2019/11/sloukas3-600x335.jpg"/>
      </figure>
      <figure>
        <img src="https://www.in.gr/wp-content/uploads/2019/11/sloukas2-600x335.jpg"/>
      </figure>
      <p> </p>
      <h4>Μηνύματα υποστήριξης</h4>
      <p>Την ίδια ώρα δεν είναι λίγοι οι Έλληνες που αποφάσισαν να υποστηρίξουν τον Έλληνα μπασκετμπολίστα στο Twitter, συγχαίροντας τον για την απόφασή του να μην κρατήσει το πανό για τον Κεμάλ.</p>
      <figure>
        <iframe data-src="https://twitter.com/Marka149133376/status/1193638161601253376?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/17LazMpiz98/status/1193624785500213248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/dim_tenten/status/1193582732384882688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tovima.gr/2019/11/10/politics/egkrinontai-ti-deytera-oi-kyroseis-tis-ee-kata-tourkias-gia-tin-kypro-ti-kerdizei-i-leykosia/">Εγκρίνονται τη Δευτέρα οι κυρώσεις της ΕΕ κατά Τουρκίας για την Κύπρο – Τι κερδίζει η Λευκωσία</a>
      </p>
    </article>
  </body>
</html>