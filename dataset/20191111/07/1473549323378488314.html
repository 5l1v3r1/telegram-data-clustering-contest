<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/meksyk-zaoferowal-azyl-prezydentowi-boliwii-evo-moralesowi,984495.html"/>
    <meta property="og:site_name" content="TVN24"/>
    <meta property="article:published_time" content="2019-11-11T07:10:37+00:00"/>
    <meta property="og:title" content="Meksyk wyciąga dłoń do prezydenta Boliwii. Proponuje mu azyl"/>
    <meta property="og:description" content="Evo Morales, prezydent Boliwii, który w niedzielę podał się do dymisji, może liczyć na azyl w Meksyku - poinformował minister spraw zagranicznych tego kraju Marcelo Ebrard. Morales ustąpił w oblicz..."/>
  </head>
  <body>
    <article>
      <h1>Meksyk wyciąga dłoń do prezydenta Boliwii. Proponuje mu azyl</h1>
      <address><time datetime="2019-11-11T07:10:37+00:00">11 Nov 2019, 07:10</time> by <a rel="author">pqv//plw</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/650aec65-ba5e-45a3-9e41-680589f887c9-480p.mp4"/>
          <figcaption>Prezydent Boliwii Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9329b56a-943a-454b-a199-184c32064099-480p.mp4"/>
          <figcaption>Antyrządowe protesty w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9876c7eb-5d04-4620-b9c9-b6d53294ee93-480p.mp4"/>
          <figcaption>W stolicy Boliwii doszło do starć przeciwników i zwolenników...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4e1eca6a-aac1-48a0-9693-92920e3150d2-480p.mp4"/>
          <figcaption>Trybunał Wyborczy ogłosił Moralesa zwycięzcą wyborów w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/2f7ca1da-328c-4d30-90b8-8ffe35c93a51-480p.mp4"/>
          <figcaption>Evo Morales ogłosił się zwycięzcą wyborów prezydenckich w...</figcaption>
        </figure>
        <figcaption>Evo Morales podał się w niedzielę do dymisji<cite>Foto: PAP/EPA/PETER FOLEY | Video: Reuters</cite></figcaption>
      </slideshow>
      <h3>Evo Morales, prezydent Boliwii, który w niedzielę podał się do dymisji, może liczyć na azyl w Meksyku - poinformował minister spraw zagranicznych tego kraju Marcelo Ebrard. Morales ustąpił w obliczu trwających od trzech tygodni społecznych protestów.</h3>
      <p>Ebrard na Twitterze napisał, że meksykańska ambasada w stolicy Boliwii La Paz udzieliła już schronienia 20 parlamentarzystom z tego kraju. Dodał, że jeśli Morales także zechce otrzymać azyl, Meksyk jest gotowy przyjąć go u siebie.</p>
      <p>"Meksyk, zgodnie ze swoją tradycją azylową i nieinterwencyjną, przyjął 20 polityków z Boliwii w oficjalnej rezydencji meksykańskiej w La Paz. Zaoferowaliśmy również azyl Evo Moralesowi" - napisał Ebrard.</p>
      <p> </p>
      <p>Prezydent Meksyku Andres Manuel Lopez Obrador oświadczył, że jego kraj "uznał odpowiedzialną postawę prezydenta Boliwii Evo Moralesa, który wolał zrezygnować niż narażać swój lud na przemoc".</p>
      <h3>Trzy tygodnie społecznych protestów</h3>
      <related>
        <a href="https://www.tvn24.pl/wiadomosci-ze-swiata,2/prezydent-morales-zrezygnowal,984365.html"/>
      </related>
      <p>Morales w niedzielę poinformował w telewizyjnym wystąpieniu, że w obliczu trwających od trzech tygodni społecznych protestów składa dymisję. Rezygnacja nastąpiła po tym, jak Organizacja Państw Amerykańskich (OPA) opublikowała raport, kwestionujący oficjalne wyniki wyborów prezydenckich z 20 października, które Morales wygrał.</p>
      <p>Ogłoszenie reelekcji Moralesa po wyborach 20 października wywołało masowe protesty w całym kraju. Oficjalnie zdobył on 47,08 proc. głosów, a jego główny rywal, centrowy poprzedni prezydent Carlos Mesa 35,61 proc.</p>
      <p>Do wygrania wyborów już w pierwszej turze potrzebne jest uzyskanie ponad połowy wszystkich głosów lub przewaga co najmniej 10 punktów procentowych nad kontrkandydatem. Opozycja twierdziła, że władze sfałszowały wyniki głosowania.</p>
    </article>
  </body>
</html>