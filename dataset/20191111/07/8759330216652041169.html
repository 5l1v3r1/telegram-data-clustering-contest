<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903316/-mazzu-kent-dinsdag-zijn-lot-bij-genk-de-cond-niet-tevreden-na-partij-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T07:00:00+00:00"/>
    <meta property="og:title" content="'Mazzu kent dinsdag zijn lot bij Genk, De Condé niet tevreden na partij'"/>
    <meta property="og:description" content="Felice Mazzu is aan zijn laatste dagen bij KRC Genk bezig. Na"/>
  </head>
  <body>
    <article>
      <h1>'Mazzu kent dinsdag zijn lot bij Genk, De Condé niet tevreden na partij'</h1>
      <address>
        <time datetime="2019-11-11T07:00:00+00:00">11 Nov 2019, 07:00</time>
      </address>
      <p>
        <b>Felice Mazzu is aan zijn laatste dagen bij KRC Genk bezig. Na <a href="https://www.voetbalprimeur.be/news/903269/gnkgnt.html?utm_source=doorlink&amp;utm_medium=doorlink&amp;utm_campaign=doorlink">het verlies tegen KAA Gent</a> lijkt zijn lot geslagen. Al blijft hij nog tot minstens dinsdag trainer van de Limburgers.</b>
      </p>
      <p>"Ik heb moeite om het verschil in vier dagen te begrijpen tussen onze wedstrijd in Liverpool en die van zondag", reageerde Mazzu na de partij bij <i>Het Laatste Nieuws</i>. "Bijzonder frustrerend. Dit is ook persoonlijk een grote ontgoocheling", klonk het.</p>
      <p>Daarmee lijkt Mazzu ook <a href="https://www.voetbalprimeur.be/news/903284/breaking-krc-genk-neemt-afscheid-van-mazzu-na-verlies-tegen-gent-.html?utm_source=doorlink&amp;utm_medium=doorlink&amp;utm_campaign=doorlink">op weg na een ontslag bij Genk</a>. "Er is vanalles gezegd de voorbije week, maar dat kwam allemaal van buitenaf. Intern heb ik geen analyses gehoord zoals ik die in de kranten las."</p>
      <p><b>Nog tot dinsdag</b><br/>Toch lijkt niets Genk er nog van te houden om Mazzu deze week te ontslaan. Dat zal pas dinsdag gebeuren door de afwezigheid van voorzitter Peter Croonen. Op dinsdag wordt er dan de positie van Mazzu besproken.</p>
      <p>De reactie van technisch directeur Dimitri De Condé bij <i>Het Nieuwsblad</i> voorspelt alvast niet veel goeds voor Mazzu."Ik miste zondag de wil om te winnen. We bekijken deze week of we een beslissing moeten nemen over de coach", klonk het.</p>
    </article>
  </body>
</html>