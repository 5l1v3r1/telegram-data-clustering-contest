<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/sampion-nba-toronto-ukoncilo-viteznou-serii-basketbalistu-lakers/1819560?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-11T07:50:00+00:00"/>
    <meta property="og:title" content="Šampion NBA Toronto ukončilo vítěznou sérii basketbalistů Lakers"/>
    <meta property="og:description" content="Los Angeles - Basketbalisté Toronta obhajující titul v NBA vyhráli v neděli 113:104 na hřišti Los Angeles Lakers a přerušili sedmizápasovou vítěznou sérii kalifornského klubu. Oba celky nyní mají na kontě sedm výher a dvě porážky. Dotáhl se na ně Denver, který zvítězil 100:98 po prodloužení nad Minnesotou. Lepší je už jen Boston s jedinou porážkou."/>
  </head>
  <body>
    <article>
      <h1>Šampion NBA Toronto ukončilo vítěznou sérii basketbalistů Lakers</h1>
      <address><time datetime="2019-11-11T07:50:00+00:00">11 Nov 2019, 07:50</time> by <a rel="author" href="http://www.ctk.cz/" target="_blank">ČTK</a></address>
      <p>Los Angeles - Basketbalisté Toronta obhajující titul v NBA vyhráli v neděli 113:104 na hřišti Los Angeles Lakers a přerušili sedmizápasovou vítěznou sérii kalifornského klubu. Oba celky nyní mají na kontě sedm výher a dvě porážky. Dotáhl se na ně Denver, který zvítězil 100:98 po prodloužení nad Minnesotou. Lepší je už jen Boston s jedinou porážkou.</p>
      <slideshow>
        <figure>
          <img src="https://i3.cn.cz/6/1573458293_P201911110234601.jpg"/>
        </figure>
        <figure>
          <img src="https://i3.cn.cz/6/1573202704_P201911080329801.jpg"/>
        </figure>
        <figure>
          <img src="https://i3.cn.cz/6/1573202502_P201911080327301.jpg"/>
        </figure>
        <figure>
          <img src="https://i3.cn.cz/6/1573026786_P201911060318001.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3360">Fotogalerie: Basketbalová NBA 2019/20</a>
        </figcaption>
      </slideshow>
      <p>Toronto bylo po odchodu nejužitečnějšího hráče letošního play off Kawhiho Leonarda mnohými odepisováno, ale proti Lakers ukázalo, že je stále jedním z favoritů. Do utkání nastoupilo bez dalších dvou opor Serge Ibaky a především Kylea Lowryho, přesto dokázalo Lakers přehrát.</p>
      <p>Domácí vedli většinu první první půle, a to až o jedenáct bodů, ale druhý poločas patřil kanadskému celku. Ten velmi dobře bránil LeBrona Jamese, který dal jen 13 bodů. Méně zaznamenal naposledy v dubnu 2018. Přesto si připsal už 85. triple double v kariéře, když přidal 15 asistencí a 13 doskoků. Anthony Davis dal 27 bodů, ale Toronto těžilo z toho, že ofenzivu rozdělilo mezi více hráčů. Lídry byli Pascal Siakam s 24 body a 11 doskoky a Fred VanVleet s 23 body a 10 asistencemi. Siakam dal klíčových pět bodů v předposlední minutě, kdy zastavil nápor Lakers a jejich snahu o obrat.</p>
      <p>Drama se odehrálo v Minnesotě, kde domácí svedli lítou bitvu s Denverem. Nuggets měli v závěru normální hrací doby dvě šance na rozhodnutí, ale Jamal Murray dvakrát minul. V prodloužení si míč vzal za nerozhodného stavu Nikola Jokič a tři sekundy před koncem střelou z otočky po odskoku rozhodl. Srbský pivot obstaral druhou vítěznou střelu týmu po sobě poté, co zařídil i minulý triumf nad Philadelphií.</p>
      <p>"My se jen stáhneme a díváme se. Při jeho střelách mu naprosto věřím. Prostě nám stačí dostat míč k němu," chválil Jokiče jeho spoluhráč Paul Millsap. "V poslední čtvrtině se nám nedařilo, ale dovedli jsme zápas alespoň do prodloužení, ve kterém jsme se mohli zvednout a to se povedlo," uvedl Jokič k tomu, že Nuggets ztratili až šestnáctibodové vedení.</p>
      <p>O pouhé dva body vyhráli i Milwaukee Bucks nad Oklahomou 121:119. Janis Adetokunbo k tomu přispěl 35 body a 16 doskoky, z toho 24 bodů dal ve druhé půli. Půl minuty před koncem bylo srovnáno, ale pak Brook Lopez vstřelil klíčovou trojku. Oklahoma vzápětí netrefila a Bucks už dovedli duel k vítězství.</p>
      <h3>Výsledky NBA</h3>
      <p>LA Lakers - Toronto 104:113, Minnesota - Denver 98:100 po prodl., New York - Cleveland 87:108, Oklahoma City - Milwaukee 119:121, Orlando - Indiana 102:109, Philadelphia - Charlotte 114:106, Phoenix - Brooklyn 138:112, Portland - Atlanta 124:113 po prodl.</p>
      <h3>Tabulky NBA:</h3>
      <h4>Východní konference:</h4>
      <h4>Atlantická divize:</h4>
      <ul>
        <li>1. | Boston | 8 | 7 | 1 | 87,5</li>
        <li>2. | Toronto | 9 | 7 | 2 | 77,8</li>
        <li>3. | Philadelphia | 9 | 6 | 3 | 66,7</li>
        <li>4. | Brooklyn | 9 | 4 | 5 | 44,4</li>
        <li>5. | New York | 10 | 2 | 8 | 20,0</li>
      </ul>
      <h4>Centrální divize:</h4>
      <ul>
        <li>1. | Milwaukee | 10 | 7 | 3 | 70,0</li>
        <li>2. | Indiana | 10 | 6 | 4 | 60,0</li>
        <li>3. | Cleveland | 9 | 4 | 5 | 44,4</li>
        <li>4. | Detroit | 10 | 4 | 6 | 40,0</li>
        <li>5. | Chicago | 10 | 3 | 7 | 30,0</li>
      </ul>
      <h4>Jihovýchodní divize:</h4>
      <ul>
        <li>1. | Miami | 9 | 6 | 3 | 66,7</li>
        <li>2. | Charlotte | 10 | 4 | 6 | 40,0</li>
        <li>3. | Atlanta | 9 | 3 | 6 | 33,3</li>
        <li>4. | Orlando | 10 | 3 | 7 | 30,0</li>
        <li>5. | Washington | 8 | 2 | 6 | 25,0</li>
      </ul>
      <h4>Západní konference:</h4>
      <h4>Jihozápadní divize:</h4>
      <ul>
        <li>1. | Houston | 9 | 6 | 3 | 66,7</li>
        <li>2. | Dallas | 9 | 6 | 3 | 66,7</li>
        <li>3. | San Antonio | 9 | 5 | 4 | 55,6</li>
        <li>4. | New Orleans | 9 | 2 | 7 | 22,2</li>
        <li>5. | Memphis | 9 | 2 | 7 | 22,2</li>
      </ul>
      <h4>Severozápadní divize:</h4>
      <ul>
        <li>1. | Denver | 9 | 7 | 2 | 77,8</li>
        <li>2. | Utah | 9 | 6 | 3 | 66,7</li>
        <li>3. | Minnesota | 9 | 5 | 4 | 55,6</li>
        <li>4. | Portland | 10 | 4 | 6 | 40,0</li>
        <li>5. | Oklahoma City | 10 | 4 | 6 | 40,0</li>
      </ul>
      <h4>Pacificiká divize:</h4>
      <ul>
        <li>1. | LA Lakers | 9 | 7 | 2 | 77,8</li>
        <li>2. | Phoenix | 9 | 6 | 3 | 66,7</li>
        <li>3. | LA Clippers | 9 | 6 | 3 | 66,7</li>
        <li>4. | Sacramento | 9 | 3 | 6 | 33,3</li>
        <li>5. | Golden State | 10 | 2 | 8 | 20,0</li>
      </ul>
    </article>
  </body>
</html>