<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/rick-and-morty-the-morty-zone-dice-game-arriva-il-nuovo-gioco-da-tavolo-di-rick-e-morty/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T07:00:00+00:00"/>
    <meta property="og:title" content="Rick and Morty: The Morty Zone Dice Game arriva il nuovo gioco da tavolo di Rick e Morty"/>
    <meta property="og:description" content="Rick and Morty: The Morty Zone Dice Game sarà il nuovo gioco da tavolo ispirato alla serie animata Rick e Morty"/>
  </head>
  <body>
    <article>
      <h1>Rick and Morty: The Morty Zone Dice Game arriva il nuovo gioco da tavolo di Rick e Morty</h1>
      <address><time datetime="2019-11-11T07:00:00+00:00">11 Nov 2019, 07:00</time> by <a rel="author">Mabelle Sasso</a></address>
      <p>In arrivo da Cryptozoic e Cartoon Network <b>Rick and Morty: The Morty Zone Dice Game</b>, gioco da tavolo di Rick and Morty ispirato alla quarta stagione dell’irriverente show di animazione Adult Swim.</p>
      <figure>
        <img src="https://www.tomshw.it/images/images/2019/11/rick-and-morty-the-morty-zone-dice-game-61519.jpg"/>
      </figure>
      <p>Rick and Morty: The Morty Zone Dice Game. sarà un gioco in scatola competitivo per <b>2-4 giocatori</b>, che prevederà elementi <b>roll-and-write</b>. I giocatori tramite il lancio di alcuni dadi colorati dovranno tenere traccia dei vari risultati sulla <b>Tabella del Fato</b> (Fate Board), una apposita lavagna cancellabile sulla quale sarà possibile tenere traccia dei punti accumulati durante la partita.</p>
      <figure>
        <img src="https://www.tomshw.it/images/images/2019/11/rick-and-morty-the-morty-zone-dice-game-61520.jpg"/>
      </figure>
      <p>In ogni turno i giocatori dovranno lanciare i dadi e annerire di volta in volta (dove possibile) i numeri di un determinato colore. Lo scopo del gioco sarà quello di <b>accumulare più punti</b>, guadagnando un punto per ognuno dei numeri cancellati sulla Tabella del Fato, oppure utilizzando le carte bonus, che offriranno delle ricompense ai giocatori che ne soddisferanno i requisiti.<br/>Rick and Morty: The Morty Zone Dice Game potrebbe sembrare all’apparenza un gioco di fortuna, tuttavia la presenza di diversi <b>obiettivi</b> (alcuni dei quali segreti) e le incognite rappresentate dalle <b>carte Rick</b>, renderanno l’intera esperienza strategica e non lineare.<br/>Le carte Rick, che ogni giocatore dovrà pescare prima di lanciare i dadi, porteranno nel gioco quella scintilla di <b>follia e di caos</b> tipica di Rick Sanchez, rendendo ogni round imprevedibile.</p>
      <figure>
        <img src="https://www.tomshw.it/images/images/2019/11/rick-and-morty-the-morty-zone-dice-game-61518.jpg"/>
      </figure>
      <p>All’interno di ogni scatola del gioco sarà possibile trovare: 45 cards, 25 carte Public Bonus, 20 carte Rick, 4 Fate Boards cancellabili, 4 pennarelli da lavagna, 10 Secret Death Crystal Token, 8 dadi (2 rossi, 2 verdi, 2 blu, 2 neri) e il libretto delle regole.<br/>Rick and Morty: The Morty Zone Dice Game sarà distribuito, in inglese, a partire dal <b>19 novembre 2019</b> e avrà un costo di <b>25 dollari</b>. Al momento non ci sono informazioni riguardo un’eventuale localizzazione italiana.</p>
      <blockquote>Pendragon Game Studio ha da poco presentato il gioco da tavolo Rick &amp; Morty, 100 Giorni, lo trovate in vendita a <a href="https://toms.it/NhJs5">questo link</a> di Amazon.</blockquote>
    </article>
  </body>
</html>