<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903319/mechelse-zege-ook-slecht-nieuws-voor-anderlecht-play-off-1-wordt-heel-moeilijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T07:30:00+00:00"/>
    <meta property="og:title" content="Mechelse zege ook slecht nieuws voor Anderlecht: 'Play-Off 1 wordt heel moeilijk'"/>
    <meta property="og:description" content="KV Mechelen kon zondag overtuigen door met 1-2 te winnen op het veld van Standard. Een bijzonder knap resultaat, mogelijk ook met slechte gevolgen voor RSC Anderlecht."/>
  </head>
  <body>
    <article>
      <h1>Mechelse zege ook slecht nieuws voor Anderlecht: 'Play-Off 1 wordt heel moeilijk'</h1>
      <address>
        <time datetime="2019-11-11T07:30:00+00:00">11 Nov 2019, 07:30</time>
      </address>
      <p>
        <b>KV Mechelen kon zondag overtuigen door met 1-2 te winnen op het veld van Standard. Een bijzonder knap resultaat, mogelijk ook met slechte gevolgen voor RSC Anderlecht.</b>
      </p>
      <p>Na een sterke remonte de voorbije weken staat Anderlecht op een tiende plek in de stand. Het lijkt stilaan te mogen dromen van Play-Off 1, maar zag het voorbije weekend heel wat slechte resultaten. Zo wonnen onder andere Antwerp en KV Mechelen, directe concurrenten voor Anderlecht in de strijd om Play-Off 1.</p>
      <p>"Iedereen is bezig met dat Play-Off 1 verhaal van Anderlecht, maar als dit soort ploegen deze resultaten blijft behalen maakt dat het voor Paars-Wit toch nog altijd moeilijker", zegt Jacky Mathijssen bij <i>Play Sports</i>.</p>
      <p>Volgens hem kan Anderlecht al die ploegen nog maar moeilijk inhalen. "Het target schuift zo namelijk telkens op naar 45, 46, 47 punten, en dat zijn er nog heel veel", aldus Mathijssen. Anderlecht zit momenteel aan twintig punten. Een gelijkaardig aantal punten sprokkelen in de terugronde is dus niet voldoende. "Dat zal zeker veel te weinig zijn", besluit Mathijssen.</p>
    </article>
  </body>
</html>