<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/eac/20191111-mkutano-kuhusu-masuala-ya-idadi-ya-watu-na-maendeleo-kuanza-jumanne-nairobi"/>
    <meta property="og:site_name" content="RFI"/>
    <meta property="article:published_time" content="2019-11-11T07:45:09+00:00"/>
    <meta property="og:title" content="Mkutano kuhusu masuala ya idadi ya watu na maendeleo kuanza Jumanne Nairobi"/>
    <meta property="og:description" content="Maelfu ya wajumbe kutoka mataifa mbalimbali duniani wapo jijini Nairobi nchini Kenya, kuhudhuria mkutano wa siku tatu, unaoanza Jumanne wiki hii kujadili masuala ya idadi ya watu na maendeleo."/>
  </head>
  <body>
    <article>
      <h1>Mkutano kuhusu masuala ya idadi ya watu na maendeleo kuanza Jumanne Nairobi</h1>
      <address><time datetime="2019-11-11T07:45:09+00:00">11 Nov 2019, 07:45</time> by <a rel="author">RFI</a></address>
      <p>
        <b>Maelfu ya wajumbe kutoka mataifa mbalimbali duniani wapo jijini Nairobi nchini Kenya, kuhudhuria mkutano wa siku tatu, unaoanza Jumanne wiki hii kujadili masuala ya idadi ya watu na maendeleo.</b>
      </p>
      <p>Idadi kubwa ya wajumbe hao ni vijana, lakini pia mkutano huo unatarajiwa kugusia masuala yanayowaathiri vijana hasa afya, mapenzi na suala la upangaji uzazi.</p>
      <p>Viongozi wa Kanisa Katoliki wameshtumu hatua ya Kenya kukubali kuwa mwenyeji wa mkutano huo na kusema kuwa Kanisa hilo halitahudhuria mkutano huo.</p>
      <p>Rais wa muungano wa mashirika ya kiraia nchini Kenya Suba Churchil, amesema baadhi ya watu hawajaelewa kiini cha mkutano huo.</p>
      <p>Wadadisi wanasema idadi ya watu barani Afrika inakuwa kwa kasi ambapo kufikia mwaka 2050 itakuwa imeongezeka maradufu ya ilivyo sasa, huku 40% ya watu masikini kabisa duniani wakihofiwa kuja kuishi kwenye mataifa mawili tu ya bara hilo.</p>
    </article>
  </body>
</html>