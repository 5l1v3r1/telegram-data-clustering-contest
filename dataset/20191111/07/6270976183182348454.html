<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/vybory-v-ispaniyi-sotspartiya-peremagaye-formuvannya-uryadu-uskladnyuyetsya/"/>
    <meta property="og:site_name" content="Рубрика"/>
    <meta property="article:published_time" content="2019-11-11T07:06:20+00:00"/>
    <meta property="og:title" content="Вибори в Іспанії: соцпартія перемагає, формування уряду ускладнюється"/>
    <meta property="og:description" content="Дострокові парламентські вибори в Іспанії, що були покликані розблокувати іспанську політику, схоже, не допоможуть партіям вийти з глухого кута. Про це повідомляє “Європейська правда”. Соціалістична партія виконувача обов’язків прем’єр-міністра Педро Санчеса отримала 120 місць, втративши три. Народна партія, яка мала 66 місць, піднялася до 88. Ультраправі Vox також посилилися з 24 до 52 місць. Це […]"/>
  </head>
  <body>
    <article>
      <h1>Вибори в Іспанії: соцпартія перемагає, формування уряду ускладнюється</h1>
      <address><time datetime="2019-11-11T07:06:20+00:00">11 Nov 2019, 07:06</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/ispaniya-620x420.jpg"/>
      </figure>
      <p>
        <b>
          <b>Дострокові парламентські вибори в Іспанії, що були покликані розблокувати іспанську політику, схоже, не допоможуть партіям вийти з глухого кута.</b>
        </b>
      </p>
      <p>Про це повідомляє <a href="https://www.eurointegration.com.ua/news/2019/11/11/7102868/">“Європейська правда”.</a></p>
      <p><b>Соціалістична партія</b> виконувача обов’язків прем’єр-міністра Педро Санчеса отримала 120 місць, втративши три.</p>
      <p><b>Народна партія</b>, яка мала 66 місць, піднялася до 88. <b>Ультраправі Vox</b> також посилилися з 24 до 52 місць. Це сталося за кілька місяців після того, як вперше за 40 років ультраправі увійшли до законодавчого органу.</p>
      <p><b>Ліва Podеmos</b> втратила 7 портфелів і тепер матиме 35 депутатів.</p>
      <p><b>Партія “Громадяни</b>” отримала 10 місць в парламенті, а <b>Республіканська</b> лівиця Каталонії – 13 місць.</p>
      <p>Іспанські ЗМІ зазначають, що результати четвертих дострокових виборів за чотири роки можуть навіть ускладнити формування влади.</p>
      <p>Жодна політична сила Іспанії не змогла набрати абсолютної більшості крісел, необхідних для того, щоб безперешкодно сформувати уряд.</p>
    </article>
  </body>
</html>