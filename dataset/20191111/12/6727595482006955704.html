<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/amid-maharashtra-suspense-sightseeing-for-congress-mlas-in-rajasthan.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T12:01:00+00:00"/>
    <meta property="og:title" content="മഹാരാഷ്ട്രയില്‍ പാര്‍ട്ടി നേതൃത്വം തിരക്കിലാണ്, രാജസ്ഥാനില്‍ അവരും; വിനോദ സഞ്ചാര മൂഡില്‍ കോണ്‍ഗ്രസ് എം.എല്‍.എമാര്‍"/>
    <meta property="og:description" content="Congress Maharashtra National News Rajasthan India ജയ്പൂര്‍: മഹാരാഷ്ട്രയില്‍ സര്‍ക്കാര്‍ രൂപീകരണത്തിന്റെ തിരക്കിലാണ് കോണ്‍ഗ്രസ്. അതേസമയം പാര്‍ട്ടി എം.എല്‍.എമാരാകട്ടെ, രാജ"/>
  </head>
  <body>
    <article>
      <h1>മഹാരാഷ്ട്രയില്‍ പാര്‍ട്ടി നേതൃത്വം തിരക്കിലാണ്, രാജസ്ഥാനില്‍ അവരും; വിനോദ സഞ്ചാര മൂഡില്‍ കോണ്‍ഗ്രസ് എം.എല്‍.എമാര്‍</h1>
      <address><time datetime="2019-11-11T12:01:00+00:00">11 Nov 2019, 12:01</time> by <a rel="author">ന്യൂസ് ഡെസ്‌ക്</a></address>
      <p>ജയ്പൂര്‍: മഹാരാഷ്ട്രയില്‍ സര്‍ക്കാര്‍ രൂപീകരണത്തിന്റെ തിരക്കിലാണ് കോണ്‍ഗ്രസ്. അതേസമയം പാര്‍ട്ടി എം.എല്‍.എമാരാകട്ടെ, രാജസ്ഥാനില്‍ വിനോദ സഞ്ചാരത്തിന്റെ തിരക്കിലും.</p>
      <p>മഹാരാഷ്ട്രയില്‍ ചര്‍ച്ചകള്‍ മുറുകുന്നതിനിടെ വെള്ളിയാഴ്ചയാണ് കോണ്‍ഗ്രസ് 44 നിയുക്ത എം.എല്‍.എമാരില്‍ 40 പേരെയും രാജസ്ഥാനിലെത്തിച്ചത്. ജോധ്പുരില്‍ സ്ഥലങ്ങള്‍ സന്ദര്‍ശിച്ച ശേഷം എം.എല്‍.എമാര്‍ ഞായറാഴ്ച ജയ്പുരിലെത്തി. ശേഷം പുഷ്‌കറും അജ്മീരിലെ ദര്‍ഗകളും ചുറ്റിക്കണ്ടു.</p>
      <p>മല്ലികാര്‍ജ്ജുന്‍ ഖാര്‍ഗെയും അശോക് ചവാന്‍ പാണ്ഡെയും മറ്റ് നേതാക്കള്‍ക്കൊപ്പം മഹാരാഷ്ട്രയിലെ സ്ഥിതിഗതികള്‍ സൂക്ഷ്മമായി നിരീക്ഷിക്കുകയാണ്. ഖാര്‍ഗെ ജയ്പുരിലെത്തി എം.എല്‍.എമാരോട് തീരുമാനങ്ങള്‍ വ്യക്തമാക്കി. അവര്‍ ഇന്ന് ഉച്ചതിരിഞ്ഞ് രാജസ്ഥാനില്‍നിന്ന് മടങ്ങിയേക്കുമെന്നാണ് സൂചന.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/if-bjp-can-join-hands-with-pdp-in-j-k-why-can-t-sena-do-so-with-ncp-and-congress-sanjay-raut-456.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട് കോണ്‍ഗ്രസിനെ അനുനയിപ്പിക്കാനുള്ള നീക്കത്തിലാണ് ശിവസേന. ഇതിനായി പാര്‍ട്ടി നേതാവ് സഞ്ജയ് റാവത്ത് ദല്‍ഹിയിലേക്ക് തിരിച്ചു.</p>
      <p>സഞ്ജയ് റാവത്ത് സോണിയാ ഗാന്ധിയുമായി കൂടിക്കാഴ്ച നടത്തും. കൂടിക്കാഴ്ചയ്ക്ക് മുന്‍പേ റാവത്ത് മുംബൈയില്‍ എന്‍.സി.പി നേതാവ് ശരദ് പവാറിനെ കാണും.</p>
      <p>അതിനിടെ ബി.ജെ.പി വിരുദ്ധ സര്‍ക്കാരിന്റെ ഭാഗമാകണമെന്ന് ആവശ്യപ്പെട്ട് കോണ്‍ഗ്രസ് അധ്യക്ഷ സോണിയ ഗാന്ധിയ്ക്ക് എം.എല്‍.എമാര്‍ കത്തയച്ചു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/jdTztZ11IXw" width="500" height="281" data-service="Youtube" scrolling="no"/>
      </figure>
    </article>
  </body>
</html>