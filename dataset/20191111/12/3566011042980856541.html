<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546397.html/%D8%A7%DB%8C%D8%AC%D8%A7%D8%AF-%DA%AF%D8%B0%D8%B1%D9%87%D8%A7%DB%8C-%D9%81%D8%B1%D9%87%D9%86%DA%AF%DB%8C-%D8%A8%D8%A7-%D8%B1%D9%88%DB%8C%DA%A9%D8%B1%D8%AF-%DA%AF%D8%B1%D8%AF%D8%B4%DA%AF%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T12:07:00+00:00"/>
    <meta property="og:title" content="ایجاد گذرهای فرهنگی با رویکرد گردشگری"/>
    <meta property="og:description" content="مدیر کل میراث فرهنگی، گردشگری و صنایع دستی استان کرمان از ایجاد گذرهای فرهنگی با رویکرد گردشگری در کرمان خبر داد و گفت: مسیرهای تاریخی شهر کرمان به محل برگزاری رویدادهای فرهنگی تبدیل می شوند."/>
  </head>
  <body>
    <article>
      <h1>ایجاد گذرهای فرهنگی با رویکرد گردشگری</h1>
      <h2>مدیرکل میراث فرهنگی کرمان خبر داد؛</h2>
      <address>
        <time datetime="2019-11-11T12:07:00+00:00">11 Nov 2019, 12:07</time>
      </address>
      <p>مدیر کل میراث فرهنگی، گردشگری و صنایع دستی استان کرمان از ایجاد گذرهای فرهنگی با رویکرد گردشگری در کرمان خبر داد و گفت: مسیرهای تاریخی شهر کرمان به محل برگزاری رویدادهای فرهنگی تبدیل می شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فریدون فعالی مدیرکل میراث فرهنگی استان کرمان در گفتگو با <a href="http://armanekerman.ir/">راه آرمان</a>؛ با اشاره به اینکه توانمند سازی افراد مرتبط با حوزه های مختلف از جمله آموزش فنی و حرفه ای در اولویت کار این اداره کل قرار دارد، اظهار داشت: آموزش های مهارتی در حیطه وظایف فنی و حرفه ای و بخش خصوصی است.</p>
      <p>وی با بیان اینکه آموزش باعث می شود تا محصولات کیفی و متناسب با نیاز بازار تولید شود، گفت:  سیاست گذاری این اداره کل تسهیل کسب و کار و فرصت سازی برای اشتغال و رونق اقتصادی در حوزه گردشگری به ویژه صنایع دستی است که در این زمینه بزودی بازارچه های صنایع دستی در شهر کرمان ایجاد می شود.</p>
      <p>مدیرکل میراث فرهنگی، صنایع دستی و گردشگری استان کرمان با اشاره به اینکه همکاری و یکپارچه سازی فعالیت های مشترک به ارتقاء مهارت های حرفه ای جامعه گردشگری استان کمک می کند، افزود: این اداره کل آمادگی لازم برای برگزاری کارگاههای آموزشی مرتبط با حوزه گردشگری را با همکاری اداره کل آموزش فنی و حرفه ای را دارد.</p>
      <p>فعالی در ادامه به فضاسازی مناسب اماکن تاریخی و فرهنگی همچون "باغ موزه هرندی" اشاره کرد و اذعان داشت: با ایجاد بازارچه های صنایع دستی و فضاهای متنوع فرهنگی و تفریحی در این مکان ها، بر تعداد گردشگران و بازدید کنندگان افزوده خواهد شد.</p>
      <p>وی با تاکید بر برپایی هرچه بیشتر جشنواره های فرهنگی و هنری در سطح استان کرمان، عنوان کرد: با توجه به استقبال بالایی که از این نوع جشنواره ها می شود می توان به اهداف فرهنگی و اقتصادی مورد نظر در جذب توریست فرهنگی رسید.</p>
      <p>مدیر کل میراث فرهنگی،گردشگری و صنایع دستی استان کرمان با بیان اینکه فعالان حوزه گردشگری به ویژه دفاتر خدمات مسافرتی باید با راه اندازی تورهای گردشگری از برپایی جشنواره ها بهره کافی را ببرند، افزود: با راه اندازی گردشگری فرهنگی در استان بدون شک تمام افراد مرتبط با حوزه گردشگری، منتفع خواهند شد.</p>
      <p>انتهای پیام/</p>
    </article>
  </body>
</html>