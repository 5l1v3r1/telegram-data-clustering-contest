<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turkiye-sinir-disi-etti-yunanistan-kabul-etmeyince-arada-kaldi-214784h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T12:07:00+00:00"/>
    <meta property="og:title" content="Türkiye sınır dışı etti, Yunanistan kabul etmeyince arada kaldı"/>
    <meta property="og:description" content="Türkiye'nin sınır dışı ettiği DEAŞ'lıyı Yunanistan kabul etmeyince arada kaldı."/>
  </head>
  <body>
    <article>
      <h1>Türkiye sınır dışı etti, Yunanistan kabul etmeyince arada kaldı</h1>
      <h2>Türkiye'nin sınır dışı ettiği DEAŞ'lıyı Yunanistan kabul etmeyince arada kaldı.</h2>
      <address>
        <time datetime="2019-11-11T12:07:00+00:00">11 Nov 2019, 12:07</time>
      </address>
      <p>Türkiye'nin Suriye'de sürdürdüğü Barış Pınarı Harekatı'nda yakaladığı DEAŞ'lı terörist, bugün Edirne Pazarkule Sınır Kapısı'ndan sınır dışı edildi. Yunanlıların kabul etmeyip geri gönderdiği DEAŞ'lı, Türkiye de kabul etmeyince iki ülke arasındaki tampon bölgede beklemeye başladı.</p>
      <p>Türk Silahlı Kuvvetleri'nin Suriye'nin kuzeyinde terörist unsurlara yönelik düzenlediği Barış Pınarı Harekatı sırasında yakalanan DEAŞ'lı, tutulduğu İstanbul Göç İdaresi'nden bugün sınır dışı edilmek üzere Edirne'ye getirildi. Amerika Birleşik Devletleri (ABD) vatandaşı olduğu iddia edilen DEAŞ'lı Türkiye'den sınır dışı (deport) edilmek üzere Pazarkule Sınır Kapısı'na getirildi. Pazarkule'den Yunanistan'a sınır dışı edilen terörist, Pazarkule Sınır Kapısı karşısındaki Kastanies Sınır Kapısı'ndaki Yunanlı görevliler tarafından kabul edilmedi.</p>
      <p>Yunanlılar, DEAŞ'lı teröristi yeniden Türkiye'ye yaya olarak geri gönderdi. Türkiye'nin de kabul etmediği DEAŞ'lı iki ülke arasındaki tampon bölgede beklemeye başladı. İki ülkenin de kabul etmediği terörist, tampon bölgede bekleyişini sürdürüyor. </p>
    </article>
  </body>
</html>