<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/asli-tandogan-tecrubelerini-paylasti-2218477"/>
    <meta property="og:site_name" content="Posta"/>
    <meta property="article:published_time" content="2019-11-11T12:24:36+00:00"/>
    <meta property="og:title" content="Aslı Tandoğan tecrübelerini paylaştı"/>
    <meta property="og:description" content="Geçen yıl kızı Aryayı kucağına alan Aslı Tandoğan ‘Prematüre Farkındalık Ayı’nda takipçilerini bilgilendirdi."/>
  </head>
  <body>
    <article>
      <h1>Aslı Tandoğan tecrübelerini paylaştı</h1>
      <address>
        <time datetime="2019-11-11T12:24:36+00:00">11 Nov 2019, 12:24</time>
      </address>
      <h3>Geçen yıl kızı Arya'yı kucağına alan Aslı Tandoğan ‘Prematüre Farkındalık Ayı’nda takipçilerini bilgilendirdi.</h3>
      <p>Prematüre bir bebek olarak dünyaya gelen kızı Arya'dan bir süre uzak kalan <a href="https://www.posta.com.tr/haberler/asli-tandogan">Aslı Tandoğan </a>tecrübelerini sevenleriyle paylaştı. İşte Aslı Tandoğan’ın o yazısı:</p>
      <p>Kasım ayı ‘Prematüre Farkındalık Ayı’ ve <a href="https://www.posta.com.tr/haberler/arya">Arya </a>da dünyaya gelmek için acele eden kahramanlardan olduğu için ben de bu konuda biraz içimi dökmek istedim. Ama ben size prematüre bebeklerden bahsetmeyeceğim. Size bebeği doğar doğmaz küveze konduğu için kokusunu içine çekemediği bebeklerini yoğun bakım kapısında umutla ve endişe ile bekleyen annelerden bahsedeceğim.</p>
      <h3>'Bir de o kalbi paramparça eden yetersizlik hissi...'</h3>
      <p>Onlar daha yavrularına kavuşamadan ayrı kalmak zorunda kalan, günlerce koynuna alabilsin diye dua eden anneler... Bebeği prematüre doğup da kapılar ardında kavuşmayı bekleyen anneler bu hisleri çok iyi bilir. Bir de o kalbi paramparça eden yetersizlik hissini... Üzüntüden sütü hiç gelmeyebilir ya da kesilebilir.</p>
      <p>Bebeğin beslenmesiyle ilgili gereksiz ve negatif yorumlar, zaten bebeğini anne sütüyle besleyemeyen anneyi iyice yıpratır, endişelendirir. Eğer yeterince anne sütü alamıyorsa doktorunun da yönlendirmesi ile prematüre bebeklere özel üretilen devam sütleri ile beslenebilirler. Hassas bakım ve doğru beslenme ile yaşıtlarını yakalayabilirler.</p>
      <figure>
        <img src="https://i.pstimaj.com/img/75/640x0/5dc952a566a97cfc8d60c35c"/>
      </figure>
      <h3>'Zaten yorgun anneyi bir de biz yormayalım'</h3>
      <p>Unutmayalım ki; o anne bebeğine mama da verse onu sevgi ile besleyecektir ve sevgi en güçlü ilaçtır. Sizden rica ediyorum, iyi niyetli de olsa yeni annelere, özellikle prematüre bebek sahibi annelere yorumda bulunurken sözlerimize dikkat edelim, geçmişe yönelik keşke bunu yapsaydın, ya da yapmasaydın gibi sitemkâr ve geri dönüşü olmayan konulardan bahsedip zaten yorgun anneyi bir de biz yormayalım.</p>
      <p>Ayrıca prematüre bebeklerin gelişim, kilo ve boyunu başka bebeklerle karşılaştırarak annelerde başarısızlık ve eksiklik duyguları uyandırmayalım çünkü kısa bir süre sonra miniklerimiz yaşıtlarını yakalayacaklardır.</p>
      <figure>
        <img src="https://i.pstimaj.com/img/75/640x0/5dc952aaae298b5dabb23006"/>
      </figure>
      <p>Yeni doğan ve prematüre bebek olan evlere hasta kimselerin gitmemeleri, bebeğin yüzüne elleriyle dokunmamaları, zorla sevmek için bebeği kucaklarına almamaları gerekir. Anneleri bu konuda zorlamamalı; ‘falanca ziyarete gelecek ayıp olur’ gibi emrivakilerle zaten mikroba açık ve hassas bünyeli prematüre bebeklerin hastalanmasına yol açarsınız, anne ve bebek hazır olduğunda zaten sizi davet edeceklerdir.</p>
      <p>Sizler de benim gibi düşünüyorsanız #anneyelafyok hashtagi ile dökün içinizi, belki elimizi omzunda hissetmeye ihtiyaç duyan bir yeni anneye ulaşır da onu mutlu ederiz.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/berfu-yenenlerden-yanit-insanlar-nasil-bu-kadar-acimasiz-2218697">
          <img src="https://i.pstimaj.com/img/100/180x95/5dca6baaae298b8b427108c8"/>
        </a>
      </figure>
      <p>
        <a href="https://www.posta.com.tr/berfu-yenenlerden-yanit-insanlar-nasil-bu-kadar-acimasiz-2218697">1 Berfu Yenenler'den yanıt: İnsanlar nasıl bu kadar acım...</a>
      </p>
      <figure>
        <a href="https://www.posta.com.tr/ingiltereden-rusyaya-suclama-istanbuldaki-askeri-siz-oldurdunuz-2218693">
          <img src="https://i.pstimaj.com/img/100/180x95/5dca6b1066a97c2c31d4f14f"/>
        </a>
      </figure>
      <p>
        <a href="https://www.posta.com.tr/ingiltereden-rusyaya-suclama-istanbuldaki-askeri-siz-oldurdunuz-2218693">2 İngiltere'den Rusya'ya suçlama: İstanbul'daki askeri s...</a>
      </p>
      <figure>
        <a href="https://www.posta.com.tr/2012-turkiye-guzeli-acalya-samyeli-danoglu-hamile-2218687">
          <img src="https://i.pstimaj.com/img/100/180x95/5dca6a03ae298b8bb48fc97d"/>
        </a>
      </figure>
      <p>
        <a href="https://www.posta.com.tr/2012-turkiye-guzeli-acalya-samyeli-danoglu-hamile-2218687">3 2012 Türkiye güzeli Açalya Samyeli Danoğlu hamile</a>
      </p>
      <figure>
        <a href="https://www.posta.com.tr/nisanlisinin-fantezilerine-dayanamadi-siddet-kurbani-oldu-2218683">
          <img src="https://i.pstimaj.com/img/100/180x95/5dca6801ae298b8bb3328304"/>
        </a>
      </figure>
      <p>
        <a href="https://www.posta.com.tr/nisanlisinin-fantezilerine-dayanamadi-siddet-kurbani-oldu-2218683">4 Nişanlısının fantezilerine dayanamadı, şiddet kurbanı ...</a>
      </p>
      <figure>
        <a href="https://www.posta.com.tr/tugrul-odabasin-bosandiktan-sonra-ilk-isi-bu-oldu-2218686">
          <img src="https://i.pstimaj.com/img/100/180x95/5dca67c5ae298b8b427108be"/>
        </a>
      </figure>
      <p>
        <a href="https://www.posta.com.tr/tugrul-odabasin-bosandiktan-sonra-ilk-isi-bu-oldu-2218686">5 Tuğrul Odabaş'ın boşandıktan sonra ilk işi bu oldu</a>
      </p>
      <figure>
        <a href="https://www.posta.com.tr/guvercin-dizisinin-yayin-tarihi-belli-oldu-2218682">
          <img src="https://i.pstimaj.com/img/100/180x95/5dca666066a97c2c2e92c01b"/>
        </a>
      </figure>
      <p>
        <a href="https://www.posta.com.tr/guvercin-dizisinin-yayin-tarihi-belli-oldu-2218682">6 Güvercin dizisinin yayın tarihi belli oldu</a>
      </p>
      <figure>
        <a href="https://www.posta.com.tr/sila-ve-hazer-amani-opusurken-goruntulendi-2218652">
          <img src="https://i.pstimaj.com/img/100/180x95/5dca4a8866a97c2c2e92bfe1"/>
        </a>
      </figure>
      <p>
        <a href="https://www.posta.com.tr/sila-ve-hazer-amani-opusurken-goruntulendi-2218652">7 Sıla ve Hazer Amani öpüşürken görüntülendi</a>
      </p>
      <figure>
        <a href="https://www.posta.com.tr/kim-milyoner-olmak-istere-damga-vuran-soru-15-yuzyilda-osmanli-devleti-adli-bir-kitabin-konu-basliklarindan-biri-hangisi-olabilir-2218614">
          <img src="https://i.pstimaj.com/img/100/180x95/5dc9b0a766a97c1031a701d1"/>
        </a>
      </figure>
      <p>
        <a href="https://www.posta.com.tr/kim-milyoner-olmak-istere-damga-vuran-soru-15-yuzyilda-osmanli-devleti-adli-bir-kitabin-konu-basliklarindan-biri-hangisi-olabilir-2218614">8 Kim Milyoner Olmak İster'e damga vuran soru! 15. yüzyı...</a>
      </p>
      <figure>
        <a href="https://www.posta.com.tr/catherine-zeta-jones-kiziyla-objektif-karsisina-gecti-2218662">
          <img src="https://i.pstimaj.com/img/100/180x95/5dca58a466a97c2b8b3c9910"/>
        </a>
      </figure>
      <p>
        <a href="https://www.posta.com.tr/catherine-zeta-jones-kiziyla-objektif-karsisina-gecti-2218662">9 Catherine Zeta-Jones, kızıyla objektif karşısına geçti</a>
      </p>
      <figure>
        <a href="https://www.posta.com.tr/esra-sonmezer-artik-fizigime-uygun-ozel-karakterler-yazilmali-2218657">
          <img src="https://i.pstimaj.com/img/100/180x95/5dca53b7ae298b8b4271088e"/>
        </a>
      </figure>
      <p>
        <a href="https://www.posta.com.tr/esra-sonmezer-artik-fizigime-uygun-ozel-karakterler-yazilmali-2218657">10 Esra Sönmezer: Artık fiziğime uygun özel karakterler y...</a>
      </p>
    </article>
  </body>
</html>