<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/sim-ya-bashara-asada-kupila-20-elitnih-kvartir-v-moskvi-ft-329206_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T12:57:00+00:00"/>
    <meta property="og:title" content="Сім'я Башара Асада купила 20 елітних квартир в Москві – FT"/>
    <meta property="og:description" content="Один з родичів сирійського диктатора перебуває під санкціями Євросоюзу."/>
  </head>
  <body>
    <article>
      <h1>Сім'я Башара Асада купила 20 елітних квартир в Москві – FT</h1>
      <h2>Один з родичів сирійського диктатора перебуває під санкціями Євросоюзу.</h2>
      <address>
        <time datetime="2019-11-11T12:57:00+00:00">11 Nov 2019, 12:57</time>
      </address>
      <p>Члени сім'ї президента Сирії Башара Асада купили в Москві щонайменше 20 квартир на суму близько $ 40 млн, пише газета <a href="https://www.ft.com/content/fb48c0f4-009c-11ea-b7bc-f3fa4e77dd47">Financial Times</a>, посилаючись на документи антикорупційної групою Global Witness.</p>
      <p>За даними видання, ці квартири купили в період з 2013 по 2019 року. Квартири записані на кілька офшорних ліванських компаній.</p>
      <p>У грудні минулого року Білий дім і Пентагон повідомили про <a href="https://dt.ua/WORLD/kurdi-poboyuyutsya-agresiyi-turechchini-pislya-vivedennya-amerikanskih-viysk-iz-siriyi-zmi-298884_.html"><b>виведення американських військ із Сирії</b> </a>у зв'язку з переходом до "нової стадії" військової операції проти терористичного угруповання "Ісламська держава". Вже у січні <b><a href="https://dt.ua/WORLD/turecka-armiya-atakuvala-siriyskih-kurdiv-300822_.html">армія Туреччини завдала артилерійських ударів по районах на півночі Сирії</a></b>, які знаходяться під контролем курдських Загонів народної самооборони YPG.</p>
      <p>Опозиційна коаліція "Сили демократичної Сирії" розцінила дії США як "<b><a href="https://dt.ua/WORLD/kurdski-formuvannya-nazvali-vivedennya-viysk-ssha-z-siriyi-udarom-u-spinu-297490_.html">удар у спину</a></b>". Американський військовий контингент діяв у тісному контакті із СДС, які воюють проти ІДІЛ і режиму Башара Асада. До складу СДС входять також курдські загони самооборони YPG, проти яких Туреччина провела серію операцій. Анкара вважає курдські формування в Сирії терористичними і звинувачує їх у підтримці сепаратистів з "Робітничої партії Курдистану".</p>
      <p>Детальніше про наслідки турецької операції <a href="https://dt.ua/international/erdogan-znayshov-dzherelo-miru-326095_.html"><b>читайте у матеріалі Миколи Замікули "Ердоган знайшов "Джерело миру""</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>