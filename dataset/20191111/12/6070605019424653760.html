<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/gent/Pete-Doherty-detingut-vegades-setmana_0_2342165889.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T12:08:46+00:00"/>
    <meta property="og:title" content="Pete Doherty, detingut dues vegades en un cap de setmana"/>
    <meta property="og:description" content="Divendres va ser arrestat per haver comprat estupefaents i diumenge per haver participat en una baralla"/>
  </head>
  <body>
    <article>
      <h1>Pete Doherty, detingut dues vegades en un cap de setmana</h1>
      <h2>Divendres va ser arrestat per haver comprat estupefaents i diumenge per haver participat en una baralla</h2>
      <address>
        <time datetime="2019-11-11T12:08:46+00:00">11 Nov 2019, 12:08</time>
      </address>
      <figure>
        <a href="https://www.ara.cat/2015/02/19/cultura/lider-The-Libertines-Pete-Doherty_1306679550_1528114_900x504.jpg">
          <img src="https://www.ara.cat/2015/02/19/cultura/lider-The-Libertines-Pete-Doherty_1306679550_1528114_900x504.jpg"/>
        </a>
        <figcaption>El líder de The Libertines, Pete Doherty</figcaption>
      </figure>
      <p>El cantant Pete Doherty va ser detingut ahir a París per haver participat en una baralla en estat ebri. Dos dies abans, divendres, l'excantant de The Libertines, que estava sota els efectes de l'alcohol i les drogues, ja havia estat arrestat per la policia francesa per haver comprat estupefaents al barri del Pigalle. </p>
      <p>En aquesta ocasió, segons l'advocat del cantant,  Arash Derambarsh, Doherty va ser detingut després de haver-se barallat amb un altre home que, com ell, estava ebri i que va presentar una demanda per violència. Derambarsh ha explicat a AFP que després de la detenció de divendres, Doherty "va tornar a casa i va sortir a fer una copa, però no resisteix l'alcohol a causa del tractament de desintoxicació que segueix des de fa un mes".</p>
      <p>La fiscalia ha demanat a Doherty una multa de 5.000 euros que ha de ser ratificada per un jutge. Si la multa és confirmada però el cantant no la paga, Doherty podria ser condemnat a presó. </p>
      <p>Doherty, que va ser parella de Kate Moss entre el 2005 i el 2007, fa anys que té problemes amb el consum de substàncies i amb la justícia. L'any 2006 va ser sorprès per la policia quan injectava droga a una noia al carrer i el juliol del 2012 va ser expulsat d'un centre de de desintoxicació de luxe de Tailàndia per no haver mostrat interès en lluitar contra la seva addició a l'heroïna. </p>
    </article>
  </body>
</html>