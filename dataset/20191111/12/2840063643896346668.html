<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/11/ferragni-furiosa-per-foto-rubate-aereo-scatti-mentre-dormivo-uno-psyco_MDHCEY1rDcnNkvXEnQ7hXK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-11T12:18:00+00:00"/>
    <meta property="og:title" content="Chiara Ferragni furiosa per foto 'rubate' in aereo"/>
    <meta property="og:description" content="La fashion blogger era in volo da Milano a New York per la presentazione del doc sulla sua vita: : &quot;Scatti mentre dormivo da uno 'psycho'&quot;"/>
  </head>
  <body>
    <article>
      <h1>Chiara Ferragni furiosa per foto 'rubate' in aereo</h1>
      <address>
        <time datetime="2019-11-11T12:18:00+00:00">11 Nov 2019, 12:18</time>
      </address>
      <p>Chiara Ferragni furiosa con un ‘paparazzo improvvisato’ che l’ha immortalata mentre dormiva su un aereo. In volo da Milano a NewYork, dove è attesa per la presentazione del documentario sulla sua vita ‘Chiara Ferragni Unposted’, che sarà disponibile su Amazon Prime in tutto il mondo il 29 novembre, la fashion blogger e stilista ha fatto un brutto incontro, che lei stessa ha raccontato, prima in inglese e poi in italiano, sulle storie di Instagram.</p>
      <p>“Mentre dormivo in aereo, quella mezz’ora in cui sono riuscita ad addormentarmi, questo tizio sulla cinquatina - ha detto - è venuto e ha cominciato a farmi foto mentre dormivo che è una cosa supermaleducata e da ‘psyco’. Per fortuna, il mio amico Fabio (il general manager della Ferragni, Fabio Maria Damato, ndr.), che era seduto dal lato del corridoio mentre io ero dal lato del finestrino, ha visto la scena, l’ha preso per la felpa e l’ha rincorso. Questo qua si è nascosto nel bagno per un quarto d’ora. Fabio l’ha aspettato e poi questo qui ha fatto vedere che aveva cancellato la foto”, ha spiegato Chiara ai suoi oltre 17 milioni di followers, scrivendo in sovrimpressione sulla storia: “Quanto è rozzo fare una foto di me che dormo? Tu sei strano!”.</p>
    </article>
  </body>
</html>