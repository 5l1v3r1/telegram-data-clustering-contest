<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-goncharuk-prolobiyuvav-u-radi-shhe-chotyry-zemelni-zakonoproekty/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T12:42:57+00:00"/>
    <meta property="og:title" content="Гончарук пролобіював у Раді ще чотири земельні законопроекти"/>
    <meta property="og:description" content="Прем’єр-міністр Олексій Гончарук просить Верховну Раду розглянути у 2019 році земельні законопроекти."/>
  </head>
  <body>
    <article>
      <h1>Гончарук пролобіював у Раді ще чотири земельні законопроекти</h1>
      <address>
        <time datetime="2019-11-11T12:42:57+00:00">11 Nov 2019, 12:42</time>
      </address>
      <p>Прем’єр-міністр Олексій Гончарук просить Верховну Раду розглянути у 2019 році земельні законопроекти.</p>
      <p>Прем’єр-міністр Олексій Гончарук прийшов на погоджувальну раду Верховної Ради, щоб попросити народних депутатів розглянути в останні пленарні тижні 2019 року низку земельних законопроектів.</p>
      <p>Глава Кабінету міністрів нагадав, що у Ради залишилося три робочих тижні для ухвалення проектів законів.</p>
      <p>Гончарук перерахував чотири законопроекти, які важливо розглянути до голосування про ринок землі.</p>
      <p><b>Читайте:</b> <a href="https://fakty.com.ua/ua/ukraine/20191025-rynok-zemli-v-ukrayini-zapratsyuvav-sajt-z-roz-yasnennyamy-reformy/">Ринок землі: в Україні запрацював сайт з роз’ясненнями реформи</a></p>
      <ul>
        <li><a href="http://w1.c1.rada.gov.ua/pls/zweb2/webproc4_1?pf3511=66970">№ 2194</a> – щодо вдосконалення системи управління та дерегуляції у сфері земельних відносин;</li>
        <li><a href="http://w1.c1.rada.gov.ua/pls/zweb2/webproc4_1?pf3511=66972">№ 2195</a> – щодо системи прозорих електронних аукціонів з прав на землю і самих земельних ділянок;</li>
        <li><a href="https://w1.c1.rada.gov.ua/pls/zweb2/webproc4_1?pf3511=66531">№ 0858</a> – регулює певні відносини і удосконалює процедури з протидії рейдерству в сферах земельних питань;</li>
        <li><a href="http://w1.c1.rada.gov.ua/pls/zweb2/webproc4_1?pf3511=67268">№ 2370</a> – про національну інфраструктуру геопросторових даних.</li>
      </ul>
      <p>Останній законопроект Гончарук зазначив як найважливіший.</p>
      <p>Як повідомлялося, президент Володимир Зеленський розповів, за якої умови <a href="https://fakty.com.ua/ua/ukraine/20191111-zelenskyj-initsiyuye-referendum-shhodo-prava-inozemtsyam-kupuvaty-zemlyu/">іноземці зможуть купити українську землю</a>.</p>
    </article>
  </body>
</html>