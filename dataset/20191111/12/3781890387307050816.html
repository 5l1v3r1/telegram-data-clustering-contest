<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741169"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T12:26:00+00:00"/>
    <meta property="og:title" content="'ธรรมนัส'แจกส.ป.ก.ให้เกษตรกร150ราย พบยากจนสุดๆ"/>
    <meta property="og:description" content="รมช.เกษตรฯ แจก ส.ป.ก.ให้เกษตรกร 150 รายในพื้นที่ 3 อำเภอ กาญจนบุรี พบยากจนสุด ๆ ไม่มีไฟฟ้าใช้"/>
  </head>
  <body>
    <article>
      <h1>'ธรรมนัส'แจกส.ป.ก.ให้เกษตรกร150ราย พบยากจนสุดๆ</h1>
      <address>
        <time datetime="2019-11-11T12:26:00+00:00">11 Nov 2019, 12:26</time>
      </address>
      <p>
        <b>รมช.เกษตรฯ แจก ส.ป.ก.ให้เกษตรกร 150 รายในพื้นที่ 3 อำเภอ กาญจนบุรี พบยากจนสุด ๆ ไม่มีไฟฟ้าใช้</b>
      </p>
      <p>เมื่อวันที่ 11 พ.ย. ร.อ.ธรรมนัส พรหมเผ่า รมช.กระทรวงเกษตรและสหกรณ์ ได้เดินทางไปที่ทำการสหกรณ์การเกษตรในเขตปฏิรูปที่ดิน ต.สิงห์ อ.ไทรโยค จ.กาญจนบุรี เพื่อแจกเอกสาร ส.ป.ก.4-01 ให้กับเกษตรกร 150 รายที่อยู่ใน อ.ไทรโยค อ.พนมทวน และ อ.ด่านมะขามเตี้ย รวมพื้นที่ 1,757 ไร่ พร้อมกันนี้ รมช.เกษตรและสหกรณ์ กล่าวว่า เกษตรกรในพื้นที่นี้ประสบปัญหาขาดแคลนสาธารณูปโภค ทั้งไม่มีไฟฟ้า น้ำประปา และถนนยังดินลูกรัง ฉะนั้นตนจะสั่งให้ 9 กรมของกระทรวงเกษตรฯ เข้าไปแก้ไขอย่างเร่งด่วน</p>
      <figure>
        <img src="https://www.dailynews.co.th/admin/upload/20191111/news_BcLiBAvTTK193740_533.jpg?v=20191112021?v=2543"/>
      </figure>
      <p>ด้านนายวิณะโรจน์ ทรัพย์ส่งสุข เลขาธิการ ส.ป.ก.กล่าวว่า เกษตรกรส่วนใหญ่ปลูกมันสำปะหลัง มะขามป้อม หม่อน ส่วนพืชอื่นปลูกไม่ได้ผลเพราะเป็นพื้นที่แห้งแล้ง ส.ป.ก.จะส่งเสริมให้ไปทำปศุสัตว์เช่น เลี้ยงแพะ แกะ วัว ไก่ไข่ และหนอนไหม โดยให้สหกรณ์เป็นผู้จัดจำหน่ายแทนเกษตรกร ส่วนที่ดินที่เหลืออีก 5 หมื่นไร่ซึ่งยังไมได้จัดสรรนั้น ส.ป.ก.มีแผนจะดำเนินการให้แล้วเสร็จภายในปี 2563<br/><br/>ผู้สื่อข่าวรายงานว่า  จากการสังเกตการณ์ของผู้สื่อข่าวพบว่า บ้านเกษตรกรประมาณ 20 หลังไม่มีไฟฟ้า ทุกหลังดัดแปลงขวดเครื่องดื่มชูกำลังมาทำเป็นตะเกียง ส่วนน้ำสะอาดต้องซื้อจากรถน้ำในราคาลูกบาศก์เมตรละ 130 บาท</p>
      <figure>
        <img src="https://www.dailynews.co.th/admin/upload/20191111/news_BSDQDtDsnN193739_533.jpg?v=20191112021?v=8458"/>
      </figure>
      <figure>
        <img src="https://www.dailynews.co.th/admin/upload/20191111/news_pGveCuVVVs193738_533.jpg?v=20191112021?v=2410"/>
      </figure>
    </article>
  </body>
</html>