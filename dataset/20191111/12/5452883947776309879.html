<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/vendita-prodotti-ortofrutticoli-non-tracciabili-11-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T12:49:00+00:00"/>
    <meta property="og:title" content="Vendevano prodotti ortofrutticoli non tracciabili"/>
    <meta property="og:description" content="Sanzionati due ambulanti"/>
  </head>
  <body>
    <article>
      <h1>Vendevano prodotti ortofrutticoli non tracciabili</h1>
      <h2>Sanzionati due ambulanti</h2>
      <address><time datetime="2019-11-11T12:49:00+00:00">11 Nov 2019, 12:49</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Continua incessante l’attività dell’Arma volta a garantire il rispetto delle norme in tema di sicurezza degli alimenti e di trasparenza della filiera produttiva.</p>
      <p>Nell’ambito di tali controlli, i Carabinieri della Stazione di Ariano Irpino, unitamente ai colleghi della locale Stazione Forestale, hanno sottoposto a verifiche svariati venditori ambulanti, elevando sanzioni amministrative per circa un migliaio di euro a carico di due ambulanti che vendevano prodotti ortofrutticoli freschi privi di indicazione sull’origine, in violazione della normativa comunitaria e nazionale in tema di rintracciabilità degli alimenti.</p>
      <p>Uno di due ambulanti è stato anche sanzionato in quanto utilizzava per la vendita della merce una bilancia priva sia del prescritto marchio identificativo “C E” sia del bollino di revisione periodica.</p>
      <p>Per un terzo commerciante è invece scattata la sanzione per aver disperso rifiuti ortofrutticoli sul suolo pubblico.</p>
    </article>
  </body>
</html>