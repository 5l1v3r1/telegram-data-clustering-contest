<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/cin-in-celik-ureticisi-jingye-grubu-oyakin-da-talip-oldugu-british-steel-ile-gorusuyor"/>
    <meta property="og:site_name" content="euronews"/>
    <meta property="article:published_time" content="2019-11-11T12:15:31+00:00"/>
    <meta property="og:title" content="Çin, OYAK’ın talip olduğu British Steel ile görüşüyor"/>
    <meta property="og:description" content="Çin’in çelik üreticisi Jingye Grubu’nun, Türkiye’den OYAK’ın da talip olduğu British Steel ile görüşmelerde bulunduğu bildirildi."/>
  </head>
  <body>
    <article>
      <h1>Çin, OYAK’ın talip olduğu British Steel ile görüşüyor</h1>
      <address><time datetime="2019-11-11T12:15:31+00:00">11 Nov 2019, 12:15</time> by <a rel="author">Rahmi Gunduz</a></address>
      <p>Çin’in çelik üreticisi Jingye Grubu’nun, Türkiye’den OYAK’ın da talip olduğu British Steel ile görüşmelerde bulunduğu bildirildi.</p>
      <p>İki grup arasında 90 milyon dolara ulaşması beklenen satışın gerçekleşmesi halinde binlerce İngiliz çalışanına işten çıkartılmama güvencesi de verilecek.</p>
      <p>British Steel’in satışı, İngiltere'de 12 Aralık’ta düzenlenecek genel seçimler öncesinde, ülkedeki en önemli iç politika tartışmaları arasında yer alıyor.</p>
      <p>İngiliz basını, satışı bedelinin 90 milyon dolar civarında olduğunu duyururken, Jingye Grubu, konu ile ilgili hafta içinde ayrıntılı bir açıklamaya yapılacağını kaydetti.</p>
      <p>British Steel, mali sıkıntılar yüzünden 22 Mayıs’ta konkordato ilan etmişti. İngiliz şirketinde, 25 bine yakın işçi çalışıyor.</p>
      <h3>OYAK, British Steel ile ön anlaşmaya vardı</h3>
      <p>Türkiye’den OYAK Grubu, Ağustos ayında British Steel ile ön anlaşmaya varıldığını açıklamış, ancak şu ana kadar satış gerçekleşmemişti.</p>
      <p>Bünyesinde 23 bin işçi çalıştıran sermayesi ve 5,5 milyar dolar civarında olan Jingye Grubu, Çin’de 500 en büyük şirket içinde 217. sırada yer alıyor.</p>
      <ul>
        <li>
          <a href="https://tr.euronews.com/2019/11/07/oyak-ilgilendigi-ingiliz-celik-sirketi-british-steel-e-cinliler-talip-oldu-erdemir-ataer">OYAK'ın ilgilendiği İngiliz çelik şirketi British Steel'e Çinliler talip oldu</a>
        </li>
        <li>
          <a href="https://tr.euronews.com/2019/08/16/oyak-ingiliz-sanayi-sirketi-british-steel-i-satin-almak-icin-on-anlasmaya-vardi">OYAK, İngiliz sanayi şirketi British Steel'i satın almak için ön anlaşmaya vardı</a>
        </li>
        <li>
          <a href="https://tr.euronews.com/2019/05/17/abd-kanada-ve-meksika-dan-celik-ve-aluminyum-ek-vergilerini-kaldirdi">ABD, Kanada ve Meksika’dan çelik ve alüminyum ek vergilerini kaldırdı</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>