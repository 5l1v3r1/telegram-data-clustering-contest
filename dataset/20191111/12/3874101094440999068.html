<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/whatsapp-messenger-butunlesmesi-kolay-olmayacak_84980.html"/>
    <meta property="og:site_name" content="CHIP Online"/>
    <meta property="article:published_time" content="2019-11-11T12:00:00+00:00"/>
    <meta property="og:title" content="WhatsApp, Messenger Bütünleşmesi Kolay Olmayacak"/>
    <meta property="og:description" content="Facebook'un WhatsApp, Messenger ve Instagram Direct'i bir araya getirmesi, WhatsApp kurucusuna göre pek kolay olmayacak!"/>
  </head>
  <body>
    <article>
      <h1>WhatsApp, Messenger Bütünleşmesi Kolay Olmayacak</h1>
      <h2>Facebook'un WhatsApp, Messenger ve Instagram Direct'i bir araya getirmesi, WhatsApp kurucusuna göre pek kolay olmayacak!</h2>
      <address><time datetime="2019-11-11T12:00:00+00:00">11 Nov 2019, 12:00</time> by <a rel="author">CHIP Online</a></address>
      <p>Facebook, uygulamalarına yeni bir "<b><i>güvenlik katmanı</i></b>" getirmek istediğini, bu kapsamda WhatsApp, Messenger ve Instagram'ı uygulama değiştirmeden kullanılabilir hale getireceğini söylemişti.</p>
      <p>Ancak WhatsApp kurucu ortağı <b>Brian Acton</b>'un söylediklerine göre bu planları gerçekleştirmek, söylendiği kadar kolay olmayabilir. Böyle bir durumda Facebook Messenger ve Instagram mesajları, WhatsApp'taki gibi uçtan uca şifreli olacak ve uygulamaların ayrı olarak varlığını sürdürmesi gerekecek. Bunun yanında uygulamalar, tek bir mesajlaşma platformu veya protokolü üzerinde birleşecek. Acton'a göre bu, zor bir iş ve yapılması "<i>yıllar sürebilir</i>".</p>
      <p>Facebook, New York Times'ın ocak ayındaki bir haberine göre bu işlevi 2019'un sonunda veya <b>2020'nin başında</b> sunacaktı. Facebook yetkilileri, işlevin ne zaman tamamlanacağıyla ilgili bilgi vermediler.</p>
      <p>Messenger ve Instagram'ın uçtan uca şifreleme işleviyle donatılmasının suçluları yakalamayı zorlaştıracağına dair endişeler var. Bu, güvenliğe önem veren teknoloji firmaları için çoğu zaman geçerli bir neden sayılmasa da, WhatsApp'ın şifreleme işlevinin sanıldığı kadar güvenli olmadığı, Facebook dilerse mesajları cihaz üzerinden okuyabileceği <a href="https://www.chip.com.tr/haber/whatsappi-hack-4-yolu_84926.html">biliniyor</a> (mesajlar telefonunuzda şifreli saklanmıyor).</p>
    </article>
  </body>
</html>