<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191111_04709930"/>
    <meta property="og:site_name" content="De Standaard"/>
    <meta property="article:published_time" content="2019-11-11T12:25:00+00:00"/>
    <meta property="og:title" content="VVV-Venlo zet coach Robert Maaskant op straat na glansprestatie van Cyriel Dessers"/>
    <meta property="og:description" content="VVV-Venlo heeft zijn trainer Robert Maaskant (50) maandag ontslagen. De Nederlandse Eredivisieclub besloot in te grijpen na een reeks van zeven competitien..."/>
  </head>
  <body>
    <article>
      <h1>VVV-Venlo zet coach Robert Maaskant op straat na glansprestatie van Cyriel Dessers</h1>
      <address>
        <time datetime="2019-11-11T12:25:00+00:00">11 Nov 2019, 12:25</time>
      </address>
      <p>
        <b>VVV-Venlo heeft zijn trainer Robert Maaskant (50) maandag ontslagen. De Nederlandse Eredivisieclub besloot in te grijpen na een reeks van zeven competitienederlagen. Tussendoor werd VVV ook uitgeschakeld in het bekertoernooi, door de amateurs van Groene Ster. Maaskant was bezig aan zijn eerste seizoen in Venlo, waar Luc Nilis een van de assistent-coaches is.</b>
      </p>
      <p>'Na zorgvuldig overleg hebben wij de beslissing moeten nemen om afscheid te nemen van onze trainer Robert Maaskant en zijn assistent Raymond Libregts', zegt algemeen directeur Marco Bogers. 'De slechte sportieve resultaten in de afgelopen periode liggen daaraan ten grondslag.'</p>
      <p>Zaterdag verloor VVV met 6-1 van Heracles. Cyriel Dessers was de grote uitblinker met drie doelpunten en twee assists. In de stand laat VVV (9 ptn) alleen RKC (4 ptn) achter zich.</p>
    </article>
  </body>
</html>