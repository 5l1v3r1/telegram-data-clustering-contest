<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546411.html/%DA%A9%D8%B4%D9%81-%DA%A9%D8%A7%D9%84%D8%A7%DB%8C-%D9%82%D8%A7%DA%86%D8%A7%D9%82-%D8%A7%D8%B2-12-%D8%AE%D9%88%D8%AF%D8%B1%D9%88%DB%8C-%D8%B4%D9%88%D8%AA%DB%8C-%D8%AF%D8%B1-%D8%A8%D8%B1%D9%88%D8%AC%D8%B1%D8%AF---6-%D9%86%D9%81%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T12:10:00+00:00"/>
    <meta property="og:title" content="کشف کالای قاچاق از 12 خودروی شوتی در بروجرد/ ۱6 نفر دستگیر شدند"/>
    <meta property="og:description" content="16 خودروی حامل قاچاق، مواد مخدر و سلاح سرد در بروجرد توقیف شد که از این تعداد 12 خودرو شوتی بوده است."/>
  </head>
  <body>
    <article>
      <h1>کشف کالای قاچاق از 12 خودروی شوتی در بروجرد/ ۱6 نفر دستگیر شدند</h1>
      <address>
        <time datetime="2019-11-11T12:10:00+00:00">11 Nov 2019, 12:10</time>
      </address>
      <p>16 خودروی حامل قاچاق، مواد مخدر و سلاح سرد در بروجرد توقیف شد که از این تعداد 12 خودرو شوتی بوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://safiraflak.ir/?p=1472">سفیر افلاک</a>، بسیجیان حوزه مقاومت کمیل در پی ایست بازرسی در محور بروجرد – ملایر (کمربندی) تعداد 12 خودروی شوتی حامل قاچاق و 4 خودروی حامل سلاح و مواد مخدر را توقیف کردند.</p>
      <p>براساس این گزارش از خودروهای توقیف شده ۲ قبضه سلاح گرم، ۳۲ عدد سلاح سرد، ۹ دستگاه ماشین ظرفشویی، هشت دستگاه ماشین لباسشویی، ۶ عدد تلویزیون، ۲ عدد یخچال، هفت عدد کولر گازی، سه عدد ماکروویو، ۱۶۹ عدد ماشین ریش تراش، ۶۰ عدد اتوی مو، هفت کیسه لباس و مقداری مواد مخدر از نوع تریاک کشف و ضبط شد.</p>
      <p>لازم به ذکر است که 16 خودروی حامل قاچاق، مواد مخدر و سلاح سرد توقیف و 16 نفر رانند خودروها دستگیر شده که با تشکیل پرونده به مراجع قضایی معرفی شدند.</p>
      <p>با توجه به این که شعار امسال «رونق تولید» نامگذاری شده در جهت حمایت از تولید کننده داخلی، ضروری است تا عرصه بر قاچاقچیان تنگ شود و برخورد با خودروهای شوتی و سودجویانی که با خرید و فروش کالای قاچاق، به اقتصاد کشور ضربه می زنند با جدیت هر چه بیشتر پیگیری شود.</p>
      <p>انتهای پیام/</p>
    </article>
  </body>
</html>