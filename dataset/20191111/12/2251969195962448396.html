<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/11/coperte-solidali-in-piazza-raccolti-3mila-euro/1323632/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-11T12:10:20+00:00"/>
    <meta property="og:title" content="Coperte solidali in piazza, raccolti 3mila euro"/>
    <meta property="og:description" content="SAN SEVERINO - I proventi saranno destinati alle scuole d'infanzia. L'8 dicembre a Roma si svolgerà una iniziativa analoga"/>
  </head>
  <body>
    <article>
      <h1>Coperte solidali in piazza, raccolti 3mila euro</h1>
      <h2>SAN SEVERINO - I proventi saranno destinati alle scuole d'infanzia. L'8 dicembre a Roma si svolgerà una iniziativa analoga</h2>
      <address><time datetime="2019-11-11T12:10:20+00:00">11 Nov 2019, 12:10</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F11%2Fcoperte-solidali-in-piazza-raccolti-3mila-euro%2F1323632%2F">Condividi658</a><a href="https://twitter.com/intent/tweet?text=Coperte+solidali+in+piazza%2C++raccolti+3mila+euro&amp;url=https%3A%2F%2Fwww.cronachemaceratesi.it%2F2019%2F11%2F11%2Fcoperte-solidali-in-piazza-raccolti-3mila-euro%2F1323632%2F">Tweet</a>Email658 Condivisioni</p>
      <p> </p>
      <p><b>Le coperte solidali scaldano piazza Del Popolo a San Severino, raccolti 3mila euro da destinare alle scuole dell’Infanzia. L’iniziativa, che si è svolta ieri, è della onlus Mam Beyond Borders e del gruppo “Le nostre mani scaldano i bimbi”, iniziativa patrocinata dal Comune grazie all’attività dell’associazione Help sos salute e famiglia e all’idea della settempedana Francesca Forconi.</b> Analoga iniziativa, che si avvale sempre della collaborazione della Piccoli Giovani onlus, verrà riproposta a Roma l’8 dicembre e servirà per raccogliere altri fondi che permetteranno quasi sicuramente l’acquisto di una pavimentazione antitrauma per le aree giochi esterne ai plessi “Virgilio” e “Gentili” del comprensivo “Tacchi Venturi”. Alla campagna ha aderito anche il sindaco di San Severino, Rosa Piermattei, presente in piazza Del Popolo insieme al vice sindaco, Vanna Bianconi, alla presidente Cristina Marcucci e alle volontarie della Help Sos Salute e Famiglia. Straordinario il colpo d’occhio offerto dalla enorme distesa di coperte colorate sulla piattaforma di piazza. Un messaggio importante per la solidarietà e per le tante iniziative pensate ed attuate per dare seguito a progetti socio-sanitari su tutto il territorio nazionale e in Paesi a risorse limitate.</p>
      <figure>
        <img src="https://cdn.cronachemaceratesi.it/wp-content/uploads/2019/11/coperte-solidali-2-e1573474024750-596x650.jpg"/>
        <figcaption>Il sindaco Rosa Piermattei</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/coperte-solidali-4-650x488.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/coperte-solidali-5-e1573474054409.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/coperte-solidali-4-650x488.jpg"/>
      </figure>
    </article>
  </body>
</html>