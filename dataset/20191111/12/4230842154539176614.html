<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191111-top-5-dodatkiv-dlya-kontrolyu-vytrat/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T12:28:09+00:00"/>
    <meta property="og:title" content="Топ-5 додатків для контролю витрат"/>
    <meta property="og:description" content="П’ять додатків для обліку витрат, які допоможуть контролювати бюджет, зібрали Факти ICTV."/>
  </head>
  <body>
    <article>
      <h1>Топ-5 додатків для контролю витрат</h1>
      <address>
        <time datetime="2019-11-11T12:28:09+00:00">11 Nov 2019, 12:28</time>
      </address>
      <p>П’ять додатків для обліку витрат, які допоможуть контролювати бюджет, зібрали Факти ICTV.</p>
      <p>Постійно думати після чергового походу в магазин, куди зникли ваші гроші, – це не вихід. Так само, як вести зошит з витратами.</p>
      <p>Такі методи вже давно не діють у XXI столітті. Натомість контролювати бюджет і всі ваші витрати допоможуть мобільні додатки.</p>
      <p>Про найкращі додатки для контролю витрат – читайте в матеріалі.</p>
      <h3>Monefy</h3>
      <figure>
        <img src="https://fakty.com.ua/wp-content/uploads/2019/11/11/monefy.jpg?1573470583"/>
      </figure>
      <p>Це один з найбільш популярних додатків для мобільних телефонів. Його можна завантажити як на Google Play, так і в App Store.</p>
      <p>Користуватися ним дуже просто. Потрібно щодня записувати суми витрат і обирати категорію призначення платежу. До прикладу, транспорт, їжа, розваги, комунальні платежі.</p>
      <h3>Money Manager</h3>
      <figure>
        <img src="https://fakty.com.ua/wp-content/uploads/2019/11/11/money-manager.jpg?1573470987"/>
      </figure>
      <p>Цей додаток для обліку фінансів відстежує надходження і витрати. А ще його можна підключати до банківських карт і бачити таким чином стан своїх рахунків.</p>
      <p>До речі, Money Manager  легко можна синхронізувати з комп’ютером, тому ви завжди зможете відстежити розподіл доходів і витрат за категоріями та подивитися дані.</p>
      <p>
        <b>Читайте: </b>
        <a href="https://fakty.com.ua/ua/videos/chomu-ukrayintsi-ne-vmiyut-ekonomyty-i-yak-zaoshhadzhuvaty-10-shhomisyatsya/">Чому українці не вміють економити і як заощаджувати 10% щомісяця</a>
      </p>
      <h3>Money Lover</h3>
      <figure>
        <img src="https://fakty.com.ua/wp-content/uploads/2019/11/11/money-lover.jpg?1573471088"/>
      </figure>
      <p>Його перевагою є те, що тут можна не лише відстежувати кошти, а й встановлювати собі ліміт витрат.</p>
      <p>Можна також встановити повідомлення про те, що ліміт витрат буде перевищено, тоді додаток повідомить вас про це.</p>
      <p>Крім того, у цьому додатку для підрахунку витрат самостійно можна створювати захід і відслідковувати, скільки грошей ви витратили саме на нього.</p>
      <h3>Coin Keeper</h3>
      <figure>
        <img src="https://fakty.com.ua/wp-content/uploads/2019/11/11/dodatok.jpg?1573470755"/>
      </figure>
      <p>Додаток так само можна завантажити на Google Play і в App Store. До речі, у нього є можливість обліку різних валют. Така функція допомагає контролювати витрати у закордонних поїздках.</p>
      <p>У додатку можна встановити ліміти витрат, а облік можуть вести кілька людей з різних мобільних пристроїв.</p>
      <p>Також тут є функція, яка розпізнає СМС-повідомлення від різних банків і автоматично вносить витрати або надходження в систему обліку.</p>
      <h3>Wallet</h3>
      <figure>
        <img src="https://fakty.com.ua/wp-content/uploads/2019/11/11/wallet.jpg?1573470859"/>
      </figure>
      <p>Цей додаток для контролю витрат має автоматичну хмарну синхронізацію.</p>
      <p>Також тут ви матимете доступ до статистики, яка допоможе зрозуміти, в які періоди були зроблені найбільші витрати.</p>
      <p>До слова, раніше Факти ICTV писали, <a href="https://fakty.com.ua/ua/lifestyle/20180703-planuj-vidpustku-onlajn-pidbir-turu-cherez-internet-servisy-i-korysni-dodatky/">як обрати тур через додатки та онлайн-сервіси</a>.</p>
    </article>
  </body>
</html>