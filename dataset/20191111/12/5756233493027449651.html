<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620958/%D9%86%D8%AE%D8%B3%D8%AA%DB%8C%D9%86-%D8%AF%D8%B1%D9%85%D8%A7%D9%86-%D9%82%D8%B7%D8%B9%DB%8C-%D9%88%DB%8C%D8%B1%D9%88%D8%B3-%D8%A7%DB%8C%D8%AF%D8%B2-%D8%AF%D8%B1-%D8%B1%D8%A7%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T12:01:00+00:00"/>
    <meta property="og:title" content="نخستین درمان قطعی ویروس ایدز در راه است"/>
    <meta property="og:description" content=" یک شرکت داروسازی در آمریکا مدعی شد دارویی ساخته است که می‌تواند ویروس ایدز را به طور کامل و برای همیشه از بین ببرد."/>
  </head>
  <body>
    <article>
      <h1>نخستین درمان قطعی ویروس ایدز در راه است</h1>
      <address>
        <time datetime="2019-11-11T12:01:00+00:00">11 Nov 2019, 12:01</time>
      </address>
      <p>
        <i> یک شرکت داروسازی در آمریکا مدعی شد دارویی ساخته است که می‌تواند ویروس ایدز را به طور کامل و برای همیشه از بین ببرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>داروهایی که هم اکنون برای بیماران مبتلا به ایدز تجویز می‌شوند تنها قادرند فعالیت این ویروس را کنترل کرده و از انتقال آن به دیگر افراد جلوگیری کنند. حال شرکت داروسازی (AGT)American Gene Technologies مدعی است دارویی ساخته که می‌تواند این ویروس را به طور کامل در بدن از بین ببرد. به گفته این شرکت آمریکایی، داروی مذکور که AGT ۱۰۳-T نام دارد از اثراتی برخوردار است که ویروس اچ‌آی‌وی را یک بار برای همیشه از بین خواهد برد.</p>
      <p>به گزارش پایگاه اینترنتی مدیکال اکسپرس، American Gene Technologies درخواستی هزار صفحه‌ای برای عرضه و فروش این دارو به سازمان غذا و داروی آمریکا فرستاده و امید دارد پیش از پایان سال ۲۰۱۹ میلادی از این سازمان جواب بگیرد. در صورت تایید این دارو از طرف نهادهای مربوطه، AGT آزمایشات بالینی آن را از ماه ژانویه سال آتی میلادی آغاز خواهد کرد. با این حال پیش بینی می‌شود کسب مجوز نهایی برای عرضه این دارو چند سال زمان ببرد.</p>
      <figure>
        <img src="https://aftabnews.ir/files/fa/news/1398/8/20/357853_939.jpg"/>
      </figure>
      <p>با وجود تلاش‌های جهانی برای دسترسی آسان‌تر به ابزارهای پیشگیری و درمان ایدز، این عفونت همچنان یکی از مشکلات عمده متوجه سلامت عمومی در بسیاری از کشورها از جمله آمریکا است. به گزارش سازمان بهداشت جهانی این ویروس تاکنون جان بیش از ۳۲ میلیون نفر را در جهان گرفته است. آمارها نشان می‌دهد که در سال ۲۰۱۸، ابتلا به ویروس ایدز در نزدیک به ۳۷.۹ میلیون نفر تشخیص داده شده که از این تعداد، ۷۷۰ هزار نفر تاکنون در اثر عوارض ناشی از این بیماری جان خود را از دست داده‌اند.</p>
      <p>ایدز یا اچ‌آی‌وی نوعی بیماری است که در دستگاه ایمنی و توسط ویروس نقص ایمنی (HIV) ایجاد می‌شود. این بیماری عمدتاً از طریق آمیزش جنسی محافظت نشده، انتقال خون، استفاده از سرسوزن آلوده و همچنین از مادر به فرزند در طول بارداری، زایمان یا شیردهی منتقل می‌گردد.</p>
    </article>
  </body>
</html>