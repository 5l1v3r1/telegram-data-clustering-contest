<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/vi-gjor-det-for-pengene/71805365"/>
    <meta property="og:site_name" content="Dagbladet.no"/>
    <meta property="article:published_time" content="2019-11-11T12:21:49+00:00"/>
    <meta property="og:title" content="- Vi gjør det for pengene"/>
    <meta property="og:description" content="Jennifer Anistons takketale fikk hele salen til å le."/>
  </head>
  <body>
    <article>
      <h1>- Vi gjør det for pengene</h1>
      <h2>Jennifer Anistons takketale fikk hele salen til å le.</h2>
      <address><time datetime="2019-11-11T12:21:49+00:00">11 Nov 2019, 12:21</time> by <a rel="author">Vilde Holta Røssland</a></address>
      <p>Natt til mandag ble People's Choice Awards arrangert i Santa Monica, California, og som alltid var en rekke kjente fjes å se på den røde løperen.</p>
      <p>Blant andre var <a href="https://www.dagbladet.no/kjendis/roper-grunnen-til-ny-sveis/71792490">«Friends»-stjerna Jennifer Anison (50)</a> på plass, og hun var også en av de som stakk av med en pris under utdelingen. 50-åringen vant prisen som årets ikon.</p>
      <p>Takketalen hun holdt fra scenen har ikke gått ubemerket hen, og spesielt én vits har siden gått sin rundgang i sosiale medier og i ulike nettaviser, deriblant <a href="https://eu.usatoday.com/story/entertainment/celebrities/2019/11/10/peoples-choice-awards-jennifer-aniston-kevin-hart-gwen-stefani-biggest-moments/2558277001/">USA Today</a> og <a href="https://www.eonline.com/news/1091565/jennifer-aniston-pays-tribute-to-friends-cast-iconic-haircut-more-in-speech-at-2019-people-s-choice-awards">E! Online</a>.</p>
      <p>
        <b>- Som skuespillere gjør vi ikke dette for kritikerne, for hverandre eller for å gjøre foreldrene våre stolte. Vi gjør det for pengene, sa hun, til stor latter fra alle i salen.</b>
      </p>
      <p>Videre fulgte hun opp med å understreke at det bare var en spøk.</p>
      <p>- Jeg tuller! Vi gjør det for dere, vi gjør virkelig det, fortsatte Aniston.</p>
      <p>Hun nevnte også serien «Friends» i talen, og sa at hun aldri ville oppnådd den suksessen hun har om ikke det hadde vært for nettopp den serien.</p>
      <figure>
        <img src="https://dbstatic.no/71805414.jpg?imageId=71805414&amp;x=6.9348127600555&amp;y=4.2296072507553&amp;cropw=88.904299583911&amp;croph=58.308157099698&amp;width=641&amp;height=386"/>
        <figcaption><b>SUKSESS:</b> Jennifer Aniston takket serien «Friends» for suksessen. Foto: NTB Scanpix Vis mer</figcaption>
      </figure>
      <p>- Jeg ville ikke stått her oppe uten den fantastiske serien og de fem, fantastiske andre skuespillerne, og uten publikummet som holdt ut med oss gjennom et tiår, avsluttet hun.</p>
      <h3>Tok med hele familien</h3>
      <p>En annen som var på plass og som også vant pris under prisutdelingen, var <a href="https://www.dagbladet.no/kultur/sjokkerte-hva-faen/71461612">sangstjerna Pink (40)</a>.</p>
      <figure>
        <img src="https://dbstatic.no/71805392.jpg?imageId=71805392&amp;x=20.253164556962&amp;y=3.6710719530103&amp;cropw=55.466052934407&amp;croph=94.273127753304&amp;width=482&amp;height=643"/>
        <figcaption><b>FAMILIE:</b> Pink hadde med seg hele familien på prisutdelingen. Foto: NTB Scanpix Vis mer</figcaption>
      </figure>
      <p>Hun ble kåret til årets forkjemper, og hadde med seg dattera Willow Sage Hart (8) og sønnen Jameson Moon Hart (2) på den røde løperen - samt ektemannen Carey Hart (44). Fra scenen sa hun blant annet følgende:</p>
      <figure>
        <img src="https://dbstatic.no/71805393.jpg?imageId=71805393&amp;width=1024&amp;height=615"/>
        <figcaption><b>FORNØYD:</b> Stjernas sønn så ut til å være veldig fornøyd med mammas pris. Foto: NTB Scanpix Vis mer</figcaption>
      </figure>
      <p>- Jeg vet at én person kan gjøre en forskjell. (...) Det er så mye som må gjøres. Jeg bryr meg ikke om politikk, jeg bryr meg om barna våre. Jeg bryr meg om anstendighet og medmenneskelighet og snillhet. Det finnes mennesker som ikke har det du har, hjelp dem med å få det. Det er en planet som trenger hjelp, og det føles godt å hjelpe. Ikke slåss med hverandre, men hjelp hverandre.</p>
      <h3>Tilbake på rød løper</h3>
      <p>Også Kevin Hart (40) var til stede under søndagens People's Choice Awards. Dette var første gang komikeren var tilbake på den røde løperen etter at han i september var involvert <a href="https://www.dagbladet.no/kjendis/tmz-hardt-skadd-i-bilulykke/71552007">i en svært alvorlig ulykke</a>.</p>
      <p>I begynnelsen av september havnet nemlig Hart på sykehuset etter en utforkjøring på Mulholland Highway i California. Han var passasjer i sin egen bil da føreren, Jared Black, mistet kontroll over kjøretøyet - og bilen rullet rundt og ble totalskadd.</p>
      <p>Siden den gang har Hart blant annet vært på rehabilitering, og søndag så han ut til å være tilbake i god form.</p>
      <p>Da han mottok prisen for årets komistjerne, refererte han til ulykken i takketalen, ifølge <a href="https://people.com/movies/peoples-choice-awards-2019-kevin-hart-first-public-appearance-after-accident/">People</a>.</p>
      <p>- Først og fremst, takk gud, for jeg måtte ikke vært her. Men det at jeg er det, får meg til å sette mer pris på livet. Det får meg til å sette pris på tingene som virkelig betyr noe: Familie. Jeg vil takke kona og barna mine, som virkelig var der for meg.</p>
      <figure>
        <img src="https://dbstatic.no/71805415.jpg?imageId=71805415&amp;x=6.966618287373&amp;y=0&amp;cropw=93.033381712627&amp;croph=100&amp;width=641&amp;height=387"/>
        <figcaption><b>RØRT:</b> Kevin Hart var tydelig beveget da han mottok prisen. Foto: NTB Scanpix Vis mer</figcaption>
      </figure>
      <h3>Viste fram babymagene</h3>
      <p>Foruten prisvinnerne var også en rekke andre kjendiser å se på den røde løperen. Blant andre var nesten hele Kardashian-klanen på plass.</p>
      <figure>
        <img src="https://dbstatic.no/71805399.jpg?imageId=71805399&amp;x=1.9316493313522&amp;y=0&amp;cropw=95.245170876672&amp;croph=100&amp;width=641&amp;height=450"/>
        <figcaption><b>SØSTRE:</b> Kardashian-søstrene var selvfølgelig på plass. Foto: NTB Scanpix Vis mer</figcaption>
      </figure>
      <p>Mens Kim (39), Kourtney (40) og Khloé Kardashian (35) kom alene, hadde mamma Kris Jenner (64) med seg kjæresten Corey Gamble (39).</p>
      <figure>
        <img src="https://dbstatic.no/71805398.jpg?imageId=71805398&amp;x=3.041825095057&amp;y=4.3256997455471&amp;cropw=91.634980988593&amp;croph=94.267515923567&amp;width=482&amp;height=741"/>
        <figcaption><b>MED KJÆRESTEN:</b> Kris Jenner poserte med kjæresten Corey Gamble på den røde løperen. Foto: NTB Scanpix Vis mer</figcaption>
      </figure>
      <p>Den berømte familien var som alltid kledd for fest, og smilte velvillig foran presseveggen før utdelingen.</p>
      <figure>
        <img src="https://dbstatic.no/71805397.jpg?imageId=71805397&amp;x=12.842304060434&amp;y=4.5261669024045&amp;cropw=60.52880075543&amp;croph=54.596888260255&amp;width=641&amp;height=386"/>
        <figcaption><b>BERØMT FAMILIE:</b> Kardashian-søstrene med mamma Kris Jenner. Foto: NTB Scanpix Vis mer</figcaption>
      </figure>
      <p>
        <b>Også Jenna Dewan (38) poserte gladelig for fotografene, og viste samtidig fram sin voksende babymage. Hun <a href="https://www.dagbladet.no/kjendis/venter-barn-etter-skilsmissen/71635708">venter barn med sin nye kjæreste</a>, skuespiller Steve Kazee (43) - som for øvrig ikke var å se på den røde løperen søndag.</b>
      </p>
      <figure>
        <img src="https://dbstatic.no/71805396.jpg?imageId=71805396&amp;x=3.6297640653358&amp;y=0&amp;cropw=87.477313974592&amp;croph=94.230769230769&amp;width=482&amp;height=784"/>
        <figcaption><b>GRAVID:</b> Jenna Dewan hadde et godt grep om sin voksende babymage da hun poserte på den røde løperen. Dette blir hennes andre barn. Foto: NTB Scanpix Vis mer</figcaption>
      </figure>
      <p>Dewan fikk selskap av flere gravide stjerner, da også skuespiller Carissa Culiner (33) og «Real Housewives of Beverly Hills»-stjerna Teddi Mellencamp (38) var å se på løperen.</p>
      <figure>
        <img src="https://dbstatic.no/71805395.jpg?imageId=71805395&amp;x=21.031746031746&amp;y=2.8657616892911&amp;cropw=57.738095238095&amp;croph=97.134238310709&amp;width=291&amp;height=645"/>
        <figcaption><b>RØD LØPER:</b> Carissa Culiner viste frem babymagen. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805394.jpg?imageId=71805394&amp;x=18.106995884774&amp;y=0&amp;cropw=59.876543209877&amp;croph=99.691358024691&amp;width=291&amp;height=647"/>
        <figcaption><b>FESTKLAR:</b> Teddi Mellencamp poserte på den røde løperen. Foto: NTB Scanpix Vis mer</figcaption>
      </figure>
      <p>
        <i>Se stjernene på den røde løperen:</i>
      </p>
      <figure>
        <img src="https://dbstatic.no/71805411.jpg?imageId=71805411&amp;width=1024&amp;height=615"/>
        <figcaption><b>PÅ PLASS:</b> David Spade. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805408.jpg?imageId=71805408&amp;x=0&amp;y=0&amp;cropw=98.162327718224&amp;croph=100&amp;width=641&amp;height=972"/>
        <figcaption><b>RØD LØPER:</b> Skuespiller KJ Apa stilte i en rosa dress for anledningen. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805407.jpg?imageId=71805407&amp;x=0.15576323987539&amp;y=3.1152647975078&amp;cropw=99.844236760125&amp;croph=91.796469366563&amp;width=641&amp;height=885"/>
        <figcaption><b>MOROMANN:</b> Jimmy Fallon. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805410.jpg?imageId=71805410&amp;x=0&amp;y=0&amp;cropw=95.814648729447&amp;croph=100&amp;width=641&amp;height=1020"/>
        <figcaption><b>KJÆRESTER:</b> Gwen Stefani og Blake Shelton. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805401.jpg?imageId=71805401&amp;x=0&amp;y=0&amp;cropw=99.844236760125&amp;croph=97.196261682243&amp;width=641&amp;height=936"/>
        <figcaption><b>VANT PRIS:</b> Cole Sprouse ble kåret til årets mannlige tv-stjerne. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805406.jpg?imageId=71805406&amp;x=0&amp;y=0&amp;cropw=91.833810888252&amp;croph=100&amp;width=641&amp;height=1047"/>
        <figcaption><b>PÅ PLASS:</b> Zendaya poserte for fotografene. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805405.jpg?imageId=71805405&amp;x=0.15576323987539&amp;y=7.2689511941848&amp;cropw=99.844236760125&amp;croph=92.731048805815&amp;width=641&amp;height=893"/>
        <figcaption><b>PEOPLE'S CHOICE AWARDS:</b> Gwen Stefani på den røde løperen. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805404.jpg?imageId=71805404&amp;x=0&amp;y=0&amp;cropw=96.536144578313&amp;croph=100&amp;width=641&amp;height=1017"/>
        <figcaption><b>SANGSTJERNE:</b> Kelly Rowland på den røde løperen. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71805400.jpg?imageId=71805400&amp;x=0.15576323987539&amp;y=3.6519871106337&amp;cropw=99.844236760125&amp;croph=92.158968850698&amp;width=641&amp;height=859"/>
        <figcaption><b>RØD LØPER:</b> Joey King poserte gladelig for fotografene. Foto: NTB Scanpix Vis mer</figcaption>
      </figure>
    </article>
  </body>
</html>