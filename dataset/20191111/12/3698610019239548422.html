<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-harkovi-zaminuvali-tri-sudi-329194_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T12:59:00+00:00"/>
    <meta property="og:title" content="У Харкові &quot;замінували&quot; три суди"/>
    <meta property="og:description" content="Зараз відбувається перевірка судових установ."/>
  </head>
  <body>
    <article>
      <h1>У Харкові "замінували" три суди</h1>
      <h2>Зараз відбувається перевірка судових установ.</h2>
      <address>
        <time datetime="2019-11-11T12:59:00+00:00">11 Nov 2019, 12:59</time>
      </address>
      <p>У Харкові правоохоронці перевіряють інформацію щодо мінування трьох судів, повідомив відділ комунікації поліції області. Наразі триває перевірка.</p>
      <p>"11 листопада на лінію "102" з мобільного телефону подзвонив невідомий та повідомив про мінування "судів, розташованих на проспекті Правди, 5, проспекті Незалежності, 13 та майдані Героїв Небесної Сотні, 36", - йдеться у повідомленні.</p>
      <p>Вказано, що зараз правоохоронці перевіряють суди на наявність вибухівки.</p>
      <p>Нагадаємо, що у 2018 році поліція отримала майже <b><a href="https://dt.ua/UKRAINE/dvi-tretini-hibnih-zaminuvan-v-2018-roci-pripali-na-harkivsku-oblast-302425_.html">2,5 тисячі неправдивих повідомлень про замінування</a></b>. Дві третини з них – 1708 - стосувалося об'єктів у Харківській області. На другому місці опинився Київ (190 повідомлень), на третьому і четвертому - Львівська та Одеська області, де було зареєстровано 139 і 85 неправдивих повідомлень відповідно.</p>
      <p>Цьогоріч кількість таких повідомлень рекордна, в Україні періодично "мінують" суди, станції метро, лікарні, дитсадки, ТЦ, вокзали, аеропорти тощо.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>