<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/bmw-seria-8-gran-coupe-s-a-lansat-oficial-in-cadrul-unui-concert-special-al-festivalului-sonoro/"/>
    <meta property="og:site_name" content="AutoExpert"/>
    <meta property="article:published_time" content="2019-11-11T12:09:32+00:00"/>
    <meta property="og:title" content="BMW Seria 8 Gran Coupe s-a lansat oficial în cadrul unui concert special al Festivalului SoNoRo"/>
    <meta property="og:description" content="BMW a dezvelit oficial noul model Seria 8 Gran Coupe în cadrul unui eveniment special găzduit de Muzeul Tehnic Dimitrie Leonida și Festivalul SoNoRo."/>
  </head>
  <body>
    <article>
      <h1>BMW Seria 8 Gran Coupe s-a lansat oficial în cadrul unui concert special al Festivalului SoNoRo</h1>
      <address><time datetime="2019-11-11T12:09:32+00:00">11 Nov 2019, 12:09</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-20-830x467.jpg"/>
      </figure>
      <p>
        <b>BMW a dezvelit oficial noul model Seria 8 Gran Coupe în cadrul unui eveniment special găzduit de Muzeul Tehnic Dimitrie Leonida și Festivalul SoNoRo.</b>
      </p>
      <p>Prezentat în cadrul unui concert special al Festivalului SoNoRo găzduit de un spațiu atipic pentru un concert de muzică clasică, noul model BMW a fost dezvelit la Muzeul Tehnic Dimitrie Leonida din Capitală.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-23-1024x683.jpg"/>
      </figure>
      <p>BMW este partenerul Festivalului Internațional de Muzică de Cameră SoNoRo de 11 ani. O tradiției a acestei colaborări sunt concertele secrete organizate în spații atipice împreună cu prezentarea unui nou model al mărcii bavareze.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-137-1024x683.jpg"/>
      </figure>
      <p>În acest an, noul BMW Seria 8 Gran Coupe a fost dezvelit în acordurile de tango ale legendarului compozitor Astor Piazzolla. Bandoneonistul Marcelo Nisinman a fost acompaniat de italianul Alberto Mesirca, la chitară clasică, şi daneza Janne Thomsen, la flaut.</p>
      <p>După 10 zile în Bucureşti, Festivalul SoNoRo este purtat de modelele BMW în ţară, în Cluj şi Sibiu, până pe 17 noiembrie.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-2-1024x683.jpg"/>
      </figure>
      <p>Concertul secret a fost găzduit de Muzeul Tehnic Dimitrie Leonida din București în zona care adăpostește o serie de automobile speciale precum modelul de curse Duesenberg ce a aparținut pilotului român Jean Calcianu sau automobilul aerodinamic conceput de inginerul Aurel Persu în 1923.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-6-1024x683.jpg"/>
      </figure>
      <p>Un alt moment al evenimentul a fost prezentarea celui mai nou proiect realizat de Adrian Mitu: o instalație grafică dedicată carierei pilotului britanic Stirling Moss.</p>
      <p>
        <b>
          <a href="https://www.autoexpert.ro/portia-de-cultura-lansare-inedita-bmw-x3-si-seria-6-gt-in-romania/">Lansare BMW X3 și Seria 6 GT în România</a>
        </b>
      </p>
      <p>Instalaţia va cuprinde în total 28 de panouri, grupate în şapte coloane înalte de 2.12 metri, o referinţă la cele 212 victorii ale lui Moss.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-66-1024x683.jpg"/>
      </figure>
      <p>Audienţa a putut să descopere, în premieră, 10 panouri şi să înţeleagă cum evoluează proiectul chiar în prezentarea artistului.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/bmw-seria8-grancoupe-69-1024x683.jpg"/>
      </figure>
      <p>În cele din urmă, noul BMW Seria 8 Gran Coupe a fost dezvăluit chiar de muzicienii SoNoRo. Seria 8 Gran Coupe se alătura familiei coupe-ului Seria 8. Sunt disponibile trei propulsoare la lansare, două cu şase cilindri în linie, diesel şi benzină, şi un V8 benzină cu două turbine twin-scroll care dezvoltă 530 CP şi un cuplu maxim de 750 Nm.</p>
    </article>
  </body>
</html>