<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/zorya/filaret-sviy-avtoritet-obminyav-na-sumnivnu-perspektivu-keruvati-do-smerti-i-pomerti-patriarhom-639162.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T12:04:32+00:00"/>
    <meta property="og:title" content="Філарет свій авторитет обміняв на сумнівну перспективу «керувати до смерті і померти Патріархом»"/>
    <meta property="og:description" content="Замість подальших коментарів з душі лине одне: Господи, помилуй!"/>
  </head>
  <body>
    <article>
      <h1>Філарет свій авторитет обміняв на сумнівну перспективу «керувати до смерті і померти Патріархом»</h1>
      <address><time datetime="2019-11-11T12:04:32+00:00">11 Nov 2019, 12:04</time> by <a rel="author">Єпископ Євстратій (Зоря)</a></address>
      <h4>Замість подальших коментарів з душі лине одне: Господи, помилуй!</h4>
      <p>Протягом дня кілька разів починав писати свою реакцію на заяву та звернення. Бо не можу просто промовчати.</p>
      <p>Хотів і навести аргументи для спростування, і докладніше розповісти про те, яку роль настоятель Володимирського собору прот. Борис Табачек відіграв у задурюванні Патріарха (якраз рівно два роки тому) примарою «зняття анафеми», щоби втягнути його в московську аферу. Бо те саме він робить і зараз, і дуже ймовірно - з тими самими «партнерами».</p>
      <p>Але потім стирав написане - не лежить душа 100500-й раз пояснювати очевидне, і все тут... Бо все всім і так зрозуміло. Нічого нового не було сказано чи написано - тож і повторюватися в контраргументах є зайвим.</p>
      <p>Тільки прикро і гірко дивитися, як 90-літній старець залишки свого авторитету і слави імені «Київський Патріархат» підкидає у тліюче вогнище особистих амбіцій «керувати до смерті».</p>
      <p>А що буде потім - то «Бог потурбується», бо ЖОДНОЇ логічної перспективи майбутнього після себе для окремого існування обмеженого кола своїх послідовників - старець не здатен окреслити.</p>
      <p>Підзвітний кремлівській владі митрополит з РФ очолить «Київський Патріархат»? Чи осуджений за шахрайство «єпископ»? І вони «збудують таку велику Церкву, що з нею не зможуть не рахуватися»? Чи все ще жевріють сподівання, що «ПЦУ розвалиться і я залучу до себе архієреїв перспективою, що вони можуть стати Патріархом»? (практично дослівна цитата)</p>
      <p>Не публічно старець казав ще взимку: «Слухайте мене до смерті. А як помру - робіть, що хочете». Отже, йому насправді здається вже байдуже, хто очолить і що збудує. Головне - «я був, є і помру Патріархом». А що буде потім - ваші проблеми.</p>
      <p>Як говорив містер Мілтон, герой роману Ендрю Найдермана «Адвокат диявола» і одноіменної стрічки: «Безперечно, марнославство - мій найбільш улюблений з гріхів».</p>
      <p>Тож </p>
      <p>Господи, помилуй!<br/>Господи, помилуй!</p>
      <footer>Джерело: <a href="https://www.facebook.com/yevstr?fref=nf">блог Єпископа Євстратія</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/kyiv/news/biyka-u-sudi-na-pechersku-policiya-zatrimala-pyat-osib-639159.html"/>
        <a href="https://glavcom.ua/kyiv/news/prihilniki-filareta-vlashtuvali-pogrom-u-sudi-na-pechersku-foto-video-639154.html"/>
        <a href="https://glavcom.ua/columns/sivanov/cerkva-svyatoji-migreni-639102.html"/>
      </related>
    </article>
  </body>
</html>