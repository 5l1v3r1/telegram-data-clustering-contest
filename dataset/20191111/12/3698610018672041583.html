<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/futbolist-karpat-viznaniy-naykraschim-gravcem-14-go-turu-upl-329198_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T12:14:00+00:00"/>
    <meta property="og:title" content="Футболіст &quot;Карпат&quot; визнаний найкращим гравцем 14-го туру УПЛ"/>
    <meta property="og:description" content="Єгор Назарина врятував нічию для своєї команди."/>
  </head>
  <body>
    <article>
      <h1>Футболіст "Карпат" визнаний найкращим гравцем 14-го туру УПЛ</h1>
      <h2>Єгор Назарина врятував нічию для своєї команди.</h2>
      <address>
        <time datetime="2019-11-11T12:14:00+00:00">11 Nov 2019, 12:14</time>
      </address>
      <p><b><a href="https://dt.ua/SPORT/prem-yer-liga-rezultati-vsih-matchiv-14-go-turu-turnirna-tablicya-329151_.html">Прем'єр-ліга</a></b> назвала найкращого гравця за підсумками 14-го туру елітного дивізіону чемпіонату України з футболу.</p>
      <p>Нагорода дісталася півзахиснику львівських "Карпат" Єгору Назарині, який у виїзному матчі проти "Маріуполя" (2:2) відзначився дублем і приніс своїй команді нічию.</p>
      <p>До складу експертної ради увійшли Олег Венглинський, Артур Валерко, Сергій Нагорняк, Геннадій Орбу, Віктор Грачов, Йожеф Сабо, Олександр Сопко, Анатолій Чанцев та Леонід Буряк.</p>
      <p>У голосуванні Назарина випередив захисника "Шахтаря" Сергія Кривцова, який забив переможний м'яч у ворота київського "Динамо".</p>
      <p>Відзначимо, що найкращим тренером туру був визнаний португальський наставник донецького "Шахтаря" Луїш Каштру.</p>
      <p>Після 14-ти турів лідером чемпіонату України є донецький "Шахтар", який випереджає "Зорю" на 12 очок.</p>
      <p><b><a href="https://dt.ua/SPORT/prem-yer-liga-rezultati-vsih-matchiv-14-go-turu-turnirna-tablicya-329151_.html">Прем'єр-ліга: результати всіх матчів 14-го туру турнірна таблиця</a></b>.</p>
      <footer>За матеріалами: <a href="https://dt.ua/go/aHR0cDovL2ZwbC51YS8=">fpl.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>