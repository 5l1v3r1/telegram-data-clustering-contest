<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741166"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T12:20:00+00:00"/>
    <meta property="og:title" content="นายกฯกล่อมกำนัน-ผญบ. ใจเย็นๆลต.ท้องถิ่นปี63มีแน่"/>
    <meta property="og:description" content="“บิ๊กตู่”ลั่นรัฐบาลทำทุกอย่างยึดก.ม.ไม่ใช่ติดคุกแล้วหนี กล่อมกำนัน-ผู้ใหญ่บ้านใจเย็นลต.ท้องถิ่นปี 63 มีแน่ เซ็ง”มันจะเป็นจะตายกันให้ได้ ผมไม่เข้าใจ"/>
  </head>
  <body>
    <article>
      <h1>นายกฯกล่อมกำนัน-ผญบ. ใจเย็นๆลต.ท้องถิ่นปี63มีแน่</h1>
      <address>
        <time datetime="2019-11-11T12:20:00+00:00">11 Nov 2019, 12:20</time>
      </address>
      <p>
        <b>“บิ๊กตู่”ลั่นรัฐบาลทำทุกอย่างยึดก.ม.ไม่ใช่ติดคุกแล้วหนี กล่อมกำนัน-ผู้ใหญ่บ้านใจเย็นลต.ท้องถิ่นปี 63 มีแน่ เซ็ง”มันจะเป็นจะตายกันให้ได้ ผมไม่เข้าใจ</b>
      </p>
      <p>เมื่อเวลา 15.30 น.วันที่ 11 พ.ย. พล.อ.ประยุทธ์ จันทร์โอชา นายกรัฐมนตรี ได้ขึ้นเฮลิคอปเตอร์จาก จ.ราชบุรี มายังสนามกีฬาเทศบาลเมื​องกาญจนบุรี จ.กาญจนบุรี เพื่อตรวจราชการใน จ.กาญจนบุรี โดยจุดแรกนายกรัฐมนตรี นั่งรถตู้โตโยต้า อัลพาร์ด ทะเบียน 6 กย 2825 กรุงเทพมหานคร ไปตรวจเยี่ยมและมอบกุญแจบ้าน ในโครงการจัดระเบียบแพ ณ บ้านพัก 60 หลัง ต.ปากแพรก อ.เมืองกาญจนบุรี จ.กาญจนบุรี ซึ่งเป็นการแก้ไขการปลูกสร้างที่​อยู่อาศัยรุกล้ำลำน้ำ โดยมีนายธรรมวิชญ์ โพธิพิพิธ และนายอัฏฐพล โพธิพิพิธ ส.ส.กาญจนบุรี พรรคพลังประชารัฐ มาให้การต้อนรับ จากนั้น นายกรัฐมนตรี  มอบของที่ระลึกนางลำไย สิริเวชชภัณฑ์ ผู้สนับสนุนการก่อสร้​างโครงการและเยี่ยมชมโครงการ </p>
      <figure>
        <img src="https://www.dailynews.co.th/admin/upload/20191111/news_deBmMIDhvb190307_533.jpg?v=20191112020?v=2723"/>
      </figure>
      <p>นายกรัฐมนตรี กล่าวว่า  ขอแสดงความยินดีผู้ได้รับ ขอบคุณทั้ง 60 ครอบครัว แม้รู้ว่าทุกคนอึดอัด แต่ตนอึดอัดยิ่งกว่า บางคนอาจจะมองว่าตนเป็นนายกรัฐมนตรี แล้​วสบาย แล้วทำไมต้องมากดดัน แต่ตนมองถึงภาพรวมแต่ต้องมองว่​าหลายคนไม่มีบ้านแบบนี้ ทั้งที่เขาไม่ได้บุกรุกอะไร ทหารหลายคนที่ตายก็ไม่มีบ้าน เมื่อเราได้แบบนี้ฉะนั้นวันนี้​ก็ต้องขอบคุณเขา  ส่วนที่คนเหลือขอให้ช่วยพูดจากั​น และหากมีความจำเป็นอะไรตนก็พร้​อมที่จะสนับสนุน เช่น การเพิ่มทุนต่างจอดเรือเพื่อจั​ดระเบียบ ตรงนี้คือสิ่งที่เรียกว่​าความเท่าเทียม ความเป็นธรรม  คนที่ปฏิบัติต้องตามกฏหมาย เขาก็ไม่รู้สึกเสียใจหรือน้​อยใจว่าตัวเองทำถูกกฎหมาย แต่ไม่ได้อะไรเลย  ส่วนที่ทำผิดกฎหมาย แต่กลับได้ประโยชน์ ตรงนี้ก็มีหน้าที่ที่จะต้องทำทุ​กอย่างให้สมดุลให้ได้ เพราะตนไม่ต้องการรังแกใครทั้​งสิ้น  อย่างไรก็ตาม ตนรู้ว่าเงินแต่ละบาทหาไม่ได้ง่​ายๆ แต่จะทำให้ง่ายเกินไปไม่ได้​ประเทศจะเสียหาย รัฐบาลที่มีตนเป็นผู้นำนั้น ไม่ต้องการให้ใครเดือดร้อน แต่การเดินหน้าประเทศต้องอาศั​ยกฎหมาย กฎ ระเบียบ กติกา มิฉะนั้นเราจะทำอะไรไม่ได้เอง จึงขอความกรุณาฟังที่ตนพูดหรื​อฟังสิ่งที่รัฐบาลแจงบ้าง วันนี้เรามีปัญหามายาวนานพอแล้ว ส่วนความขัดแย้งก็เป็นอีกเรื่​องที่มีผลต่อเสถียรภาพของรั​ฐบาลและประเทศ เราต้องอยู่บนรัก ความสามัคคีให้มากกว่าเดิม</p>
      <figure>
        <img src="https://www.dailynews.co.th/admin/upload/20191111/news_InLdEpeGqW190306_533.jpg?v=20191112020?v=2054"/>
      </figure>
      <p>"ผมขอเวลานี้เป็นเวลาแห่งความร่​วมมือร่วมใจของกันและกัน ผมขอได้ไหม ท้องถิ่น ผู้ใหญ่บ้าน ผมขอได้ไหม ไอ้เรื่องเลือกตั้งค่อยว่ากันอี​กที มันจะเป็นจะตายกันให้ได้ ผมไม่เข้าใจ ประเทศไทยอันตราย ในช่วงการเปลี่ยนแปลงช่วงนี้ก็​ปล่อยให้ทุกอย่างมันเซฟตี้ไปก่​อน มีเสถียรภาพมากกว่านี้ เดี๋ยวมันก็เลือกเองแหละ ปีหน้าก็ได้เลือกตั้งท้องถิ่​นแล้ว รัฐบาลต้องมีเงินสำรองประเทศไว้ มิฉะนั้นปีหน้าก็มีปัญหา อย่าไปฟังพวกพูดเลอะอยู่ข้างนอก และกฎหมายก็มีทุกตัวให้ตรงนี้​มากไป ตรงอื่นก็ไม่มีแล้วก็ผิ​ดกฎหมายด้วย แล้วทำอย่างไร ผมต้องติดคุกเหรอ ก็ต้องระวังตรงนี้ด้วย ติดคุกแล้วยังไงจะให้หนีเหรอ ไม่มีทางหรอก”นายกฯกล่าว<br/><br/>จากนั้น นายกฯได้ถามชาวบ้านว่าเมื่อกี้​ตอนที่เข้ามาร้องเพลงอะไร ซึ่งชาวบ้านตอบว่าเพลง "บ้านเรา" ของสุเทพ วงศ์คำแหง นายกรัฐมนตรี จึงได้ร้องท่อนหนึ่​งของเพลงอย่างอารมณ์ดีว่า "แสนสุขใจ แม้จะอยู่ที่ไหน ไม่สุขใจเหมือนบ้านเรา" จากนั้นนายกฯแนะนำทีมงานที่เดิ​นทางมาด้วยให้ประชาชนรู้จัก รวมถึง 3 สาวทีมโฆษกรัฐบาล ที่มาจากพรรคพลังประชารัฐ ประชาธิปัตย์ และภูมิใจไทย โดยนายกฯระบุว่า "ทั้ง 3 คนมาจากพรรคร่วมรัฐบาล เข้มแข็งทั้งหมด นี่คือพรรคเดียวกัน นี่คือพรรคพลังประชาธิปัตย์ ภูมิ​ใจไทย"  ขณะที่ชาวบ้านได้ร้​องเพลงกาญจนบุรีให้นายกรัฐมนตรีฟัง นายกรัฐมนตรี จึงกล่าวว่า คนกาญจนบุรีต้องร้องเพลงกาญจนบุ​รีได้ ส่วนนายกรัฐมนตรี ต้องร้องเพลง "ประเทศไทยรวมเลือดเนื้อชาติเชื้​อไทย" จากนั้นนายกฯเยี่ยมชมบริเวณบ้​านพัก และถ่ายรูปกับประชาชนที่เดิ​นทางมาร่วมงาน</p>
      <figure>
        <img src="https://www.dailynews.co.th/admin/upload/20191111/news_IJtAGVtthX190307_533.jpg?v=20191112020?v=4280"/>
      </figure>
    </article>
  </body>
</html>