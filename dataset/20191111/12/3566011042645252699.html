<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546438.html/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-50-%D8%B1%D8%B3%D8%A7%D9%86%D9%87-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AF%D8%B1-%D9%86%D9%85%D8%A7%DB%8C%D8%B4%DA%AF%D8%A7%D9%87-%D9%85%D8%B7%D8%A8%D9%88%D8%B9%D8%A7%D8%AA-%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%AC%D8%A7%D9%85%D8%A7%D9%86%D8%AF%D9%87-%D8%A7%D9%82%D8%AF%D8%A7%D9%85-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T12:12:00+00:00"/>
    <meta property="og:title" content="اعلام آمادگی 50 رسانه مازندران برای شرکت در نمایشگاه مطبوعات/رسانه‌های جامانده اقدام کنند"/>
    <meta property="og:description" content="مدیرکل فرهنگ و ارشاد اسلامی مازندران با بیان اینکه نمایشگاه مطبوعات استان همزمان با نمایشگاه بین‌المللی کتاب از 26 آبان‌ماه در ساری برگزار می‌شود؛ گفت: 80 غرفه برای حضور رسانه‌ها در نظر گرفته شده است."/>
  </head>
  <body>
    <article>
      <h1>اعلام آمادگی 50 رسانه مازندران برای شرکت در نمایشگاه مطبوعات/رسانه‌های جامانده اقدام کنند</h1>
      <h2>مدیرکل ارشاد مازندران اعلام کرد</h2>
      <address>
        <time datetime="2019-11-11T12:12:00+00:00">11 Nov 2019, 12:12</time>
      </address>
      <p>مدیرکل فرهنگ و ارشاد اسلامی مازندران با بیان اینکه نمایشگاه مطبوعات استان همزمان با نمایشگاه بین‌المللی کتاب از 26 آبان‌ماه در ساری برگزار می‌شود؛ گفت: 80 غرفه برای حضور رسانه‌ها در نظر گرفته شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عباس زارع در گفت‌وگو با خبرنگار <a href="http://www.bloghnews.com/">بلاغ</a> در خصوص برگزاری نمایشگاه مطبوعات مازندران گفت: یکی از رویدادهای مهم و شاخص فرهنگی مازندران برپایی نمایشگاه بین‌المللی کتاب استان است که همزمان آن نمایشگاه مطبوعات، خبرگزاری‌ها و پایگاه‌های اطلاع‌رسانی مازندران نیز برپا می‌شود.<br/><br/>وی افزود: این نمایشگاه مشترک فرهنگی از 26 آبان تا یکم آذر در مجتمع نمایشگاهی ساری واقع در جاده فرح‌آباد برگزار می‌شود.<br/><br/>مدیرکل فرهنگ و ارشاد اسلامی مازندران خاطرنشان کرد: ساعت بازدید از این نمایشگاه از ساعت 14 الی 20 است.<br/><br/>زارع با بیان اینکه مهلت درخواست رسانه‌ها جهت حضور در این نمایشگاه تا 19 آبان‌ماه اعلام شده است؛ ادامه داد: مهلت قانونی تمام شده است اما اگر رسانه‌ای تمایل به حضور داشته باشد، با توجه به فضایی که در نظر گرفته‌ایم؛ پذیرفته می‌شود.<br/><br/>وی گفت: در این فضای نمایشگاهی، 80 غرفه برای حضور رسانه‌ها در نظر گرفته شده است که تاکنون بیش از 50 رسانه مکتوب و مجازی جهت حضور اعلام آمادگی کردند.<br/><br/>انتهای پیام/</p>
    </article>
  </body>
</html>