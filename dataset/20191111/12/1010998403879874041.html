<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/policaj-prostrelja-demonstrant-v-honkong.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T12:19:00+00:00"/>
    <meta property="og:title" content="Полицай простреля демонстрант в Хонконг"/>
    <meta property="og:description" content="При друг инцидент група продемократични протестиращи са запалили човек"/>
  </head>
  <body>
    <article>
      <h1>Полицай простреля демонстрант в Хонконг</h1>
      <h2>При друг инцидент група продемократични протестиращи са запалили човек</h2>
      <address><time datetime="2019-11-11T12:19:00+00:00">11 Nov 2019, 12:19</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/11/hongkong__2__1573485616-1.mp4"/>
      </figure>
      <p>Полицай в Хонконг простреля маскиран протестиращ в гърдите. При друг инцидент мъж е бил запален от продемократични демонстранти.</p>
      <p>Двата инцидента дават нов импулс на протестите, изразвящи яростта на гражданите към властта. Тълпите отново са по улиците, за да блокират пътища и да нанасят обиди на офицерите.</p>
      <p>Инцидентът с простреляния протестиращ беше излъчен на живо във „Фейсбук”. Кадри показват как полицейски служител изважда пистолета си и стреля по невъоръжен човек, докато се опитва да задържи друг маскиран демонстрант.</p>
      <p>Секунди по-късно проехтяха още два изстрела.</p>
      <p>И двамата протестиращи бяха задържани от служители на реда. Единият от протреляните беше в съзнание и извика името си към репортерите, докато му слагаха белезници.</p>
      <p>Полицията в Хонконг заяви, че един човек е бил ударен от куршум. Болничните власти потвърдиха постъпването на 21-годишен мъж с огнестрелна рана.</p>
      <p>На други кадри се вижда как мъж в зелена тениска спори с хора на пешеходен мост. След това маскиран, облечен в черно, хвърля течност върху мъжа и го запалва.</p>
      <p>„При най-шокиращия инцидент участници в безредиците изляха запалима течност върху човек и го подпалиха", заяви говорителят на полицията Джон Це.</p>
      <p>Мъжът е приет в болница в критично състояние.</p>
      <p>Според полицаите жертвата се е опитвала да прогони протестиращите, след което „той е бил пребит и подпален”, допълни Це.</p>
    </article>
  </body>
</html>