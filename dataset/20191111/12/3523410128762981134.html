<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639402/%DA%A9%D9%88%D8%B1%D8%A8%DB%8C%D9%86-%DA%A9%D9%88%D8%AF%D8%AA%D8%A7-%D8%AF%D8%B1-%D8%A8%D9%88%D9%84%DB%8C%D9%88%DB%8C-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T12:43:00+00:00"/>
    <meta property="og:title" content="کوربین کودتا در بولیوی را محکوم کرد"/>
    <meta property="og:description" content="رهبر حزب کارگر انگلیس در پیامی توئیتری کودتا در بولیوی را محکوم و اعلام کرد در کنار مردم این کشور خواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/639402/%DA%A9%D9%88%D8%B1%D8%A8%DB%8C%D9%86-%DA%A9%D9%88%D8%AF%D8%AA%D8%A7-%D8%AF%D8%B1-%D8%A8%D9%88%D9%84%DB%8C%D9%88%DB%8C-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF">کوربین کودتا در بولیوی را محکوم کرد</a>
      </h1>
      <h2>رهبر حزب کارگر انگلیس در پیامی توئیتری کودتا در بولیوی را محکوم و اعلام کرد در کنار مردم این کشور خواهد بود.</h2>
      <address><time datetime="2019-11-11T12:43:00+00:00">11 Nov 2019, 12:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی المیادین، جرمی کوربین، رهبر حزب کارگر انگلیس، کودتا علیه مردم بولیوی را محکوم کرد.</p>
      <p>کوربین در پیامی توئیتری نوشت: «من این کودتا علیه مردم بولیوی را محکوم می‌کنم و به خاطر دموکراسی، عدالت اجتماعی و عدم وابستگی در کنار آن‌ها خواهم بود.»</p>
      <p>اوو مورالس، رئیس‌جمهور بولیوی، به دنبال اعتراض به نتایج انتخابات ریاست‌جمهوری در این کشور از سمت خود استعفا کرد.</p>
      <p>پیش از این، با تشدید تنش‌ها در اعتراض به نتایج انتخابات در بولیوی، تظاهرکنندگان با ورود به دفاتر رادیو تلویزیون دولتی این کشور، کارکنان را اخراج و پخش برنامه زنده را متوقف کردند.</p>
      <p>روز شنبه یگان‌هایی از پلیس در سه شهر بولیوی علیه مورالس شورش کردند.</p>
      <p>رئیس‌جمهور بولیوی با کسب ۱۰ درصد رای بالاتر از کارلوس مسا، رقیب خود، در انتخابات اخیر این کشور پیروز شد، اما مسا نتایج آن را نپذیرفت و مدعی تقلب در انتخابات شد.</p>
    </article>
  </body>
</html>