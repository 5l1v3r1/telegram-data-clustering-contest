<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/gaeta-appicca-un-rogo-nella-sua-abitazione-e-si-barrica-dentro-arrestato.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-11T12:19:09+00:00"/>
    <meta property="og:title" content="Gaeta, appicca un rogo nella sua abitazione e si barrica dentro: arrestato"/>
    <meta property="og:description" content="È storia recente quanto accaduto la settimana scorsa – la tragedia avvenuta in una cascina in provincia di Alessandria, a Quargnento – l’incendio che ha causato la morte dei tre giovani pompieri. Il fatto si stava per ripetere ieri sera a Gaeta, domenica 10 novembre, ma per fortuna ha avuto un epilogo diverso. Un uomo […]"/>
  </head>
  <body>
    <article>
      <h1>Gaeta, appicca un rogo nella sua abitazione e si barrica dentro: arrestato</h1>
      <address><time datetime="2019-11-11T12:19:09+00:00">11 Nov 2019, 12:19</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/07/vigili-del-fuoco-pompieri-650x372.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>È storia recente quanto accaduto la settimana scorsa – la tragedia avvenuta in una cascina in provincia di Alessandria, a Quargnento – l’incendio che ha causato la morte dei tre giovani pompieri. Il fatto si stava per ripetere ieri sera a <b>Gaeta</b>, domenica 10 novembre, ma per fortuna ha avuto un epilogo diverso. Un uomo di 54 anni in evidente stato di alterazione psico-fisica – che condivideva l’appartamento con il fratello in <b>Via Calegna a Gaeta</b> – ha appiccato il fuoco all’interno dell’abitazione: <b>è stato poi arrestato per incendio doloso</b>. </p>
      <p>Secondo gli investigatori il rogo sarebbe stato appiccato dall’uomo dopo una lite con il fratello, che però al momento del fatto non si trovava in casa. A dare l’allarme un poliziotto che abita al piano di sopra e che ha cercato di intervenire prontamente per prestare soccorso al 54enne.</p>
      <p>All’arrivo dei <b>Vigili del fuoco</b>, l’uomo è stato trattenuto dalle forze dell’ordine con l’accusa di incendio doloso. La situazione del nucleo familiare era già ben nota ai <b>Servizi sociali</b> del <b>Comune di Gaeta</b>.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/gaeta-e-terracina/gaeta-lomaggio-dei-volontari-della-protezione-civile-ai-tre-pompieri-deceduti-a-quargnento.html"/>
        <a href="https://www.ilcorrieredellacitta.com/gaeta-e-terracina/gaeta-si-illumina-tutto-pronto-per-laccensione-delle-luminarie-domenica-3-novembre-2019.html"/>
        <a href="https://www.ilcorrieredellacitta.com/news/tevere-trovato-un-corpo-senza-vita-nel-pomeriggio.html"/>
        <a href="https://www.ilcorrieredellacitta.com/news/castel-romano-ennesimo-incendio-al-campo-rom.html"/>
        <a href="https://www.ilcorrieredellacitta.com/news-pomezia/pomezia-fuoco-e-fumo-in-via-monte-doro-sul-posto-i-vigili-del-fuoco.html"/>
        <a href="https://www.ilcorrieredellacitta.com/fiumicino-cronaca/fiumicino-incendio-casa-centro-dentro-donna-figli-nipoti.html"/>
      </related>
    </article>
  </body>
</html>