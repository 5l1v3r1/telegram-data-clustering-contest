<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1986596/%D9%88%D8%B2%DB%8C%D8%B1-%D8%A7%D9%86%D8%B1%DA%98%DB%8C-%D8%B1%D9%88%D8%B3%DB%8C%D9%87-%D8%A8%D9%87-%D8%AD%D9%81%D8%B8-%D8%AA%D8%B9%D8%A7%D8%AF%D9%84-%D8%A8%D8%A7%D8%B2%D8%A7%D8%B1-%D9%86%D9%81%D8%AA-%D9%BE%D8%A7%DB%8C%D8%A8%D9%86%D8%AF%DB%8C%D9%85"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-11T12:45:00+00:00"/>
    <meta property="og:title" content="وزیر انرژی روسیه: به حفظ تعادل بازار نفت پایبندیم"/>
    <meta property="og:description" content="الکساندر نوآک وزیر انرژی روسیه بر پایبندی مسکو به حفاظت از تعادل، همراهی و رصد نوسانات بازار نفت تأکید کرد و افزود کشورش اهمیت خاصی برای همکاری با ریاض قائل است به طوری که بازارهای محلی را با تأمل بررسی می‌کند. نوآک در گفتگو با «الشرق الاوسط» از افزا"/>
  </head>
  <body>
    <article>
      <h1>وزیر انرژی روسیه: به حفظ تعادل بازار نفت پایبندیم</h1>
      <h2>نوآک به «الشرق الاوسط»: برای تقویت همکاری با ریاض به پیشرفته سازی تکنولوژی‌های آب و هوا و محیط زیست می‌پردازیم</h2>
      <address>
        <time datetime="2019-11-11T12:45:00+00:00">11 Nov 2019, 12:45</time>
      </address>
      <p>الکساندر نوآک وزیر انرژی روسیه بر پایبندی مسکو به حفاظت از تعادل، همراهی و رصد نوسانات بازار نفت تأکید کرد و افزود کشورش اهمیت خاصی برای همکاری با ریاض قائل است به طوری که بازارهای محلی را با تأمل بررسی می‌کند.<br/><br/>نوآک در گفتگو با «الشرق الاوسط» از افزایش سطح ماموریت‌ها و همکاری‌ها در چارچوب اجرای استراتژی ملی چشم‌انداز ۲۰۳۰ سعودی خبر داد.<br/><br/> وی با اشاره به توافق اخیر صورت گرفته میان ولادیمیر پوتین و سران سعودی اظهار کرد: برای تقویت همکاری با ریاض به پیشرفته سازی تکنولوژی‌های آب و هوا و محیط زیست می‌پردازیم.<br/><br/>وزیر انرژی روسیه همچنین از سرمایه‌گذاری مشترک بیش از دو میلیارد دلاری با سعودی در روسیه خبر داد و گفت: در این میان روی همکاری صندوق سرمایه‌گذاری مستقیم روسیه و صندوق سرمایه‌گذاری عمومی سعودی حساب ویژه ای باز کرده‌ایم که این سرمایه‌گذاری هم‌اکنون از مرز ۱۰ میلیارد دلار عبور کرده‌است.<br/><br/>نوآک، پروژه‌های در دست اقدام و نویدبخش مشترک میان مسکو و ریاض را در حدود ۱۲ پروژه جدید در بخش‌های مختلف اقتصادی همچون سرمایه‌گذاری در خدمات چاه‌های نفت، پالایش نفت، حمل و نقل کالا و خدمات لوجستیک خطوط راه‌آهن دانست.<br/><br/>وی افزود: همکاری دوجانبه به تنهایی مهم نیست، بلکه همکاری بین‌المللی پایدار و با ثبات در دوره طولانی اخیر به منظور تحقق ثبات در بازار نفت در چارچوب توافق اوپک پلاس نیز مدنظر است.<br/><br/>نوآک در ارزیابی سفر اخیر پوتین به سعودی و پروژه‌های مشترک محوری در این سفر گفت: پادشاهی عربی سعودی یکی از مهم‌ترین شرکای ما در منطقه خلیج شمرده می‌شود. ما با همکاران خود به صورت جدی برای پیشرفت همکاری تجاری و اقتصادی در زمینه‌های انرژی، صنعت، انرژی هسته ای صلح آمیز، نوآوری، کشاورزی و بخش فضا کار می‌کنیم.<br/><br/>او همکاری در زمینه‌های انرژی، اکتشافات، صنعت و کشاورزی با سعودی را برای روسیه حائز اهمیت خواند.</p>
    </article>
  </body>
</html>