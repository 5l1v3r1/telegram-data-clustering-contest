<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/11/franciak-aradoznak-a-balatoni-borok-kostoltaval"/>
    <meta property="og:site_name" content="infostart"/>
    <meta property="article:published_time" content="2019-11-11T12:21:03+00:00"/>
    <meta property="og:title" content="Franciák áradoznak a balatoni borokról"/>
    <meta property="og:description" content="Intenzív kapcsolat alakult ki Balatonfüred és környéke, valamint a Loire völgye között - a kapocs fontos eleme a bor."/>
  </head>
  <body>
    <article>
      <h1>Franciák áradoznak a balatoni borokról</h1>
      <address><time datetime="2019-11-11T12:21:03+00:00">11 Nov 2019, 12:21</time> by <a rel="author">Infostart</a></address>
      <h3>Intenzív kapcsolat alakult ki Balatonfüred és környéke, valamint a Loire völgye között - a kapocs fontos eleme a bor.</h3>
      <p>A borminőséget dicsérték, a bio- és vegánborokról elismerőleg szóltak, a Balatonfüred-csopaki borvidék szőleiről pedig áradoztak azok a francia borászok, akik nemrég több napos látogatást tettek itt - írja a <a href="https://www.veol.hu/gazdasag/helyi-gazdasag/kitunoek-a-balatoni-borok-mondtak-francia-szakemberek-fureden-3168219/">Veol.hu</a>.</p>
      <p>A Loire mentéről érkezett borászok települése, St. Florent-Le-Vieil Tihany testvérvárosa, így kerültek ide a borászok; megismerni a gasztroturizmus és a borászat együttműködését.</p>
      <p>A 12 fős delegáció fogadását a füredi alpolgármester, Tihany vezetője, valamint egy borász vállalta magára.</p>
      <p>A borászok végig dicsérettel szóltak az ételekről, az ültetvényekről és a vendégszeretetről is, amit a magyar borászok egyébként előzőleg a Loire völgyében is megtapasztalhattak.</p>
      <p>A következő "kör" majd Franciaországé lesz, ahol magyar borászok is zsűrizhetnek majd egy borversenyen, a kapcsolat tehát élő marad.</p>
      <p>
        <i>Nyitókép: Pixabay</i>
      </p>
    </article>
  </body>
</html>