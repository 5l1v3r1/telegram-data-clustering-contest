<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639405/%DA%AF%D8%B0%D8%B1%DA%AF%D8%A7%D9%87-%D8%AC%D8%AF%DB%8C%D8%AF-%DA%A9%D8%B1%D8%AA%D8%A7%D8%B1%D9%BE%D9%88%D8%B1-%D8%A8%DB%8C%D9%86-%D9%BE%D8%A7%DA%A9%D8%B3%D8%AA%D8%A7%D9%86-%D9%88-%D9%87%D9%86%D8%AF-%DA%AF%D8%B4%D8%A7%DB%8C%D8%B4-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T12:57:00+00:00"/>
    <meta property="og:title" content="گذرگاه جدید کرتارپور بین پاکستان و هند گشایش یافت"/>
    <meta property="og:description" content="پاکستان گذرگاه جدید مرزی کرتارپور با هند را در مراسمی با حضور مقامات عالی رتبه از دو کشور، دیپلمات‌های مقیم پاکستان و شمارزیادی از گردشگران افتتاح کرد"/>
  </head>
  <body>
    <article>
      <h1>
        <a href="https://www.bultannews.com/fa/news/639405/%DA%AF%D8%B0%D8%B1%DA%AF%D8%A7%D9%87-%D8%AC%D8%AF%DB%8C%D8%AF-%DA%A9%D8%B1%D8%AA%D8%A7%D8%B1%D9%BE%D9%88%D8%B1-%D8%A8%DB%8C%D9%86-%D9%BE%D8%A7%DA%A9%D8%B3%D8%AA%D8%A7%D9%86-%D9%88-%D9%87%D9%86%D8%AF-%DA%AF%D8%B4%D8%A7%DB%8C%D8%B4-%DB%8C%D8%A7%D9%81%D8%AA">گذرگاه جدید کرتارپور بین پاکستان و هند گشایش یافت</a>
      </h1>
      <h2>پاکستان گذرگاه جدید مرزی کرتارپور با هند را در مراسمی با حضور مقامات عالی رتبه از دو کشور، دیپلمات‌های مقیم پاکستان و شمارزیادی از گردشگران افتتاح کرد</h2>
      <address><time datetime="2019-11-11T12:57:00+00:00">11 Nov 2019, 12:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دولت پاکستان در مراسمی یک گذرگاه جدید مرزی با هند را افتتاح کرد که مقامات عالی رتبه از دو کشور، دیپلمات‌های مقیم پاکستان و شمارزیادی از گردشگران در آن حضور یافتند.</p>
      <p>گذرگاه کرتارپور، زمینه را برای ورود گردشگران سیک و بازدید آن‌ها از اماکن مقدس شان در خاک پاکستان فراهم می‌کند.</p>
      <p>دولت پاکستان بازگشایی این گذرگاه جدید را همراه با پانصدوپنجاهمین سالگرد تولد گرونانک از پیشوایان بزرگ سیک‌ها انجام داده است. دولت پاکستان سال گذشته اعلام کرد که برای تسهیل سفر گردشگران سیک، گذرگاه مرزی جدید را بین دو کشور بازگشایی خواهد کرد.</p>
      <p>این گذرگاه مرزی جدید در مرحله اول فقط برای رفت و آمد سیک‌ها استفاده قرار گرفته و فعالیت تجاری از این طریق بین دو کشور انجام نخواهد شد.</p>
      <p>بازگشایی این گذرگاه بین دو کشور همسایه می‌تواند گامی در بهبود روابط دوجانبه و ترویج صلح در منطقه ایفا کند.</p>
    </article>
  </body>
</html>