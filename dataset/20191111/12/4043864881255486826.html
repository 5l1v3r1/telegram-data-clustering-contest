<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231619/"/>
    <meta property="og:site_name" content="Українська правда"/>
    <meta property="article:published_time" content="2019-11-11T12:23:23+00:00"/>
    <meta property="og:title" content="Зеленський призначив колишнього слідчого головою Кіровоградської ОДА"/>
    <meta property="og:description" content="Президент Володимир Зеленський призначив екс-заступника голови Херсонської обласної державної адміністрації, колишнього слідчого Андрія Балоня головою Кіровоградської ОДА."/>
  </head>
  <body>
    <article>
      <h1>Зеленський призначив колишнього слідчого головою Кіровоградської ОДА</h1>
      <address>
        <time datetime="2019-11-11T12:23:23+00:00">11 Nov 2019, 12:23</time>
      </address>
      <p>Президент Володимир Зеленський призначив екс-заступника голови Херсонської обласної державної адміністрації, колишнього слідчого Андрія Балоня головою Кіровоградської ОДА.</p>
      <p><b>Джерело</b>: <a href="https://www.president.gov.ua/documents/8362019-30409">указ </a>глави держави</p>
      <p><b>Дослівно:</b> "Призначити Балоня Андрія Богдановича головою Кіровоградської обласної державної адміністрації".</p>
      <figure>
        <img src="https://img.pravda.com/images/doc/4/4/449df7e-screenshot-16.png"/>
      </figure>
      <p><b>Деталі:</b> Іншим указом Зеленський увільнив від тимчасового виконання обов’язків голови Кіровоградської ОДА Світлану Лобанову.</p>
      <p>Варто зазначити, що указ від 8 листопада з’явився на сайті президента у понеділок 11 листопада.</p>
      <p><b>Що передувало</b>: Уряд погодив призначення Балоня на посаду очільника Кіровоградської ОДА <a href="https://www.pravda.com.ua/news/2019/10/20/7229572/">на засіданні 20 жовтня.</a></p>
      <p><b>Додатково:</b> 37-річний уродженець Львівщини Андрій Балонь з 2003 по 2016 рік працював слідчим. З травня 2017 року обіймав посаду заступника голови Херсонської ОДА.</p>
      <p>У<a href="https://public.nazk.gov.ua/declaration/5c87cae5-ec07-490b-8d0b-81fcd8d0d76d"> декларації</a> кандидата на посаду Балонь вказав дві квартири (у Дрогобичі та Києві) у власності дружини та орендовану квартиру в Херсоні.</p>
      <p>Згідно з документом, Балонь користується Volkswagen Touareg 2011 року випуску, його дружина – Jaguar XF 2015 року випуску. Він тримає майже 281 тисячу гривень, 70 669 доларів та 7415 євро  на банківських рахунках.</p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/10/3/7228073/"/>
        <a href="https://www.pravda.com.ua/news/2019/07/22/7221613/"/>
        <a href="https://www.pravda.com.ua/news/2019/05/29/7216488/"/>
      </related>
    </article>
  </body>
</html>