<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620960/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D8%A7%D9%81%D8%B1%D8%A7%D8%AF-%D9%85%D8%A8%D8%AA%D9%84%D8%A7-%D8%A8%D9%87-hiv-%D8%AF%D8%B1-%D9%84%D8%B1%D8%AF%DA%AF%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T12:03:00+00:00"/>
    <meta property="og:title" content="آخرین وضعیت افراد مبتلا به HIV در لردگان"/>
    <meta property="og:description" content="رئیس مرکز روابط عمومی و اطلاع رسانی وزارت بهداشت، به تشریح آخرین اقدامات لازم برای جمعیت مبتلا به HIV در منطقه لردگان پرداخت."/>
  </head>
  <body>
    <article>
      <h1>آخرین وضعیت افراد مبتلا به HIV در لردگان</h1>
      <address>
        <time datetime="2019-11-11T12:03:00+00:00">11 Nov 2019, 12:03</time>
      </address>
      <p>
        <i>رئیس مرکز روابط عمومی و اطلاع رسانی وزارت بهداشت، به تشریح آخرین اقدامات لازم برای جمعیت مبتلا به HIV در منطقه لردگان پرداخت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>کیانوش جهانپور به آخرین اقدامات وزارت بهداشت برای جمعیت مبتلا به HIV در منطقه لردگان اشاره کرد و گفت: افراد مبتلا به ویروس HIV در منطقه غربالگری و مورد مشاوره قرار گرفته اند و ارائه خدمات درمانی به آنها در حال انجام است.</p>
      <p>وی، از ایجاد مرکز مشاوره رفتاری در روستای لردگان خبر داد و افزود: قرار است این مرکز به صورت اختصاصی در این روستا احداث شود و خدمات مشاوره ای به مردم منطقه ارائه بدهد.</p>
      <p>جهانپور تاکید کرد: هر آنچه که در حیطه وظایف وزارت بهداشت، ارائه شده و در حال انجام است و در کنار خدمات بهداشتی و درمانی، سازمان های دیگر نیز اقدامات حمایتی را دنبال می کنند.</p>
      <p>رئیس مرکز روابط عمومی و اطلاع رسانی وزارت بهداشت، با عنوان این مطلب که کمتر از ۵ درصد جمعیت منطقه مبتلا به ویروس HIV هستند، ادامه داد: اولین اقدام ما، شناسایی افراد مبتلا بود که این کار انجام شده و غربالگری صورت گرفته است.</p>
      <p>وی با اشاره به اینکه داروهای افراد مبتلا به ایدز در سراسر کشور رایگان است، افزود: در صورتی که هر گونه خدماتی برای مردم منطقه نیاز باشد، با دستور وزیر انجام می شود.</p>
      <p>جهانپور گفت: با توجه به اینکه همه افراد مبتلا به نحوی از بیماری خود اطلاع داشته و یا اینکه پس از مشاوره مطلع شده اند، در حال حاضر هیچ مشکلی برای ارائه خدمات به افراد وجود ندارد.</p>
    </article>
  </body>
</html>