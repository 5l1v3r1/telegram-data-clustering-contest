<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/pid-chas-pozhezhi-u-beregometi-vogneborci-vryatuvali-zhittya-bukovincyu-380124"/>
    <meta property="og:site_name" content="Погляд"/>
    <meta property="article:published_time" content="2019-11-11T12:36:00+00:00"/>
    <meta property="og:title" content="Під час пожежі у Берегометі вогнеборці врятували життя буковинцю"/>
    <meta property="og:description" content="Під час пожежі, яка сталася 8 листопада 2019 року у смт Берегомет Вижницького району, вогнеборці врятували життя буковинцю"/>
  </head>
  <body>
    <article>
      <h1>Під час пожежі у Берегометі вогнеборці врятували життя буковинцю</h1>
      <h2>Чоловік отримав поверхневі опіки шкіри лівої ступні</h2>
      <address>
        <time datetime="2019-11-11T12:36:00+00:00">11 Nov 2019, 12:36</time>
      </address>
      <p>Під час пожежі, яка сталася 8 листопада 2019 року <b>у смт Берегомет Вижницького району</b>, вогнеборці врятували життя буковинцю. Про це повідомляє управління ДСНС України у Чернівецькій області.</p>
      <p>Повідомлення про пожежу в житловому будинку надійшло до Служби порятунку від сусідів о 23 год. 18 хв. На місце події негайно виїхали вогнеборці 4 державної пожежно-рятувальної частини міста Вижниця та місцевий пожежно-рятувальний підрозділ смт Берегомет.</p>
      <p>Коли рятувальники увійшли в будинок, в приміщенні вони виявили господаря, 1953 року народження. Унаслідок пожежі чоловік травмувався – отримав поверхневі опіки шкіри лівої ступні. Рятувальники вивели постраждалого з будинку на вулицю, врятувавши чоловіка. Відразу на місці події медики надали травмованому першу допомогу, від подальшої госпіталізації чоловік відмовився.</p>
      <p>Одночасно з цим, вогнеборці ліквідували пожежу, запобігши знищенню будинку. Внаслідок пожежі згоріли ліжко, домашні речі в кімнаті, полум’я пошкодило стіни та підлогу в житловій кімнаті, де виникло загорання. Причина пожежі встановлюється.</p>
      <p>Інші пожежі було ліквідовано <b>у Сторожинецькому, Путильському, Глибоцькому районах</b>, <b>містах Новодністровськ і Чернівці.</b></p>
      <related>
        <h4>Схожі записи</h4>
        <a href="https://pogliad.ua/news/bukovina/obpik-kisti-ruk-i-nadihavsya-dimom-bukovinec-namagavsya-zagasiti-pozhezhu-u-budinku-378587"/>
        <a href="https://pogliad.ua/news/bukovina/vnochi-u-beregometi-na-bukovini-goriv-torgivelniy-kiosk-375737"/>
        <a href="https://pogliad.ua/news/bukovina/kurinnya-v-lizhku-prizvelo-do-pozhezhi-bukovinec-otrimav-opiki-oblichchya-370270"/>
        <a href="https://pogliad.ua/news/bukovina/na-pozhezhi-bukovinec-otrimav-60-opikiv-tila-352930"/>
      </related>
    </article>
  </body>
</html>