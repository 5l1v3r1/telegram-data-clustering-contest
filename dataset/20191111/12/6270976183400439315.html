<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/dbr-obshukuyut-derzhavne-agenstvo-rezervu/"/>
    <meta property="og:site_name" content="Рубрика"/>
    <meta property="article:published_time" content="2019-11-11T12:45:36+00:00"/>
    <meta property="og:title" content="ДБР обшукують Державне агенство резерву"/>
    <meta property="og:description" content="Державне бюро розслідувань проводить обшуки у Державному агентстві резерву. Стало відомо з Facebook-сторінки заступниці директора ДБР Ольги Варченко. “Саме зараз проводимо санкціоновані судом обшуки та тимчасові доступи до документів у Державному агентстві резерву України. Зокрема, на складах та на одному з підприємств агентства”. За словами Варченко, ДБР проводить слідчі дії у зв’язку із виявленням простроченої […]"/>
  </head>
  <body>
    <article>
      <h1>ДБР обшукують Державне агенство резерву</h1>
      <address><time datetime="2019-11-11T12:45:36+00:00">11 Nov 2019, 12:45</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/07/83_main-620x420.jpg"/>
      </figure>
      <p>
        <b>
          <b>Державне бюро розслідувань проводить обшуки у Державному агентстві резерву.</b>
        </b>
      </p>
      <p>Стало відомо з<a href="https://www.facebook.com/ol.varchenko/posts/1156298664569128"> Facebook-сторінки</a> заступниці директора ДБР Ольги Варченко.</p>
      <p>“Саме зараз проводимо санкціоновані судом обшуки та тимчасові доступи до документів у Державному агентстві резерву України. Зокрема, на складах та на одному з підприємств агентства”.</p>
      <p>За словами Варченко, ДБР проводить слідчі дії у зв’язку із виявленням простроченої продукції на складах.</p>
      <p>За даними слідства, зіпсована продукція накопичилась на складах внаслідок неналежного виконання своїх обов’язків керівництвом та службовими особами Держрезерву. За попередньою оцінкою, сума збитків становить близько 60,5 мільйона гривень.</p>
      <p>Щодо службовців Держрезерву відкрили кримінальне провадження за статтею, яка передбачає покарання у вигляді позбавлення волі на строк від 2 до 5 років.</p>
    </article>
  </body>
</html>