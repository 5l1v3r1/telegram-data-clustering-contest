<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/pillanatokkal-azelott-tert-magahoz-az-agyhalott-kisfiu-hogy-lekapcsoltak-volna-a-gepekrol/186361"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T12:00:00+00:00"/>
    <meta property="og:title" content="Pillanatokkal azelőtt tért magához az agyhalott kisfiú, hogy lekapcsolták volna a gépekről"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Pillanatokkal azelőtt tért magához az agyhalott kisfiú, hogy lekapcsolták volna a gépekről</mark>
      </h1>
      <address><time datetime="2019-11-11T12:00:00+00:00">11 Nov 2019, 12:00</time> by <a rel="author">Bors</a></address>
      <p>A kis Oscar Bedford életfunkciók nélkül született meg, aprcsóka teste teljesen elkékült mire a világra segítették. Az brit orvosok azonnal megpróbálták újraéleszteni a kicsit, annakk ellenére, hogy tudták, alig néhány százalék esélye van az életre.</p>
      <p>A gyermeket végül sikerült visszahozni a halálból, ám súlyos agykárosodást szenvedett az oxigénhiány miatt. A szülőket már akkor felkészítették a legrosszabbra: semmi remény nincs, a gyermekük meg fog halni.</p>
      <figure>
        <iframe data-src="https://twitter.com/leicslive/status/1193479411871318021?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– Azt mondták, hogy amint kiveszik őt az inkubátorból néhány percig marad csak életben – emlékezett vissza a szörnyű pillanatokra a 26 éves édesanya, Chelsea Thurman.</p>
      <p>Az újdonsült anyukának és férjének Gregnek, életük legnehezebb döntését kellett meghozniuk. Bár nem szerették volna elveszíteni fiukat, az orvosok javaslatára mégis aláírták a papírokat, miszerint kapcsolják le a gyermeket életben tartó gépeket.</p>
      <p>A kórház személyzete egy elkülönített szobát biztosított a család számára, hogy az utolsó perceket békésen tölthessék együtt.</p>
      <p>A fiatal anyukának arra sem volt ideje, hogy értesítse a legközelebb álló rokonait és lehetőséget adjon, hogy találkozzanak kisfiával, ezért gyorsan felhívta az édesanyját, hogy legalább videón láthassa az unokáját.</p>
      <p>Ekkor azonban megmagyarázhatatlan csoda történt.</p>
      <figure>
        <iframe data-src="https://twitter.com/DailyMirror/status/1193814368892395521?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A nagymama éppen egy bevásárló kellős közepén volt, amikor fogadta a videóhívást. Mindnyájan zokogtak és könnyek között búcsúzkodtak az alig párórás gyermektől, amikor a kis Oscar, aki addig szinte élettelenül feküdt édesanyja karjaiban, kinyitotta a szemeit.</p>
      <p>– Sírtam, síktottam, zokogtam. Az emberek körülöttem azt hitték megőrültem – emlékezett vissza a nagymama.</p>
      <p>Az apa azonnal elrohant egy orvosért, akik átvitték a kisfiút az intenzív osztályra. A biztató jelek ellenére azt tanácsolták a szülőknek, hogy csak óvatosan reménykedjenek.</p>
      <figure>
        <img src="http://media.borsonline.hu/cikk/20/191935/big-lead/650x360/2020505_43178486-1572961592295570-r.jpg"/>
        <figcaption>© GoFundMe</figcaption>
      </figure>
      <p>A szülők végül úgy döntöttek, hogy íamg van remény addig kisfiukkal együtt küzdenek, aki immáron 18 hónapos. Noha agysérüléséből sohasem fog teljesen felépülni, sokat nevet, mosolyog és mindenre reagál. A gyermekorvos szerint Oscar jelenleg mindössze három hónappal van csupán lemaradva a vele egykorú babáktól, így elképzelhető, hogy beszélni és járni is fog tudni önállóan.</p>
      <p>(<a href="https://www.mirror.co.uk/news/uk-news/grandma-spots-lifeless-baby-taken-20856259">via</a>)</p>
    </article>
  </body>
</html>