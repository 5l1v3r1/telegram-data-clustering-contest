<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/tsatsarov-shche-dam-glasa-si-otnovo-za-geshev-406430.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T12:35:00+00:00"/>
    <meta property="og:title" content="Цацаров: Ще дам гласа си отново за Гешев"/>
    <meta property="og:description" content="Протакането на процедурата не е решение, коментира главният прокурор"/>
  </head>
  <body>
    <article>
      <h1>Цацаров: Ще дам гласа си отново за Гешев</h1>
      <address><time datetime="2019-11-11T12:35:00+00:00">11 Nov 2019, 12:35</time> by <a rel="author">Стандарт</a></address>
      <p>Ще гласувам отново за Иван Гешев. Аз с моя глас зная как ще постъпя - ще дам гласа си за Иван Гешев. Това заяви пред журналисти днес главният прокурор Сотир Цацаров. Пленумът на ВСС ще гласува повторно кандидатурата на Иван Гешев в четвъртък.</p>
      <p>
        <a href="https://www.standartnews.com/balgariya-pravosudie/preglasuvat-kandidaturata-na-geshev-v-chetvrtk-406423.html">
          <b>ВИЖ ОЩЕ: Прегласуват кандидатурата на Гешев в четвъртък</b>
        </a>
      </p>
      <p>Попитан как ще коментира отказа на президента Румен Радев да подпише указа за назначаването на Гешев като негов наследник на поста, Цацаров заяви: "Направени бяха много коментари, аз се въздържах. Колкото и на пръв поглед нелогично да звучи защо е направил така, ще кажа: Защото е президент".</p>
      <p>Конституцията му дава право - той има право по Конституция, той прави това, на което има право, каза още Сотир Цацаров. И обясни, че основният закон не задължава държавния глава да обявява мотиви. Всеки има своите мотиви - президентът посочи своите, каза още Цацаров.</p>
      <p>Според него едва ли може да се стигне до криза с назначаването на Иван Гешев за главен прокурор. "Не очаквам да се стигне до криза, но нека първо да видим изхода от гласуването в четвъртък. Ако то е 17 и повече гласа (б.р. - за Гешев), тогава президентът е задължен да подпише указ", каза Цацаров.</p>
      <p>"Не виждам защо трябва да търсим политически подтекст". Според него протакането на нещата не било решение. До настоящия момент президентът показа, че действа в обозрим срок, както сам той се изрази. Протакането на нещата не е решение, а този президент е показал, че няма свойството да протака и да отлага нещата", изтъкна Сотир Цацаров.</p>
    </article>
  </body>
</html>