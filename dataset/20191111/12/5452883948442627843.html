<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/denunciato-truffa-onlus-11-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-11T12:44:00+00:00"/>
    <meta property="og:title" content="Chiedeva soldi per una onlus: i carabinieri denunciano un 40enne per truffa"/>
    <meta property="og:description" content="I Carabinieri della Stazione di Marzano di Nola hanno denunciato un 40enne ritenuto responsabile del reato di truffa"/>
  </head>
  <body>
    <article>
      <h1>Chiedeva soldi per una onlus: i carabinieri denunciano un 40enne per truffa</h1>
      <h2>I Carabinieri della Stazione di Marzano di Nola hanno denunciato un 40enne ritenuto responsabile del reato di truffa</h2>
      <address><time datetime="2019-11-11T12:44:00+00:00">11 Nov 2019, 12:44</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>I Carabinieri della Stazione di Marzano di Nola hanno denunciato un 40enne ritenuto responsabile del reato di truffa.</p>
      <p>Si tratta di un pregiudicato di Napoli, sorpreso dai Carabinieri mentre si aggirava in Marzano di Nola, esibendo del materiale di un’associazione di volontariato, con l’obiettivo di carpire la fiducia dei passanti e chiedere denaro per bambini bisognosi.</p>
      <p>Le indagini dei Carabinieri hanno permesso di appurare che il soggetto non era autorizzato a chiedere soldi per conto di quella Onlus e soprattutto era stato diffidato più volte, in quanto già responsabile di analoghi comportamenti illegittimi.</p>
      <p>Alla luce delle evidenze emerse, a carico del 40enne è dunque scattato il deferimento in stato di libertà alla Procura della Repubblica di Avellino e tutto in materiale in suo possesso è stato sequestrato, unitamente al denaro contante in quanto probabile provento dell’illecita attività.</p>
      <p>Attesa l’illiceità della condotta posta in essere che rendeva ingiustificata la sua presenza in quel Comune, il predetto è stato anche proposto per l’emissione della misura di prevenzione del Foglio di Via Obbligatorio.</p>
      <p>L’intervento dei Carabinieri si inserisce nelle molteplici attività che il Comando Provinciale di Avellino ha posto in essere per contrastare l’odioso fenomeno delle truffe, invitando i cittadini a diffidare di chi chiede somme di danaro senza rendersi disponibile alla lecita domanda di informazione sull’ente o associazione promossa e beneficiaria.</p>
    </article>
  </body>
</html>