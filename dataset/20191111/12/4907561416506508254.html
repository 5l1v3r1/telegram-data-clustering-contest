<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/fatihte-intihar-eden-4-kardesin-cenazesi-alindi-2218474"/>
    <meta property="og:site_name" content="Posta"/>
    <meta property="article:published_time" content="2019-11-11T12:16:03+00:00"/>
    <meta property="og:title" content="Fatih'te intihar eden 4 kardeşin cenazesi alındı"/>
    <meta property="og:description" content="İstanbul Fatih’te evlerinde ölü bulunan 2si kadın 4 kardeşin cenazesi Adli Tıp Kurumundan çıkarıldı. Kozlu Mezarlığındaki gasilhaneye getirilen cenazeler için AFAD ekipleri görev aldı."/>
  </head>
  <body>
    <article>
      <h1>Fatih'te intihar eden 4 kardeşin cenazesi alındı</h1>
      <address>
        <time datetime="2019-11-11T12:16:03+00:00">11 Nov 2019, 12:16</time>
      </address>
      <h3>İstanbul Fatih’te evlerinde ölü bulunan 2'si kadın 4 kardeşin cenazesi Adli Tıp Kurumu'ndan çıkarıldı. Kozlu Mezarlığı'ndaki gasilhaneye getirilen cenazeler için AFAD ekipleri görev aldı.</h3>
      <p>Molla Gürani Mahallesi Oğuzhan Caddesi'ndeki dairede ölü bulunan Cüneyt (48), Oya (54), Kamuran (60) ve Yaşar Yetişkin (56) kardeşlerin Adli Tıp Kurumu'ndaki cenazeleri çıkarıldı. 4 kardeşin cenazelerini almak için girişimlerde bulunan 33 yıllık aile dostu Serpil Alkan'a Mersin'de bulunan üvey kardeşler geçen gün cenazeleri alması için onay vermişti.</p>
      <figure>
        <img src="https://i.pstimaj.com/img/75/640x0/5dc9500fae298b5dabb23004"/>
      </figure>
      <h3>Cenazeleri teslim aldı</h3>
      <p>Avukat Aydın Egemen ile beraber Çağlayan Adliyesi ve Adli Tıp Kurumu arasında sürekli gelip giden Serpil Alkan bugün cenazeleri almak için gerekli olan evrakları Adli Tıp Kurumu'na teslim etti. Serpil Alkan ve Avukat Aydın Egemen birlikte Adli tıpa girerek evrakları imzaladıktan sonra cenazeleri teslim aldı. </p>
      <figure>
        <img src="https://i.pstimaj.com/img/75/640x0/5dc95000ae298b5daa0c9af9"/>
      </figure>
      <h3>“Üzüleyim mi sevineyim mi anlamadım”</h3>
      <p>İki araç ile adli tıptan çıkarılan cenazelerle ilgili açıklama yapan Serpil Alkan ,"Gasilhaneye götürüp orada teşhis etmemi istediler. Ben kabul etmedim, burada bir göreyim dedim. Hepsine de baktım. Şimdi ilaçlayacaklar, bugün yetiştirmeye çalışacağız. Üzüleyim mi sevineyim mi anlamadım. O kadar yorgunum ki. Buradan kardeşlerine de çok teşekkür ediyorum onların sayesinde aldım ben bu cenazeleri. Kimsesizler mezarlığına gidecekti, ben bunu kabul edemem. Arkadaşları gelecek hep beraber kaldıracağız" dedi.</p>
      <figure>
        <img src="https://i.pstimaj.com/img/75/640x0/5dc9502666a97cfb9e41f580"/>
      </figure>
      <h3>Zehirli gaz ölçümü yapıldı</h3>
      <p>Adli Tıp Kurumu'ndan çıkarılan cenazeler Kozlu Mezarlığı'nda bulunan gasilhaneye getirildi. Cenazelerin içinde bulunduğu tabutlar titizlikte gasilhaneye taşındı. AFAD ekibi de gasilhanede hazır bulundu. Gasilhaneye girmeden önce özel giysilerini giyen ve maske takan AFAD ekibi, ellerinde zehirli gaz ölçümü yapan bir cihazla gasilhaneden içeri girdi.</p>
      <figure>
        <img src="https://i.pstimaj.com/img/75/640x0/5dc9510066a97cfc8d60c359"/>
      </figure>
      <p>4 kardeşin cenazesi, Fındıkzade'de bulunan Albayraklar Camii'nde kılınacak namazın ardından defnedilecek.</p>
      <p>
        <b>#olayıngeçmişi</b>
      </p>
      <ul>
        <li>İstanbul <a href="https://www.posta.com.tr/haberler/fatih">Fatih</a>'te 6 Kasım gecesi bir dairede "Dikkat siyanür var, polisi arayın, içeri girmeyin." şeklinde not bulundu. Apartman sakinlerinin haber vermesi üzerine olay yerine AFAD ekipleri çağrıldı.</li>
      </ul>
      <ul>
        <li>Gerekli tedbirlerin alınmasının ardından içeriye giren ekipler kardeş oldukları öğrenilen 48 yaşındaki Cüneyt 54 yaşındaki Oya, 60 yaşındaki Kamuran ve 56 yaşındaki Yaşar Yetişkin'in cansız bedeniyle karşılaştı.</li>
      </ul>
      <ul>
        <li>İstanbul Cumhuriyet Savcısı Fahri Mutlu, "Henüz toksikolojik incelemeler tamamlanmamıştır. Kimyasal çalışmalar ise devam ediyor. Kesin olmamakla birlikte siyanür bulgusuna rastlanmıştır" ifadelerini kullandı.</li>
      </ul>
      <ul>
        <li>Cenazeleri sahiplenen olmayınca, ailenin yakın arkadaşı Serpil Alkan avukatıyla beraber Adli Tıp Kurumu'nda cenazeleri teslim almak için başvuru yaptı.</li>
      </ul>
      <ul>
        <li>Mersin'de bulunan üvey kardeşler, cenazelerin aile dostu Serpil Alkan tarafından alınmasını onayladı.</li>
      </ul>
      <ul>
        <li>Serpil Alkan,savcılıkla yaptıkları görüşmeler sonucu cenazeleri teslim aldı.</li>
      </ul>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/istanbulda-suya-yuzde-20-zam-2218581">
          <img src="https://i.pstimaj.com/img/100/180x95/5dc96ca466a97c074a3493ce"/>
        </a>
      </figure>
      <p>
        <a href="https://www.posta.com.tr/istanbulda-suya-yuzde-20-zam-2218581">1 İstanbul’da suya yüzde 20 zam</a>
      </p>
      <figure>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">
          <img src="https://i.pstimaj.com/img/100/180x95/5dc94d79ae298b5cf7c7d9e9"/>
        </a>
      </figure>
      <p>
        <a href="https://www.posta.com.tr/james-gustaf-edward-le-mesurier-istanbulda-olu-bulundu-2218450">2 James Gustaf Edward Le Mesurier İstanbul'da ölü bulund...</a>
      </p>
      <figure>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">
          <img src="https://i.pstimaj.com/img/100/180x95/5dc967aeae298b667ba3c3cf"/>
        </a>
      </figure>
      <p>
        <a href="https://www.posta.com.tr/nejat-isler-bazi-seyleri-fazla-abartmamak-lazim-yasamak-da-onlardan-biri-2218558">3 Nejat İşler: Bazı şeyleri fazla abartmamak lazım, yaşa...</a>
      </p>
      <figure>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">
          <img src="https://i.pstimaj.com/img/100/180x95/5dc955edae298b5cf6f9e280"/>
        </a>
      </figure>
      <p>
        <a href="https://www.posta.com.tr/cem-yilmaztarkan-bebegi-olduktan-sonra-cok-degisti-2218495">4 Cem Yılmaz:Tarkan bebeği olduktan sonra çok değişti</a>
      </p>
      <figure>
        <a href="https://www.posta.com.tr/asli-tandogan-tecrubelerini-paylasti-2218477">
          <img src="https://i.pstimaj.com/img/100/180x95/5dc9529c66a97cfb9e41f582"/>
        </a>
      </figure>
      <p>
        <a href="https://www.posta.com.tr/asli-tandogan-tecrubelerini-paylasti-2218477">5 Aslı Tandoğan tecrübelerini paylaştı</a>
      </p>
      <figure>
        <a href="https://www.posta.com.tr/hekimoglu-dizisi-yakinda-basliyor-2218442">
          <img src="https://i.pstimaj.com/img/100/180x95/5dc94b0a66a97cfb9d7ea894"/>
        </a>
      </figure>
      <p>
        <a href="https://www.posta.com.tr/hekimoglu-dizisi-yakinda-basliyor-2218442">6 Hekimoğlu dizisi yakında başlıyor</a>
      </p>
      <figure>
        <a href="https://www.posta.com.tr/sefirin-kizi-dizisi-yakinda-basliyor-2218415">
          <img src="https://i.pstimaj.com/img/100/180x95/5dc9495bae298b5daa0c9abc"/>
        </a>
      </figure>
      <p>
        <a href="https://www.posta.com.tr/sefirin-kizi-dizisi-yakinda-basliyor-2218415">7 Sefirin Kızı dizisi yakında başlıyor</a>
      </p>
      <figure>
        <a href="https://www.posta.com.tr/pete-doherty-gozaltina-alindi-2218441">
          <img src="https://i.pstimaj.com/img/100/180x95/5dc948f0ae298b5cf7c7d9b4"/>
        </a>
      </figure>
      <p>
        <a href="https://www.posta.com.tr/pete-doherty-gozaltina-alindi-2218441">8 Pete Doherty gözaltına alındı</a>
      </p>
      <figure>
        <a href="https://www.posta.com.tr/ruzgar-magden-insanlari-kandiriyor-iddiasi-2218387">
          <img src="https://i.pstimaj.com/img/100/180x95/5dc9437866a97cfb9e41f4f7"/>
        </a>
      </figure>
      <p>
        <a href="https://www.posta.com.tr/ruzgar-magden-insanlari-kandiriyor-iddiasi-2218387">9 'Rüzgar Mağden insanları kandırıyor' iddiası</a>
      </p>
      <figure>
        <a href="https://www.posta.com.tr/bulent-ersoydan-sok-iddia-ellerimi-seyhan-erdag-morartti-2218384">
          <img src="https://i.pstimaj.com/img/100/180x95/5dc94124ae298b5cf7c7d962"/>
        </a>
      </figure>
      <p>
        <a href="https://www.posta.com.tr/bulent-ersoydan-sok-iddia-ellerimi-seyhan-erdag-morartti-2218384">10 Bülent Ersoy'dan şaşırtan iddia: Ellerimi Seyhan Erdağ...</a>
      </p>
    </article>
  </body>
</html>