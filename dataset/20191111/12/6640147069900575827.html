<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-ninja-bot-rimossi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T12:39:00+00:00"/>
    <meta property="og:title" content="Fortnite, Ninja odia a morte i bot: vuole che vengano rimossi"/>
    <meta property="og:description" content="I bot di Fortnite non sono molto apprezzati dai pro-player e dagli streamer: Ninja, in particolar modo, vuole che vengano rimossi. Ecco perché."/>
  </head>
  <body>
    <article>
      <h1>Fortnite, Ninja odia a morte i bot: vuole che vengano rimossi</h1>
      <address><time datetime="2019-11-11T12:39:00+00:00">11 Nov 2019, 12:39</time> by <a rel="author">Nicola Armondi</a></address>
      <p><b>Fortnite</b> negli ultimi mesi ha visto l’introduzione di molteplici novità. Una delle più visibili è l’arrivo del Capitolo 2, con la nuova isola, nuove meccaniche e una nuova struttura del Pass Battaglia. Al tempo stesso, però, è stato introdotto un nuovo metodo di matchmaking, legato anche ai <b>nuovi bot</b>. Epic Games vuole aiutare i nuovi arrivati a imparare le basi in un ambiente più controllato, dovendo affrontare meno umani e più personaggi controllati dal computer. Un’ottima idea secondo molti, <b>una pessima idea secondo Ninja</b>.</p>
      <p>Il noto streamer di Fortnite si è recentemente scagliato contro i bot, mentre giocava insieme a Reverse2K, suo noto “secondo”. Durante la partita, infatti, un bot si è messo in mezzo a un suo scontro e Ninja, reagendo alla sua presenza come se fosse un giocatore normale, si è esposto agli attacchi del vero avversario che lo ha abbattuto. Il bot, vedendo il video, <b>sembra infatti non fare nulla se non subire i colpi di Ninja</b>, muovendosi semplicemente avanti e indietro, senza nemmeno attaccare il giocatore umano.</p>
      <figure>
        <img src="https://www.tomshw.it/images/images/2019/10/fortnite-capitolo-2-stagion-1-56510.jpg"/>
      </figure>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-camper/">COD Modern Warfare, Dr Disrespect critica i camper</a></p>
      <p>Secondo Ninja e molti altri streamer e pro-player,<b> i bot non fanno altro che andare a modificare in modo scorretto le statistiche delle partite</b>, visto che sono facili da eliminare e, al tempo stesso, non giocano in modo logico andando a rendere più confusa la partita.</p>
      <p>Detto questo, <b>è improbabile che Epic Games li elimini</b> visto che sono pensati per aiutare i meno abili: i pro-player sono solo una piccola fetta dei giocatori totali di Fortnite e lo scopo di Epic è inserire modifiche utili per la maggioranza. Ad esempio, nella Stagione 10 i MECH, estremamente criticati dai professionisti, sono rimasti fino alla fine, pur subendo qualche modifica.</p>
      <blockquote>Se anche a voi piace molto Fortnite, potete trovare un pacchetto di contenuti speciali su Amazon, precisamente a <a href="https://toms.it/jNnBo">questo indirizzo</a>.</blockquote>
    </article>
  </body>
</html>