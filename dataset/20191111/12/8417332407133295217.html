<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/11/180-ansatte-i-Luftfartstilsynet-kan-ikke-g%C3%A5-p%C3%A5-do-20368469.ece"/>
    <meta property="og:site_name" content="adressa.no"/>
    <meta property="article:published_time" content="2019-11-11T12:18:18+00:00"/>
    <meta property="og:title" content="180 ansatte i Luftfartstilsynet kan ikke gå på do"/>
    <meta property="og:description" content="Luftfartstilsynets kontor i Bodø er uten vann etter at en utildekket vannledning frosset. De ansatte kan ikke gå på do."/>
  </head>
  <body>
    <article>
      <h1>180 ansatte i Luftfartstilsynet kan ikke gå på do</h1>
      <address><time datetime="2019-11-11T12:18:18+00:00">11 Nov 2019, 12:18</time> by <a rel="author"> NTB</a></address>
      <p>Luftfartstilsynets kontor i Bodø er uten vann etter at en utildekket vannledning frosset. De ansatte kan ikke gå på do.</p>
      <aside><a href="https://www.adressa.no/nyheter/innenriks/2019/11/11/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/11/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/11/javascript:void(0);">Del denne artikkelen på e-post</a></aside>
      <p>Årsaken til vannmangelen er arbeid med å bygge hotell på nabotomta ved Sjøgata i Bodø, skriver <a href="https://www.an.no/luftfartstilsynet/bodo/jobb/luftfartstilsynet-mistet-vannet-180-ansatte-kan-ikke-ga-pa-do-det-er-ikke-holdbart/s/5-4-1116500?access=granted">Avisa Nordland</a>. Vannmangelen fører blant annet til at sanitærforholdene er begrenset.</p>
      <p>Avdelingsdirektør Åshild Pettersen sier at det betyr at folk ikke kan gå på do. Mange av de ansatte har kommet på jobb allerede, men disse får vurdere selv om de må dra hjem, sier hun. Totalt jobber det 180 personer på kontoret.</p>
      <p>– Det er ingen som syns dette er noe kjekt. Man tar det likevel med fatning og humor, men det er klart det ikke er greit, sier avdelingsdirektør Åshild Pettersen.</p>
    </article>
  </body>
</html>