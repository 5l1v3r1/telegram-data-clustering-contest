<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/kontrafaktni-nelegalni-cigarki-sbu-znayshla-fabriku-virobnika-novini-ukrajini-50052804.html"/>
    <meta property="og:site_name" content="НВ"/>
    <meta property="article:published_time" content="2019-11-11T12:13:00+00:00"/>
    <meta property="og:title" content="Податківці допомагали сигаретної фабрики не платити акцизи — СБУ"/>
    <meta property="og:description" content="Сигаретна фабрика в Дніпропетровській області за допомогою податківців виробляла продукцію без сплати акцизів"/>
  </head>
  <body>
    <article>
      <h1>Податківці допомагали сигаретної фабрики не платити акцизи — СБУ</h1>
      <h2>Сигаретна фабрика в Дніпропетровській області за допомогою податківців виробляла продукцію без сплати акцизів</h2>
      <address>
        <time datetime="2019-11-11T12:13:00+00:00">11 Nov 2019, 12:13</time>
      </address>
      <p>Служба безпеки України (СБУ) викрила у Дніпропетровській обл. податківців, які сприяли місцевій тютюновій фабрикі не сплачувати акцизи. «На Дніпропетровщині СБУ викрила податківців, які сприяли ухиленню від сплати акцизного податку тютюновою фабрикою на понад 1,6 мільйона гривень. Оперативники спецслужби встановили, що менеджмент фабрики розробив механізм ухилення від сплати податків через виготовлення необлікованої продукції», — повідомляє прес-служба СБУ.</p>
      <p>В повідомленні уточнюється, що «прикривали» оборудку посадовці державної податкової служби.</p>
      <p>Під час обшуків за місцями виробництва та зберігання «лівої» продукції правоохоронці вилучили 35 тонн тютюну та оригінали первинної фінансово-господарської документації. Слідчі дії також відбулись у приміщеннях податкової та фіскальної служб Дніпропетровщини. Виявлено документальні матеріали та носії інформації, що будуть долучені до матеріалів справи як докази.</p>
      <p>У межах кримінального провадження, розпочатого за ч. 2 ст. 364 Кримінального кодексу України, триває досудове слідство. Операція з викриття зловмисників проводилась спільно ДБР та податковою міліцією ДФС у Києві.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/612/big/7f7f0e7da7ca2c0c05f43e2b2c6ce17a.png?stamp=20191111140548&amp;q=85&amp;output=jpg&amp;bg=white"/>
        <figcaption>Коробки з сигаретами Pull / Фото: <a href="https://nv.ua/ukr/biz/markets/%D0%A1%D0%91%D0%A3">СБУ</a></figcaption>
      </figure>
      <p>В повідомленні не уточнюється, про якого саме виробника йдеться. Але на одній з фотографій, опублікованих СБУ, є коробки з надписом PULL. Сигарети з такою назвою випускає ТОВ «Юнайтед Табако» (Жовті Води, Дніпропетровська обл.).</p>
      <p>В червні минулого року <a href="https://www.radiosvoboda.org/a/schemes/29311007.html">програма Схеми Радіо Свобода опублікувала розслідування щодо цієї компанії</a>. Зокрема, журналісти прийшли до висновку, що діяльність «Юнайтед Табако» пов’язана з народними депутатами та керівництвом партії «Народний фронт».</p>
      <p>Нагадаємо, що минулого тижня відбулась зустріч президента України Володимира Зеленського з представниками найбільших українських виробників сигарет. Після неї дві компанії заявили про відновлення виробництва тютюнових виробів на своїх українських фабриках.</p>
    </article>
  </body>
</html>