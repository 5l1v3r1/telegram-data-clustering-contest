<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/pressure-from-kerala-lobby-maharashtra-mlas-pull-sonia-gandhi-in-two-different-directions-on-backing-shiv-sena411.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T12:11:00+00:00"/>
    <meta property="og:title" content="മഹാരാഷ്ട്ര; ശിവസേനയെ പിന്തുണയ്ക്കുന്നതില്‍ നിന്ന് കോണ്‍ഗ്രസിനെ പിന്തിരിപ്പിക്കുന്നത് കേരളത്തില്‍ നിന്നുള്ള നേതാക്കളെന്ന് റിപ്പോര്‍ട്ട്"/>
    <meta property="og:description" content="Maharashtra India മുംബൈ: സര്‍ക്കാര്‍ രൂപീകരണത്തില്‍ ഇനിയും തീരുമാനമാകാത്ത മഹാരാഷ്ട്രയില്‍ ശിവസേനയ്ക്കുള്ള കോണ്‍ഗ്രസ് പിന്തുണയില്‍ അനിശ്ചിതത്വം തുടരുന്നതിന് പിന്നില്‍ കേ"/>
  </head>
  <body>
    <article>
      <h1>മഹാരാഷ്ട്ര; ശിവസേനയെ പിന്തുണയ്ക്കുന്നതില്‍ നിന്ന് കോണ്‍ഗ്രസിനെ പിന്തിരിപ്പിക്കുന്നത് കേരളത്തില്‍ നിന്നുള്ള നേതാക്കളെന്ന് റിപ്പോര്‍ട്ട്</h1>
      <address><time datetime="2019-11-11T12:11:00+00:00">11 Nov 2019, 12:11</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: സര്‍ക്കാര്‍ രൂപീകരണത്തില്‍ ഇനിയും തീരുമാനമാകാത്ത മഹാരാഷ്ട്രയില്‍ ശിവസേനയ്ക്കുള്ള കോണ്‍ഗ്രസ് പിന്തുണയില്‍ അനിശ്ചിതത്വം തുടരുന്നതിന് പിന്നില്‍ കേരളത്തില്‍ നിന്നുള്ള കോണ്‍ഗ്രസ് നേതാക്കളെന്ന് റിപ്പോര്‍ട്ട്. ന്യൂസ് 18 ഡോട്ട് കോമിന്  വേണ്ടി റഷീദ് കീദ്വായി എഴുതിയ ലേഖനത്തിലാണ് ഇക്കാര്യം സൂചിപ്പിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഹിന്ദുത്വ ആശയം പ്രചരിപ്പിക്കുന്ന ശിവസേനയെ പിന്തുണയ്ക്കുന്നതില്‍ കേരള നേതാക്കള്‍ക്ക് എതിര്‍പ്പുണ്ടെന്നാണ് റിപ്പോര്‍ട്ട്. കോണ്‍ഗ്രസ് ഉന്നതാധികാര സമിതി അംഗങ്ങളായ കെ.സി വേണുഗോപാലും മുന്‍ പ്രതിരോധമന്ത്രി എ.കെ ആന്റണിയും ശിവസേനയെ പിന്തുണ പ്രകടിപ്പിച്ചിട്ടുണ്ടാകാമെന്നാണ് ലേഖനത്തില്‍ പറയുന്നത്.</p>
      <related>
        <a href="https://www.doolnews.com/amid-maharashtra-suspense-sightseeing-for-congress-mlas-in-rajasthan.html?utm_source=doolnews&amp;utm_medium=related"/>
      </related>
      <p>ആര്‍.എസ്.എസുമായോ ജമനസംഘ്, ഹിന്ദു മഹാസഭ, വി.എച്ച്.പി എന്നിവരുമായി ഔദ്യോഗികമായി യാതൊരു ബന്ധവുമില്ലാത്ത പാര്‍ട്ടിയാണ് ശിവസേന. എന്നാല്‍ മഹാരാഷ്ട്രയിലുണ്ടായിട്ടുള്ള നിരവധി വര്‍ഗീയ കലാപങ്ങളില്‍ ശിവസേനയ്ക്ക് പങ്കുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇക്കാരണങ്ങളാണ് ശിവസേനയെ പിന്തുണയ്ക്കുന്നതില്‍ കേരളത്തില്‍ നിന്നുള്ള കോണ്‍ഗ്രസ് നേതാക്കള്‍ വിമുഖത കാണിക്കുന്നത്.</p>
      <related>
        <a href="https://www.doolnews.com/if-bjp-can-join-hands-with-pdp-in-j-k-why-can-t-sena-do-so-with-ncp-and-congress-sanjay-raut-456.html?utm_source=doolnews&amp;utm_medium=related"/>
      </related>
      <p>അതേസമയം രാജസ്ഥാനില്‍ റിസോര്‍ട്ടില്‍ കഴിയുന്ന കോണ്‍ഗ്രസ് എം.എല്‍.എമാര്‍ ശിവസേന-എന്‍.സി.പി സഖ്യത്തെ പുറത്തുനിന്ന് പിന്തുണയ്ക്കണമെന്നും സ്പീക്കറുടെ സ്ഥാനം ആവശ്യപ്പെടണമെന്നുമാണ് പറയുന്നത്.</p>
      <p>അതേസമയം ശിവസേന നേതാവ് സഞ്ജയ് റാവത്ത്, സോണിയാ ഗാന്ധിയുമായി കൂടിക്കാഴ്ച നടത്തും. കൂടിക്കാഴ്ചയ്ക്ക് മുന്‍പേ റാവത്ത് മുംബൈയില്‍ എന്‍.സി.പി നേതാവ് ശരദ് പവാറിനെ കാണും.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>