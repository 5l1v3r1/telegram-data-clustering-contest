<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1986556/israil-kapsaml%C4%B1-bir-sava%C5%9F-ile-y%C3%BCzle%C5%9Fmek-i%C3%A7in-tatbikat-d%C3%BCzenliyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-11T12:30:00+00:00"/>
    <meta property="og:title" content="İsrail, kapsamlı bir savaş ile yüzleşmek için tatbikat düzenliyor"/>
    <meta property="og:description" content="İsrail ordusu, ülkenin, birkaç cepheden gelen roket saldırılarıyla karşı karşıya kaldığı “kapsamlı bir savaş durumuyla mücadele” etmek için iki gün sürecek bir tatbikata başlanılacağını duyurdu. 26 ve 28 Kasım tarihleri arasında yapılacak olan tatbik"/>
  </head>
  <body>
    <article>
      <h1>İsrail, kapsamlı bir savaş ile yüzleşmek için tatbikat düzenliyor</h1>
      <address>
        <time datetime="2019-11-12T12:30:00+00:00">12 Nov 2019, 12:30</time>
      </address>
      <p>İsrail ordusu, ülkenin, birkaç cepheden gelen roket saldırılarıyla karşı karşıya kaldığı “kapsamlı bir savaş durumuyla mücadele” etmek için iki gün sürecek bir tatbikata başlanılacağını duyurdu.<br/><br/>26 ve 28 Kasım tarihleri arasında yapılacak olan tatbikat sırasında sirenlerin duyulacağı belirtildi. Tatbikatın amacının, alarm ve acil durum güçlerinin hazır olup olmadığının denetlenmesi olduğu aktarıldı.<br/><br/>Askeri bir sözcü, konu hakkında yaptığı açıklamada, bu tatbikatın yakında bir zamanda “beklenen kesinleşmiş savaş için” olduğu iddialarını reddetti. Sözcü, tatbikatın her yıl düzenlenen geleneksel bir tatbikat olduğuna değinerek, amaçlarının ordu ve acil durum güçleri arasındaki koordinasyonu incelemek ve güçlendirmek olduğunu ifade etti. Askeri sözcü, daha önce kuzey bölgesi, Ürdün Vadisi ve Gazze Şeridi’ndeki kasabalara yakın noktalarda bu tarz tatbikatların yapıldığını söyledi.<br/><br/>Sözcü tatbikat sırasında, kritik bölgelere atılan roket saldırısı, kimyasal füze saldırıları, düşman kuvvetlerin denize inişi ve demir kubbenin önleyemediği kısa menzilli füzelere maruz kalma gibi senaryoların dikkate alınacağını söyledi. Bu tatbikatlar sırasında dikkat edilecek olan en önemli senaryolardan birisinin ise, sınıra yakın köylerde yaşayanların merkezdeki güvenli bölgelere aktarılması olacağı vurgulandı.<br/><br/> </p>
    </article>
  </body>
</html>