<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89263"/>
    <meta property="og:site_name" content="Denník politika"/>
    <meta property="article:published_time" content="2019-11-11T12:35:12+00:00"/>
    <meta property="og:title" content="Foto: Vodič havaroval cestou z oslavy, zakliesnenému mužovi museli pomôcť hasiči"/>
    <meta property="og:description" content="11.11.2019 (Webnoviny.sk) – Trnavskí péemječkári pomáhali cez víkend pri nehode, ktorá sa stala v obci Kunov v okrese Senica. Tridsaťročný vodič Octavie havaroval cestou z oslavy. Auto skončilo na streche. Ako agentúru SITA informovala trnavská policajná hovorkyňa Martina Kredatusová, policajti zabezpečili miesto nehody a zakliesnenému vodičovi poskytli prvú pomoc."/>
  </head>
  <body>
    <article>
      <h1>Foto: Vodič havaroval cestou z oslavy, zakliesnenému mužovi museli pomôcť hasiči</h1>
      <address><time datetime="2019-11-11T12:35:12+00:00">11 Nov 2019, 12:35</time> by <a rel="author">Webnoviny</a></address>
      <p>11.11.2019 (Webnoviny.sk) – Trnavskí péemječkári pomáhali cez víkend pri nehode, ktorá sa stala v obci Kunov v okrese Senica. Tridsaťročný vodič Octavie havaroval cestou z oslavy. Auto skončilo na streche. Ako agentúru SITA informovala trnavská policajná hovorkyňa Martina Kredatusová, policajti zabezpečili miesto nehody a zakliesnenému vodičovi poskytli prvú pomoc.</p>
      <p>Policajtom sa podarilo prebrať ho z bezvedomia a udržiavali ho pri vedomí do príchodu záchranárov. Následne hasičom pomáhali pri jeho vyslobodzovaní. Zranený muž skončil v nemocnici. Rozsah jeho zranení zatiaľ nie je známy. Na zistenie alkoholu mu odobrali krv. Presné okolnosti nehody polícia vyšetruje.</p>
      <p>Viac k témam: <a href="https://www.webnoviny.sk/tag/dopravna-nehoda/"><u>dopravná nehoda</u></a><br/>Zdroj: Webnoviny.sk – <a href="https://www.webnoviny.sk/foto-vodic-havaroval-cestou-z-oslavy-zakliesnenemu-muzovi-museli-pomoct-hasici/"><u>Foto: Vodič havaroval cestou z oslavy, zakliesnenému mužovi museli pomôcť hasiči</u></a> © SITA Všetky práva vyhradené.</p>
    </article>
  </body>
</html>