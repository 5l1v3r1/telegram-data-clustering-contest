<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ivailo-Zahariev-potvurdi-razdyalata-912882"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T12:24:00+00:00"/>
    <meta property="og:title" content="Ивайло Захариев потвърди раздялата"/>
    <meta property="og:description" content="Звездата на хитовата кримка &quot;Под прикритие&quot; Ивайло Захариев, който играе ролята на бизнесмена Калоян..."/>
  </head>
  <body>
    <article>
      <h1>Ивайло Захариев потвърди раздялата</h1>
      <address>
        <time datetime="2019-11-11T12:24:00+00:00">11 Nov 2019, 12:24</time>
      </address>
      <p>Звездата на хитовата кримка "Под прикритие" Ивайло Захариев, който играе ролята на бизнесмена Калоян в новия български сериал "Пътят на честта" по Нова телевизия, официално призна, че вече е разведен. "Да, не съм със съпругата си. Не смятам да изпадам в подробности, защото това вълнува само нас двамата. Държа да се знае, че аз няма да спра да я уважавам", отсече пред "Уикенд" красавеца. Ивайло се разделил с половинката си Миряна преди година.</p>
      <p>След няколко опита да затоплят отношенията си, едва сега актьорът осъзнал, че няма да се получи и е свалил брачната си халка. Захариев слагал пръстена единствено по време на снимките на сериала. В "Пътят на честта" той е в ролята на бизнесмена Калоян, който е семеен мъж, изоставен от жена си с двете им деца и също пред развод. 7 години след сватбата си, актьорът и майката на двамата му сина – 6-годишният Филип и 5-годишният Дамян, сложиха край на брака си, но упорито отказват да коментират каква е причината. Ивайло се е изнесъл на квартира в близост до жилището, в което живеят съпругата му Миряна и децата. Захариев продължавал да е все така всеотдаен родител.</p>
      <p>Всяка сутрин той отивал до дома им в близост до Централни хали, за да отведе момчетата на детска градина. Вечер, ако нямал ангажименти, ги връщал обратно вкъщи и седял при тях докато Миряна се прибере от Би Ти Ви. В медията бившата му половинка се труди като пиар и мениджър на новините. Според запознати с кариерното израстване на симпатичната брюнетка, именно тя била главата на семейството им от самото му начало. Миряна командорела в дома им, а Ивайло кротко се оставял да е мъж под чехъл. Най-вероятно и тя е напъдила от дома им добродушния Ивайло.</p>
    </article>
  </body>
</html>