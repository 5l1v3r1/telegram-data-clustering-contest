<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639406/%D8%AC%D9%86%D8%A7%D8%A8-%D8%B1%D9%88%D8%AD%D8%A7%D9%86%DB%8C-%D8%A7%DA%AF%D8%B1-%D8%AC%D9%86%D8%A7%D8%A8%D8%AA%D8%A7%D9%86-%D8%A7%D8%B2-%D8%AD%D9%82%DB%8C%D9%82%D8%AA-%D9%85%D8%A7%D8%AC%D8%B1%D8%A7-%D8%AE%D8%A8%D8%B1-%D9%86%D8%AF%D8%A7%D8%B1%DB%8C%D8%AF-%D8%B1%D8%A7%D9%87-%D8%B1%D8%A7-%D8%A7%D8%B4%D8%AA%D8%A8%D8%A7%D9%87-%D9%86%D8%B1%D9%88%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T12:55:00+00:00"/>
    <meta property="og:title" content="جناب روحانی! اگر جنابتان از حقیقت ماجرا، خبر ندارید! راه را اشتباه نروید"/>
    <meta property="og:description" content="روحانی در جمع مردم یزد در واکنش به اعتراضات اقتصادی مردم: از قوه قضاییه می‌خواهم درباره ۲ میلیارد دلار پولی که به حلقوم آمریکا ریخته شد."/>
  </head>
  <body>
    <article>
      <h1>
        <a href="https://www.bultannews.com/fa/news/639406/%D8%AC%D9%86%D8%A7%D8%A8-%D8%B1%D9%88%D8%AD%D8%A7%D9%86%DB%8C-%D8%A7%DA%AF%D8%B1-%D8%AC%D9%86%D8%A7%D8%A8%D8%AA%D8%A7%D9%86-%D8%A7%D8%B2-%D8%AD%D9%82%DB%8C%D9%82%D8%AA-%D9%85%D8%A7%D8%AC%D8%B1%D8%A7-%D8%AE%D8%A8%D8%B1-%D9%86%D8%AF%D8%A7%D8%B1%DB%8C%D8%AF-%D8%B1%D8%A7%D9%87-%D8%B1%D8%A7-%D8%A7%D8%B4%D8%AA%D8%A8%D8%A7%D9%87-%D9%86%D8%B1%D9%88%DB%8C%D8%AF">جناب روحانی! اگر جنابتان از حقیقت ماجرا، خبر ندارید! راه را اشتباه نروید</a>
      </h1>
      <h2>روحانی در جمع مردم یزد در واکنش به اعتراضات اقتصادی مردم: از قوه قضاییه می‌خواهم درباره ۲ میلیارد دلار پولی که به حلقوم آمریکا ریخته شد.</h2>
      <address><time datetime="2019-11-11T12:55:00+00:00">11 Nov 2019, 12:55</time> by <a rel="author">بولتن نیوز | bultannews.com</a></address>
      <p><b>گروه سیاسی:</b> حسن روحانی، ۲ میلیارد دلاری را که <b>دولت خاتمی</b> در سال ۸۱ حراج کرد و آمریکا <b>پس از برجام</b> در سال ۹۵ و در دولت خود <b>روحانی</b> غارت کرد را، طی اتهامی بی‌اساس، نثار دولت احمدی‌نژاد کرد!</p>
      <p> </p>
      <p> </p>
      <p><b> به گزارش بولتن نیوز،</b> ۱۹ آبان ۹۸ | روحانی در جمع مردم یزد در واکنش به <b>اعتراضات اقتصادی</b> مردم: از قوه قضاییه می‌خواهم درباره ۲ میلیارد دلار پولی که به حلقوم آمریکا ریخته شد و <b>دولت</b> قبل ۱۰ ماه فرصت داشت ، آن پول را از حلقوم آمریکا درآورد، اما دست روی دست گذاشت، به مردم توضیح دهند و بگویند این پول بیت‌المال کجا رفت؟ برخی راه را اشتباه نروند؛ در جمع مردم یزد به سیدمحمد خاتمی فتخار این دیار و ایران نیز سلام می‌کنم</p>
      <p> ۲۰ آبان ۹۸ | بهمنی، رئیس‌کل اسبق بانک مرکزی در دولت احمدی‌نژاد در واکنش به سخنان روحانی : اولاً خرید اوراق در دولت خاتمی بوده و تعلل هم توسط دولت روحانی شده، چون اوراق در دولت روحانی سررسید شده و مصادره آن توسط دولت آمریکا در سال ۹۵ دولت روحانی و پس از برجام) اتفاق افتاده است؛ آقایان چرا پس از ۶ سال الان به یادشان آمد که درباره این مساله صحبت کنند؟ اگر آقایان مدعی حقوق بیت‌المال هستند، چرا اقدامی برای احیای حقوق بیت‌المال انجام نمی‌دهند؟ به جای فرافکنی بهتر است، سراغ آرشیو بانک مرکزی بروند و حقیقت را به مردم اعلام کنند</p>
      <p> ۱۶ اسفند ۹۵ | نیویورک‌تایمز : دادگاهی در لوگزامبورگ در اقدامی بی سر و صدا، ۱.۶ میلیارد دلار از دارایی‌ بانک مرکزی ایران را توقیف کرد؛این توقیف به تحریک مقام‌های دولت اوباما به بهانه ۱۱ سپتامبر سال ۲۰۰۱ بوده است!</p>
      <p>۱۸ اسفند ۹۵ | طیب‌نیا، وزیر اقتصاد اسبق دولت روحانی : این اقدام با حقوق بین المللی در تعارض و آمریکا حقوق بین‌المللی را نقض کرده است؛ از سال ۲۰۰۲ (۱۳۸۰ در دولت خاتمی) بانک مرکزی اقدام به خرید اوراق قرضه دلاری می‌کرد که در اروپا منتشر می‌شده و مشکل خاصی هم وجود نداشت، منتها از سال ۲۰۰۶ (از سال ۱۳۸۴) قوانینی در آمریکا تصویب شد و در معرض خطر قرار گرفت؛ در سال ۸۶ حدود ۶ ماه فرصت وجود داشت که این اوراق قرضه منتقل شود؛ ظاهرا این استنباط هم وجود داشته که چون این منابع متعلق به بانک مرکزی بوده و متعلق به دولت نبوده، بنابراین امکان توقیف آنها وجود ندارد</p>
      <p>۳ اردیبهشت ۹۵ | عراقچی در گفتگو با خبرگزاری دولتی ایرنا : برداشت ۲ میلیارد دلاری از دارایی های مسدود شده توسط آمریکا، یک راهزنی بین‌المللی است؛ ماجرا مربوط به پولی است که در سال ۲۰۰۳ (بین سال‌های ۸۱ و ۸۲ در دولت خاتمی) سپرده گذاری شده ؛ این اقدام كاملا محكوم است، ولی به هرحال ارتباطی به برجام ندارد!  و ناشی از مسائل مرتبط با برجام نیست! برجام نشانه روابط دوستانه یا حل مشكلات ما با امریكا نیست!</p>
      <p> ۱ فروردین ۹۵ | حسن روحانی در سیما: تحریم‌های "بانکی"، "مالی"، "پولی"، نفتی، پتروشیمی، بیمه، حمل و نقل و همه تحریم‌های هسته‌ای برداشته شد؛ در جامعه انقلابی ما نباید اثری از "دروغ" باقی بماند</p>
      <p>۱۸ اسفند ۹۵ | سیف، رئیس کل سابق بانک مرکزی در دولت روحانی : علیرغم تلاشهای زیادی که انجام شده، نتوانستیم اوراق را از توقیف دربیاوریم</p>
      <p>۲۷ دی ۹۴ |حسن روحانی در نشست خبری به مناسبت آغاز برجام، رسما اعلام کرد: تحریم بانک‌ها 0برداشته شد؛ برجام، موانع را برداشت.</p>
      <p> </p>
      <p>منبع:مکتوبات یادآوری</p>
    </article>
  </body>
</html>