<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903369/trossard-licht-transferbeslissing-toe-de-premier-league-heeft-me-overtuigd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T12:45:00+00:00"/>
    <meta property="og:title" content="Trossard legt uit waarom hij voor Brighton koos: &quot;Premier League gaf de doorslag&quot;"/>
    <meta property="og:description" content="Leandro Trossard maakt sinds kort het mooie weer in de Premier League bij Brighton &amp; Hove Albion. De Rode Duivel had echter nog andere opties."/>
  </head>
  <body>
    <article>
      <h1>Trossard legt uit waarom hij voor Brighton koos: "Premier League gaf de doorslag"</h1>
      <address>
        <time datetime="2019-11-11T12:45:00+00:00">11 Nov 2019, 12:45</time>
      </address>
      <p>
        <b>Leandro Trossard maakt sinds kort het mooie weer in de Premier League bij Brighton &amp; Hove Albion. De Rode Duivel had echter nog andere opties.</b>
      </p>
      <p>Zo leken Arsenal en Atletico Madrid ook lange tijd interesse te hebben in Trossard, tot een transfer kwam het echter niet. "Zij hadden inderdaad interesse en ik ben ook één keer zelf gaan praten met Arsenal. Maar ik heb aangegeven dat de stap naar een van deze ploegen misschien te groot was voor mij", aldus een zelfbewuste Trossard tegenover Het Belang van Limburg.</p>
      <aside>Lees meer<br/><a href="https://www.voetbalprimeur.be/nieuws/891496/leandro-trossard-pas-vierde-belg-die-kan-scoren-bij-debuut-in-premier-league.html?itm_source=www.voetbalprimeur.be&amp;itm_medium=highlighted-content">Leandro Trossard pas vierde Belg die kan scoren bij debuut in Premier League</a></aside>
      <p>Ook Wolfsburg toonde interesse. Was de kapitaalkrachtige club uit de Bundesliga dan ook een te grote stap? "Over Wolfsburg heb ik toch lang moeten nadenken. Zeker omdat het financieel ook allemaal goed was." De Premier League gaf uiteindelijk de doorslag. "Ik had een beer gevoel bij Brighton, je speelt hier elke week topwedstrijden. Dat sprak me meer aan dan de Duitse competitie."</p>
      <p>Trossard heeft zijn start alvast niet gemist in de Premier League. Ondanks een blessure scoorde hij al twee keer en gaf hij een assist. Zijn goede prestaties werden ondertussen ook al bewierookt door niemand minder dan Gary Lineker.</p>
      <aside>Lees meer<br/><a href="https://www.voetbalprimeur.be/nieuws/903027/trossard-over-rode-duivels-toegegeven-ik-had-het-daar-moeilijk-mee-.html?itm_source=www.voetbalprimeur.be&amp;itm_medium=highlighted-content">Trossard over Rode Duivels: “Toegegeven, ik had het daar moeilijk mee”</a></aside>
    </article>
  </body>
</html>