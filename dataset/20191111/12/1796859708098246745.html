<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/innovations/nasa-protestuvalo-unikalniy-elektrodvigun-50052829.html"/>
    <meta property="og:site_name" content="НВ"/>
    <meta property="article:published_time" content="2019-11-11T12:54:00+00:00"/>
    <meta property="og:title" content="Космічна Tesla. NASA протестувало унікальний електродвигун"/>
    <meta property="og:description" content="Американська компанія Aerojet Rocketdyne вперше показала роботу сонячного електродвигуна Advanced Electric Propulsion System (AEPS) в лабораторних умовах."/>
  </head>
  <body>
    <article>
      <h1>Космічна Tesla. NASA протестувало унікальний електродвигун</h1>
      <h2>Американська компанія Aerojet Rocketdyne вперше показала роботу сонячного електродвигуна Advanced Electric Propulsion System (AEPS) в лабораторних умовах.</h2>
      <address><time datetime="2019-11-11T12:54:00+00:00">11 Nov 2019, 12:54</time> by <a rel="author">Антон Ходоренко</a></address>
      <p>Випробування пройшли в лабораторії реактивного руху в Пасадені, Каліфорнія, <a href="http://www.spacedaily.com/reports/Advanced_electric_propulsion_thruster_for_NASAs_Gateway_achieves_full_power_demonstration_999.html">відзначили</a> в NASA.</p>
      <p>Двигуни AEPS, розроблені компанією Aerojet Rocketdyne, планується використовувати на силовому і рушійному елементах шлюзу станції Gateway від NASA, для роботизованих і дослідницьких робіт у відкритому космосі.</p>
      <p>Система Advanced Electric Propulsion System (AEPS) — по суті, двигун на ефекті Холла. Він виробляє тягу, використовуючи електричні і магнітні поля. Цю технологію вже використовували, щоб допомогти руху супутників навколо нашої планети.</p>
      <p>Новинка виробляє електрику за допомогою фотоелементів, спалюючи в десять разів менше палива.</p>
      <p>«Наша система AEPS продемонструвала високі рівні потужності, необхідні для роботи електродвигунового модуля і, в більш широкому сенсі, всієї станції Gateway. З успішним завершенням випробування на повній потужності Aerojet Rocketdyne готова до нової фази робіт над передовою електричною руховою системою для реалізованої NASA програми Artemis» , — заявила генеральний директор і президент Aerojet Rocketdyne Ейлін Дрейк.</p>
      <p>Двигун продемонстрував стабільну роботу на рівнях потужності від 4,2 до 12,5 кВт. Повна інтеграція струнних силових двигунів відбудеться на початку наступного року.</p>
      <p>Ранні тести системної інтеграції для AEPS були успішно проведені в серпні минулого року, довели спроможність системи успішно перетворювати електроенергію, виробляючи мінімальну кількість відпрацьованого тепла. NASA планує запустити AEPS в кінці 2022 року в рамках програми Artemis, яка до 2024 року висадить першу жінку і наступного чоловіка на Місяць.</p>
      <hr/>
    </article>
  </body>
</html>