<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/stolichnu-bankirshu-vikrili-u-zavolodinni-ponad-1-mln-grn-639165.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T12:10:17+00:00"/>
    <meta property="og:title" content="Столичну банкіршу викрили у заволодінні понад 1 млн грн"/>
    <meta property="og:description" content="Жінці загрожує до 12 років позбавлення волі з конфіскацією майна"/>
  </head>
  <body>
    <article>
      <h1>Столичну банкіршу викрили у заволодінні понад 1 млн грн</h1>
      <address>
        <time datetime="2019-11-11T12:10:17+00:00">11 Nov 2019, 12:10</time>
      </address>
      <h4>Жінці загрожує до 12 років позбавлення волі з конфіскацією майна</h4>
      <p>Столичною прокуратурою повідомлено про підозру уродженці Києва, яка керувала територіальним відділенням банку, у заволодінні майном осіб та держави у особливо великих розмірах.</p>
      <p>Про це повідомляє пресслужба прокуратури Києва.</p>
      <p>«Досудовим розслідуванням встановлено, що у жовтні 2018 року керівниця територіального відділення банку, використовуючи своє службове становище всупереч інтересам служби, з метою одержання неправомірної вигоди для себе та інших осіб, забезпечила видачу платіжних банківських карт без фактичної присутності клієнтів банку, які є власниками вказаних банківських карт. Після вчинення вказаних дій остання без відома клієнтів здійснила переведення коштів із пенсійних рахунків на новостворені карткові рахунки», - йдеться в <a href="https://www.facebook.com/kyiv.gp.gov.ua/?ref=br_rs">повідомленні</a> прокуратури.</p>
      <p>У подальшому керівниця територіального відділення банку передала безпідставно видані платіжні банківські карти іншим особам для забезпечення зняття наявних на них грошових коштів.</p>
      <p>«Таким чином, посадова особа банку, використовуючи своє службове становище всупереч інтересам служби, у змові з іншими невстановленими особами, заволоділа шляхом обману грошовими коштами клієнтів банку у сумі 356 234 грн та грошовими коштами банку в розмірі 711 390 грн», - розповіли в прокуратурі.</p>
      <p>За результатами досудового розслідування жінці пред’явлено підозру у вчиненні злочинів, передбачених ч.ч. 3, 4 ст. 190, ч. 2 ст. 364 КК України. За вчинене їй загрожує до 12 років позбавлення волі з конфіскацією майна.</p>
      <p>На даний час місцевою прокуратурою вживаються заходи для взяття підозрюваної під варту.</p>
      <related>
        <a href="https://glavcom.ua/news/nbu-anonsuvav-skorochennya-kilkosti-bankiv-639136.html"/>
        <a href="https://glavcom.ua/economics/finances/perekaz-groshey-stane-prostishim-v-ukrajini-zminili-vimogi-638897.html"/>
        <a href="https://glavcom.ua/economics/finances/nacbank-proponuje-derzhavi-zabirati-menshe-pributkiv-u-derzhavnih-bankiv-638805.html"/>
      </related>
    </article>
  </body>
</html>