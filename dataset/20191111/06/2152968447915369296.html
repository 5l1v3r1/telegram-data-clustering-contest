<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/11/15-godishen-be-ubit-na-ojiven-ploshtad-v-malmio.429169"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T06:42:00+00:00"/>
    <meta property="og:title" content="15-годишен бе убит на оживен площад в Малмьо"/>
    <meta property="og:description" content="Друг тийнейджър се бори за живота си след инцидента | Dnes.bg"/>
  </head>
  <body>
    <article>
      <h1>15-годишен бе убит на оживен площад в Малмьо</h1>
      <h2>Друг тийнейджър се бори за живота си след инцидента</h2>
      <address><time datetime="2019-11-11T06:42:00+00:00">11 Nov 2019, 06:42</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Петнайсетгодишно момче бе убито, а друго е в критично състояние след стрелба на оживен площад в Малмьо, съобщи шведската полиция, предаде Асошиейтед прес и БТА.<br/><br/>Според очевидци неизвестни нападатели са открили огън в събота вечерта по заведение за пица и са избягали с колела.<br/><br/>Стрелбата е станала минути след експлозия в друг район на Малмьо, където се е взривила бомба, заложена под кола. Тя унищожила автомобила и нанесла щети на още няколко коли.<br/><br/>Засега полицията не може да каже дали двата случая са свързани и не е установила самоличността на извършителите.<br/><br/>Председателката на местния общински съвет Катрин Ямех изрази пред шведската обществена телевизия опасения от ескалация на насилието в 320-хилядния град. Тя добави, че според шведската полиция много подобни инциденти в миналото са били свързани с гангстерска престъпност.</p>
    </article>
  </body>
</html>