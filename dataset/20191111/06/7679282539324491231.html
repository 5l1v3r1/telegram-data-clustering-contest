<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-now-fire-brigade-will-directly-reach-on-spot-with-the-help-of-google-map-2843057.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T06:12:40+00:00"/>
    <meta property="og:title" content="गूगल मैप की मदद से अब सीधे घटनास्थल पर पहुंचेगी फायर ब्रिगेड"/>
    <meta property="og:description" content="आग लगने पर दमकल अब बिना भटके ही घटनास्थल पर पहुंचेगा। प्रदेश भर की दमकलों में एमडीटी (मोवाइल डेटा ट्रर्मिनल) लगाए जा रहे हैं। गूगल मैप की मदद से दमकर अपने प्वाइंट पर आसानी से पहुंच सकेगा। इससे..."/>
  </head>
  <body>
    <article>
      <h1>गूगल मैप की मदद से अब सीधे घटनास्थल पर पहुंचेगी फायर ब्रिगेड</h1>
      <address><time datetime="2019-11-11T06:12:40+00:00">11 Nov 2019, 06:12</time> by <a rel="author">अहमद खान, लखनऊ।</a></address>
      <p>आग लगने पर दमकल अब बिना भटके ही घटनास्थल पर पहुंचेगा। प्रदेश भर की दमकलों में एमडीटी (मोवाइल डेटा ट्रर्मिनल) लगाए जा रहे हैं।</p>
      <p>गूगल मैप की मदद से दमकर अपने प्वाइंट पर आसानी से पहुंच सकेगा। इससे फायर पुलिस कर्मियों को काफी सहूलियत मिल रही हैं। टेस्टिंग के तौर पर महज 490 दमकल में अभी तक यह डिवाइस इस्तेमाल की जा रही हैं। आने वाले वक्त में इस डिवाइस को ट्रैफिक एप से भी जोड़ने की कवायद की जाएगी। जिससे रास्ते में मिलने वाले जाम से दमकल कर्मी पहले से सतर्क हो सके।</p>
      <p>अग्निशमन विभान के ज्वाइंट डायरेक्टर के मुताबिक एमडीटी दमकल में लगाया जा रहा है। आग की सूचना पर दमकल रास्ते से भटक जाती थी। इस डिवाइस से घटनास्थल पर पहुंचने में दिक्कत नहीं हो रही हैं। प्रदेश 290 फायर स्टेशन हैं। जिसमें करीब 1200 दमकल हैं। अभी तक 490 दमकल में इस दिवाइस को इस्तेमाल किया जा रहा है। इस डिवाइस का अच्छा रिस्पांस भी मिल रहा है। </p>
      <p><b>लखनऊ की 24 दमकलों में लगी एमडीटी</b><br/>सीएफओ का कहना है कि शहर में 9 फायर स्टेशन हैं। बड़ी-छोटी 26 दमकल हैं जबकि दो इलेक्ट्रिकल प्लेटफार्म हैं। अभी तक 24 दमकलों में एमडीटी डिवाइस का इस्तेमाल किया जा रहा है। आग लगने पर इस डिवाइस को दमकल में लगा दिया जाता है।</p>
    </article>
  </body>
</html>