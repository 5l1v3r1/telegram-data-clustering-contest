<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/mori-meszarlas-13-eve-var-a-millioira-a-nyomravezeto/186326"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T06:30:00+00:00"/>
    <meta property="og:title" content="Móri mészárlás - 13 éve vár a millióira a nyomravezető"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Móri mészárlás - 13 éve vár a millióira a nyomravezető</mark>
      </h1>
      <address><time datetime="2019-11-11T06:30:00+00:00">11 Nov 2019, 06:30</time> by <a rel="author">B. B.</a></address>
      <p>
        <b>Hamarosan kiderül, megkapja-e a 12,5 millió forintját Szebenyi István. Az a férfi, akinek a segítségévelrendőrkézre kerültek a móri mészárláselkövetői. A férfi a végsőkig kitart. </b>
        <b>Hamarosan kiderül, megkapja-e a 12,5 millió forintját Szebenyi István. Az a férfi, akinek a segítségévelrendőrkézre kerültek a móri mészárláselkövetői. A férfi a végsőkig kitart.</b>
      </p>
      <p>Zárt tárgyalás keretében, egy titokzatos, védett tanú meghallgatásával fog eldőlni: 13 év után megkapja-e a 25 milliós nyomravezetői díj felét Szebenyi István. Ugyanis annak idején az amatőr hadtörténész segítette hozzá a rendőrséget ahhoz, hogy megtalálják a 2002-es móri mészárlás két valódi tettesét.</p>
      <figure>
        <img src="http://media.borsonline.hu/cikk/20/191898/gallery-picture/645w/2020097_szebenyi-istvan-13-mo1.jpg"/>
        <figcaption>Szebenyi István © Móricz István</figcaption>
      </figure>
      <p>Mint ismert, akkoriban a rablóként tevékenykedő Kiglics Attila nevezte meg – vélhetően szándékosan helytelenül – két volt társát, Kaiser Edét és Hajdú Lászlót. A két férfi éveket ült, mire Szebenyi István a fémdetektorával fel nem fedezte a gyilkos fegyvereket, és ezzel végre elkapták a valódi tetteseket, Nagy Lászlót és Weiszdorn Róbertet.</p>
      <p>A hamisan tanúzó Kiglics azonnal megkapta a nyomravezetői díjat, vagyis a 25 milliót, nem úgy, mint István, akitől megtagadták az általa bíróságon követelt 12,5 millió forintot, sőt az elvesztett perekből adódó perköltséget is kifizettették vele. Nemrég fizette be az utolsó részletet. Most, az utolsó, mindent eldöntő tárgyaláson eldől, hogy végre elismerik-e a hadtörténész igazát.</p>
      <figure>
        <img src="http://media.borsonline.hu/cikk/20/191898/gallery-picture/645w/2020099_mor-bankrablas-erste-reu1.jpg"/>
        <figcaption>2002-ben egy bankfiókban nyolc ember életét oltotta ki Nagy László és Weiszdorn Róbert © Reuters</figcaption>
      </figure>
      <p>– Zárt tárgyalás lesz, így én sem lehetek bent – magyarázta a Borsnak Szebenyi. Vélhetően azért, mert most végre az ügy védett koronatanúját is meghallgatják. Szebenyinek ez az utolsó lehetősége hazánkban.</p>
      <p>– Nem vagyok optimista, mert bár tudom, hogy igazam van, de – az eddigiekből ítélve – bármi megtörténhet. Ha ez nem sikerül, akkor itthon nincs több lehetőségem a fellebbezésre, ezután már csak Strasbourgban, az Emberi Jogok Európai Bizottságához fordulhatok, és el is fogok menni! – szögezte le. A férfi a felét igényelte csak a nyomravezetői díjnak.</p>
      <p>– A védett tanúnak és nekem ugyanannyi szerepünk volt az ügyben, így azt az irányelvet követem, hogy a fele nyomravezetői összeg illet engem – indokolta a döntését. A férfi évek óta nem használja már a fémdetektort.</p>
      <p>– Három éve betiltották, azóta pihentetem, de mostanra végre sikerült megszereznem a szükséges engedélyeket, így hosszú évek után már újra használhatom – mondta mosolyogva.</p>
    </article>
  </body>
</html>