<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Neblagopriyaten-den-za-Ribite-iznenadi-za-Vodoleite-912696"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T06:55:00+00:00"/>
    <meta property="og:title" content="Неблагоприятен ден за Рибите, изненади за Водолеите"/>
    <meta property="og:description" content="Хороскоп на Алена за днес, 11 ноември 2019 година:ОВЕНВ този ден сте във властта на промени, сред ко..."/>
  </head>
  <body>
    <article>
      <h1>Неблагоприятен ден за Рибите, изненади за Водолеите</h1>
      <address>
        <time datetime="2019-11-11T06:55:00+00:00">11 Nov 2019, 06:55</time>
      </address>
      <p>Хороскоп на Алена за днес, 11 ноември 2019 година:</p>
      <p>ОВЕН</p>
      <p>В този ден сте във властта на промени, сред които ще има и неприятни, заради очаквани, но бавещи се финансови постъпления, които вече сте разпределило по пера, за да занулите плащанията си в края на годината. Заемете се само с текущите си задължения. Ако нещо трябва да се осъществи, да е без вашата пряка намеса. Не пътувайте. До обед избягвайте разправии със семейството и се опитайте да се приберете веднага след края на работното време. Изяснете причината за напрежението с брачната си половинка и не се отказвайте от сексуалните удоволствия.</p>
      <p>ТЕЛЕЦ </p>
      <p>Ще имате успех ако се въоръжите с търпение и си наложите спокойствие. Емоционалните ви реакции ще засилят желанието на неприятели да ви навредят. По-добре откажете командировката, дори и да е примамлива и печеливша, ако ви пречи да се справите с професионалните си задължения. Вечерта си дайте заслужена почивка. Забравете за семейните си задължения, за готвенето, дори и да са свързани с гостуване, което ще ви разтовари. Ако сте във форма можете да се отдадете на интимни мигове и сексуални изживявания.</p>
      <p>БЛИЗНАЦИ</p>
      <p>Бъдете предпазливи в разговорите на работното място и внимателни към новите си познати. Ще ви е трудно да убедите вашите близки, а и колегите си, че са необходими промени в обща полза. Занимаващите се с производство на хранителни продукти да очакват проверки. Ако искате да разтоварите от напрежението, вечерта си поканете гости. Създайте уютна, романтична обстановка за себе си и за близките си. Обърнете внимание на децата си. Сексът може и да не ви достави удоволствието, което очаквате.</p>
      <p>РАК</p>
      <p>Проведете разговорът за сътрудничество, който заради заетостта си отложихте през изминалата седмица. Не забравяйте да поставите условията си, за да не навредите на работата си, особено ако сте на ръководен пост. Завършете започнатите задачи. Внимавайте при подготовката на финансови документи. Ако сте били на работа, вечерта си почивайте в компанията на любимите си хора. Имате право на това усамотяване и си го извоювайте. Пригответе нещо вкусно за хапване. Сексуалните удоволствия ще ви възвърнат самочувствието.</p>
      <p>ЛЪВ</p>
      <p>На работното място запазете мълчание, за да не си създадете неприятности с критиката. Ще научите за финансови постъпления, част от които са лично за вас. Промените са благоприятни. Прекалената ви задълбоченост води до разсеяност и невъзможност да чуете предложенията на колегите си. Несемейните ще изживеят многообещаващи срещи и интересни, но уви, краткотрайни запознанства. Не се отдавайте на сексуални удоволствия, ако не сте опознали добре партньорите си. Ако нещо не ви харесва новото познанство ще дойде скоро.</p>
      <p>ДЕВА</p>
      <p>На работното място запазете спокойствие и отхвърлете рутинната си работа. Приключете задачите си до обед, а следобед се срещнете с колеги. В този ден проблемите с личния ви автомобил изискват вниманието ви и бързата ви реакция. Посетете сервиз и го оправете, ако ви предстои пътуване зад граница или командировки в страната. Заради лични проблеми картинката на деня ви е мътилка блатна, защото сте се оплели в мрежите на агресията и емоцията, от които сами няма как да се измъкнете без душевни рани. Не се надявайте на сдобрявате в леглото, ако сте създали повод за отдалечаване на любимия ви.</p>
      <p>ВЕЗНИ</p>
      <p>Нови запознанства са основа за бъдещите ви успехи, но и за провал, ако сте доверчиви. Очертава се възможност за бърз подем в материално отношение, но веднага ще се намерят хора, които да ви предлагат да инвестирате печалбата си. Отложете планираното пътуване, заради невъзможност да изоставите задачите на работното място. Самотните жени да очакват романтична среща, която ще промени изцяло живота им, ако не се затварят в дома си. Сексът няма да ви достави удоволствие, ако сте стигнали до точката на кипене и сте допуснали скандал.</p>
      <p>СКОРПИОН</p>
      <p>Не проявявайте емоция на работното място и не взимайте импулсивни решения във ваша вреда. Отменете и не планирайте важни делови срещи. По-добре премълчете плановете си. Очаквайте приходи. Ако прецените, че няма да се натоварите с повече задължения, осъществете кратко делово пътуване. Склонни сте да бягате от реалността в личните си отношения, скъпи жени. Сами ще предизвикате усложнения в личния си живот, които ще ви донесат любовни разочарования. Сексуалните удоволствия ще ви възвърнат доброто настроение.</p>
      <p>СТРЕЛЕЦ</p>
      <p>От сутринта се обогатете с нови знания, за да успеете да се справите със служебните си задачи. Вероятността за успех с начинанията е голяма, ако сте упорити и не се противопоставяте на вашите колеги. За благоприятното развитие на нещата ще помогне ново запознанство или неочаквано стечение на обстоятелствата. Не спорете с роднините си, които са решили да ви омъжат без да искат вашето мнение. Кажете, че днес не ви се разговаря по тази тема. Семейните имат възможност да се отдадат на интимни мигове и сексуални удоволствия.</p>
      <p>КОЗИРОГ</p>
      <p>Колегите ви се стремят да спечелят вашето внимание. Не избързвайте в изказване на мнения и негативни квалификации, свързани с работата им. Още сутринта ще усложните отношенията си на работното място. Не взимайте прибързани решения, не търсете компромис и оставете всичко в ръцете на Съдбата. Тя ще ви покаже верният път. Ще се приберете уморени, но доволни от себе си, заради успехите, които жънете на работното място. Останете с близките си. Не се колебайте и се отдайте на романтични мигове и сексуални удоволствия.</p>
      <p>ВОДОЛЕЙ</p>
      <p>Денят ви поднася изненади, свързани с ваши колеги, от които сте разочаровани. Орисани сте да срещате странни непознати. По-добре избягвайте общуването, ако видите, че са настъпателни, нахални или склонни да създават конфликти. Вашата решителност ви помага да не загубите търпение и да се справите с трудностите на работното си място. Ще се наложи да помогнете със съвети на познат, който се е оженил за ваша приятелка. Рискувате да предизвикате ревността на партньора си, който иска да дойде с вас. По-добре изберете по-малкото зло и го вземете, вместо да съсипвате сексуалните си отношения.</p>
      <p>РИБИ</p>
      <p>Денят е неблагоприятен заради нежеланието ви да осъзнаете грешките си и да ги посочите на колегите си. Не започвайте задачи, свързани с професионалните ви успехи. Планетите ви съветват да обмислите новите доходни предложения, и да се възползвате максимално от тях. Вечерта очаквайте разправии с роднини заради непотушен скандал, започнал в ранни зори с родителите на съпруга ви. Няма как да сте удовлетворени от сексуалния си живот, след като непрекъснато ви напомнят колко сте некоректни към партньора си.</p>
    </article>
  </body>
</html>