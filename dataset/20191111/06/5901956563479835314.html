<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/tragedija-na-gorenjki-trcenja-v-tovornjak-41-letnik-ni-prezivel-247722"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T06:03:00+00:00"/>
    <meta property="og:title" content="Tragedija na gorenjki: silovitega trčenja v tovornjak Slovenec ni preživel"/>
    <meta property="og:description" content="HRUŠICA – V nedeljo ob 22.45 se je na gorenjski avtocesti A2 zunaj Hrušice na območju občine Jesenice zgodila prometna nesreča, v kateri je ena oseba umrla. 41-letni voznik osebnega avtomobila..."/>
  </head>
  <body>
    <article>
      <h1>Tragedija na gorenjki: silovitega trčenja v tovornjak Slovenec ni preživel</h1>
      <h2>Tovornjak je stal na desnem voznem pasu.</h2>
      <address><time datetime="2019-11-11T06:03:00+00:00">11 Nov 2019, 06:03</time> by <a rel="author">T. V.</a></address>
      <p>HRUŠICA – V nedeljo ob 22.45 se je na gorenjski avtocesti A2 zunaj Hrušice na območju občine Jesenice zgodila prometna nesreča, v kateri je ena oseba umrla.<br/><br/>41-letni voznik osebnega avtomobila je vozil iz smeri Lipc proti cestninski postaji Hrušica in silovito trčil v zadnji del ustavljenega tovornega vozila s priklopnikom, ki ga je 47-letni voznik zaradi zgoščenega prometa ustavil na desnem voznem pasu.<br/><br/><br/><br/>Voznik osebnega avtomobila je na kraju nesreče umrl. Voznik tovornega vozila po prvih podatkih ni poškodovan. Oba udeleženca sta slovenska državljana. Na kolono so bili vozniki opozorjeni s prometno signalizacijo za označevanje kolone.<br/><br/>Voznik osebnega avtomobila je letošnja osma smrtna žrtev na gorenjskih cestah. Zastoj tovornih vozil pred predorom Karavanke je tudi danes, so sporočili iz PU Kranj.</p>
    </article>
  </body>
</html>