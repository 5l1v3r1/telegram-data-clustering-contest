<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/manolova-vnasya-zhalba-v-oik-za-izborite-v-sofiya-406409.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T06:23:33+00:00"/>
    <meta property="og:title" content="Манолова внася жалба в ОИК за изборите в София"/>
    <meta property="og:description" content="Екипът й обжалва заради сериозното разминаване м/у предварителните и отчетените резултати"/>
  </head>
  <body>
    <article>
      <h1>Манолова внася жалба в ОИК за изборите в София</h1>
      <address><time datetime="2019-11-11T06:23:33+00:00">11 Nov 2019, 06:23</time> by <a rel="author">Редактори, сн. БГНЕС</a></address>
      <p>Инициативният комитет за издигането на Мая Манолова за кмет на София ще внесе днес жалба в Общинската избирателна комисия за нарушения на изборните правила в столицата.</p>
      <p>Една от основните причини за тази жалба е сериозното разминаване между предварителните и отчетените резултати, според щаба на Манолова.</p>
      <p>Според твърденията на Инициативния комитет разликата между Манолова и опонентката й от ГЕРБ Йорданка Фандъкова се е стопила драстично за часове. Самата Манолова намира и несъответствие между протоколите от Секционните избирателни комисии и нанесените от ЦИК резултати.</p>
      <p>Инициативният й комитет слага началото на петиция за оспорване на резултата от изборите в София и с предложения за промени в изборните правила, сред които и въвеждането на машинно и електронно гласуване. Изпълнителното бюро на БСП реши да подкрепи Мая Манолова в искането й за касиране на изборите в София.</p>
    </article>
  </body>
</html>