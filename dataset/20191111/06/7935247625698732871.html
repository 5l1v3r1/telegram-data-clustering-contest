<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/instagramdan-yeni-begeni-adimi-214735h.htm"/>
    <meta property="og:site_name" content="OLAY"/>
    <meta property="article:published_time" content="2019-11-11T06:26:07+00:00"/>
    <meta property="og:title" content="Instagram’dan yeni ‘beğeni’ adımı"/>
    <meta property="og:description" content="Instgram Beğenileri gizleme özelliğini Amerika Birleşik Devletleri'nde de test etmeye başladı."/>
  </head>
  <body>
    <article>
      <h1>Instagram’dan yeni ‘beğeni’ adımı</h1>
      <h2>Instgram Beğenileri gizleme özelliğini Amerika Birleşik Devletleri'nde de test etmeye başladı.</h2>
      <address>
        <time datetime="2019-11-11T06:26:07+00:00">11 Nov 2019, 06:26</time>
      </address>
      <p>Sosyal medya devi Facebook'un bünyesinde bulunan ve 1 milyardan fazla kullanıcısı bulunan Instagram 'like'ları (beğenileri) kaldırmakta kararlı gözüküyor. </p>
      <p>Al Jazeera'de yer alan habere göre, platform Nisan ayından bu yana 6 farklı bölgede test etmeye başladığı beğenisiz Instagram için ABD'de de çalışmalara başladı. </p>
      <p>Açıklama en yetkili isim CEO Adam  Mosseri'den  geldi. Moseri, söz konusu politikanın ana nedeninin platformu çok daha az rekabetçi hale getirmek olduğunun altını çizdi. </p>
      <p>Test versiyonunda kullanıcılar, paylaştıkları fotoğrafların kaç kişi tarafından beğenildiğini görebilirken, başkalarının paylaştığı fotoğrafların beğeni rakamlarını göremiyor. </p>
      <p>Instagram'ın en fazla kullanıldığı ülkelerden birisi olan ABD'de bu testin başlaması platformun bu projeyi oldukça ciddiye aldığı yolunda yorumlanıyor. </p>
      <p>Söz konusu özellik Nisan ayında Kanada'da test edilmeye başlanmış, Haziran ayında ise  İrlanda, İtalya, Japonya, Brezilya, Avustralya ve Yeni Zelanda'da bazı kullanıcılar için kullanıma açılmıştı. </p>
      <p>
        <b>TAKİPÇİ RAKAMLARI, PROFİL RESMİNİN ALTINDA DEĞİL </b>
      </p>
      <p>Öte yandan test versiyonunda takipçi rakamları da mevcut versiyonda olduğu gibi kullanıcının profil resminin altında değil istatistikleri içeren ayrı bir bölümde bulunabiliyor.</p>
      <p>Instagram, söz konusu denemeyi, beğeni sayılarının, insanların kendilerini başkalarıyla kıyaslayarak kötü hissetmelerine yol açtığı ve bu durumun başta genç yaştakiler olmak üzere kullanıcıların ruh sağlığını olumsuz etkilediğine yönelik eleştiriler üzerine başlatmıştı.</p>
      <p>Facebook, Instagram'ı 2012'de 1 milyar dolar karşılığında satın alarak bünyesine katmıştı.</p>
    </article>
  </body>
</html>