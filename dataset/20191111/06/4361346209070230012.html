<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/porbol-foz-szakacs-ferjenek-toth-gabi/186324"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T06:00:00+00:00"/>
    <meta property="og:title" content="Porból főz szakács férjének Tóth Gabi"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Porból főz szakács férjének Tóth Gabi</mark>
      </h1>
      <address><time datetime="2019-11-11T06:00:00+00:00">11 Nov 2019, 06:00</time> by <a rel="author">kbv</a></address>
      <p>
        <b>Nagyon szerencsés Tóth Gabi, nemcsak azért, mert rátalált a szerelem és első kislányát várja, hanem azért is, mert kedvese, Krausz Gábor profi szakács. </b>
        <b>Nagyon szerencsés Tóth Gabi, nemcsak azért, mert rátalált a szerelem és első kislányát várja, hanem azért is, mert kedvese, Krausz Gábor profi szakács.</b>
      </p>
      <p>Igaz, így nehezített pályán mozog, ha párját a hasánál akarja megfogni. A minap például lebukott, amikor a bolognai ragut poralappal akarta elkészíteni. Gábor ugyanis előbb hazaért, mint ahogy elkészült a fogás.</p>
      <p>A Séfek séfe kritikus ítésze otthon ke­vésbé szigorú, mint a műsorban: nevetett ugyan, de értékelte, hogy az énekesnő még az anyukáját is bevonta a főzésbe. Ő telefonon segített lányának, hogy meg tudja pirítani a darált húst, majd rá tudja önteni a port.</p>
      <figure>
        <img src="http://media.borsonline.hu/cikk/20/191896/gallery-picture/645w/2020060_screen-shot-2019-11-07-at-151.jpg"/>
        <figcaption>Gabinak segít férje és édesanyja © Instagram</figcaption>
      </figure>
      <p>– Gabi nem konyhatündér, de sok mindent el tud készíteni. Leveseket, palacsintát, és szendvicseket például kiválóan – mesélte Gábor. – De mióta együtt vagyunk, leszokott a főzésről. Ahogy én sem énekelek előtte, ő sem mer előttem főzni. Jót mosolyogtam, hogy porból akart főzni, de nem vagyok álszent, mindenki csinál ilyet otthon.</p>
      <figure>
        <img src="http://media.borsonline.hu/cikk/20/191896/gallery-picture/645w/2020064_toth-gabi-011-vi11.jpg"/>
        <figcaption>Az énekesnő már a 8. hónapban van © Végh István</figcaption>
      </figure>
      <p>Gabi már a nyolcadik hónapban van, nehéz neki hosszan a tűzhely mellett állni.</p>
      <p>– Legtöbbször én vagy az anyukája főzünk itthon, és Gabi mostanában savanyúbb ételeket kíván. A természet egyébként tudja a dolgát, amit nem szabad most várandósan fogyasztania, azt nem is kívánja.</p>
      <p>A tonhalat és salátákat viszont igen, amire pedig szüksége van a babának is. Egyébként nem eszik többet, mint a várandósság előtt, nem is nassol, nincs esti csoki és fagyi – magyarázta a kispapa.</p>
    </article>
  </body>
</html>