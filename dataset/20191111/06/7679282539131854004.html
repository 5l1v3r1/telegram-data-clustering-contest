<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-lata-mangeshkar-tweet-for-padmini-kolhapure-look-in-arjun-kapoor-film-panipat-2843076.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T06:46:41+00:00"/>
    <meta property="og:title" content="54 साल की पद्मिनी कोल्हापुरी की बॉलीवुड री-एंट्री पर लता मंगेशकर ने किया ट्वीट, लुक शेयर कह दी ये बात"/>
    <meta property="og:description" content="80 के दशक की मशहूर अभिनत्री पद्मिनी कोल्हापुरी (Padmini Kolhapure) की खूबसूरती का उस दौर में हर कोई दीवाना था। लोग उनकी एक्टिंग के सबसे ज्यादा कायल थे। लेकिन शादी के बाद पद्मिनी बॉलीवुड से दूरी बना..."/>
  </head>
  <body>
    <article>
      <h1>54 साल की पद्मिनी कोल्हापुरी की बॉलीवुड री-एंट्री पर लता मंगेशकर ने किया ट्वीट, लुक शेयर कह दी ये बात</h1>
      <address><time datetime="2019-11-11T06:46:41+00:00">11 Nov 2019, 06:46</time> by <a rel="author">लाइव हिन्दुस्तान टीम,नई दिल्ली</a></address>
      <p>80 के दशक की मशहूर अभिनत्री पद्मिनी कोल्हापुरी (Padmini Kolhapure) की खूबसूरती का उस दौर में हर कोई दीवाना था। लोग उनकी एक्टिंग के सबसे ज्यादा कायल थे। लेकिन शादी के बाद पद्मिनी बॉलीवुड से दूरी बना ली थी। अब फैंस एक बार फिर से पद्मिनी की एक्टिंग बड़े पर्दे पर दिखेंगे। खबरों की मानें तो पद्मिनी कोल्हापुरी अर्जुन कपूर की फिल्म पानीपत में एक अहम किरदार में नजर आने वाली हैं। अर्जुन कपूर ने हाल ही में एक्ट्रेस पद्मिनी कोल्हापुरी के किरदार से सभी को मिलवाया था और अब भारत की लेजेंडरी सिंगर लता मंगेशकर ने पद्मिनी और फिल्म पानीपत की टीम को शुभकामनाएं दी हैं। </p>
      <p>
        <a href="https://www.livehindustan.com/entertainment/story-janhvi-kapoor-emotional-message-on-father-boney-kapoor-birthday-2843030.html">पापा बोनी कपूर के बर्थडे पर जाह्नवी कपूर ने लिखा ये इमशोनल मैसेज</a>
      </p>
      <p>आपको बता दें कि फिल्म 'पानीपत' में पदि्मनी गोपिका बाई का रोल निभा रही हैं । फिल्म का ट्रेलर रिलीज किया गया था जिसमें पदि्मनी की झलक दिखाई दी थी । इन्हीं सब के बीच लता मंगेशकर ने पद्मिनी कोल्हापुरी को लेकर एक ट्वीट किया है । इसमें उन्होंने लिखा, 'नमस्कार । मेरी भांजी पद्मिनी कोल्हापुरी एक बहुत अच्छी कलाकार है । अब वो पानीपत फिल्म में गोपिका बाई का किरदार निभा रही हैं । मैं पद्मिनी को आशीर्वाद देती हूं । साथ ही आशुतोष और उनकी टीम को शुभकामनाएं देती हूं ।' इस ट्वीट के साथ लता ने पद्मिनी का लुक भी शेयर किया । असल में पद्मिनी लगभग छह साल बाद के ब्रेक के बाद बड़े पर्दे पर वापसी करने जा रही हैं । </p>
      <p>
        <a href="https://www.livehindustan.com/entertainment/story-abhishek-bachchan-aishwarya-rai-and-shah-rukh-khan-shahid-join-businessman-mukesh-ambani-niece-engagement-ceremany-2843045.html">मुकेश अंबानी की बहन की बेटी का प्री-वेडिंग सेलिब्रेशन फोटो वायरल</a>
      </p>
      <figure>
        <iframe data-src="https://twitter.com/mangeshkarlata/status/1193457078586740736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>आपकी जानकारी के  लिए साल 1975 में आई फिल्म इश्क इश्क इश्क से पद्मिनी ने एक्टिंग डेब्यु किया था। इस फिल्म को अभिनेता देव आनंद ने निर्देशित किया था। देव आनंद को पद्मिनी का नाम आशा भोसले ने सजेस्ट किया था। पद्मिनी ने बॉलीवुड में करीब 100 फिल्मों में काम किया जिनमें से सत्यम शिवम सुंदरम, प्रेम रोग, इंसाफ का तराजू, प्यार झुकता नहीं, सौतन, प्यार के काबिल, दाता, वो सात दिन, आहिस्ता-आहिस्ता, स्वर्ग से सुंदर, दर्द का रिश्ता और सुहागन जैसी सुपरहिट फिल्में शामिल है।</p>
    </article>
  </body>
</html>