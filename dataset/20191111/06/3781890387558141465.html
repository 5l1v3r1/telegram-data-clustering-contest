<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741064"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T06:08:00+00:00"/>
    <meta property="og:title" content="ทิสโก้ขยายวงเงินกองรีทรับดอกเบี้ยขาลง-หุ้นผันผวน"/>
    <meta property="og:description" content="สาห์รัชเพิ่มทุนกองทุนเปิด ทิสโก้ โกลบอล รีท รองรับความต้องการนักลงทุน หลังดอกเบี้ยทั่วโลกอยู่ระดับต่ำ-หุ้นผันผวน-เศรษฐกิจหดตัว"/>
  </head>
  <body>
    <article>
      <h1>ทิสโก้ขยายวงเงินกองรีทรับดอกเบี้ยขาลง-หุ้นผันผวน</h1>
      <address>
        <time datetime="2019-11-11T06:08:00+00:00">11 Nov 2019, 06:08</time>
      </address>
      <figure>
        <img src="https://www.dailynews.co.th/admin/upload/20191111/news_TkehBIqqFZ130938_533.jpg?v=20191111151"/>
      </figure>
      <p>
        <b>สาห์รัชเพิ่มทุนกองทุนเปิด ทิสโก้ โกลบอล รีท รองรับความต้องการนักลงทุน หลังดอกเบี้ยทั่วโลกอยู่ระดับต่ำ-หุ้นผันผวน-เศรษฐกิจหดตัว</b>
      </p>
      <p>นายสาห์รัช ชัฏสุวรรณ ผู้อำนวยการสายการตลาดและที่ปรึกษาการลงทุน บลจ. ทิสโก้  เปิดเผยว่า ขยายมูลค่าโครงการกองทุนเปิด ทิสโก้ โกลบอล รีท (TGREIT) จากเดิม 700 ล้านบาทเป็น 1,700 ล้านบาท เพื่อเพิ่มทางเลือกให้นักลงทุนในช่วงทิศทางดอกเบี้ยขาลง และตลาดหุ้นทั่วโลกผันผวนจากประเด็นสงครามทางการค้าระหว่างสหรัฐและจีนกดดัน  เน้นลงทุนในหลักทรัพย์ที่เกี่ยวข้องกับอสังหาริมทรัพย์ และบริษัทที่เกี่ยวข้องกับอสังหาริมทรัพย์ในประเทศที่พัฒนาแล้ว โดยกำหนดลงทุนขั้นต่ำ 1,000 บาท  <br/> <br/>สำหรับกองทุนดังกล่าวมีจุดเด่นคือได้กระจายการลงทุนไปยัง REIT ประเทศพัฒนาแล้ว เช่น สหรัฐอเมริกา อังกฤษ ฝรั่งเศส เยอรมัน อิตาลี ประเทศอื่นๆ ในทวีปยุโรป ญี่ปุ่น สิงคโปร์ ฮ่องกง และออสเตรเลีย ผ่านหน่วยลงทุนของกองทุน B&amp;I Global Real Estate Securities Fund (UCITS) ชนิดหน่วยลงทุน S (กองทุนหลัก) การกระจายการลงทุนไปยังหลากหลายประเทศจะช่วยนักลงทุนกระจายความเสี่ยง และสร้างผลตอบแทนที่น่าสนใจได้ในระยะยาว  อย่างไรก็ตาม  กองทุนเปิด TGREIT อาจมีความเสี่ยงด้านอัตราแลกเปลี่ยน จึงมีนโยบายป้องกันความเสี่ยงด้านอัตราแลกเปลี่ยนตามดุลยพินิจของผู้จัดการกองทุนรวม ผู้สนใจลงทุนควรทำความเข้าใจลักษณะสินค้า เงื่อนไขผลตอบแทน และความเสี่ยงก่อนการตัดสินใจลงทุน</p>
    </article>
  </body>
</html>