<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-male-in-corpo.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T06:56:59+00:00"/>
    <meta property="og:title" content="Il male in corpo"/>
    <meta property="og:description" content="Venerdì 15 novembre alle 18, presso La Feltrinelli Point di Messina, presentazione del libro &quot;Il male in corpo&quot; di Marisa Fasanella"/>
  </head>
  <body>
    <article>
      <h1>Il male in corpo</h1>
      <address><time datetime="2019-11-11T06:56:59+00:00">11 Nov 2019, 06:56</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Venerdì 15 novembre alle 18, presso La Feltrinelli Point di Messina, presentazione del libro<i> Il male in corpo</i> di Marisa Fasanella. Discutono con l’autrice: Tonino Cafeo ( giornalista), Pietro Patti ( insegnante, segretario FLC – Cgil camera del lavoro territoriale Messina) e Giuseppe Lo Castro ( docente di letteratura italiana contemporanea Unical) .</p>
      <h3>Il libro</h3>
      <p>Miriam abita in un quartiere rumoroso, nella città vecchia, di fianco al parco, e sbroglia memoria. Convive con le assenze: la madre è scomparsa e il suo corpo non è mai stato ritrovato. Suo padre non parla più. Mairim, la restituita, abita il faro abbandonato e conosce il marciume che i bracconieri calano con le funi e seppelliscono insieme alle navi. Miriam e Mairim si specchiano nei rispettivi dolori e cercano una verità sull’omicidio di Massimo il musicista. Il male in corpo mette in scena sentimenti e odi antichi, inganni e avidità che sembrano ancestrali, ma anche passioni irriducibili e una giustizia tradita, affidata a un cane scudiero o forse a un lupo. Una vicenda a più voci dell’esodo da un borgo vecchio, scandita da una violenza che contagia l’aria e ammorba i personaggi, i loro obiettivi di verità. Dura e incisiva la scrittura di Marisa Fasanella: con parole di pietra evoca storie e leggende nere, pedinando enigmi di non scontata soluzione.</p>
      <h3>Marisa Fasanella</h3>
      <p>Nata a Cassano all’Ionio, ha esordito nel 1994 con il romanzo <i>Maschere e lenzuola del Vicolo Santacroce</i>. Ha poi pubblicato molti racconti e romanzi, vincitori di numerosi premi, tra cui ricordiamo: <i>Gineceo. Undici crudeli racconti </i>(1996), <i>L’ombra lunga dei moroni</i> (2002), <i>Rimorsi </i>(2010) e <i>Nina </i>(2014).</p>
    </article>
  </body>
</html>