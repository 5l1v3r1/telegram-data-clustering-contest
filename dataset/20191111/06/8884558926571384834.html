<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/akcija-za-pomoc-druzini"/>
    <meta property="og:site_name" content="Primorske novice"/>
    <meta property="article:published_time" content="2019-11-11T06:00:00+00:00"/>
    <meta property="og:title" content="Akcija za pomoč družini"/>
    <meta property="og:description" content="Sodelavci Karitas vipavske dekanije so se že večkrat izkazali v zbiranju sredstev za pomoč družinam, ki so se znašle v različnih stiskah. Zdaj so na pobudo članov društva Motoristi za motoriste skupaj s KS Brje, Lionsi in posamezniki stopili skupaj, da bi pomagali družini iz vasi Brje, ki nujno potrebuje varno streho nad glavo."/>
  </head>
  <body>
    <article>
      <h1>Akcija za pomoč družini</h1>
      <address><time datetime="2019-11-11T06:00:00+00:00">11 Nov 2019, 06:00</time> by <a rel="author">Uredništvo</a></address>
      <p>
        <b>Sodelavci Karitas vipavske dekanije so se že večkrat izkazali v zbiranju sredstev za pomoč družinam, ki so se znašle v različnih stiskah. Zdaj so na pobudo članov društva Motoristi za motoriste skupaj s KS Brje, Lionsi in posamezniki stopili skupaj, da bi pomagali družini iz vasi Brje, ki nujno potrebuje varno streho nad glavo.</b>
      </p>
      <figure>
        <img src="https://static.primorske.si/foto/highres/gnweb/719125_258-kar.jpg"/>
        <figcaption>Fotografija je simbolična. Foto: STA</figcaption>
      </figure>
      <p><b>BRJE</b> &gt; Tričlanska družina že dolgo živi v razpadajoči hiši in nujno potrebuje vsaj varno streho nad glavo, a ob vseh preizkušnjah, ki so jih doletele, sami ne bodo zmogli zbrati denarja in organizirati dela. Oče je namreč pred časom umrl, mama je zaradi hude bolezni v bolnišnici, hčerka je dijakinja, sin invalid pa je trenutno zaposlen prek javnih del.</p>
      <p>Pobudniki dobrodelne akcije so se zato odločili, da jim pomagajo in v zadnjih dneh že šli v akcijo s prostovoljnim delom ter zbiranjem pomoči, da bi družini pred zimo zagotovili varnejše bivanje v stari hiši. Denarno pomoč zbira Karitas vipavske dekanije, Ajdovščina, na TRR SI56 0475 1000 0867 279, sklic SI00 1019, namen: streha nad glavo. “Verjamemo, da se bo tudi tokrat uresničil pregovor Zrno k zrnu pogača, kamen na kamen palača. Vsak evro šteje, zato najlepša hvala in boglonaj vsakemu posebej in vsem skupaj, ki boste darovali ali to pismo delili med svojimi prijatelji. Z zbranim denarjem bodo plačani računi za obnovo hiše,” je akcijo pospremila ravnateljica Škofijske karitas Koper<b> Jožica Ličen</b>.</p>
    </article>
  </body>
</html>