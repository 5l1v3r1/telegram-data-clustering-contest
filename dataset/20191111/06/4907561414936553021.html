<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yetkili-servis-kabusuna-son-magdur-olmamak-icin-5-oneri-2218229"/>
    <meta property="og:site_name" content="Posta"/>
    <meta property="article:published_time" content="2019-11-11T06:36:33+00:00"/>
    <meta property="og:title" content="Yetkili servis kabusuna son! Mağdur olmamak için 5 öneri"/>
    <meta property="og:description" content="Buzdolabı, çamaşır makinesi, televizyon, kombi veya başka bir ürünü bozulan tüketici, satış sonrası hizmet alabilmek için genellikle arama motoru Google üzerinden yetkili servis bulmaya çalışıyor. Ancak ulaştığı telefon numarasını arayan tüketici, bilmeden firmaların logo ve markalarını kullanarak kendilerini yetkili servis gibi tanıtan sahte hizmet sağlayıcılarla muhatap oluyor. Hem hizmet alamayan hem fahiş fiyat ödemek zorunda kalan hem de ürünü servise diye götürülüp bir daha geri getirilmeyen vatandaş dolandırılıyor."/>
  </head>
  <body>
    <article>
      <h1>Yetkili servis kabusuna son! Mağdur olmamak için 5 öneri</h1>
      <address>
        <time datetime="2019-11-11T06:36:33+00:00">11 Nov 2019, 06:36</time>
      </address>
      <h3>Buzdolabı, çamaşır makinesi, televizyon, kombi veya başka bir ürünü bozulan tüketici, satış sonrası hizmet alabilmek için genellikle arama motoru Google üzerinden yetkili servis bulmaya çalışıyor. Ancak ulaştığı telefon numarasını arayan tüketici, bilmeden firmaların logo ve markalarını kullanarak kendilerini yetkili servis gibi tanıtan sahte hizmet sağlayıcılarla muhatap oluyor. Hem hizmet alamayan hem fahiş fiyat ödemek zorunda kalan hem de ürünü servise diye götürülüp bir daha geri getirilmeyen vatandaş dolandırılıyor.</h3>
      <p>Ticaret Bakanlığı, işte bu ‘yetkisiz’ <a href="https://www.posta.com.tr/haberler/yetkili-servis">yetkili servis</a> dolandırıcılığını önlemek için harekete geçti. Tüketici ve firmalardan gelen şikayetler üzerine sahte yetkili servislere yönelik gerekli tedbirlerin alınması için Servis Bilgi Sistemi Projesi’ni (SERBİS) hayata geçireceklerini belirten Ticaret Bakanı <a href="https://www.posta.com.tr/haberler/ruhsar-pekcan">Ruhsar Pekcan</a>, yetkili servislere güvenilir tek bir kanaldan ulaşılabilecek yeni bir internet sitesi oluşturacaklarını söyledi. Pekcan, “Site kullanıma açıldığında, tüketiciler firmaların güncel yetkili servis bilgilerine bu site üzerinden kolay ve doğru bir şekilde erişebilecek” diye konuştu.</p>
      <h3>Yıl sonunda hizmette</h3>
      <p>Böylece sahte servislerin tüketicileri yanıltması ve mağdur etmesinin önüne geçileceğini belirten Pekcan, aynı zamanda firmaların ticari itibarlarıyla marka değerlerinin de korunacağını söyledi.</p>
      <p>“Proje tamamlandığında, tüketicilerin, ürünlerle ilgili sıkıntı yaşadığında firmaların yetkili servislerine arama motorları gibi doğru bilgiye ulaşmada sorun yaşayacağı platformlardan değil, güvenilir tek bir kanaldan ulaşmalarını sağlayacağız” diyen Pekcan, internet sitesinin yıl sonunda vatandaşların kullanımına açılacağını söyledi.</p>
      <h3>Yetkili servis mağduru olmamak için bunlara dikkat</h3>
      <ul>
        <li>Gerçek yetkili servise ulaşmak için firmanın kendi internet sitesine giriş yapın.</li>
        <li><a href="https://www.posta.com.tr/haberler/google">Google</a>’da aramalarda ilk sıralarda çıkan sitelere itibar etmeyin. Bunlar çoğunlukla para vererek kendilerini üst sıralara taşıtan sahte siteler.</li>
        <li>Google’da ilk çıkan numarayı aradığınızda ve ‘yetkili servis misiniz’ diye sorduğunuzda ‘teknik servisiz’ diyenlere inanmayın.</li>
        <li>Hangi siteye girdiğinize ve bilginin güvenilir olup olmadığına dikkat edin.</li>
        <li>Markalar da kendini korumalı ve bu mecralarda ağırlığını koymalı. Aksi durumda hem vatandaş hem de firmalar mağdur olabiliyor.</li>
      </ul>
      <p>
        <b>POSTA/ Ekonomi Servisi</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sila-ve-hazer-amani-opusurken-goruntulendi-2218652">
          <img src="https://i.pstimaj.com/img/100/180x95/5dca4a8866a97c2c2e92bfe1"/>
        </a>
      </figure>
      <p>
        <a href="https://www.posta.com.tr/sila-ve-hazer-amani-opusurken-goruntulendi-2218652">1 Sıla ve Hazer Amani öpüşürken görüntülendi</a>
      </p>
      <figure>
        <a href="https://www.posta.com.tr/otomobil-evin-2nci-katindan-iceri-girdi-2218649">
          <img src="https://i.pstimaj.com/img/100/180x95/5dca423b66a97c2b8a7a16d1"/>
        </a>
      </figure>
      <p>
        <a href="https://www.posta.com.tr/otomobil-evin-2nci-katindan-iceri-girdi-2218649">2 Otomobil evin 2'nci katından içeri girdi</a>
      </p>
      <figure>
        <a href="https://www.posta.com.tr/nusret-gokce-calisanlarin-bahsisine-el-koydu-mu-2218648">
          <img src="https://i.pstimaj.com/img/100/180x95/5dca41d066a97c2b8a7a16cf"/>
        </a>
      </figure>
      <p>
        <a href="https://www.posta.com.tr/nusret-gokce-calisanlarin-bahsisine-el-koydu-mu-2218648">3 Nusret Gökçe çalışanların bahşişine el koydu mu?</a>
      </p>
      <figure>
        <a href="https://www.posta.com.tr/cem-yilmaz-tarkan-gozleriyle-sevisiyor-2218647">
          <img src="https://i.pstimaj.com/img/100/180x95/5dca3bd066a97c22c7400c1e"/>
        </a>
      </figure>
      <p>
        <a href="https://www.posta.com.tr/cem-yilmaz-tarkan-gozleriyle-sevisiyor-2218647">4 Cem Yılmaz: Tarkan gözleriyle sevişiyor</a>
      </p>
      <figure>
        <a href="https://www.posta.com.tr/hande-ercel-cok-iyi-partner-olduk-2218633">
          <img src="https://i.pstimaj.com/img/100/180x95/5dc9df0166a97c19de1e4f14"/>
        </a>
      </figure>
      <p>
        <a href="https://www.posta.com.tr/hande-ercel-cok-iyi-partner-olduk-2218633">5 Hande Erçel: Çok iyi partner olduk</a>
      </p>
      <figure>
        <a href="https://www.posta.com.tr/kart-aidatindan-kurtulun-2218638">
          <img src="https://i.pstimaj.com/img/100/180x95/5dc9e616ae298b79532a3e50"/>
        </a>
      </figure>
      <p>
        <a href="https://www.posta.com.tr/kart-aidatindan-kurtulun-2218638">6 Kart aidatından kurtulun</a>
      </p>
      <figure>
        <a href="https://www.posta.com.tr/esnaf-isyan-etti-pos-dogrusu-2218637">
          <img src="https://i.pstimaj.com/img/100/180x95/5dc9e4e7ae298b7a03587aee"/>
        </a>
      </figure>
      <p>
        <a href="https://www.posta.com.tr/esnaf-isyan-etti-pos-dogrusu-2218637">7 Esnaf isyan etti: 'POS' doğrusu</a>
      </p>
      <figure>
        <a href="https://www.posta.com.tr/filminde-down-sendromlu-cocuklari-oynatti-2218635">
          <img src="https://i.pstimaj.com/img/100/180x95/5dc9e0beae298b79532a3e4c"/>
        </a>
      </figure>
      <p>
        <a href="https://www.posta.com.tr/filminde-down-sendromlu-cocuklari-oynatti-2218635">8 Mahsun Kırmızgül 'Mucize 2 Aşk' filminde down sendroml...</a>
      </p>
      <figure>
        <a href="https://www.posta.com.tr/nilgun-belgun-evli-yapimci-taciz-etti-sonra-da-kovdu-2218631">
          <img src="https://i.pstimaj.com/img/100/180x95/5dc9dcdf66a97c1a760809ca"/>
        </a>
      </figure>
      <p>
        <a href="https://www.posta.com.tr/nilgun-belgun-evli-yapimci-taciz-etti-sonra-da-kovdu-2218631">9 Nilgün Belgün: Evli yapımcı taciz etti sonra da kovdu</a>
      </p>
      <figure>
        <a href="https://www.posta.com.tr/burcu-esmersoy-ve-demet-akalinin-takip-kavgasi-2218643">
          <img src="https://i.pstimaj.com/img/100/180x95/5dca39e466a97c23732a8f68"/>
        </a>
      </figure>
      <p>
        <a href="https://www.posta.com.tr/burcu-esmersoy-ve-demet-akalinin-takip-kavgasi-2218643">10 Burcu Esmersoy ve Demet Akalın'ın takip kavgası</a>
      </p>
    </article>
  </body>
</html>