<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/hojda-vinstmultiplar-efter-rapporterna-6977999"/>
    <meta property="og:site_name" content="Affärsvärlden"/>
    <meta property="article:published_time" content="2019-11-11T06:00:00+00:00"/>
    <meta property="og:title" content="Höjda vinstmultiplar efter rapporterna"/>
    <meta property="og:description" content="Med stigande aktiekurser och fler vinstprognoser som justeras ned än upp av analytikerna har p/e-talen för Stockholmsbörsens mest omsatta bolag skruvats upp efter rapporterna för tredje kvartalet."/>
  </head>
  <body>
    <article>
      <h1>Höjda vinstmultiplar efter rapporterna</h1>
      <address>
        <time datetime="2019-11-11T06:00:00+00:00">11 Nov 2019, 06:00</time>
      </address>
      <p>
        <b>Med stigande aktiekurser och fler vinstprognoser som justeras ned än upp av analytikerna har p/e-talen för Stockholmsbörsens mest omsatta bolag skruvats upp efter rapporterna för tredje kvartalet.</b>
      </p>
      <p>Affärsvärldens sammanställning av prognosjusteringar för bolagen i OMX 30 (29 bolag, Atlas Copco har med både a- och b-aktier) efter rapporterna för tredje kvartalet visar att vinstprognoserna har justerats ned för 13 bolag och upp för 11 medan tre bolag är oförändrade, räknat på genomsnitt för vinst per aktie (ex extraordinära poster) 2020.</p>
      <p>Största nedjusteringarna har några av de mest konjunkturkänsliga bolagen, SSAB:s vinstsnitt är ned 17 procent och Volvos 9 procent. Bland uppjusteringarna märks framför allt Boliden, som slog förväntningarna i tredje kvartalet, då högre priser kompenserade produktionsstörningar, med runt 11 procent och Ericsson, som höjde försäljningsmålet för 2020, med nära 8 procent.</p>
      <p>Eftersom kurserna generellt stigit på börsen sedan före rapporterna har p/e-talen ökat, snittet för de 29 mest omsatta bolagen ligger nu på drygt 16 att jämföra med knappt 15 före rapporterna. SCA har justerats upp mest, till stor del en följd av en kommande uppvärdering av skogstillgångarna, aktien värderas nu till nära 22 gånger 2020 års vinst mot 18 före rapportperioden. Andra bolag som fått påtagligt högre vinstmultiplar är Alfa Laval, Getinge, Hexagon och Sandvik.</p>
      <p>För 2021 är det också fler ned- än uppjusteringar av vinstprognoserna, 11 mot 10. Det genomsnittliga p/e-talet är upp från 13,7 till 14,9.</p>
      <p> </p>
      <p>
        <b>Störst ökning, prognos 2020 (vinst per aktie)</b>
      </p>
      <ol>
        <li>Boliden +11%</li>
        <li>Ericsson +8%</li>
        <li>Getinge +6%</li>
      </ol>
      <p> </p>
      <p>
        <b>Störst sänkning, prognos 2020 (vinst per aktie)</b>
      </p>
      <ol>
        <li>SSAB -17%</li>
        <li>Volvo -9%</li>
        <li>ABB -7%</li>
      </ol>
      <p>Källa: Factset</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fhojda-vinstmultiplar-efter-rapporterna-6977999&amp;title=H%C3%B6jda%20vinstmultiplar%20efter%20rapporterna&amp;description=Med%20stigande%20aktiekurser%20och%20fler%20vinstprognoser%20som%20justeras%20ned%20%C3%A4n%20upp%20av%20analytikerna%20har%20p%2Fe-talen%20f%C3%B6r%20Stockholmsb%C3%B6rsens%20mest%20omsatta%20bolag%20skruvats%20upp%20efter%20rapporterna%20f%C3%B6r%20tredje%20kvartalet.">Facebook</a>
        </li>
        <li>
          <a href="http://twitter.com/share?text=H%C3%B6jda%20vinstmultiplar%20efter%20rapporterna&amp;url=https%3A%2F%2Fwww.affarsvarlden.se%2Fbors-ekonominyheter%2Fhojda-vinstmultiplar-efter-rapporterna-6977999">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fhojda-vinstmultiplar-efter-rapporterna-6977999&amp;title=H%C3%B6jda%20vinstmultiplar%20efter%20rapporterna">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fhojda-vinstmultiplar-efter-rapporterna-6977999&amp;title=H%C3%B6jda%20vinstmultiplar%20efter%20rapporterna">Reddit</a>
        </li>
        <li>Mail</li>
      </ul>
    </article>
  </body>
</html>