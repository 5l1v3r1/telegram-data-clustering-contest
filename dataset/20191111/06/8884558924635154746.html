<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/mladi-ze-na-univerzi-yale"/>
    <meta property="og:site_name" content="Primorske novice"/>
    <meta property="article:published_time" content="2019-11-11T06:00:00+00:00"/>
    <meta property="og:title" content="Mladi že na Univerzi Yale"/>
    <meta property="og:description" content="Te dni se na sloviti Univerzi Yale v mestu New Haven v ZDA začenja zaključni turnir mednarodnega tekmovanja World Scholar's Cup."/>
  </head>
  <body>
    <article>
      <h1>Mladi že na Univerzi Yale</h1>
      <address><time datetime="2019-11-11T06:00:00+00:00">11 Nov 2019, 06:00</time> by <a rel="author">Uredništvo</a></address>
      <p>
        <b>Te dni se na sloviti Univerzi Yale v mestu New Haven v ZDA začenja zaključni turnir mednarodnega tekmovanja World Scholar's Cup.</b>
      </p>
      <figure>
        <img src="https://static.primorske.si/foto/highres/gorica/719124_258-ucenci_yale.jpg"/>
        <figcaption>Foto: OĹ  Danila Lokarja AjdovĹˇÄŤina</figcaption>
      </figure>
      <p><b>AJDOVŠČINA</b> &gt; Na njem ima tudi Vipavska dolina močno zasedbo. Ob tričlanski ekipi novogoriške gimnazije z dijakinjami <b>Gajo Remiaš, Nastjo Orel </b>in <b>Neli Štanta</b> sta se nanj uvrstili tudi dve ekipi učencev OŠ Danila Lokarja iz Ajdovščine (na fotografiji) z <b>Nejo Polanc, Iris Zorzut, Tijo Lah, Aldijanom Smlatićem, Tilnom Stibiljem</b> in <b>Evelin Bajc</b>. Mladi so se v finale prestižnega tekmovanja uvrstili po odličnih rezultatih na mednarodnem območnem prvenstvu v Ljubljani in na svetovnem prvenstvu v Kazahstanu, kjer se je pomerilo 225 tekmovalcev iz 14 držav. Tekmovanje, ki bo potekalo do 13. novembra, zajema štiri preizkuse znanja, glavna tema letošnjega tekmovanja pa je Svet na obrobju. Ob tekmovalnem delu bodo imeli priložnost spoznavati študentsko življenje, na okrogli mizi pa bodo govorili tudi o tem, kako uporabiti izkušnje s tekmovanja v študijskem in poklicnem okolju. Udeležbo obeh ajdovskih ekip so finančno podprli ajdovska podjetja, posamezniki in občina.</p>
    </article>
  </body>
</html>