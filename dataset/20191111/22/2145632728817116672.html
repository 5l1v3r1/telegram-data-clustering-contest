<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18567065-un-video-arata-cum-un-grup-de-orci-urmaresc-vestitii-rechini-albi-iar-unul-dintre-cei-din-urma-pare-sa-se-teama"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Un video arată cum un grup de orci urmăresc vestiţii rechini albi, iar unul dintre cei din urmă pare să se teamă"/>
    <meta property="og:description" content="Rechinii albi sunt consideraţi cei mai de temut prădători din ocean, însă un video recent arată că şi aceştia ar putea deveni prăzi, iar agresorii nu pot fi, nici mai mult nici mai puţin, decât orcile."/>
  </head>
  <body>
    <article>
      <h1>Un video arată cum un grup de orci urmăresc vestiţii rechini albi, iar unul dintre cei din urmă pare să se teamă</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5108/18567065/1/ddd.jpg"/>
        <figcaption>Captura Youtube</figcaption>
      </figure>
      <p>Rechinii albi sunt consideraţi cei mai de temut prădători din ocean, însă un video recent arată că şi aceştia ar putea deveni prăzi, iar agresorii nu pot fi, nici mai mult nici mai puţin, decât orcile.</p>
      <p>Un video incredibil înregistrat recent arată cum un grup de orci urmăresc marii rechini albi în apropiere de coasta Africii de Sud.</p>
      <p>Acţiunea se petrece în Insula Seal, din Mossel Bay (în provincia Western Cape), o insulă mică care este casa a circa 3.000 de urşi de mare cu capă (Arctocephalus pusillus). Din această cauză (şi a altor vietăţi existente aici, precum pinguinii), zona este una propice vânatului pentru marii albi, dar şi o atracţie populară pentru turişti să vadă şi să se scufunde alături de vestiţii prădători, potrivit <a href="http://www.sciencealert.com/watch-orcas-surround-and-scare-off-the-ocean-s-most-terrifying-predator">Science Alert</a>.</p>
      <p>Asta până când un grup de <a href="https://www.descopera.ro/natura/11361720-balenele-ucigase-cei-mai-temuti-pradatori-ai-oceanelor">orci, vestitele balene ucigaşe</a>, a apărut în zonă. Un video înregistrat de conservaţionistul de rechini Elton Polly arată cum un grup de orci a început să urmărească un rechin alb, în timp ce alţi rechini erau în apropiere în acelaşi timp. „Unul dintre rechini pare să fie descurajat de prezenţa orcilor, în timp ce altul nu pare a fi perturbat”, se arată în textul care însoţeşte video postat pe pagina de Facebook a organizaţiei Oceans Research.</p>
      <p>„Vom monitoriza activitatea orcii şi a <a href="https://www.descopera.ro/dnews/5589876-rechinii-albi-au-ajuns-mai-rari-decat-tigrii">marelui rechin alb</a>, în următoarele zile, pentru a vedea dacă există o schimbare de comportament”, se mai arată în postare.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FOceansResearch%2Fvideos%2F420059681992976%2F&amp;show_text=0&amp;width=317" width="317" height="477" data-service="Facebook" scrolling="no"/>
      </figure>
      <p>Este dificil de spus dacă orcile sunt angajate într-o manevră coordonată, dacă se joacă sau dacă comportamentul lor este pur şi simplu din întâmplare. Oricum, dovezile recente sugerează că cei doi prădători nu se înţeleg, iar orcile ies la suprafaţă.</p>
      <p>O cercetare recentă a scos la iveală faptul că atunci când orcile apar în zona de vânătoare a rechinilor albi, aceştia din urmă par să devină nevăzuţi, dispărând în câteva minute şi rămânând departe pentru restul sezonului.</p>
      <p>„Când se întâlnesc cu orcile, rechinii albi îşi vor părăsi mediat locul preferat de vânătoare şi nu se vor întoarce acolo până într-un an, chiar dacă orcile sunt doar în trecere pe acolo”, a afirmat biologul marin Salvador Jorgensen, din cadrul Monterey Bay Aquarium.</p>
      <p>Carcase de rechini albi ucişi de către orci au fost găsite în trecut în apele din Western Cape şi, în mod ciudat, le lipsea ficatul. În trecut, orcile au fost văzute mâncând ficatul altor rechini.</p>
      <p>Ficatul rechinilor albi este mare, cântărind sute de kilograme şi fiind foarte bogat în ulei, ceea ce îl face un posibil aliment bogat nutriţional pentru orci.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/natura/17846885-cel-mai-mare-rechin-alb-filmat">Acesta ar putea fi cel mai mare rechin alb, filmat până în prezent</a>
        </b>
      </p>
      <p>
        <b>
          <a href="https://www.descopera.ro/natura/17237555-cum-este-sa-fii-muscat-de-un-rechin-alb-un-videoclip-incredibil-prezinta-interiorul-gurii-animalului-in-timp-ce-incearca-sa-muste">Cum este să fii muşcat de un rechin alb? Un videoclip incredibil prezintă interiorul gurii animalului în timp ce încearcă să muşte</a>
        </b>
      </p>
      <p>
        <b>
          <a href="https://www.descopera.ro/natura/11361720-balenele-ucigase-cei-mai-temuti-pradatori-ai-oceanelor">Balenele ucigaşe: cei mai temuţi prădători ai oceanelor</a>
        </b>
      </p>
      <p>
        <b>
          <a href="https://www.descopera.ro/dnews/10564918-o-filmare-rara-surprinde-nasterea-unei-balene-ucigase-video">O filmare rară surprinde naşterea unei balene ucigaşe (VIDEO)</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/natura/17286016-moartea-unui-rechin-alb-din-california-a-dus-la-demararea-unei-investigatii-criminalistice"/>
        <a href="https://www.descopera.ro/natura/17237555-cum-este-sa-fii-muscat-de-un-rechin-alb-un-videoclip-incredibil-prezinta-interiorul-gurii-animalului-in-timp-ce-incearca-sa-muste"/>
        <a href="https://www.descopera.ro/natura/16394168-un-rechin-alb-de-200-de-kilograme-a-ranit-un-pescar-dupa-ce-a-sarit-in-barca-lui"/>
        <a href="https://www.descopera.ro/dnews/9918767-captura-fara-precedent-atacul-unui-rechin-alb-asa-cum-nu-l-ati-mai-vazut-niciodata-video"/>
      </related>
    </article>
  </body>
</html>