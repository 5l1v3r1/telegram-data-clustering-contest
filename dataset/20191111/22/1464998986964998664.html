<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/70-arrested-popular-front-march-against-ayodhya-verdict"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-11T22:13:00+00:00"/>
    <meta property="og:title" content="അയോധ്യ വിധിക്കെതിരെ പോപ്പുലര്‍ ഫ്രണ്ട് മാര്‍ച്ച്; 70 പേര്‍ അറസ്റ്റില്‍"/>
    <meta property="og:description" content="വയനാട്: അയോധ്യയിലെ സുപ്രീം കോടതി വിധിക്കെതിരെ മാനന്തവാടിയില്‍ പ്രതിഷേധ പ്രകടനം നടത്തിയ പോപ്പുലര്‍ ഫ്രണ്ട് പ്രവര്‍ത്തകരെ പോലീസ് അറസ്റ്റ് ചെയ്ത് നീക്കി. പോപ്പുലര്‍ ഫ്രണ്ട് ജില്ലാ സെക്രട്ടറി എസ്.മുനീറിന്റെ നേതൃത്വത്തിലായിരുന്നു പ്രതിഷേധം. മാനന്തവാടി കോഴിക്കോട്..."/>
  </head>
  <body>
    <article>
      <h1>അയോധ്യ വിധിക്കെതിരെ പോപ്പുലര്‍ ഫ്രണ്ട് മാര്‍ച്ച്; 70 പേര്‍ അറസ്റ്റില്‍</h1>
      <address><time datetime="2019-11-11T22:13:00+00:00">11 Nov 2019, 22:13</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>വയനാട്: അയോധ്യയിലെ സുപ്രീം കോടതി വിധിക്കെതിരെ മാനന്തവാടിയില്‍ പ്രതിഷേധ പ്രകടനം നടത്തിയ പോപ്പുലര്‍ ഫ്രണ്ട് പ്രവര്‍ത്തകരെ പോലീസ് അറസ്റ്റ് ചെയ്ത് നീക്കി. പോപ്പുലര്‍ ഫ്രണ്ട് ജില്ലാ സെക്രട്ടറി എസ്.മുനീറിന്റെ നേതൃത്വത്തിലായിരുന്നു പ്രതിഷേധം.</p>
      <p>മാനന്തവാടി കോഴിക്കോട് റോഡില്‍ നിന്നും മുദ്രാവാക്യം വിളികളോടെ പ്രകടനം ആരംഭിക്കവെയാണ് പോലീസ് പ്രതിഷേധ മാര്‍ച്ച് തടഞ്ഞത്. തുടര്‍ന്ന് 70ഓളം പോപ്പുലര്‍ ഫ്രണ്ട് പ്രവര്‍ത്തകരെ പോലീസ് അറസ്റ്റ് ചെയ്യുകയായിരുന്നു. </p>
      <p>മാനന്തവാടി പോലീസ് ഇന്‍സ്പെക്ടര്‍ പികെ മണിയുടെ നേതൃത്വത്തിലെത്തിയ സംഘമാണ് മാര്‍ച്ച് തടഞ്ഞത്. വൈകുന്നേരത്തോടെ മാനന്തവാടി-കോഴിക്കോട് റോഡില്‍ നിന്നുമാണ് പോപ്പുലര്‍ ഫ്രണ്ട് പ്രവര്‍ത്തകര്‍ പ്രകടനം ആരംഭിച്ചത്. എന്നാല്‍ പ്രകടനത്തിന് മുമ്പ് തന്നെ പോലീസ് സംഘം സ്ഥലത്ത് ക്യാമ്പ് ചെയ്തിരുന്നു. മുദ്രാവാക്യം ആരംഭിച്ചതോടെ പോലീസ് മാര്‍ച്ച് തടഞ്ഞു. മുഴുവന്‍ പ്രവര്‍ത്തകരെയും പോലീസ് വാനിലും, ജീപ്പുകളിലുമായി അറസ്റ്റ് ചെയ്ത് നീക്കി.  </p>
    </article>
  </body>
</html>