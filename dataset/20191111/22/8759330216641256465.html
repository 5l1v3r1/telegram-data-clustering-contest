<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903436/balette-onthult-lewandowski-stond-op-lijstje-club-brugge-had-hem-aangegeven-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T22:55:00+00:00"/>
    <meta property="og:title" content="Balette gaf Lewandowski aan als versterking voor Club Brugge: &quot;Stond op lijstje&quot;"/>
    <meta property="og:description" content="Club Brugge heeft de voorbije jaren heel wat sterke spelers onder contract gehad. Onder andere Mathew Ryan, Ivan Perisic en Thomas Meunier kwamen uit voor de Bruggelingen. Bij Blauw-Zwart had men in het verleden nog één wereldspeler in het vizier: Robert Lewandowski."/>
  </head>
  <body>
    <article>
      <h1>Balette gaf Lewandowski aan als versterking voor Club Brugge: "Stond op lijstje"</h1>
      <address>
        <time datetime="2019-11-11T22:55:00+00:00">11 Nov 2019, 22:55</time>
      </address>
      <p>
        <b>Club Brugge heeft de voorbije jaren heel wat sterke spelers onder contract gehad. Onder andere Mathew Ryan, Ivan Perisic en Thomas Meunier kwamen uit voor de Bruggelingen. Bij Blauw-Zwart had men in het verleden nog één wereldspeler in het vizier: Robert Lewandowski.</b>
      </p>
      <p>In de zomer van 2009 namen Club Brugge en het Poolse Lech Poznan het tegen elkaar op in de kwalificatierondes voor de Champions League. Bij de Poolse club speelde toen Lewandowski, die ook toenmalig assistent-trainer Peter Balette was opgevallen. "Ik heb hem een tiental jaar geleden moeten scouten toen ik nog bij Club Brugge werkte", klonk het in <i>Extra Time</i>.</p>
      <p>Lewandowski maakte ook meteen indruk op Balette. "We speelden tegen Lech Poznan, en daar was de Pool toen actief. Ik kan met eerlijkheid zeggen dat hij op mijn lijstje stond samen met Semar Stilic (momenteel actief in Bosnië-Herzegovina). Ik had hem dus aangegeven als een mogelijke versterking", geeft de assistent-trainer van KAA Gent aan.</p>
      <p>Tot een transfer kwam het niet. "Ik denk dat hij eerlijk gezegd al niet meer te pakken was toen. Hij ging het seizoen erna al naar Borussia Dortmund, dus het zou moeilijk geweest zijn", aldus Balette.</p>
    </article>
  </body>
</html>