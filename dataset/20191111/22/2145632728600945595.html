<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/14883015-istoria-timbrului-cu-cap-de-bour-unul-dintre-cele-mai-valoroase-din-intreaga-lume"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Istoria timbrului cu cap de bour, unul dintre cele mai valoroase din întreaga lume"/>
    <meta property="og:description" content="La 12 noiembrie 1857 s-au tipărit în Moldova primele timbrele poştale, imprimate cu un cap de bour, vechea stemă a Moldovei, astăzi unele dintre cele mai valoroase mărci poştale din lume."/>
  </head>
  <body>
    <article>
      <h1>Istoria timbrului cu cap de bour, unul dintre cele mai valoroase din întreaga lume</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/14883015/1/ccccccccccccccf.jpg"/>
          <figcaption>Istoria timbrului cu cap de bour, unul dintre cele mai valoroase din întreaga lume</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/14883015/2/cap-de-bour.jpg"/>
          <figcaption>Istoria timbrului cu cap de bour, unul dintre cele mai valoroase din întreaga lume</figcaption>
        </figure>
      </slideshow>
      <p>La 12 noiembrie 1857 s-au tipărit în Moldova primele timbrele poştale, imprimate cu un cap de bour, vechea stemă a Moldovei, astăzi unele dintre cele mai valoroase mărci poştale din lume.</p>
      <p>Capetele de Bour reprezintă un pas important către independenţa şi autonomia Moldovei faţă de Imperiul Otoman, care la acel moment nu permitea Ţărilor Române nici un fel de autonomie instituţională sau economică, cum ar fi moneda proprie, însemnele sau drapelul. Acest lucru este totodată o dovadă a modernizării accelerate prin care au trecut Principatele Române după jumătatea secolului al XIX-lea.</p>
      <p>Acest timbru reproducea heraldica stemei Moldovei, capul de bour înscris într-un cerc, urmat de o goarnă poştală la bază, o stea în cinci colţuri şi legenda "porto sccrisori", scrisă cu litere chirilice. Fiecare timbru avea trecută şi valoarea nominală, fie de 27, 54, 81 sau de 108 parale. Timbrele erau imprimate potrivit tehnicii tête-bêche şi copiau modelul austriac, folosindu-se matriţe de oţel.</p>
      <figure>
        <img src="https://storage0.dms.mpinteractiv.ro/media/401/321/33406/14883015/2/cap-de-bour.jpg"/>
      </figure>
      <p>A fost ales capul de bour pentru simbolistica sa legată de legenda lui Dragoş Vodă care, aflându-se la vânătoare pe malul unei ape, se întâlneşte cu un bour imens cu care se luptă şi îl omoară. În urma luptei, căţeaua voievodului, Molda, moare, voievodul botezând acel râu Moldova, la fel şi ţinutul pe care îl ia în stăpânire.<br/><br/>Primele timbre au fost imprimate la Iaşi, la tipografia Atelia Timbrului şi au fost puse în circulaţie la biroul poştal din Iaşi, după puţin timp fiind distribuite şi prin celelalte birouri poştale moldoveneşti.</p>
      <p>Aceste timbre sunt foarte rare, ele fiind emise într-un tiraj de numai 6.016, din care doar 3.691 vândute.</p>
      <p>
        <b>Descoperă îţi prezintă principalele semnificaţii ale zilei de 12 noiembrie:</b>
      </p>
      <p><b>1840</b> - S-a născut sculptorul francez Auguste Rodin (m. 1917)<br/><br/><b>1862</b> - S-a născut omul politic Vasile Goldiş, membru al Academiei Române (m. 10 februarie 1934)<br/><br/><b>1866</b> - S-a născut Sun Yat-Sen, revoluţionar şi om de stat chinez, fondator şi prim preşedinte al Republicii China între anii 1911 şi 1912; doctrina sa a stat la originea celor două căi pe care s-a dezvoltat ulterior societatea chineză divizată, a Republicii Populare Chineze şi a statului-insulă Taiwan (m. 12 martie 1925)<br/><br/><b>1871</b> - Se inaugureaza Uzina de gaz aerian de la Filaret<br/><br/><b>1915</b> - S-a născut Roland Barthes, eseist şi critic literar francez (m. 26 martie 1980)<br/><br/><b>1916 </b>- Primul război mondial: în împrejurările unei iminente ocupaţii germano-autsro-ungare, autorităţile de stat părăsesc Bucureştiul şi se mută la Iaşi<br/><br/><b>1929 </b>- S-a născut scriitorul german Michael Ende ("Povestea fără sfârşit) (m.1995)<br/><br/><b>1929</b> - S-a născut actriţa Grace Kelly, cea care a devenit în 1956, prin căsătoria cu prinţul Rainier de Monaco, Prinţesa Grace de Monaco (m. 14 septembrie 1982)<br/><br/><b>1934</b> - A încetat din viaţă Pimen (Petru) Georgescu, mitropolit al Moldovei, membru de onoare al Academiei Române (n. 1853)<br/><br/><b>1982</b> - Iuri Andropov este desemnat succesor al lui Leonid Brejnev, în funcţia de secretar general al CC al PCUS<br/><br/><b>1990</b> - Prinţul Akihito devine cel de al 125 împărat al Japoniei<br/><br/><b>2001</b> - Războiul din Afganistan: forţele talibane părăsesc capitala Kabul<br/><br/><b>2004</b> - Colin Powel şi-a anunţat retragerea din funcţia de secretar de stat al SUA. Preşedintele George W. Bush a propus-o în această funcţie pe Condolenza Rice<br/><br/><b>2006 </b>- Protocolul privind dispozitivele explozibile de război, care obligă cele 25 de state membre să efectueze sau să finanţeze operaţiuni de deminare post-conflict, a intrat în vigoare<br/><br/><b>2007</b> - Guvernul italian adoptat oficial directiva Comisiei Europene de recunoaştere a calificărilor profesionale din România şi Bulgaria, ţări care au devenit membre UE la 1 ianuarie 2007<br/><br/><b>2008</b> - A încetat din viaţă Mitch Mitchell, fostul toboşar al legendarului grup al lui Jimi Hendrix. A înregistrat alături de Hendrix piesele devenite clasice, precum "Fire", "Manic Depression" şi "Third Stone from the Sun". (n. 1946)</p>
      <related>
        <a href="https://www.descopera.ro/istorie/15872675-7-situri-antice-care-se-presupune-ca-au-fost-construite-de-extraterestri"/>
      </related>
      <related>
        <a href="https://www.descopera.ro/istorie/15868549-dupa-500-de-ani-mormantul-lui-iisus-a-fost-deschis-din-nou-am-fost-uimiti-ce-am-gasit-sub-placile-de-marmura-video"/>
      </related>
      <related>
        <h4>Citeşte şi</h4>
        <a href="https://www.descopera.ro/istorie/15939939-revolutia-franceza-de-la-caderea-bastiliei-la-napoleon-bonaparte"/>
        <a href="https://www.descopera.ro/istorie/15936179-prabusirea-unui-simbol-al-comunismului-zidul-berlinului"/>
        <a href="https://www.descopera.ro/istorie/15933641-descoperire-remarcabila-in-toscana-dovedeste-partea-inspaimantatoare-a-etruscilor"/>
        <a href="https://www.descopera.ro/istorie/15933125-se-tineau-de-mana-de-5000-de-ani-descoperire-impresionanta-in-rusia-suntem-extrem-de-norocosi-pentru-ce-am-gasit"/>
      </related>
    </article>
  </body>
</html>