<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/nauka-i-tekhnologii/shokirashcho-ucheni-pokazakha-roboti-s-kolektiven-razum-video_news708720.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Шокиращо: Учени показаха роботи с колективен разум ВИДЕО"/>
    <meta property="og:description" content="Всяко от устройствата може да се придвижва самостоятелно и независимо, но действията им се подчиняват на един алгоритъм"/>
  </head>
  <body>
    <article>
      <h1>Шокиращо: Учени показаха роботи с колективен разум ВИДЕО</h1>
      <h2>Всяко от устройствата може да се придвижва самостоятелно и независимо, но действията им се подчиняват на един алгоритъм</h2>
      <address>
        <time datetime="2019-11-11T22:00:00+00:00">11 Nov 2019, 22:00</time>
      </address>
      <p>https://blitz.bg/lyubopitno/nauka-i-tekhnologii/shokirashcho-ucheni-pokazakha-roboti-s-kolektiven-razum-video_news708720.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573495991-tszh.jpg"/>
      </figure>
      <figure>
        <iframe src="https://www.youtube.com/embed/hI5UDKaWJOo" width="560" height="315" data-service="Youtube" scrolling="no"/>
      </figure>
      <p><b>В Масачузетския технологичен институт показаха роботизирани устройства във вид на кубове, които работят на принципа на колективния разум. </b><br/><br/>По данни на разработчиците, всяко от устройствата може да се придвижва самостоятелно и независимо, но действията им се подчиняват на един алгоритъм. <br/><br/>Във вътрешността на всеки един от "робокубовете" има малко махово колело, което се върти със скорост от 20 000 оборота в минута и позволява на устройството да се придвижва, въртейки се около оста си и подскачайки. <br/><br/>Освен това, в устройството са монтирани магнити, с чиято помощ мини-роботите се закрепят един към друг. Устройствата са снабдени и с баркодове, за да може да разпознават своите "събратя". <br/><br/>Отбелязва се, че кубчетата може да следват и източници на светлина.  <br/><br/> </p>
      <p>По този начин те могат по бърз начин да се събират в различни конструкции, след което отново да се разединяват и да се преместват на друго място. <br/><br/>Създателите сравниха творението си с пчелен рой или мравуняк. <br/><br/>Според тях, идеята им може да се използва за извънредно изграждане на мостове или стълби, за да се спасяват хора при извънредни ситуации. <br/><br/><b>Превод и редакция: БЛИЦ</b></p>
    </article>
  </body>
</html>