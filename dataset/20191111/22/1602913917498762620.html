<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/pleaca-ai-lor-vin-ai-nostri-pnl-incepe-sa-si-puna-oamenii-in-companiile-de-stat-sebastian-burduja-seful-sector-1-si-fiul-unui-fost-bancher-este-trimis-in-board-ul-transelectrica-18570442"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T22:02:30+00:00"/>
    <meta property="og:title" content="Pleacă ai lor, vin ai noştri. PNL începe să-şi pună oamenii în companiile de stat. Sebastian Burduja, şeful sector 1 şi fiul unui fost bancher, este trimis în board-ul Transelectrica"/>
    <meta property="og:description" content="Secretariatul general al guvernului, noul acţionar al unor companii de stat din energie, începe să facă primele numiri după preluarea puterii de către guvernul PNL."/>
  </head>
  <body>
    <article>
      <h1>Pleacă ai lor, vin ai noştri. PNL începe să-şi pună oamenii în companiile de stat. Sebastian Burduja, şeful sector 1 şi fiul unui fost bancher, este trimis în board-ul Transelectrica</h1>
      <address>
        <time datetime="2019-11-11T22:02:30+00:00">11 Nov 2019, 22:02</time>
      </address>
      <p>Secretariatul general al guvernului, noul acţionar al unor companii de stat din energie, începe să facă primele numiri după preluarea puterii de către guvernul PNL.</p>
      <p>AGA Transelectrica trebuie să aprobe numirea lui Sebastian Burduja în boardul companiei, alături de încă alte şase persoane.</p>
      <p>Sebastian Burduja este şeful PNL sector 1, fiind fiul lui Marinel Burduja, un cunoscut bancher român care a lucrat pentru Bancorex şi Raiffeisen Bank şi care a fost apropiat de PNL.</p>
      <p>Alături de Sebastian Burduja, în boardul Transelectrica trebuie numiţi Luiza Popescu, Jean Badea, Valentin Comînescu, Oleg Burlacu, Adrian Goice şi Manuela Petronela Stan-Olteanu.</p>
      <p>Majoritatea dintre aceştia sunt apropiaţi noii guvernări PNL.</p>
      <p>Transelectrica este o companie controlată de stat, listată la Bursa de la Bucureşti, având o capitalizare de piaţă de 1,495 miliarde de lei.</p>
    </article>
  </body>
</html>