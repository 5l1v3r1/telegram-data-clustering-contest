<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903430/crasson-onthult-interesse-van-standard-in-smaakmaker-uit-luxemburgse-competitie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T22:19:00+00:00"/>
    <meta property="og:title" content="Standard zoekt versterking bij Dudelange: &quot;Hij kan op één been mee in 1A&quot;"/>
    <meta property="og:description" content="Standard is al volop bezig met de komende transferperiode. Het gaat op zoek naar mogelijke versterkingen. Eén van die versterkingen kan uit Luxemburg komen."/>
  </head>
  <body>
    <article>
      <h1>Standard zoekt versterking bij Dudelange: "Hij kan op één been mee in 1A"</h1>
      <address>
        <time datetime="2019-11-11T22:19:00+00:00">11 Nov 2019, 22:19</time>
      </address>
      <p>
        <b>Standard is al volop bezig met de komende transferperiode. Het gaat op zoek naar mogelijke versterkingen. Eén van die versterkingen kan uit Luxemburg komen.</b>
      </p>
      <p>Zo vertelt Bertrand Crasson, momenteel trainer bij de Luxemburgse topclub Dudelange, dat Standard interesse toont in één van zijn spelers. "Danel Sinani wordt gevolgd door Standard", zegt hij bij <i>La Dernière Heure</i>. Crasson is duidelijk ook een enorme fan van Sinani. "Hij kan op één been mee in Eerste Klasse A in België", klinkt het. Het is niet de eerste keer dat een Belgische club interesse toont in de flankaanvaller. Zo stond hij ook op de verlanglijst van STVV.</p>
      <p>Sinani mag terugblikken op een sterk seizoensbegin bij Dudelange. De 22-jarige flankaanvaller was dit seizoen goed voor vijftien doelpunten en vier assists in twintig wedstrijden. Ook in de Europa League wist Sinani al te overtuigen met het kleine Dudelange. Hij kon al vier keer scoren en heeft één assist achter zijn naam staan na vier partijen.</p>
      <p>Standard lijkt alvast op zoek naar aanvallende versterking. Zo werden de Rouches onlangs nog in verband gebracht <a href="https://www.voetbalprimeur.be/nieuws/902842/-standard-zet-griekse-aanvaller-op-verlanglijstje-voor-wintertransferperiode-.html?utm_source=doorlink&amp;utm_medium=doorlink&amp;utm_campaign=doorlink">met de Griekse flankaanvaller Kosmas Tsilianidis</a>, die momenteel uitkomt voor OFI</p>
      <figure>
        <iframe src="https://www.youtube.com/embed/-mlv8egEBtc" width="560" height="315" data-service="Youtube" scrolling="no"/>
      </figure>
    </article>
  </body>
</html>