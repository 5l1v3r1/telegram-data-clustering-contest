<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_12/punto-una-manta-velenosa-dodicenne-genovese-paralizzato-29b6eb1a-0574-11ea-a1df-d75c93ec44da.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Punto da un trigone velenoso, dodicenne genovese paralizzato"/>
    <meta property="og:description" content="L’incidente in Costa Rica: un aculeo di Trigone l’avrebbe colpito al collo. Pronto un volo umanitario per il rientro in Italia e il ricovero a Bologna"/>
  </head>
  <body>
    <article>
      <h1>Punto da un trigone velenoso, dodicenne genovese paralizzato</h1>
      <h2>L’incidente in Costa Rica: un aculeo l’avrebbe colpito al collo. Pronto un volo umanitario per il rientro in Italia e il ricovero a Bologna</h2>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author">Redazione cronache</a></address>
      <p>Un dodicenne genovese è rimasto gravemente ferito in Costa Rica dopo essere stato punto da un Trigone, un pesce cartilagineo velenoso, mentre faceva il bagno nella spiaggia di La Mina. Il ragazzino è paralizzato dal tronco in giù ed è ricoverato nell’ospedale pediatrico della capitale San José.</p>
      <h4>Il trauma e la fisioterapia</h4>
      <p>Sono stati i genitori, che erano con lui, a raccontare quanto accaduto: il Trigone avrebbe conficcato l’aculeo sul collo del ragazzino. I famigliari hanno preso contatto con l’Unità dipartimentale di Chirurgia vertebrale dell’ospedale Maggiore di Bologna, specializzata in questo tipo di traumi e pronta ad accogliere il minorenne per effettuare anche un lunghissimo ciclo di fisioterapia. Per poter permettere al ragazzino, che può viaggiare solo in posizione orizzontale, di tornare in Italia l’ambasciata italiana in Costa Rica ha messo in moto la macchina dei soccorsi, richiedendo un volo umanitario.</p>
    </article>
  </body>
</html>