<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18571529-spacex-a-lansat-alti-60-de-minisateliti-din-reteaua-starlink-care-va-furniza-internet-de-mare-viteza-din-spatiu-pe-terra"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="SpaceX a lansat alţi 60 de minisateliţi din reţeaua Starlink care va furniza internet de mare viteză din spaţiu, pe Terra - VIDEO"/>
    <meta property="og:description" content="SpaceX, compania miliardarului american Elon Musk, a lansat 60 de minisateliţi, reprezentând a doua tranşă din reţeaua de minisateliţi Starlink ce are drept scop furnizarea de internet la nivel global, de pe orbita terestră."/>
  </head>
  <body>
    <article>
      <h1>SpaceX a lansat alţi 60 de minisateliţi din reţeaua Starlink care va furniza internet de mare viteză din spaţiu, pe Terra - VIDEO</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author" href="https://www.descopera.ro/autor/mihaela-stoica" target="_blank">Mihaela Stoica</a></address>
      <figure>
        <img src="https://storage0.dms.mpinteractiv.ro/media/401/321/5107/18571529/1/spacex-pixabay-descopera.jpg"/>
      </figure>
      <p>SpaceX, compania miliardarului american Elon Musk, a lansat 60 de minisateliţi, reprezentând a doua tranşă din reţeaua de minisateliţi Starlink ce are drept scop furnizarea de internet la nivel global, de pe orbita terestră.</p>
      <p>Cei 60 de minisateliţi au fost lansaţi cu ajutorul unei <a href="https://www.descopera.ro/dnews/17089324-o-racheta-falcon-9-a-produs-o-gaura-de-aproape-900-de-kilometri-in-ionosfera">rachete Falcon 9</a>, care a decolat luni de la baza Cape Canaveral din Florida, potrivit <a href="http://www.afp.com/en/news/826/spacex-sends-60-mini-satellites-plans-thousands-more-doc-1m676k1">AFP</a>.</p>
      <p>Având o greutate de circa 260 de kilogrme, noii minisateliţi se adaugă celorlaţi 60 lansaţi în luna mai.</p>
      <p>Planul companiei SpaceX este de a amplasa, pe mai multe orbite, 12.000 de sateliţi, ce vor constitui <a href="https://www.descopera.ro/lumea-digitala/18141852-elon-musk-a-lansat-pe-orbita-primii-sateliti-de-internet">reţeaua Starlink</a>, capabilă să furnizeze internet de mare viteză pe Terra. Compania lui Elon Musk deţine autorizaţie pentru lansarea celor 12.000 de minisateliţi, dar a mai cerut autorităţilor americane aprobare pentru alţi 30.000 de sateliţi, preconizând să ajungă la un total de 42.000.</p>
      <figure>
        <iframe src="https://www.youtube.com/embed/oLbKGGS67Dg" width="560" height="315" data-service="Youtube" scrolling="no"/>
      </figure>
      <p>Pentru a crea această reţea de acoperire pe întreaga planetă sunt necesare 24 de lansări. <a href="https://www.descopera.ro/stiinta/18071705-spacex-a-lansat-cu-succes-cea-mai-puternica-racheta-din-lume">SpaceX</a> preconizează că o parte din conexiunea Starlink, care va asigura acces nelimitat la internet de bandă largă, va fi activă anul viitor pentru Canada şi nordul SUA.</p>
      <p>Aceşti minisateliţi vor orbita la o altitudine destul de joasă (circa 550 km pentru primii), permţând transmisiuni mult mai rapide.</p>
      <p>Amplasarea a 42.000 de minisateliţi în orbitele terestre joase a stârnit îngrijorarea unor specialişti în domeniu, care au avertizat că un număr atât de mare de astfel de instrumente, pe lângă cei peste 2.100 de sateliţi deja activi, va putea duce la<a href="https://www.descopera.ro/stiinta/18128839-satelitii-starlink-lanseze-spacex-pericol-pentru-planeta"> coliziuni între aceştia</a> şi ar putea compromite observaţiile realizate cu ajutorul telescoapelor de pe Terra.</p>
      <p>Scopul lui Elon Musk este să controleze o mare parte din viitoarea piaţă a internetului furnizat din spaţiu. Există, însă, câteva companii rivale, precum startup-ul londonez OneWeb şi gigantul Amazon, al căror proiect Kuiper este mai puţin avansat.</p>
      <p>Musk speră să controleze între 3% şi 5% din piaţa mondială a internetului, o cotă evaluată la 30 miliarde de dolari anual (de zece ori mai mult decât câştigă SpaceX din lansările spaţiale). Cu banii proveniţi din internet ar putea finanţa dezvoltarea rachetelor şi navelor spaţiale menite să împlinească visurile patronului SpaceX de a <a href="https://www.descopera.ro/dnews/18281609-cat-costa-o-colonie-pe-marte-estimarea-facuta-de-elon-musk">coloniza planeta Marte</a>.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/dnews/18492509-elon-musk-a-trimis-primul-tweet-folosind-reteaua-starlink">Elon Musk a trimis primul tweet folosind reţeaua Starlink</a>
        </b>
      </p>
      <p>
        <b>
          <a href="https://www.descopera.ro/stiinta/18215781-spacex-a-pierdut-contactul-cu-trei-sateliti-din-reteaua-starlink">SpaceX a pierdut contactul cu trei sateliţi din reţeaua Starlink</a>
        </b>
      </p>
      <p>
        <b>
          <a href="https://www.descopera.ro/dnews/18230376-amazon-vrea-sa-lanseze-3200-de-sateliti-care-sa-extinda-reteaua-de-internet">Amazon vrea să lanseze 3.200 de sateliţi care să</a>
          <a href="https://www.descopera.ro/dnews/18230376-amazon-vrea-sa-lanseze-3200-de-sateliti-care-sa-extinda-reteaua-de-internet"> extindă reţeaua de internet</a>
        </b>
      </p>
      <p>
        <b>
          <a href="https://www.descopera.ro/dnews/18230376-amazon-vrea-sa-lanseze-3200-de-sateliti-care-sa-extinda-reteaua-de-internet">Satelit al Agenţiei Spaţiale Europene, pe punctul de a se ciocni cu unul operat de compania lui Musk - VIDEO</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18492509-elon-musk-a-trimis-primul-tweet-folosind-reteaua-starlink"/>
        <a href="https://www.descopera.ro/stiinta/18215781-spacex-a-pierdut-contactul-cu-trei-sateliti-din-reteaua-starlink"/>
        <a href="https://www.descopera.ro/stiinta/18128839-satelitii-starlink-lanseze-spacex-pericol-pentru-planeta"/>
        <a href="https://www.descopera.ro/dnews/18393611-spacex-a-inceput-formalitatile-legale-pentru-a-lansa-prima-racheta-starship"/>
      </related>
    </article>
  </body>
</html>