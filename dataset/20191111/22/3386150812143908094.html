<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/badminton/indus-look-form-saina/"/>
    <meta property="og:site_name" content="Lokmat"/>
    <meta property="article:published_time" content="2019-11-11T22:41:35+00:00"/>
    <meta property="og:title" content="सिंधू, सायनाच्या फॉर्मकडे लक्ष"/>
    <meta property="og:description" content="भारतीय पुरुष दुहेरीची जोडी आपली शानदार कामगिरी मंगळवारपासून सुरु होत असलेल्या हाँगकाँग ओपनमध्ये कायम ठेवण्यास उत्सुक असतील."/>
  </head>
  <body>
    <article>
      <h1>सिंधू, सायनाच्या फॉर्मकडे लक्ष</h1>
      <h2>भारतीय पुरुष दुहेरीची जोडी आपली शानदार कामगिरी मंगळवारपासून सुरु होत असलेल्या हाँगकाँग ओपनमध्ये कायम ठेवण्यास उत्सुक असतील.</h2>
      <address><time datetime="2019-11-11T22:41:35+00:00">11 Nov 2019, 22:41</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>हाँगकाँग : सात्विक साईराज रंकीरेड्डी व चिराग शेट्टी ही भारतीय पुरुष दुहेरीची जोडी आपली शानदार कामगिरी मंगळवारपासून सुरु होत असलेल्या हाँगकाँग ओपनमध्ये कायम ठेवण्यास उत्सुक असतील. त्याचवेळी, चाहत्यांची नजर <a href="https://www.lokmat.com/topics/pv-sindhu/">पी. व्ही. सिंधू</a> आणि <a href="https://www.lokmat.com/topics/saina-nehwal/">सायना नेहवाल</a> यांच्यावर राहील. या भारतीय खेळाडू पुन्हा एकदा सुरुवातीलाच गाशा गुंडाळण्याचे दृष्टचक्र भेदण्यास प्रयत्नशील असतील.<br/>जागतिक क्रमवारीत नवव्या स्थानावर असलेली भारतीय जोडी फ्रेंच ओपनमध्ये उपविजेता ठरली होती, तर गेल्या आठवड्यात त्यांनी चीन ओपनमध्ये उपांत्य फेरीत स्थान मिळवले होते. या स्पर्धेत सात्विक व चिराग जोडीकडून पुन्हा एकदा चमकदार कामगिरीची आशा आहे. पुरुष गटात किदाम्बी श्रीकांतपुढे पहिल्या फेरीत जागतिक क्रमवारीत अव्वल स्थानावर असलेल्या केंटो मोमोटाचे खडतर आव्हान आहे.<br/>&gt;सात्विक साईराज रंकीरेड्डी मिश्र दुहेरी गटात अश्विनी पोनप्पासोबत खेळणार आहे. पहिल्या फेरीत भारतीय जोडीविरुद्ध थायलंडच्या निपीतफोन फुन्गुफ्रुपेत आणि सावित्री अमित्रापाई यांचे आव्हान राहील. अश्विन व एन. सिक्की रेड्डी महिला दुहेरीमध्ये तर प्रणव जेरी चोपडा व सिक्की मिश्र दुहेरीत भारताचे प्रतिनिधित्व करतील.</p>
    </article>
  </body>
</html>