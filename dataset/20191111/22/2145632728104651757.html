<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18566221-autoritatile-americane-au-descoperit-substanta-din-tigarile-electronice-implicata-in-cazurile-de-imbolnavire"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Autorităţile americane au descoperit substanţa din ţigările electronice implicată în cazurile recente de boli de plămâni"/>
    <meta property="og:description" content="Acetatul de vitamina E, conform autorităţilor americane, este implicat în cazurile de îmbolnăvire legate de vapat."/>
  </head>
  <body>
    <article>
      <h1>Autorităţile americane au descoperit substanţa din ţigările electronice implicată în cazurile recente de boli de plămâni</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18566221/2/tigara-electronica-pixabay-descopera.jpg"/>
        <figcaption>Credit foto: Pixabay</figcaption>
      </figure>
      <p>Acetatul de vitamina E, conform autorităţilor americane, este implicat în cazurile de îmbolnăvire legate de vapat.</p>
      <p><a href="https://www.descopera.ro/dnews/18416418-numarul-deceselor-si-afectiunilor-cauzate-de-tigarile-electronice-a-crescut-dramatic-in-sua-in-numai-o-saptamana">Statele Unite ale Americii</a> se confruntă cu o criză a bolilor pulmonare care sunt declanşate de către folosirea ţigărilor electornice, totuşi, până de curând, cauzele care favorizează apariţia acestor cazuri au rămas necunoscute. Într-un anunţ al Centrului pentru Controlul şi Prevenirea Bolilor (CDC), acetatul de vitamina E a fost identificat ca element comun tututor îmbolnăvirilor, notează <a href="http://www.sciencealert.com/the-cdc-have-finally-detected-the-potential-vaping-illness-culprit-in-lung-samples">Science Alert</a>.</p>
      <p>„Pentru prima dată am detectat o potenţială toxină care oferă motive de îngrijorare: acetatul de vitamina E”, a explicat Anne Schuchat, director adjunct al CDC.</p>
      <p>Pentru a identifica acetatul de vitamina E, oamenii de ştiinţă ai agenţiei au prelevat mostre din ţesuturile pulmonare de la 29 de pacienţi, provenind din 10 state americane. Înainte de acest anunţ, autorităţile din statul New York identificaseră la rândul lor vitamina E ca o substanţă de risc în cazurile de îmbolnăvire, fiind identificată în mostrele de produse pe bază de canabis analizate în luna septembrie.</p>
      <p>„Acetatul de vitamina E este foarte lipicios”, explică Jim Pirkle, cercetător al CDC. „Te poţi gândi la el ca la miere. Şi atunci când intră în plămân, rămâne acolo”, a mai adăugat acesta.</p>
      <p>Autorităţile explică faptul că acetatul de vitamina E este adesea folosit în produsele de contrabandă pentru ţigări electronice, fiind utilizat pentru a reduce concentraţia de THC. Trebuie precizat faptul că cercetătorii nu au putut stabili o legătură directă între acetat şi <a href="https://www.descopera.ro/dnews/18298961-o-boala-misterioasa-macina-plamanii-amatorilor-de-tigari-electronice">problemele pulmonare</a>, ce este clar însă că între cele două există o legătură.</p>
      <p>„Acetatul de <a href="https://www.descopera.ro/dnews/17543893-vitamina-e-surse-beneficii-riscuri">vitamina E </a>nu provoacă, de obicei, <a href="https://www.descopera.ro/dnews/18264133-avertisment-onu-tigara-electronica-a-devenit-un-real-pericol-pentru-sanatate">probleme </a>atunci când înghiţiţi ca supliment de vitamine sau aplicat pe piele”, a declarat directoarea Schuchat. „Cu toate acestea, cercetările anterioare non-CDC sugerează că atunci când acetatul de vitamina E este inhalat, acesta poate interfera cu funcţia normală a plămânilor”, a mai adăugat aceasta.</p>
      <p>„Până când relaţia dintre acetatul de vitamina E şi sănătatea plămânilor nu este înţeleasă mai bine, este important ca acetatul de vitamina E să nu fie adăugat în lichidul pentru ţigările electronice", a spus Schuchat.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18298961-o-boala-misterioasa-macina-plamanii-amatorilor-de-tigari-electronice">O boală misterioasă „macină” plămânii amatorilor de ţigări electronice</a>
        </b>
      </p>
      <p>
        <b>
          <a href="https://www.descopera.ro/dnews/18416418-numarul-deceselor-si-afectiunilor-cauzate-de-tigarile-electronice-a-crescut-dramatic-in-sua-in-numai-o-saptamana">Numărul deceselor şi afecţiunilor cauzate de ţigările electronice a crescut dramatic în SUA, în numai o săptămână</a>
        </b>
      </p>
      <p>
        <b>
          <a href="https://www.descopera.ro/stiinta/18443968-soarecii-de-laborator-au-facut-cancer-la-plamani-din-cauza-expunerii-la-fumul-rezultat-din-tigarile-electronice">Şoarecii de laborator au făcut cancer la plămâni din cauza expunerii la fumul rezultat din ţigările electronice</a>
        </b>
      </p>
      <p>
        <b>
          <a href="https://www.descopera.ro/dnews/18264133-avertisment-onu-tigara-electronica-a-devenit-un-real-pericol-pentru-sanatate">Avertisment ONU: Ţigara electronică a devenit un real pericol pentru sănătate</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18264133-avertisment-onu-tigara-electronica-a-devenit-un-real-pericol-pentru-sanatate"/>
        <a href="https://www.descopera.ro/dnews/17866044-barbat-mort-tigara-electronica-explozie"/>
        <a href="https://www.descopera.ro/dnews/15650584-ce-se-intampla-in-organism-cand-fumezi-tigara-electronica"/>
        <a href="https://www.descopera.ro/dnews/7737707-tigara-electronica-inutila-si-nociva"/>
      </related>
    </article>
  </body>
</html>