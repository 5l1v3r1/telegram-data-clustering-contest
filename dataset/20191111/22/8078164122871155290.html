<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/cards/x-57-maxwell-nasa-svela-suo-aereo-elettrico-che-parla-italiano/aeroplano-sperimentale_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="X-57 Maxwell, la Nasa svela il suo aereo elettrico che parla italiano"/>
    <meta property="og:description" content="Dotato di 14 propulsori a batteria, l’X-57 Maxwell è costruito sulla base del P2006T, un velivolo da turismo realizzato dalla Tecnam, azienda nativa di Capua"/>
  </head>
  <body>
    <article>
      <h1>X-57 Maxwell, la Nasa svela il suo aereo elettrico che parla italiano</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author">Alessio Lana</a></address>
      <p>Volare senza inquinare e senza far rumore. La Nasa ha svelato il suo Maxwell X-57, un aeroplano sperimentale cento per cento elettrico che si propone di rivoluzionare il settore. Al momento il velivolo si trova all'Armstrong Flight Research Center di Edwards, in California, e quella che vediamo è solo una delle tre configurazioni dell'aereo. Chiamata Modification II o Mod II, questa versione rimpiazza il classico motore a combustione con un propulsore elettrico che promette, sulla carta, maggiore efficienza (I costi di esercizio sono del 20 per cento rispetto agli aerei convenzionali), molto meno rumore ed emissioni allo scarico vicine allo zero. Ad oggi infatti il traffico aereo è responsabile del due per cento delle emissioni di gas serra a livello globale, cifra che sale al tre per cento se si guarda alla sola Europa. Il vantaggio però è relativo. L'aereo in sé, come una vettura elettrica, non ha emissioni nocive ma per renderlo davvero «verde» bisogna produrre l'energia che lo ricarica da fonti rinnovabili e verdi anch'esse.</p>
      <figure>
        <img src="https://images2.corriereobjects.it/methode_image/2019/11/11/Tecnologia/Foto%20Tecnologia/x-57-mod-ii-vehicle-delivered-to-nasa-armstrong-768x513-2.jpg?v=201911121001"/>
      </figure>
      <aside>Scheda 1 di 4<br/><br/>INDIETRO<a href="https://www.corriere.it/tecnologia/cards/x-57-maxwell-nasa-svela-suo-aereo-elettrico-che-parla-italiano/ha-14-propulsori-elettrici.shtml"> AVANTI</a></aside>
    </article>
  </body>
</html>