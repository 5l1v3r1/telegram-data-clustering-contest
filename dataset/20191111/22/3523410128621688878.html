<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639503/%D8%AB%D8%A8%D8%AA-%D8%B1%DA%A9%D9%88%D8%B1%D8%AF-%D8%AC%D8%AF%DB%8C%D8%AF-%D8%AF%D8%B1-%D8%A8%D9%88%D8%B1%D8%B3-%D8%A7%D9%86%D8%B1%DA%98%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T22:08:00+00:00"/>
    <meta property="og:title" content="ثبت رکورد جدید در بورس انرژی"/>
    <meta property="og:description" content="مدیرعامل بورس انرژی گفت: در اقدامی کم نظیر، امروز شرکت ملی پالایش و پخش فرآورده‌های نفتی ایران با معامله ۱۱۵ میلیون لیتر گاز مایع در ..."/>
  </head>
  <body>
    <article>
      <h1>
        <a href="https://www.bultannews.com/fa/news/639503/%D8%AB%D8%A8%D8%AA-%D8%B1%DA%A9%D9%88%D8%B1%D8%AF-%D8%AC%D8%AF%DB%8C%D8%AF-%D8%AF%D8%B1-%D8%A8%D9%88%D8%B1%D8%B3-%D8%A7%D9%86%D8%B1%DA%98%DB%8C">ثبت رکورد جدید در بورس انرژی</a>
      </h1>
      <h2>مدیرعامل بورس انرژی گفت: در اقدامی کم نظیر، امروز شرکت ملی پالایش و پخش فرآورده‌های نفتی ایران با معامله ۱۱۵ میلیون لیتر گاز مایع در ...</h2>
      <address><time datetime="2019-11-11T22:08:00+00:00">11 Nov 2019, 22:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سید علی حسینی از ثبت رکورد جدید معامله گاز مایع در <b>رینگ صادراتی</b> بورس انرژی ایران طی امروز خبر داد و گفت: دقایقی قبل با عرضه ۶۰ هزار تن معادل ۱۱۵ میلیون لیتر گاز مایع (LPG) توسط شرکت ملی پالایش و پخش فرآورده های نفتی در رینگ بین الملل بورس انرژی ایران، کل این حجم به مقصد بازارهای صادراتی با موفقیت معامله شد. به این ترتیب رکورد جدیدی برای معاملات این شرکت ملی در بورس انرژی ایران ثبت شد.</p>
      <p>وی افزود: طی سه ماه گذشته، معاملات حدود ۲۶۵۲ میلیارد و ۶۶۶ میلیون ریالی امروز گاز مایع در رینگ صادراتی بورس انرژی ایران بی سابقه بوده و حاکی از تحولات ادامه‌دار در این بازار دارد.</p>
      <p>مدیر عامل بورس انرژی ایران با اشاره به کارکرد و بستر بازار متشکل بورس انرژی ایران در بخش مشتقات و فرآورده‌های نفتی تصریح کرد: تداوم عرضه‌های مستمر شرکت ملی پالایش و پخش فرآورده‌های نفتی در بورس انرژی ایران به ویژه طی سه ماه اخیر حاکی از اعتماد و اطمینان فعالان صنعت نفت ایران به شفافیت و سازوکار رقابت منصفانه عرضه و تقاضا برای کشف قیمت تعادلی و کمک به اقتصاد ملی دارد.</p>
    </article>
  </body>
</html>