<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639521/%D8%B3%DB%8C%D8%AF-%D9%85%D9%82%D8%AA%D8%AF%DB%8C-%D8%B5%D8%AF%D8%B1-%D8%AF%D8%AE%D8%A7%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%85%D9%88%D8%B1-%D8%B9%D8%B1%D8%A7%D9%82-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T22:54:00+00:00"/>
    <meta property="og:title" content="سید مقتدی صدر دخالت آمریکا در امور عراق را محکوم کرد"/>
    <meta property="og:description" content="رهبر جریان صدر عراق در بیانیه‌ای تاکید کرد: اجازه نخواهیم داد آمریکا با سوار شدن بر موج اعتراضات، عراق را به سوریه دیگر تبدیل کند."/>
  </head>
  <body>
    <article>
      <h1>
        <a href="https://www.bultannews.com/fa/news/639521/%D8%B3%DB%8C%D8%AF-%D9%85%D9%82%D8%AA%D8%AF%DB%8C-%D8%B5%D8%AF%D8%B1-%D8%AF%D8%AE%D8%A7%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%85%D9%88%D8%B1-%D8%B9%D8%B1%D8%A7%D9%82-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF">سید مقتدی صدر دخالت آمریکا در امور عراق را محکوم کرد</a>
      </h1>
      <h2>رهبر جریان صدر عراق در بیانیه‌ای تاکید کرد: اجازه نخواهیم داد آمریکا با سوار شدن بر موج اعتراضات، عراق را به سوریه دیگر تبدیل کند.</h2>
      <address><time datetime="2019-11-11T22:54:00+00:00">11 Nov 2019, 22:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سید مقتدی صدر، رهبر جریان صدر عراق در بیانیه‌ای تاکید کرد: یک بار دیگر آمریکا ثابت کرد که در امور همگان دخالت می‌کند. عراق، کشور مردم آن است نه دیگران.</p>
      <p>او افزود: مردم عراق خود سرنوشت خود را تعیین خواهند کرد. دخالت در امور ما را متوقف کنید، عراق بزرگانی دارد که می‌توانند از آن حمایت کنند و نیازی نه به دخالت شما و نه دخالت دیگران ندارد.</p>
      <p>در این بیانیه همچنین آمده است: اجازه نخواهیم داد آمریکا با سوار شدن بر موج اعتراضات، عراق را به سوریه و یک میدان نزاع دیگر تبدیل کند.</p>
      <p>سید مقتدی صدر تاکید کرد: اگر آمریکا یکبار دیگر در امور ما دخالت کند با حضور میلیونی مردم در خیابان‌ها به دستور مستقیم ما پایان حضور خود را رقم خواهد زد.</p>
      <p>او همچنین گفت: ما اگر چه درخواست انتخابات زودهنگام کرده ایم، اما اجازه نخواهیم داد انتخابات تحت نظارت آمریکا برگزار شود. وطن ما آزاد است و نیازی به کمک استکبار ندارد.</p>
      <p>کاخ سفید امروز دوشنبه در بیانیه‌ای مداخله جویانه خواستار برگزاری انتخابات زودهنگام در عراق و توقف آنچه «خشونت» علیه معترضان توصیف کرده، شده بود.</p>
    </article>
  </body>
</html>