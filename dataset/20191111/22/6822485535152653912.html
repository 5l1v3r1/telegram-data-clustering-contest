<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820189.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T22:14:00+00:00"/>
    <meta property="og:title" content="تندیس زرین چینی‌ها برای یک فیلم ایرانی"/>
    <meta property="og:description" content="به گزارش ایرنا، فیلم کوتاه «چشمانت را ببند» ساخته ابوذر حیدری تهیه شده در خانه فیلم داستانی در هفتمین جشنواره بین‌المللی فیلم کوتاه «لینگ چانگ» چین حضور پیدا کرد و تندیس زرین و لوح این جشنواره را به خود اختصاص داد.  "/>
  </head>
  <body>
    <article>
      <h1>تندیس زرین چینی‌ها برای یک فیلم ایرانی</h1>
      <address>
        <time datetime="2019-11-11T22:14:00+00:00">11 Nov 2019, 22:14</time>
      </address>
      <p>«چشمانت را ببند» در هفتمین جشنواره بین‌المللی فیلم کوتاه آسیایی لینگ چانگ چین به همراه ۴۱ اثر دیگر موفق به کسب تندیس زرین شد.</p>
      <p>به گزارش ایرنا، فیلم کوتاه «چشمانت را ببند» ساخته ابوذر حیدری تهیه شده در خانه فیلم داستانی در هفتمین جشنواره بین‌المللی فیلم کوتاه «لینگ چانگ» چین حضور پیدا کرد و تندیس زرین و لوح این جشنواره را به خود اختصاص داد.  <br/>مراسم اختتامیه این جشنواره بین‌المللی، هفته گذشته در شهر لین زانگ با حضور رایزن فرهنگی جمهوری اسلامی ایران در پکن برگزار شد. از ایران دو فیلم در بخش نهایی این جشنواره شرکت کرده بودند.</p>
      <p>«چشمانت را ببند» روایت جوانی کلیدساز است که با فقر شدید دست و پنجه نرم می‌کند. دوستش به او پیشنهاد می‌کند که با کمک هم از یک گاوصندوق دزدی کنند و پس از آن‌که مشکل مالی‌شان مرتفع شد، پول را پس بدهند. جوان قبول می‌کند، اما در هنگام باز کردن قفل گاوصندوق اتفاقی رخ می‌دهد...</p>
      <p>سید سجاد قافله باشی تهیه‌کننده و ابوذر حیدری کارگردانی این اثر را برعهده داشته‌اند.</p>
    </article>
  </body>
</html>