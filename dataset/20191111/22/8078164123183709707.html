<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/charlize-theron-un-nuovo-taglio-premiata-come-donna-dell-anno/diva-social_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Charlize Theron con un nuovo taglio premiata come Donna dell’anno"/>
    <meta property="og:description" content="La diva a New York in abito bianco con piume ha ricevuto il riconoscimento Glamour Women of the Year Award. Ironizza: «Grazie, anche se la mia faccia è poco glamour»"/>
  </head>
  <body>
    <article>
      <h1>Charlize Theron con un nuovo taglio premiata come Donna dell’anno</h1>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author">Paola Caruso</a></address>
      <p>Charlize Theron, 44 anni, non è un’attrice che ama pubblicare molte foto sui social, ma per l’evento dei Glamour Women of the Year Awards a New York la diva ha regalato ai suoi fan diverse immagini del suo elegantissimo look bianco con scollatura sulla schiena per la serata. Lo scatto più bello è questo in bagno con un calice di champagne in mano per festeggiare la vittoria. Sì, perché è proprio lei la Donna dell’anno premiata dalla rivista «Glamour» durante una cerimonia piena di celebrità, da Jane Fonda ad Anna Wintour. La star premio Oscar ha abbandonato i capelli mori e il caschetto da qualche mese e per l’occasione ha sfoggiato un taglio molto corto con ciocche color platino, come quelle chiarissime che l’hanno resa famosa negli Anni 90 grazie a uno spot.</p>
      <figure>
        <img src="https://images2.corriereobjects.it/methode_image/2019/11/12/Moda/Foto%20Moda/73269272_791226218002047_6872508037473561523_n.jpg?v=201911121021"/>
      </figure>
      <aside>Scheda 1 di 8<br/><br/>INDIETRO<a href="https://www.corriere.it/moda/news/cards/charlize-theron-un-nuovo-taglio-premiata-come-donna-dell-anno/red-carpet.shtml"> AVANTI</a></aside>
    </article>
  </body>
</html>