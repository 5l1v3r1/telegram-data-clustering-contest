<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.corriere.it/notizie/cronaca/19_novembre_12/roma-investiti-un-auto-zona-cassia-due-feriti-gravi-f31127be-054c-11ea-a1df-d75c93ec44da.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-11T22:00:00+00:00"/>
    <meta property="og:title" content="Roma, investita da taxi a Centocelle: grave 28enne. E sulla Cassia due pedoni feriti"/>
    <meta property="og:description" content="L’incidente è avvenuto intorno alle 20 di lunedì in via Esperia Sperani. I feriti sono un uomo polacco e una donna italiana di 50 anni, trasportati in ospedale in codice rosso"/>
  </head>
  <body>
    <article>
      <h1>Roma, investita da taxi a Centocelle: grave 28enne. E sulla Cassia due pedoni feriti</h1>
      <h2>L’incidente con l'auto bianca è avvenuto in viale Togliatti. Gli altri feriti sono un uomo polacco e una donna italiana di 50 anni, trasportati in ospedale in codice rosso</h2>
      <address><time datetime="2019-11-11T22:00:00+00:00">11 Nov 2019, 22:00</time> by <a rel="author">Rinaldo Frignani</a></address>
      <p>È ricoverata in prognosi riservata al policlinico di Tor Vergata la ragazza di 28 anni investita nella mattinata di martedì da un taxi a Centocelle. La giovane ha riportato ferite per le quali è stata trattenuta in osservazione. I vigili urbani indagano sulla dinamica dell’incidente e hanno ascoltato il tassista che dopo l’investimento si è subito fermato per soccorrere la giovane. Il conducente dell’auto bianca si trovava al volante di una Lexus quando per motivi ancora in corso di accertamento ha travolto la ventottenne che è stata subito soccorsa da alcuni passanti e poi trasportata in ospedale con un’ambulanza dell’Ares 118.</p>
      <h4>Incidente anche sulla Cassia</h4>
      <p>Solo poche ore prima, nella tarda serata di lunedì, due persone, un polacco di 32 anni e una donna romana di 50, erano state investite da un’auto condotta da un 70enne in via Esperia Sperani, a Monte Mario. A chiamare i soccorsi anche in questo caso era stato l’automobilista che potrebbe non aver visto i pedoni mentre attraversavano la strada fuori dalle strisce pedonali a causa della visibilità ridotta per la pioggia battente. I due feriti sono stati ricoverati in codice rosso all’ospedale San Filippo Neri.</p>
    </article>
  </body>
</html>