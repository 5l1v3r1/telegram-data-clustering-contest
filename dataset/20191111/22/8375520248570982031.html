<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/magate-iran-vidnoviv-zbagachennya-uranu-639276.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T22:28:07+00:00"/>
    <meta property="og:title" content="МАГАТЕ: Іран відновив збагачення урану"/>
    <meta property="og:description" content="МАГАТЕ буде продовжувати взаємодіяти з Іраном, «намагаючись вирішити цю проблему»"/>
  </head>
  <body>
    <article>
      <h1>МАГАТЕ: Іран відновив збагачення урану</h1>
      <address>
        <time datetime="2019-11-11T22:28:07+00:00">11 Nov 2019, 22:28</time>
      </address>
      <h4>МАГАТЕ буде продовжувати взаємодіяти з Іраном, «намагаючись вирішити цю проблему»</h4>
      <p>Іран відновив збагачення урану на ядерному комплексі в Фордо після перерви з моменту укладення ядерної угоди в липні 2015 року.</p>
      <p>Про це заявив виконувач обов'язків генерального директора МАГАТЕ Корнел Феруце <a href="https://www.iaea.org/newscenter/statements/iaea-acting-director-generals-statement-to-the-74th-regular-session-of-the-united-nations-general-assembly"> на 74-й черговій сесії</a> Генеральної асамблеї ООН.</p>
      <p>«Я щойно поінформував Раду МАГАТЕ про відновлення збагачення урану в Фордо. Минулого тижня я поінформував Раду про проблеми, що стосуються повноти заяв Ірану про гарантії відповідно до Угоди про гарантії та додаткового протоколу. Ірану важливо дати істотну і задовільну відповідь на питання Агентства… Агентство буде продовжувати взаємодіяти з Іраном, намагаючись вирішити цю проблему», - зазначив він.</p>
      <p>Раніше стало відомо, що <a href="https://glavcom.ua/world/observe/iran-zbilshiv-zbagachennja-uranu-do-p-jati-vidsotkiv-639021.html">Іран збільшив збагачення урану до 5%</a>, незважаючи на існуючі обмеження згідно з Спільним всеосяжним планом дій (СВПД), які зобов’язують Тегеран не збагачувати понад 3%.</p>
      <p>Як повідомлялося, у травні 2018 року США вийшли з ядерної угоди 2015 року з Іраном. У відповідь Тегеран відмовився від виконання деяких пунктів угоди.</p>
      <p>Нагадаємо, <a href="https://glavcom.ua/news/glava-magate-vede-peregovori-z-iranom-pislya-zayav-pro-porushennya-yadernoji-ugodi-623668.html">МАГАТЕ веде переговори з Іраном після заяв про порушення ядерної угоди</a>.</p>
    </article>
  </body>
</html>