<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ayodhya-verdict-police-case-against-the-sdpi-activists-who-staged-protests258.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T22:13:00+00:00"/>
    <meta property="og:title" content="അയോധ്യ വിധി; പ്രതിഷേധ പ്രകടനം നടത്തിയ എസ്.ഡി.പി.ഐ പ്രവര്‍ത്തകര്‍ക്കെതിരെ പൊലീസ് കേസ്"/>
    <meta property="og:description" content="Ayodhya Verdict Kerala Police Sdpi Kerala തിരുവനന്തപുരം: അയോധ്യ കേസിലെ വിധിക്ക് പിന്നാലെ അനുമതിയില്ലാതെ പ്രകടനം നടത്തിയതിന് എസ്.ഡി.പി.ഐ പ്രവര്‍ത്തകര്‍ക്കെതിരെ വിവിധ സ്ഥലങ"/>
  </head>
  <body>
    <article>
      <h1>അയോധ്യ വിധി; പ്രതിഷേധ പ്രകടനം നടത്തിയ എസ്.ഡി.പി.ഐ പ്രവര്‍ത്തകര്‍ക്കെതിരെ പൊലീസ് കേസ്</h1>
      <address><time datetime="2019-11-11T22:13:00+00:00">11 Nov 2019, 22:13</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: അയോധ്യ കേസിലെ വിധിക്ക് പിന്നാലെ അനുമതിയില്ലാതെ പ്രകടനം നടത്തിയതിന് എസ്.ഡി.പി.ഐ പ്രവര്‍ത്തകര്‍ക്കെതിരെ വിവിധ സ്ഥലങ്ങളില്‍ പൊലീസ് കേസ്.</p>
      <p>വിധി വന്നതിന് പിന്നാലെ കണ്ണൂര്‍, വയനാട്, ആലപ്പുഴ എന്നിവടങ്ങളില്‍ പ്രകടനം നടത്തിയ പ്രവര്‍ത്തകര്‍ക്കെതിരെയാണ് കേസ് രജിസ്റ്റര്‍ ചെയ്തിരിക്കുന്നത്.</p>
      <p>ഇരുന്നൂറോളം പേര്‍ക്കെതിരെയാണ് കണ്ണൂര്‍ ടൗണ്‍ പൊലീസ് കേസെടുത്തിരിക്കുന്നത്. അനുമതിയില്ലാതെ പ്രതിഷേധ പ്രകടനം നടത്തിയെന്നതാണ് കേസ്.</p>
      <related>
        <a href="https://www.doolnews.com/minority-rights-watch-giving-legal-aid837.html?utm_source=doolnews&amp;utm_medium=related"/>
      </related>
      <p>വയനാട് മാനന്തവാടിയില്‍ പ്രതിഷേധപ്രകടനം നടത്താന് ശ്രമിച്ച 67 പേര്‍ക്ക് എതിരെ കേസ് എടുക്കുകയും അറസ്റ്റ് ചെയ്യുകയും ചെയ്തു. ഇവരെ പിന്നീട് ജാമ്യത്തില്‍ വിട്ടു.</p>
      <p>ആലപ്പുഴയില്‍ പ്രതിഷേധത്തിനായി ഒത്തുകൂടിയ 77 എസ്.ഡി.പി.ഐ പ്രവര്‍ത്തകര്‍ക്കെതിരെയാണ് കേസ്. ഇവരെ അറസ്റ്റ് ചെയ്ത് ജാമ്യത്തില്‍ വിടുകയായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നേരത്തെ സോഷ്യല്‍ മീഡിയയില്‍ കോടതി വിധിക്കെതിരെ പ്രതിഷേധപോസ്റ്റ് ഇട്ട മൂന്ന് പ്രവാസികള്‍ക്കെതിരെ പൊലീസ് കേസ് രജിസ്റ്റര്‍ ചെയ്തിരുന്നു. മലപ്പുറം പാണ്ടിക്കാട് സ്വദേശി ജംഷീര്‍ മെഹവിഷ്, മഞ്ചേരി സ്വദേശി വാഹിദ് ബിന്‍ മുഹമ്മദ്, പെരിന്തല്‍മണ്ണ സ്വദേശി താജുദ്ദീന്‍ എന്നിവര്‍ക്കെതിരെയാണ് കേസ്.</p>
      <related>
        <a href="https://www.doolnews.com/muslim-league-response-on-ayodhya-verdict.html?utm_source=doolnews&amp;utm_medium=related"/>
      </related>
      <p>നേരത്തെ വിധി വന്നതിന് പിന്നാലെ സോഷ്യല്‍മീഡിയ നിരീക്ഷണം ശക്തമാക്കുമെന്ന് പറഞ്ഞിരുന്നു. ഇതിന്റെ അടിസ്ഥാനത്തിലാണ് കേസെന്നാണ് സൂചന. പ്രകോപനപരമായി പോസ്റ്റിട്ടതിനാണ് ഇവര്‍ക്കെതിരെ കേസ് രജിസറ്റര്‍ ചെയ്തിരിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/jdTztZ11IXw" width="540" height="310" data-service="Youtube" scrolling="no"/>
      </figure>
    </article>
  </body>
</html>