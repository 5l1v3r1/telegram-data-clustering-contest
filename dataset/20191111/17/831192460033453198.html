<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/psila-ta-cheria-gonatiste-efodos-gia-narkotika-tis-el-as-se-pasignosto-klamp-tis-athinas-10-syllipseis/"/>
    <meta property="og:site_name" content="europost.gr"/>
    <meta property="article:published_time" content="2019-11-11T17:30:45+00:00"/>
    <meta property="og:title" content="«Ψηλά τα χέρια, γονατίστε!» έφοδος, για ναρκωτικά της ΕΛ.ΑΣ σε πασίγνωστο κλαμπ της Αθήνας! 10 συλλήψεις!"/>
    <meta property="og:description" content="Τουλάχιστον 10 άτομα, θαμώνες του μπαρ στο Γκάζι όπου εισέβαλε η Ασφάλεια Αττικής και συγκεκριμένα η Δίωξη Ναρκωτικών, συνελήφθησαν τελικά από τους αστυνομικούς, καθώς είχαν στην κατοχή τους ποσότητες κοκαΐνης, χαπιών, έκσταση και χασίς. Το"/>
  </head>
  <body>
    <article>
      <h1>«Ψηλά τα χέρια, γονατίστε!» έφοδος, για ναρκωτικά της ΕΛ.ΑΣ σε πασίγνωστο κλαμπ της Αθήνας! 10 συλλήψεις!</h1>
      <address>
        <time datetime="2019-11-11T17:30:45+00:00">11 Nov 2019, 17:30</time>
      </address>
      <p>Τουλάχιστον 10 άτομα, θαμώνες του μπαρ στο Γκάζι όπου εισέβαλε η Ασφάλεια Αττικής και συγκεκριμένα η Δίωξη Ναρκωτικών, συνελήφθησαν τελικά από τους αστυνομικούς, καθώς είχαν στην κατοχή τους ποσότητες κοκαΐνης, χαπιών, έκσταση και χασίς.</p>
      <p>Το γνωστό μπαρ όπου συχνάζει νεολαία καθώς παίζει σύγχρονη χορευτική ηλεκτρονική μουσική, είχε μπει στο στόχαστρο της Δίωξης έπειτα από πληροφορίες πως θαμώνες έχουν στην κατοχή τους ναρκωτικά και ίσως κάνουν ακόμα και διακίνηση στο εσωτερικό του καταστήματος.</p>
      <p>Το βράδυ του Σαββάτου, αστυνομικοί της συγκεκριμένης υπηρεσίας εισέβαλαν στο μαγαζί και ακινητοποίησαν τους θαμώνες, τους υπαλλήλους, αλλά και τους ιδιοκτήτες του γνωστού μπαρ και μάλιστα, ορισμένους από αυτούς τους υποχρέωσαν να ξαπλώσουν στο δάπεδο με τα χέρια στο κεφάλι, ενώ τους υπόλοιπους επίσης τους υποχρέωσαν να σταθούν στον τοίχο με τα χέρια στο κεφάλι, ώστε να πραγματοποιήσουν σωματική έρευνα.</p>
      <p>Σύμφωνα με επίσημη ανακοίνωση της Ασφάλειας Αττικής στην κατοχή τουλάχιστον 10 θαμώνων κι ενός υπαλλήλου του μπαρ βρέθηκαν και κατασχέθηκαν: «12,6 γραμ. κάνναβη και 3,5 γραμ. κοκαΐνη, 1,7 γραμ. ηρωίνη και 3,2 γραμ. MDMA, 2 δισκία ecstasy και 20 δισκία φαρμακευτικού σκευάσματος».</p>
      <p>Σύμφωνα πάντα με τις επίσημες ανακοινώσεις, έξι από τους συλληφθέντες, όλοι τους πελάτες του μπαρ, βρέθηκαν με ποσότητες χασίς και κοκαΐνης, ενώ στην κατοχή ενός εκ των υπαλλήλων βρέθηκε ποσότητα κοκαΐνης βάρους 2,8 γραμμάριων.</p>
      <p>Παράλληλα ποσότητες ναρκωτικών βρέθηκαν και στο πάτωμα του κλαμπ, καθώς κάποιοι από τους πελάτες τις πέταξαν για να τις ξεφορτωθούν.</p>
      <p>Τέλος από τους αστυνομικούς συνελήφθησαν και οι δυο ιδιοκτήτες του γνωστού κλαμπ. Όλοι οι συλληφθέντες θα οδηγηθούν στο Εισαγγελέα.</p>
    </article>
  </body>
</html>