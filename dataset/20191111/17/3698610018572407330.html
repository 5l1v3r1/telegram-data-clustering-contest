<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/zbirna-ukrayini-zibralasya-v-kiyevi-pered-zaklyuchnimi-matchami-u-roci-329248_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T17:33:00+00:00"/>
    <meta property="og:title" content="Збірна України зібралася в Києві перед заключними матчами у році"/>
    <meta property="og:description" content="Футболісти почнуть підготовку до двох матчів."/>
  </head>
  <body>
    <article>
      <h1>Збірна України зібралася в Києві перед заключними матчами у році</h1>
      <h2>Футболісти почнуть підготовку до двох матчів.</h2>
      <address>
        <time datetime="2019-11-11T17:33:00+00:00">11 Nov 2019, 17:33</time>
      </address>
      <p>Національна <b><a href="https://dt.ua/SPORT/ukrayina-pidnyalasya-na-tri-poziciyi-v-onovlenomu-reytingu-fifa-327194_.html">збірна України з футболу</a></b> зібралася для підготовки до контрольного матчу проти Естонії і відбіркового матчу Євро-2020 проти Сербії, повідомляє прес-служба УАФ.</p>
      <p>Сьогодні, 11 листопада, футболісти проведуть відновлювальні процедури, а також відбудеться медичне обстеження і консультації з головним лікарем збірної України Артуром Глущенком, після чого стане ясно, хто і в якому поєдинку зможе допомогти національній команді.</p>
      <p>Зазначимо, що розташування команди Андрія Шевченка прибув і форвард "Шахтаря" Жуніор Мораєс, який отримав травму на 30-й хвилині вчорашнього матчу УПЛ проти "Динамо" (1:0).</p>
      <p>Нагадаємо, в жовтні підопічні Андрія Шевченка у відборі на Євро-2020 обіграли в Харкові Литву (2:0), а в Києві виявилися сильнішими за Португалію (2:1), гарантувавши вихід у фінальну частину чемпіонату Європи.</p>
      <p>Заключний матч кваліфікації Україна проведе 17 листопада в Белграді проти команди Сербії.</p>
      <p>За три дні до цього українці в товариському матчі в Запоріжжі зустрінуться з Естонією.</p>
      <p>Раніше повідомлялося про те, що <b><a href="https://dt.ua/SPORT/ukrayina-pidnyalasya-na-tri-poziciyi-v-onovlenomu-reytingu-fifa-327194_.html">Україна піднялася на три позиції в оновленому рейтингу ФІФА</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>