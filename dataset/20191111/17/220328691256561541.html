<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/duzina-bg-izplniteli-s-kontsert-v-ndk-406470.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T17:50:31+00:00"/>
    <meta property="og:title" content="Дузина BG-изпълнители с концерт в НДК"/>
    <meta property="og:description" content="Български изпълнители, любими на няколко поколения, ще станат част от голям концерт на 16-ти декември в НДК"/>
  </head>
  <body>
    <article>
      <h1>Дузина BG-изпълнители с концерт в НДК</h1>
      <address>
        <time datetime="2019-11-11T17:50:31+00:00">11 Nov 2019, 17:50</time>
      </address>
      <p>Български изпълнители, любими на няколко поколения, ще станат част от голям концерт на 16-ти декември в НДК. Сред тях са Роси Кирилова, Орлин Горанов, „Сигнал”, Мими Иванова, Маргарита Хранова и много други, съобщи NOVA.</p>
      <p>„Мисля, че в България хората обичат мелодичните песни. Когато чуят някоя от тях, те си припомнят цял един период от живота си”, заяви в ефира на „Плюс-минус. Коментарът след новините”  Росица Кирилова.</p>
      <p>Тя разказва, че вече няколко години изнася представления из страната и наблюдението и е, че интересът към този вид музика се засилва. Всеки един от участниците в предстоящия концерт е изградил свой собствен, уникален стил. „Много се радвам на тези сборни концерти, на които чувам песните, с които е минала моята младост", добави Кирилова.</p>
      <p>Роси Кирилова споделя, че без съмнение „Боса по асфалта” се е превърнала в нейна визитка. Тя обаче не крие, че всеки път когато изпълнява „Учителко, целувам ти ръка” се вълнува много и винаги хората пеят заедно с нея.</p>
    </article>
  </body>
</html>