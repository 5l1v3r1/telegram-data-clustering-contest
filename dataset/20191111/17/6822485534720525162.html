<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820141.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T17:20:00+00:00"/>
    <meta property="og:title" content="مهار آتش‌سوزی برج مسکونی در مشهد/ نجات ۴۰ نفر از ساکنین"/>
    <meta property="og:description" content="به گزارش روابط عمومی سازمان آتش‌نشانی و خدمات ایمنی شهرداری مشهد، محمدجواد سبحانی گفت: عصر امروز دوشنبه در پی تماس تلفنی شهروندان با سامانه ۱۲۵ مبنی بر مشاهده آتش و دود از یکی از واحدهای مسکونی در طبقه پنجم، یک برج ۹۶ واحدی ۱۲ طبقه در بلوار آموزگار، ستاد فرماندهی بلافاصله آتش‌نشانان و خودروهای سبک و سنگین اطفاء حریق و نردبان‌های ویژه نجات افراد را از چندین ایستگاه به‌محل حادثه اعزام کرد که آتش‌نشانان با حضور در محل، موفق به‌مهار آتش‌سوزی این واحد مسکونی و نجات ۴۰ نفر از ساکنین این برج مسکونی شدند."/>
  </head>
  <body>
    <article>
      <h1>مهار آتش‌سوزی برج مسکونی در مشهد/ نجات ۴۰ نفر از ساکنین</h1>
      <address>
        <time datetime="2019-11-11T17:20:00+00:00">11 Nov 2019, 17:20</time>
      </address>
      <p>سرپرست معاونت عملیات آتش‌نشانی شهر مشهد از مهار آتش‌سوزی در یک واحد مسکونی دربرجی مسکونی در بلوار آموزگارمشهد توسط آتش‌نشان چندین ایستگاه عملیاتی خبر داد.</p>
      <p>به گزارش روابط عمومی سازمان آتش‌نشانی و خدمات ایمنی شهرداری مشهد، محمدجواد سبحانی گفت: عصر امروز دوشنبه در پی تماس تلفنی شهروندان با سامانه ۱۲۵ مبنی بر مشاهده آتش و دود از یکی از واحدهای مسکونی در طبقه پنجم، یک برج ۹۶ واحدی ۱۲ طبقه در بلوار آموزگار، ستاد فرماندهی بلافاصله آتش‌نشانان و خودروهای سبک و سنگین اطفاء حریق و نردبان‌های ویژه نجات افراد را از چندین ایستگاه به‌محل حادثه اعزام کرد که آتش‌نشانان با حضور در محل، موفق به‌مهار آتش‌سوزی این واحد مسکونی و نجات ۴۰ نفر از ساکنین این برج مسکونی شدند.</p>
      <p>سرپرست معاونت عملیات آتش‌نشانی شهر مشهد افزود: خوشبختانه در این حادثه به کسی آسیب نرسیده و علت دقیق آتش‌سوزی توسط کارشناسان آتش‌نشانی در دست بررسی است.</p>
    </article>
  </body>
</html>