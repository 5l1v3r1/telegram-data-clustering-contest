<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/economia-marii-britanii-a-inregistrat-cea-mai-slaba-crestere-din-ultimii-noua-ani-18569536"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-11T17:15:04+00:00"/>
    <meta property="og:title" content="Economia Marii Britanii a înregistrat cea mai slabă creştere din ultimii nouă ani"/>
    <meta property="og:description" content="Cancelarul Partidului Conservator Sajid Javid a declarat recent într-o conferinţă de presă că economia Regatului Unit este într-o formă bună, cu toate că progresul economic pe 2019 a înregistrat cele mai slabe creşteri din ultimii nouă ani, potrivit The Guardian."/>
  </head>
  <body>
    <article>
      <h1>Economia Marii Britanii a înregistrat cea mai slabă creştere din ultimii nouă ani</h1>
      <address><time datetime="2019-11-11T17:15:04+00:00">11 Nov 2019, 17:15</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Cancelarul Partidului Conservator Sajid Javid a declarat recent într-o conferinţă de presă că economia Regatului Unit este într-o formă bună, cu toate că progresul economic pe 2019 a înregistrat cele mai slabe creşteri din ultimii nouă ani, potrivit The Guardian.</p>
      <p>„În ultimii nouă ani de când ne-am întors la putere am fost fost martorii unor creşteri constante” a declarat cancelarul. Întrebat despre rata mare a şomajului şi despre creşterea salariilor medii, acesta a menţionat faptul că „toţi aceşti factori reprezintă caracteristici clare ale unei economii puternice”.</p>
      <p>În ceea ce priveşte creşterea economică pe 2019, care a atins cea mai mic nivel din 2010, cancelarul a dat vina pe „factorii globali”, semnalând faptul că Fondul Monetar Internaţional (FMI) se aşteaptă ca Regatul Unit să se dezvolte mai repede din punct de vedere economic decât Germania, Italia şi Japonia în anii care urmează.</p>
      <p>Marea Britanie a evitat recesiunea după ce datele oficiale au arătat faptul că economia a crescut cu 0.3% în al treilea trimestru al anului curent.</p>
      <p>Din rapoartele oficiale ale Biroului Naţional de Statistică reiese faptul că economia Marii Britanii a reînceput să crească între lunile iulie şi septembrie, după ce înregistrase o scădere de 0.2% între aprilie şi iunie. O ţară intră în recesiune tehnică odată ce înregistrază creşteri negative în două trimestre consecutive, însă nu a fost cazul Marii Britanii.</p>
      <p>Incertitudinile legate de Brexit puteau dăuna constant economiei, însă sectorul britanic de servicii – care cuprinde o gamă largă de industrii, de la producţia de filme, la servicii bancare şi IT – a fost factorul principal care a redresat situaţia.</p>
      <p>În ultimii doi ani, atracţia producătorilor de film pentru locaţiile din Marea Britanie a fost unul dintre principalii agenţi de creştere. De asemenea, cheltuielile din industria IT au crescut, de vreme ce firmele şi-au upgradat sistemele informatice şi au ţinut să îmbunătăţească serviciile online destinate clienţilor.</p>
    </article>
  </body>
</html>