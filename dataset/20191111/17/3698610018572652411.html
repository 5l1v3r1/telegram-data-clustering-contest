<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/sinhronizaciya-z-energorinkom-yes-mozhe-zmenshiti-tehnichni-riziki-ukrayinskoyi-energosistemi-329246_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T17:10:00+00:00"/>
    <meta property="og:title" content="Синхронізація з енергоринком ЄС може зменшити технічні ризики української енергосистеми"/>
    <meta property="og:description" content="Незалежність ринку електроенгергії не менш критична, ніж газового ринку."/>
  </head>
  <body>
    <article>
      <h1>Синхронізація з енергоринком ЄС може зменшити технічні ризики української енергосистеми</h1>
      <h2>Незалежність ринку електроенгергії не менш критична, ніж газового ринку.</h2>
      <address>
        <time datetime="2019-11-11T17:10:00+00:00">11 Nov 2019, 17:10</time>
      </address>
      <p>Синхронізація українського і європейського енергоринків дозволить зменшити деякі технічні ризики для вітчизняної енергосистеми, підвищити нашу незалежність від РФ. Про це у своїй статті для <b>DT.UA</b> пише Алла Єрьоменко.</p>
      <p>"Насправді ця залежність (від РФ - <b>ред.) </b>не менш критична, ніж газова. Тому що частоту і баланс потужності у нас підтримує Росія. І у нас були прецеденти кілька років тому, коли Росія не виконувала своїх зобов'язань", - заявив глава "Укренерго" Всеволод Ковальчук.</p>
      <p><i>Безпековий компонент вирішується технологічною синхронізацією. Але головний ефект дасть об'єднання ринків</i>. Це наступний крок, який реалізується після синхронного об'єднання. Але для того, щоб об'єднати ринки, треба, щоб усе законодавство (правила ринку, кодекси, типові договори) ідеально відповідало європейському законодавству. Треба, щоб оператор системи передач (ОСП), якого створюють на базі "Укренерго", був сертифікований як незалежний оператор. Без цього ми не зможемо робити наступні кроки (до інтеграції). Але головне, наш ринок має відповідати повністю європейській моделі. Коли Україна декларує свою євроінтеграцію, то всі наші процедури мають відповідати європейським директивам", — додав Ковальчук.</p>
      <p>Як зазначив глава "Укренерго", імпорт електроенергії з Росії став можливий ще з 1 липня 2019-го, коли вступив у силу Закон України "Про ринок електричної енергії". Останні зміни до цього закону лише спростили його — дозволили імпортувати не тільки на ринок на добу наперед (як було встановлено в законі від самого початку), але й за двосторонніми договорами.</p>
      <p>Докладно щодо енергосистеми України читайте в матеріалі Алли Єрьоменко для <b>DT.UA</b> <b><a href="https://dt.ua/energy_market/energorinok-dityachi-hvorobi-chi-sprobi-povernuti-ruchne-keruvannya-329213_.html">"Енергоринок: дитячі хвороби або спроби повернути ручне керування?".</a></b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>