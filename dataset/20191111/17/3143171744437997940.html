<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/porta-a-porta-attenzione-a-domani-vetro-in-zona-sud-e-carta-in-zona-nord.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T17:03:31+00:00"/>
    <meta property="og:title" content="Porta a porta, attenzione a domani: vetro in zona sud e carta in zona nord"/>
    <meta property="og:description" content="MessinaServizi avvisa i residenti delle zone in cui è iniziato il porta a porta. E domani potrebbero anche esserci problemi a causa del maltempo"/>
  </head>
  <body>
    <article>
      <h1>Porta a porta, attenzione a domani: vetro in zona sud e carta in zona nord</h1>
      <address><time datetime="2019-11-11T17:03:31+00:00">11 Nov 2019, 17:03</time> by <a rel="author" href="https://www.tempostretto.it/author/francesca-stornante" target="_blank">Francesca Stornante</a></address>
      <p>
        <i>MessinaServizi avvisa i residenti delle zone in cui è iniziato il porta a porta. E domani potrebbero anche esserci problemi a causa del maltempo</i>
      </p>
      <p>Attenzione per chi ha già iniziato la raccolta porta a porta: MessinaServizi avvisa i cittadini di alcune modifiche. Importante non fare errori per non ritrovarsi con i cestini pieni fuori casa perché esposti nel giorno sbagliato. Com’era accaduto la scorsa settimana nella zona nord.</p>
      <h3>Vetro in zona sud</h3>
      <p>Comunicazione per chi vive nelle zone 1 e 2 dell’area <a href="https://www.tempostretto.it/news/porta-a-porta-si-continua-da-lunedi-11-novembre-si-inizia-da-tremestieri-a-contesse.html">sud</a>: sarà ritirato il vetro e non la carta. La decisione è stata presa in modo che la zona 2 si possa allineare alla zona 1 già avviata al porta a porta. Va esposto il mastello/carrellato di colore verde dalle 21 di questa sera alle 5 del mattino di martedì.</p>
      <h3>Carta in zona nord</h3>
      <p>Comunicazione per chi vive invece nei villaggi a <a href="https://www.tempostretto.it/news/porta-a-porta-nella-zona-nord-si-inizia-lunedi-4-novembre.html">nord</a>: nella zone 1 e 2 dell’area nord si ritirerà carta e va esposto il mastello/carrellato di colore blu dalle 21 di questa sera alle 5 del mattino di martedì.</p>
      <p>Il maltempo però potrebbe creare difficoltà al servizio di raccolta. A dirlo è il presidente di MessinaServizi Pippo Lombardo: « Viste le previsioni di maltempo a Messina per il bollettino meteo diramato dalla Protezione civile regionale, il servizio di raccolta porta a porta potrebbe subire rallentamenti o essere sospeso».</p>
      <h4>Articoli correlati</h4>
    </article>
  </body>
</html>