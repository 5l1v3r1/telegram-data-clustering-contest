<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/maximalni-jas-u-pixelu-4-je-softwarove-omezen-na-450-nitu-duvodem-je-baterie-39410"/>
    <meta property="og:site_name" content="mobilenet.cz"/>
    <meta property="article:published_time" content="2019-11-11T17:15:00+00:00"/>
    <meta property="og:title" content="Maximální jas u Pixelů 4 je softwarově omezen na 450 nitů. Důvodem je baterie"/>
    <meta property="og:description" content="Google softwarově omezuje maximální svítivost obrazovky Pixelů 4 Při spuštění HDR videa dosáhne maximální svítivost až 610 nitů Během všech ostatních činností dosahuje maximální svítivost pouze 450 nitů"/>
  </head>
  <body>
    <article>
      <h1>Maximální jas u Pixelů 4 je softwarově omezen na 450 nitů. Důvodem je baterie</h1>
      <address><time datetime="2019-11-11T17:15:00+00:00">11 Nov 2019, 17:15</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Google softwarově omezuje maximální svítivost obrazovky Pixelů 4 <br/>   •  Při spuštění HDR videa dosáhne maximální svítivost až 610 nitů <br/>   •  Během všech ostatních činností dosahuje maximální svítivost pouze 450 nitů</b>
      </p>
      <p>Displeje <a href="https://mobilenet.cz/clanky/pixel-4-a-pixel-4-xl-dorazily-maji-90hz-oled-displeje-a-prijaly-teleobjektivy-39173">Pixelů 4</a> se chlubí, na rozdíl od nových <a href="https://mobilenet.cz/clanky/recenze-apple-iphone-11-pro-stale-svuj-znovu-nejvykonnejsi-39010">iPhonů 11</a>, 90Hz obnovovací frekvencí, díky níž je navigace prostředím telefonu plynulejší. Radost uživatelů však netrvala dlouho poté, co zjistili, že si <a href="https://mobilenet.cz/clanky/90-hz-bude-na-displeji-pixelu-4-casteji-zmenu-prinasi-listopadova-aktualizace-39356">90Hz obnovovací frekvence</a> užijí pouze tehdy, mají-li nastaven alespoň 77% jas. Google se tak posléze rozhodl vydat aktualizaci, která umožňuje spustit 90Hz obnovovací frekvenci i při nižším jasu.</p>
      <p>Právě maximální svítivost displeje však může u nových Pixelů představovat problém – obzvlášť pokud telefon často používáte na přímém slunci, kdy se zákonitě projeví nižší maximální jas.</p>
      <figure>
        <iframe data-src="https://twitter.com/xdadevelopers/status/1192194584044015616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mishaal Rahman z <a href="https://www.xda-developers.com/google-pixel-4-high-brightness-mode-fix/">XDA-Developers</a> se rozhodl změřit maximální hodnotu jasu. Výsledných 450 nitů je přitom podstatně méně, než to, na co jsme zvyklí u většiny ostatních vlajkových lodí z letošního roku. Průměrem je v této kategorii telefonů zhruba 600 až 700 nitů, zatímco hodnota 450 nitů spadá spíše do střední třídy.</p>
      <slideshow>
        <figure>
          <img src="https://cdn.24net.cz/1/obrazek/google-pixel-4-308485/614w"/>
        </figure>
        <figure>
          <img src="https://cdn.24net.cz/1/obrazek/google-pixel-4-308482/614w"/>
        </figure>
        <figure>
          <img src="https://cdn.24net.cz/1/obrazek/google-pixel-4-308484/614w"/>
        </figure>
        <figure>
          <img src="https://cdn.24net.cz/1/obrazek/google-pixel-4-308483/614w"/>
        </figure>
        <figure>
          <img src="https://cdn.24net.cz/1/obrazek/google-pixel-4-308486/614w"/>
        </figure>
      </slideshow>
      <p>Zarážející je, že samotné zobrazovací panely jsou schopny vyvinout podstatně vyšší jas než 450 nitů, což sami zjistíte, pustíte-li si na telefonu HDR video. V takovém případě se maximální jas vyhoupne na slušných 610 nitů. Jakmile však video vypnete, vrátí se na původních (maximálních) 450 nitů. Google je přitom známý tím, že si díky propracovanému softwaru dokáže vystačit i s méně výkonným hardwarem. Zde je tomu však paradoxně naopak a telefon softwarově omezuje maximální svítivost.</p>
      <related>
        <h4>Přečtěte si také</h4>
        <a href="https://mobilenet.cz/clanky/v-redakci-jsme-uvitali-pixel-4-jak-funguje-specialni-radar-a-90hz-oled-displej-prvni-dojmy-vcetne-videa-39392"/>
      </related>
      <p>Důvodem má přitom být energetická úspora, které se Google snaží docílit. Základní <a href="https://mobilenet.cz/katalog/google-pixel-4">Pixel 4</a>, jenž v redakci momentálně testujeme, disponuje baterií o kapacitě 2 800 mAh. Ve srovnání s dalšími vlajkovými loděmi jde o vcelku nízkou kapacitu, a to i přesto, že telefon disponuje pouze 5,7palcovou uhlopříčkou. Jestli se rozhodne Google vydat i na tento problém nějakou aktualizaci, zůstává s otazníkem.</p>
      <h3>Technické parametry Google Pixel 4 128 GB</h3>
      <p>
        <a href="https://mobilenet.cz/katalog/google-pixel-4/specifikace/128-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>147,1 × 68,8 × 8,2 mm, 162 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>OLED, 5,7" (2 440 × 1 080 px)</td>
        </tr>
        <tr>
          <th>Fotoaparát</th>
          <td>12,2 Mpx (4 032 × 3 024), LED dioda, autofocus, video: 3 840 × 2 410 px, 30 FPS</td>
        </tr>
        <tr>
          <th>Chipset</th>
          <td>Qualcomm Snapdragon 855, CPU: 1×2,88 GHz + 3×2,42 GHz + 4×1,8 GHz, GPU: Adreno 640</td>
        </tr>
        <tr>
          <th>Paměť</th>
          <td>RAM: 6 GB, vnitřní paměť: 128 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: 42 Mb/s, LTE: ano, Wi-Fi: 802.11a/b/g/n/ac, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 10</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>2 800 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>listopad 2019, <a href="https://mobilenet.cz/katalog/google-pixel-4/kde-koupit">28 990 Kč</a></td>
        </tr>
      </table>
      <h3>Technické parametry Google Pixel 4 XL 128 GB</h3>
      <p>
        <a href="https://mobilenet.cz/katalog/google-pixel-4-xl/specifikace/128-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>160,4 × 75,1 × 8,2 mm, 193 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>OLED, 6,3" (3 040 × 1 440 px)</td>
        </tr>
        <tr>
          <th>Fotoaparát</th>
          <td>12,2 Mpx (4 032 × 3 024), LED dioda, autofocus, video: 3 840 × 2 410 px, 30 FPS</td>
        </tr>
        <tr>
          <th>Chipset</th>
          <td>Qualcomm Snapdragon 855, CPU: 1×2,88 GHz + 3×2,42 GHz + 4×1,8 GHz, GPU: Adreno 640</td>
        </tr>
        <tr>
          <th>Paměť</th>
          <td>RAM: 6 GB, vnitřní paměť: 128 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: 42 Mb/s, LTE: ano, Wi-Fi: 802.11a/b/g/n/ac, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 10</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>3 700 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>listopad 2019, <a href="https://mobilenet.cz/katalog/google-pixel-4-xl/kde-koupit">30 990 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/konec-benefitu-google-pixelum-4-neda-neomezeny-cloud-pro-fotografie-39194"/>
        <a href="https://mobilenet.cz/clanky/obtezuje-vas-na-pixelu-4-ikona-baterie-zde-je-navod-jak-se-ji-zbavit-39402"/>
        <a href="https://mobilenet.cz/clanky/google-pixel-4-xl-v-testu-odolnosti-budte-opatrni-at-jej-nezlomite-39383"/>
        <a href="https://mobilenet.cz/clanky/90-hz-bude-na-displeji-pixelu-4-casteji-zmenu-prinasi-listopadova-aktualizace-39356"/>
        <a href="https://mobilenet.cz/clanky/google-4k-videa-s-60-fps-u-pixelu-4-zvazoval-nakonec-od-toho-upustil-39268"/>
        <a href="https://mobilenet.cz/clanky/nove-pixely-4-jiz-znate-videli-jste-je-vsak-i-zevnitr-39258"/>
      </related>
    </article>
  </body>
</html>