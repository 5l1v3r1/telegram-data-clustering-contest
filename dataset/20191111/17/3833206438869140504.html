<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Turgovci-razkriha-kak-mamyat-klientite-che-mesoto-e-pryasno-912956"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T17:43:00+00:00"/>
    <meta property="og:title" content="Търговци разкриха как мамят клиентите, че месото е прясно!"/>
    <meta property="og:description" content="Розовият цвят на пържолите и свинското по щандовете на търговските вериги се дължи на обработката им..."/>
  </head>
  <body>
    <article>
      <h1>Търговци разкриха как мамят клиентите, че месото е прясно!</h1>
      <address>
        <time datetime="2019-11-11T17:43:00+00:00">11 Nov 2019, 17:43</time>
      </address>
      <p>Розовият цвят на пържолите и свинското по щандовете на търговските вериги се дължи на обработката им с дезинфектант. За това разказаха за "Телеграф" производители на свинско месо от Врачанско.</p>
      <p>Нормалният цвят на узрялото свинско месо е розов, като отива към леко кафеникав. По това време може да се познае, че е прясно и не е внесено от другия край на планетата, коментираха търговци и производители.</p>
      <p>В много случаи обаче, за да остане месото със свеж розов цвят, производителите използват калиев перманганат - вещество с червен цвят, популярно като дезифектант, както и с антигъбични свойства. Плюсът му е, че е безвкусен и не може да се засечен извън лаборатория. </p>
      <p>По-възрастните клиенти лесно разпознават "освеженото" месо и го избягват, но масово хората предпочитат именно него, признаха търговци от унгарска верига с клон на пазара "Иван Вазов" в София.  Като цяло прясно произведено в България свинско месо може да се намери в повечето от малки бутикови магазини в страната. Те обикновено са на фермери, които са затворили цикъла на производство. </p>
      <p>Повечето от тях са принудени да продават в собствени магазини, тъй като не могат да смогнат на огромните изисквания на търговските вериги.  Такъв производител сподели, че търговска верига им е поискала 5000 лв. годишно, за да продава месото им на щандовете си. Отказват се, защото не могат да издържат.</p>
    </article>
  </body>
</html>