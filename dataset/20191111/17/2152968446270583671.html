<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286"/>
    <meta property="og:site_name" content="Dnes.bg"/>
    <meta property="article:published_time" content="2019-11-11T17:37:00+00:00"/>
    <meta property="og:title" content="Кметът на Несебър се закле и потегли обратно към ареста"/>
    <meta property="og:description" content="Благодаря ви за подкрепата, заяви Николай Димитров | Dnes.bg"/>
  </head>
  <body>
    <article>
      <h1>Кметът на Несебър се закле и потегли обратно към ареста</h1>
      <h2>Благодаря ви за подкрепата, заяви Николай Димитров</h2>
      <address><time datetime="2019-11-11T17:37:00+00:00">11 Nov 2019, 17:37</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251753-middle.jpg"/>
        </figure>
        <p>Снимка: Булфото</p>
        <p>1<a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image2#photo">2</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image3#photo">3</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image4#photo">4</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image5#photo">5</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image6#photo">6</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image7#photo">7</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image8#photo">8</a><a href="https://www.dnes.bg/stranata/2019/11/11/kmetyt-na-nesebyr-se-zakle-i-potegli-obratno-kym-aresta.429286,image9#photo">9</a></p>
        <p>Кметът на Несебър Николай Димитров все пак положи клетва като кмет на града за нов управленски мандат. Той е в ареста по обвинение за търговия с гласове и пристигна в сградата на общинската управа под полицейски конвой.</p>
        <p>Освен Димитров с повдигнато обвинение за участие в организирана престъпна група за купуване на гласове са и двама от новоизбраните общински съветници. Те също са под охрана в Несебър.</p>
        <p>Николай Димитров бе избран за четвърти мандат за градоначалник още на първия тур на вота.</p>
        <p>"Благодаря ви за подкрепата, скоро ще си дойдем", заяви той на излизане от сградата на Общинския съвет в града. Там на мирен протест в негова подкрепа се бяха събрали жители на курортния град.</p>
        <p>Димитров благодари на съгражданите си за оказаната подкрепа. След приключването на сесията, той и общинският съветник Петър Тодоров бяха конвоирани до специализиран автомобил на Съдебната охрана, който ще ги върне обратно в ареста в София.</p>
        <p>Междувременно Димитров разписа правомощия на досегашния временно изпълняващ длъжността кмет Владимир Борисов, който ще е начело в морската община. Съветниците избраха и техен председател - Румен Кулев.</p>
        <related>
          <h4>Още по темата</h4>
          <a href="https://www.dnes.bg/stranata/2019/11/11/precedent-v-nesebyr-kmetyt-arestant-polaga-kletva.429183"/>
          <a href="https://www.dnes.bg/stranata/2019/11/07/advokatyt-na-kmeta-na-nesebyr-niama-prechka-da-poloji-kletva.428836"/>
        </related>
      </anchor>
    </article>
  </body>
</html>