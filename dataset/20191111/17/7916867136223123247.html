<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134536-dainius-salenga-laikinai-perima-cbet-vaira.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-11T17:23:00+00:00"/>
    <meta property="og:title" content="Dainius Šalenga laikinai perima „CBet“ vairą"/>
    <meta property="og:description" content="Nuo šio sezono trenerio karjerą Prienuose pradėjusiam Dainiui Šalengai – išbandymas vyr. trenerio pozicijoje. Buvęs krepšininkas artėjančią savaitę darbuosis šiose pareigose, kurias laikinai perima iš Manto Šerniaus. Pastarasis pirmadienį kartu Lietuvos moterų rinktine pradėjo pasirengimą pirmajam 2021 m. Europos čempionato atrankos langui, per kurį bus sužaistos dvejos rungtynės: lapkričio 14-ąją Kėdainiuose su Albanija ir lapkričio 17-ąją išvykoje su ..."/>
  </head>
  <body>
    <article>
      <h1>Dainius Šalenga laikinai perima „CBet“ vairą</h1>
      <address><time datetime="2019-11-11T17:23:00+00:00">11 Nov 2019, 17:23</time> by <a rel="author">https://www.facebook.com/jmiklovas</a></address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-206441-any1000x1000.jpg">
          <img src="https://www.basketnews.lt/paveikslelis-206441-any630x500.jpg"/>
        </a>
      </figure>
      <p>Nuotr. BNS</p>
      <p>Nuo šio sezono trenerio karjerą Prienuose pradėjusiam Dainiui Šalengai – išbandymas vyr. trenerio pozicijoje. Buvęs krepšininkas artėjančią savaitę darbuosis šiose pareigose, kurias laikinai perima iš Manto Šerniaus.</p>
      <p>Pastarasis pirmadienį kartu Lietuvos moterų rinktine pradėjo pasirengimą pirmajam 2021 m. Europos čempionato atrankos langui, per kurį bus sužaistos dvejos rungtynės: lapkričio 14-ąją Kėdainiuose su Albanija ir lapkričio 17-ąją išvykoje su Turkija.</p>
      <p>Šalenga iš vyr. trenerio kėdės Prienų klubui vadovaus KMT antrojo etapo susitikime su „Šiauliais“ ir LKL mače su Vilniaus „Rytu“.</p>
      <p>„Jam yra patikėta visa atsakomybė ir laisvė, žinant mūsų taisykles tiek gynybos, tiek puolime taisykles, laikytis tuose rėmuose ir vesti komandą į pergales“, – situaciją komentavo Šernius.</p>
      <p>Lapkričio langas – pirmasis iš trijų, per kurį rinktinės sieks vietos moterų Senojo žemyno pirmenybėse. Kitas vyks tik po metų, 2020 m. lapkritį.</p>
      <p>Lietuva praleido paskutiniuosius du Europos čempionatus, kai neįveikė kvalifikacinio barjero. 2015 m. Senojo žemyno turnyre žaidusios lietuvės finišavo aštuntoje vietoje. </p>
      <p>Jeigu mūsiškėms nepavyktų prasibrauti trečią kartą paeiliui, Šernius tokiu atveju keltų savo ateities klausimą moterų rinktinėje.</p>
      <p>„Manau, viskas priklausys nuo rezultatų, – sakė Šernius. – Jeigu žengsime į Europos moterų čempionatą, tikrai padėsiu, kiek galėsiu. Jeigu nepavyktų, reiktų sėstis su LKF ir aptarti mano kandidatūrą.“</p>
      <h3>Prienų CBet / Tvarkaraštis</h3>
      <figure>
        <img src="https://www.basketnews.lt/paveikslelis-198774-tmlgs.jpg"/>
      </figure>
      <p>
        <a href="https://www.basketnews.lt/komandos/606-siauliu-siauliai.html">Šiaulių Šiauliai</a>
      </p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p><a href="https://www.basketnews.lt/komandos/476-prienu-cbet.html">Prienų CBet</a> <a href="https://www.basketnews.lt/rungtynes/ziureti/82832-siauliu-siauliai-prienu-cbet.html">84-69</a></p>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p>
        <a href="https://www.basketnews.lt/komandos/703-vilniaus-rytas.html">Vilniaus Rytas</a>
      </p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p><a href="https://www.basketnews.lt/komandos/476-prienu-cbet.html">Prienų CBet</a> <a href="https://www.basketnews.lt/rungtynes/ziureti/82833-vilniaus-rytas-prienu-cbet.html">Šešt.<br/>17:00</a></p>
    </article>
  </body>
</html>