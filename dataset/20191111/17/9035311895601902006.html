<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/israil-kuvvetlerinin-plastik-mermiyle-arkadan-vurdugu-filistinli-o-gun-defalarca-oldum"/>
    <meta property="og:site_name" content="euronews"/>
    <meta property="article:published_time" content="2019-11-11T17:31:09+00:00"/>
    <meta property="og:title" content="İsrail kuvvetlerinin plastik mermiyle vurduğu Filistinli konuştu"/>
    <meta property="og:description" content="Batı Şeria'dan İsrail tarafına geçmek isterken İsrail polisi tarafından plastik mermi ile vurulan Filistinli genç, görüntülerin o gün yaşadıklarının sadece küçük bir kısmını yansıttığını söyledi."/>
  </head>
  <body>
    <article>
      <h1>İsrail kuvvetlerinin plastik mermiyle vurduğu Filistinli konuştu</h1>
      <address><time datetime="2019-11-11T17:31:09+00:00">11 Nov 2019, 17:31</time> by <a rel="author">Gizem Sade</a></address>
      <p>Batı Şeria'dan İsrail tarafına geçmek isterken İsrail polisi tarafından plastik mermi ile vurulan Filistinli genç, görüntülerin o gün yaşadıklarının sadece küçük bir kısmını yansıttığını söyledi.</p>
      <p>Filistinli Karam Qawasmi'nin geçtiğimiz yıl İsrail kuvvetlerince plastik mermi ile arkasından vurulduğunu gösteren görüntüler bir yıl sonra ortaya çıktı.</p>
      <p>Uluslararası kamuoyunda tepki yaratan görüntülerin yayınlanması sonrası konuşan Karam, "O gün defalarca öldüm" diyerek gün boyunca yaşadıklarının görüntülerdeki ile sınırlı kalmadığını söyledi.</p>
      <p>İsrail kuvvetlerine ait askeri bir cip tarafından ezildiğini, daha sonra birlikler onu serbest bırakmadan önce defalarca dövüldüğünü anlattı. Daha sonra gitmesine izin verilen Karam, yürüdüğü esnada acı verici plastik mermi ile arkasından vurulduğunu belirtti.</p>
      <p>22 yaşındaki Karam, "Beni öldürdüklerini hissettiğim bir şekilde işkence ettiler. Daha sonra beni vurduklarında sonumun geldiğini düşündüm. Gözlerimi kapadım ve dua ettim." ifadelerini kullandı.</p>
      <h3>"Gitmemi istediler sonra arkamdan vurdular"</h3>
      <p>Olay günü evinden çıkıp iş bulma umuduyla Batı Şeria'daki bir benzin istasyonuyla görüştüğünü söyleyen Karam, görüşme sonrası kontrol noktasına doğru yürüdüğünü belirtti. Karam, askeri cipin tam o sırada ona vurarak savurduğunu, sonrasındaysa araca çekerek götürdüğünü söyledi. Kelepçelenerek yakındaki bir tünele götürüldüğünü ifade eden Karam, burada askerlerin botları, silahları ve elleriyle dövdüğünü anlattı.</p>
      <p>Saatler sonra askerlerin ona bir kimlik vererek oradan ayrılmasını emrettiğini söyleyen Karam, daha sonra yaşananları şöyle anlattı: "Yürüdüm ve arkama baktığımda üç askerin silahlarını bana doğrulttuklarını gördüm. Çok korktum. Yavaşça yürüdüm, kalbim çok hızlı atıyordu. Biri beni vurdu, arkadan vuruldum. Düştüm ve öleceğimi düşündüm."</p>
      <p>Karam daha sonra askerlerden birinin ondan gitmesini istediğini ve korkuyla o hâlde 1 saatten uzun süre yürüdüğünü ifade etti.</p>
      <p>İsrail Adalet Bakanlığı geçen yıl mayıs ayında yaşanan olayla ilgili hukuki sürecin sürdüğünü açıklamıştı.</p>
      <p>Ancak Karam, hiçbir İsrailli soruşturmacının kendisiyle irtibata geçmediğini söyledi.</p>
      <ul>
        <li>
          <a href="https://tr.euronews.com/2019/11/03/silahsiz-filistinliyi-mermiyle-vuran-israil-polisinin-goruntuleri-ortaya-cikti-video">Silahsız Filistinliyi plastik mermiyle vuran İsrail polisinin görüntüleri ortaya çıktı</a>
        </li>
        <li>
          <a href="https://tr.euronews.com/2019/09/18/israil-askerleri-bicak-cektigi-gerekcesi-ile-filistinli-bir-kadini-oldurdu">İsrail askerleri bıçak çektiği gerekçesi ile Filistinli bir kadını öldürdü</a>
        </li>
        <li>
          <a href="https://tr.euronews.com/2018/09/13/oslo-anlasmasindan-25-yil-sonra-filistin-de-ne-degisti">Oslo Anlaşması'ndan 25 yıl sonra Filistin'de ne değişti?</a>
        </li>
      </ul>
      <h3>İsrail kuvvetleri bir Filistinliyi daha öldürdü</h3>
      <p>Öte yandan Filistin Sağlık Yetkilileri, İsrail kuvvetlerinin 11 Kasım Pazartesi günü 22 yaşındaki bir Filistinliyi Batı Şeria'da öldürdüğünü duyurdu. Açıklamada, Filistinli gencin İsrail kuvvetleri ve taş atan protestocuların karşı karşıya gelmesi sonucu öldürüldüğü bildirildi.</p>
      <p>İsrail Batı Şeria'yı 1967 yılındaki savaşta ele geçirdi ve 50 yıldan uzun zamandır işgal altında tutuyor. Filistin bazı bölgelerde sınırlı otonomiye sahip ancak bölge genel olarak İsrail'in kontrolü altında.</p>
      <p>Batı Şeria'da Filistinlilere yönelik İsrail şiddeti ve baskıyı sık sık gündeme geliyor. Ancak Karam'ın videosu şiddetin somut bir kanıtı olarak önem arz ediyor.</p>
      <p>Ek kaynaklar<b> • AP</b></p>
    </article>
  </body>
</html>