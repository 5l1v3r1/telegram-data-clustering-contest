<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460047/%E0%A6%A2%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A6%E0%A6%BF%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF-%E0%A6%A6%E0%A7%87%E0%A6%AC%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%A6%E0%A6%B2"/>
    <meta property="og:site_name" content="Daily Janakantha"/>
    <meta property="article:published_time" content="2019-11-11T17:12:00+00:00"/>
    <meta property="og:title" content="ঢাবিতে প্রতিদিন কর্মসূচি দেবে ছাত্রদল"/>
    <meta property="og:description" content="অনলাইন রিপোর্টার ॥ সোমবার সাংবাদিকদের এ কথা জানান বিশ্ববিদ্যালয় শাখা ছাত্রদলের সভাপতি আল মেহেদী তালুকদার। ঢাকা বিশ্ববিদ্যালয়ের মধুর ক্যান্টিন থেকে এখন থেকে প্রতিদিন কর্মসূচি ঘোষণা করে হবে বলে জানানো হয়। সাপ্তাহিক ও সরকারি ছুটি মিলিয়ে তিন দিন একাডেমিক কার্যক্রম বন্ধ ছিল ঢাকা বিশ্ববিদ্যালয়ের। আজ ফের কার্যক্রম ..."/>
  </head>
  <body>
    <article>
      <h1>ঢাবিতে প্রতিদিন কর্মসূচি দেবে ছাত্রদল</h1>
      <address>
        <time datetime="2019-11-11T17:12:00+00:00">11 Nov 2019, 17:12</time>
      </address>
      <figure>
        <img src="http://www.dailyjanakantha.com/files/201911/1573495960_45.jpg"/>
      </figure>
      <p>অনলাইন রিপোর্টার ॥ সোমবার সাংবাদিকদের এ কথা জানান বিশ্ববিদ্যালয় শাখা ছাত্রদলের সভাপতি আল মেহেদী তালুকদার। ঢাকা বিশ্ববিদ্যালয়ের মধুর ক্যান্টিন থেকে এখন থেকে প্রতিদিন কর্মসূচি ঘোষণা করে হবে বলে জানানো হয়।</p>
      <p>সাপ্তাহিক ও সরকারি ছুটি মিলিয়ে তিন দিন একাডেমিক কার্যক্রম বন্ধ ছিল ঢাকা বিশ্ববিদ্যালয়ের। আজ ফের কার্যক্রম শুরু হলে ক্যাম্পাসে একটি বিক্ষোভ মিছিল বের করে ছাত্রদল।</p>
      <p>গত কয়েক সপ্তাহ ধরে ঢাকা বিশ্ববিদ্যালয়ে নিয়মিত বিক্ষোভ মিছিল ও সমাবেশ করেছেন ছাত্রদলের নেতাকর্মীরা। এতে বিএনপি চেয়ারপারসন বেগম খালেদা জিয়ার মুক্তি, বুয়েট ছাত্র আবরার হত্যার বিচার, জাবির আন্দোলনকারীদের ওপর হামলার প্রতিবাদসহ বিভিন্ন দাবি জানিয়েছেন তারা।</p>
      <p>সে ধারাবাহিকতায় সোমবারও ক্যাম্পাসে মিছিল করে তারা। মধুর ক্যান্টিন থেকে মিছিল বের করে ক্যাম্পাসের বিভিন্ন গুরুত্বপূর্ণ সড়ক প্রদক্ষিণ করে। পরে টিএসসিতে সংক্ষিপ্ত সমাবেশের মাধ্যমে এ কর্মসূচি শেষ হয়।</p>
    </article>
  </body>
</html>