<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596845/eksarsi-tourkikon-paraviaseon-stin-avlona-eklepsan-sodeia-ek"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T17:13:00+00:00"/>
    <meta property="og:title" content="«Έξαρση τουρκικών παραβιάσεων στην Αυλώνα» – Έκλεψαν σοδειά Ε/Κ"/>
    <meta property="og:description" content="Για έξαρση των τουρκικών παραβιάσεων στην περιοχή της Αυλώνας, στη νεκρή ζώνη, τις τελευταίες μέρες κάνει λόγο ο κοινοτάρχης της, Μενέλαος..."/>
  </head>
  <body>
    <article>
      <h1>«Έξαρση τουρκικών παραβιάσεων στην Αυλώνα» – Έκλεψαν σοδειά Ε/Κ</h1>
      <address><time datetime="2019-11-11T17:13:00+00:00">11 Nov 2019, 17:13</time> by <a rel="author">SigmaLive</a></address>
      <p>Για έξαρση των τουρκικών παραβιάσεων στην περιοχή της Αυλώνας, στη νεκρή ζώνη, τις τελευταίες μέρες κάνει λόγο ο κοινοτάρχης της, Μενέλαος Σάββα.</p>
      <p>Μιλώντας στο SigmaLive ο κ.Σάββα, ανέφερε ότι το Σαββατοκύριακο οι προκλήσεις εντάθηκαν με τους Τούρκους να μαζεύουν ελιές από γη Ελληνοκυπρίων η οποία τώρα είναι στη νεκρή ζώνη. Ο κ.Σάββα ανέφερε ότι θα ενταθούν οι προκλήσεις ειδικά αυτή την περίοδο που γίνεται η σπορά.</p>
      <p>«Πριν το 2012 τις μάζευε ο νόμιμος ιδιοκτήτης της γης τις ελιές αυτές», είπε ο κοινοτάρχης συμπληρώνοντας ότι «υπάρχουν κίνδυνοι από τις ενέργειες αυτές αφού οι γεωργοί χρησιμοποιούν τον δρόμο τον οποίο οι Τούρκοι επιδιώκουν να πιάσουν».</p>
      <p>Κατά τα επεισόδια που σημειώθηκαν το Σαββατοκύριακο δεν υπήρχε συνοδεία κατοχικού στρατού σημείωσε ο κοινοτάρχης επισημαίνοντας παράλληλα ότι οι κάτοικοι της περιοχής «δεν έχουν κάποιον κοντά προκειμένου να αντιδράσει άμεσα, παρά μόνο τους γεωργούς οι οποίοι καλλιεργούν εκεί τη γη τους».</p>
    </article>
  </body>
</html>