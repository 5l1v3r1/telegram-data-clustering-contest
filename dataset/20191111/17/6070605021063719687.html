<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/castells/Pratacollira-primeres-jornades-equitat-casteller_0_2342165944.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T17:16:23+00:00"/>
    <meta property="og:title" content="El Prat acollirà les primeres jornades d'equitat del món casteller"/>
    <meta property="og:description" content="La jornada matinal se celebrarà el 23 de novembre"/>
  </head>
  <body>
    <article>
      <h1>El Prat acollirà les primeres jornades d'equitat del món casteller</h1>
      <h2>La jornada matinal se celebrarà el 23 de novembre</h2>
      <address>
        <time datetime="2019-11-11T17:16:23+00:00">11 Nov 2019, 17:16</time>
      </address>
      <p>El món casteller s'ha mogut els últims anys en pro d'una igualtat més consolidada entre homes i dones, tant en aspectes tècnics com socials, en càrrecs directius... D'aquesta manera, tant la Coordinadora de Colles Castelleres de Catalunya com diverses colles han creat comissions d'equitat per tal de crear protocols d'actuació i crear un clima de sensibilització. El dissabte 23 de novembre la CCCC, juntament amb els Castellers del Prat, organitza les primeres jornades d'equitat del món casteller. Aquestes jornades, doncs, se sumen a les ja habituals de prevenció i seguretat, i de bones pràctiques. <a href="https://www.collescastelleresdecatalunya.cat/">Les inscripcions ja estan obertes.</a></p>
      <p>En les jornades matinals es produiran diverses xerrades i tallers d'aspectes tan relacionats amb el dia a dia en la societat com altres vinculats directament al món casteller. D'aquesta manera, la xerrada inicial tractarà la interseccionalitat de les persones per donar pas a la formació de protocols d'actuació i del punt lila amb alguns casos viscuts en les mateixes colles castelleres. Finalment hi haurà tres tallers a escollir entre com generar un pla d'igualtat, dinàmiques de sensibilització i la conscienciació en el llenguatge.</p>
      <figure>
        <a href="https://www.ara.cat/2019/11/11/castells/Programa-jornada-equitat_2342176061_67312815_1448x2048.jpg">
          <img src="https://www.ara.cat/2019/11/11/castells/Programa-jornada-equitat_2342176061_67312815_1448x2048.jpg"/>
        </a>
        <figcaption>Programa de la jornada d'equitat</figcaption>
      </figure>
    </article>
  </body>
</html>