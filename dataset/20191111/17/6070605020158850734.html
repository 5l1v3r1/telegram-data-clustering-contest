<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Ferran-Adria-presenta-coctels-Bullipedia_0_2342165934.html"/>
    <meta property="og:site_name" content="Ara.cat"/>
    <meta property="article:published_time" content="2019-11-11T17:05:02+00:00"/>
    <meta property="og:title" content="Ferran Adrià presenta el segon volum sobre còctels de la Bullipedia"/>
    <meta property="og:description" content="Es tracta d'una gran obra sobre la qualitat i la innovació en aquest sector"/>
  </head>
  <body>
    <article>
      <h1>Ferran Adrià presenta el segon volum sobre còctels de la Bullipedia</h1>
      <h2>Es tracta d'una gran obra sobre la qualitat i la innovació en aquest sector</h2>
      <address>
        <time datetime="2019-11-11T17:05:02+00:00">11 Nov 2019, 17:05</time>
      </address>
      <p>Ferran Adrià i Javier de las Muelas han presentat aquest dilluns una nova entrega -el segon volum- de la Bullipedia, aquest cop dedicada a la cocteleria. Ferran Adrià ha explicat que d'aquesta obra se'n llançaran 3.000 exemplars i ha dit que queda a mig camí entre el tractat científic, la crònica de tendències i un màster en administració i gestió d'una cocteleria, segons ha recollit Europa Press.</p>
      <p>Aquest segon volum, <i>¿Cómo funciona una coctelería?</i> -en què també ha participat el <i>bartender</i> Simone Caporale-, aprofundeix en el negoci de la cocteleria: des de com influeix la personalitat del cambrer fins a l'oferta de la carta o la llista de tràmits burocràtics perquè tot estigui en regla. </p>
      <p>La Bullipedia, que acabarà tenint format digital, culminarà amb 30 llibres i unes 18.000 pàgines. Un projecte faraònic del que va ser el millor cuiner del món.</p>
    </article>
  </body>
</html>