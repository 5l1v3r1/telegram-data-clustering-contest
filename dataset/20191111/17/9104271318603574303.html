<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/sport/i-nostri-ragazzi-campioni-ditalia-la-polisportiva-handicap-biellese-vince-ai-campionati-fisdir-di-basket"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-11T17:35:32+00:00"/>
    <meta property="og:title" content="I nostri ragazzi Campioni d’Italia: la Polisportiva Handicap Biellese vince ai campionati Fisdir di basket"/>
    <meta property="og:description" content="Battono in finale i padroni di casa di Villacidro"/>
  </head>
  <body>
    <article>
      <h1>I nostri ragazzi Campioni d’Italia: la Polisportiva Handicap Biellese vince ai campionati Fisdir di basket</h1>
      <h2>Battono in finale i padroni di casa di Villacidro</h2>
      <address>
        <time datetime="2019-11-11T17:35:32+00:00">11 Nov 2019, 17:35</time>
      </address>
      <p>Sabato e domenica 9 e 10 novembre si sono tenuti a Villacidro i Campionati Italiani FISDIR di Basket . La Polisportiva Handicap Biellese si è laureata campione d’Italia vincendo in finale contro la squadra sarda padrona di casa di Villacidro per 59 a 40 con una grande prestazione di squadra in una cornice di pubblico davvero emozionante .</p>
      <p>I ragazzi della PHB partono subito a razzo ma devono soffrire la tenacia e la fisicità della squadra sarda molto attenta a chiudersi in difesa e nelle ripartenze, chiudendo comunque il primo quarto 25 a 12 grazie ad una difesa man mano che passavano i minuti a tratti perfetta contro una squadra ostica e dimostrando ottime trame di gioco . Nel secondo tempo la partita ha avuto accellerazioni esaltanti e a tratti spettacolari con Ayoub Bouraya (31 punti e 18 rimbalzi) e il capitano Carlo Brignoni (23 punti) a trainare tutti gli atleti a referto , fino al fischio finale tra abbracci e lacrime di gioia.</p>
      <p>Nella precedente partita vinta con Carbonia, squadra giovane e di ottime prospettive, classificatasi poi al terzo posto, Biella ha vinto giocando con tutti gli atleti alla ricerca di migliorare le azioni di gioco e l’intesa portando tutti gli atleti a punto….</p>
      <p>Grande gioia per i ragazzi della PHB che, dopo aver raggiunto il gradino più alto l’anno scorso a Varese, si sono riconfermati in un risultato di prestigio dimostrando una crescita nel gioco di squadra, lo spirito sportivo giusto e sano divertimento .</p>
      <p>Un ringraziamento a tutti gli sponsor e i simpatizzati che hanno permesso il raggiungimento di questo splendido risultato e che continuano a sostenere questo progetto di sport e integrazione.</p>
      <p>PHB BIELLA – VILLACIDRO : 59 – 40</p>
      <p><anchor name="Bookmark"/> PHB : Carlo Brignoni , Bouraya Ayoub , Casazza Gianfranco , Chiarello Daniele , Grasso Cristina, Marsano Luca, Moia Alfonso, Giovanni Paolo Donato, Marta Cantono, Marco Manini, All: I. Monfermoso , Ass: R. Panelli , B. Casazza</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/sport/eurotrend-oggi-al-forum"/>
        <a href="https://laprovinciadibiella.it/sport/ed-polite-jr-e-il-primo-usa-della-nuova-edilnol"/>
        <a href="https://laprovinciadibiella.it/sport/basket-oggi-ledilnol-debutta-al-forum-contro-agrigento"/>
      </related>
    </article>
  </body>
</html>