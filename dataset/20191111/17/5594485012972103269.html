<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/skorost/nay-setne-strogi-pravila-i-za-elektricheskite-trotinetki_news708698.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T17:35:00+00:00"/>
    <meta property="og:title" content="Най-сетне: Строги правила и за електрическите тротинетки"/>
    <meta property="og:description" content="С навършване на 16 години ползващите модерните двуколесни ще може да ги управляват по велосипедна инфраструктура, улици и пътища с максимално разрешена скорост"/>
  </head>
  <body>
    <article>
      <h1>Най-сетне: Строги правила и за електрическите тротинетки</h1>
      <h2>С навършване на 16 години ползващите модерните двуколесни ще може да ги управляват по велосипедна инфраструктура, улици и пътища с максимално разрешена скорост до 50 км в час</h2>
      <address>
        <time datetime="2019-11-11T17:35:00+00:00">11 Nov 2019, 17:35</time>
      </address>
      <p>https://blitz.bg/layfstayl/skorost/nay-setne-strogi-pravila-i-za-elektricheskite-trotinetki_news708698.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573486248-zhzh.jpg"/>
      </figure>
      <p><b>Пуснаха за обществено обсъждане предложенията за промени в Закона за движение по пътищата, които да регламентират използването на електрически тротинетки, <a href="https://monitor.bg/bg/a/view/elektricheskite-trotinetki-zadyljitelno-s-kaska-i-do-25-km-v-chas-180519">пише Монитор бг.</a></b><br/><br/>Водачите на електрически тротинетки (наречени в закона индивидуално електрическо превозно средство) ще трябва да са минимум на 14 години, за да имат право да карат по велосипедни алеи.<br/><br/><a href="https://blitz.bg/obshtestvo/stolitsa/blits-tv-nov-grozen-sluchay-s-trotinetkite-vbesi-sofiyantsi_news703170.html"><b>БЛИЦ TV: Нов грозен случай с тротинетките вбеси софиянци</b></a><br/><br/>С навършване на 16 години ползващите модерните двуколесни ще може да ги управляват по велосипедна инфраструктура, улици и пътища с максимално разрешена скорост до 50 км в час, е записано в заключителните разпоредби на Закона за движение по пътищата.</p>
      <p>Предложенията предвиждат още тротинетките да се управляват задължително с каска и да развиват скорост не по-висока от 25 км в час. Електрическите превозни средства няма да могат да се карат по бус лентите.<br/><br/><a href="https://blitz.bg/obshtestvo/stolitsa/nova-prostashka-iztsepka-s-trotinetka-v-tsentra-na-sofiya-snimki_news701647.html"><b>Нова просташка изцепка с тротинетка в центъра на София СНИМКИ</b></a></p>
      <p>Тротинетките задължително ще трябва да са оборудвани с механичен или електронен звънец и да нямат друг звуков сигнал.<br/><br/>Също така на скутерите ще трябва да са монтирани устройства за излъчване на бяла или жълта добре различима светлина отпред и устройство за излъчване на червена светлина отзад.<br/><br/><a href="https://blitz.bg/obshtestvo/prostashka-iztsepka-s-trotinetka-v-sofiya-zapali-mrezhata-snimki_news697766.html"><b>Просташка изцепка с тротинетка в София запали мрежата СНИМКИ</b></a></p>
      <p>Водачите на тротинетките задължително да ползва в тъмните часове на денонощието или при намалена видимост светлоотразителни елементи върху видимата част на облеклото, позволяващи да бъде лесно забелязан.<br/><br/><a href="https://blitz.bg/lyubopitno/nauka-i-tekhnologii/tova-li-e-istinata-zad-elektricheskite-trotinetki-v-sofiya_news693830.html"><b>Това ли е истината зад електрическите тротинетки в София?</b></a><br/><br/>Придвижването със скутерите е разрешено по велоалеи, а при липса на такава - възможно най-близо до дясната граница на платното за движение, става ясно още от предложените промени. В тъмните часове на денонощието и при намалена видимост електрическо превозно средство ще трябва да се управлява с включени светлини.</p>
      <p>Всяка община може с наредба на общинския съвет да определи по-ниски максимално допустими скорости за движение на територията на съответната община.<br/><br/>С наредба ще може и да се определят ред и условия за използване на индивидуални електрически превозни средства под формата на споделено ползване, включително максимално допустим брой превозни средства и задължителни зони за тяхното паркиране, както и други ограничения.</p>
    </article>
  </body>
</html>