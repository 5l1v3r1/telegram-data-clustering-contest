<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/cronaca/il-buono-di-un-viaggio-in-oasi-visite-naturalistiche-e-culturali-alle-porte-di-roma.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-11T17:39:39+00:00"/>
    <meta property="og:title" content="Il buono di un viaggio in Oasi: visite naturalistiche e culturali alle porte di Roma"/>
    <meta property="og:description" content="ROMA – Al via l’evento “Il buono di un viaggio in Oasi” per promuovere la conoscenza di un luogo di rilievo dal punto di vista naturalistico e culturale a Castel di Guido, a 15 chilometri da Roma. La presenza dell’area naturale protetta Oasi LIPU Castel di Guido, dell’Azienda Agricola Biologica e del piccolo Museo delle […]"/>
  </head>
  <body>
    <article>
      <h1>Il buono di un viaggio in Oasi: visite naturalistiche e culturali alle porte di Roma</h1>
      <h2>Nelle domeniche 29 settembre, 10 e 17 novembre un evento gratuito a Castel di Guido: un viaggio nella natura presso Oasi LIPU Castel di Guido, Azienda Agricola Biologica e piccolo Museo delle tradizioni contadine</h2>
      <address><time datetime="2019-11-11T17:39:39+00:00">11 Nov 2019, 17:39</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/5EDEAEE1-ECB6-45B4-B8C1-D9DE2B5BE008.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>ROMA – Al via l’evento “<a href="http://www.ilmielebuono.it/">Il buono di un viaggio in Oasi</a>” per promuovere la conoscenza di un luogo di rilievo dal punto di vista naturalistico e culturale a Castel di Guido, a 15 chilometri da Roma. La presenza dell’area naturale protetta Oasi LIPU Castel di Guido, dell’Azienda Agricola Biologica e del piccolo Museo delle tradizioni contadine nel borgo medioevale, rendono Castel di Guido una meta interessante dove poter entrare in contatto con natura, tradizioni e storia.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1200x800.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/FE9A36D0-F1F6-495C-9CE7-CCA644BD79F1-681x454.jpeg"/>
      </figure>
      <p>“Il buono di un viaggio in Oasi rappresenta un’occasione per cittadini e turisti per visitare un territorio raggiungibile in breve tempo dalla grande città, ma ancora poco conosciuto. Un’occasione per scoprire un luogo che riveste, oggi come in passato, un ruolo di valorizzazione culturale per la città di Roma”, spiega Carlo Taccari, presidente di BUONO.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1200x800.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/C9D494F0-65E8-4790-B6BA-D6AB4DBF694A-681x454.jpeg"/>
      </figure>
      <p>L’evento, a cura dell’associazione di promozione sociale BUONO, si svolgerà nei giorni 29 settembre, 10 e 17 novembre, tre domeniche all’insegna del rispetto della natura e della scoperta del legame tra cibo e territorio. Sarà realizzato grazie alla sinergia tra realtà impegnate da anni su Castel di Guido in attività scientifiche e culturali.</p>
      <p> </p>
      <p>Le attività, adatte a adulti e bambini, prevedono laboratori didattici sul mondo delle api, sociali e solitarie, passeggiate per i sentieri dell’Oasi LIPU, visite al museo delle tradizioni contadine e all’azienda agricola biologica, show scientifici sul tema delle energie rinnovabili e degustazioni di miele.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1200x800.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/6A551AD5-F0FA-4BA9-A96C-AFAC340C8F10-681x454.jpeg"/>
      </figure>
      <p>La partecipazione, che richiede la prenotazione al link <a href="http://bitly.com/viaggioinoasi">http://bitly.com/viaggioinoasi</a>, è gratuita, con la possibilità di aderire ad uno dei due turni disponibili: il primo dalle 9:30 alle 12:30, il secondo dalle 10:30 alle 13:30.</p>
      <p>Sarà anche possibile usufruire del servizio bus-navetta gratuito messo a disposizione dall’organizzazione che accompagnerà i visitatori dalla stazione metro Cornelia a Castel di Guido e viceversa.</p>
      <p> </p>
      <p>L’iniziativa è finanziata dal Municipio XIII Roma Aurelio all’interno di un’azione di valorizzazione turistica e di promozione di luoghi di interesse storico, culturale, naturalistico e scientifico.</p>
      <p>Per maggiori informazioni ​​Carlo Taccari  3471132392</p>
      <p>info@ilmielebuono.it ​​Marialba Ventricelli  3911044404</p>
      <p>www.ilmielebuono.it ​​Serena Cavallero  3404025926</p>
      <p> </p>
      <p>ASSOCIAZIONE DI PROMOZIONE SOCIALE “BUONO”</p>
      <p><a href="http://www.ilmielebuono.it/">www.ilmielebuono.it</a> – info@ilmielebuono.it Via Domodossola 11, 00183 – ROMA [RM]</p>
      <p>(credit photos ©CarloTaccari / Buono)</p>
      <p> </p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-800x1131.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/4067C17F-7996-472D-87E4-197ABF7D96C3-681x963.jpeg"/>
      </figure>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/allerta-meteo-anzio-situazione-critica-domani-chiuse-scuole-e-uffici.html"/>
        <a href="https://www.ilcorrieredellacitta.com/news/cronaca/il-buono-di-un-viaggio-in-oasi-visite-naturalistiche-e-culturali-alle-porte-di-roma.html"/>
        <a href="https://www.ilcorrieredellacitta.com/ambiente/il-sindaco-marini-in-regione-ribadisce-il-no-alla-riapertura-del-tmb-di-roncigliano.html"/>
        <a href="https://www.ilcorrieredellacitta.com/news-anzio/anzio-sommersa-90-interventi-dei-vigili-del-fuoco-in-poche-ore-salvate-4-persone-tra-cui-2-bambini.html"/>
        <a href="https://www.ilcorrieredellacitta.com/ultime-notizie/roma-selva-candida-parte-il-progetto-infermiere-di-parrocchia.html"/>
        <a href="https://www.ilcorrieredellacitta.com/news-castelli-romani/lite-tra-vicini-per-la-discarica-di-roncigliano-lopposizione-del-comune-di-ardea-attacca-il-sindaco-di-albano.html"/>
      </related>
    </article>
  </body>
</html>