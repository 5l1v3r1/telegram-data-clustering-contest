<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/sok-v-parlamentu-poslanec-kupoval-kokain-od-prodajalcev-ljubezni-247995"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T17:02:00+00:00"/>
    <meta property="og:title" content="Šok v parlamentu: poslanec kupoval kokain od prodajalcev ljubezni"/>
    <meta property="og:description" content="LONDON – Dolgoletni britanski poslanec Keith Vaz (62) je napovedal odhod iz parlamenta, potem ko so v javnosti pricurljale informacije o njegovi vpletenosti s škandal s kokainom. Vaz, ki je mesto ..."/>
  </head>
  <body>
    <article>
      <h1>Šok v parlamentu: poslanec kupoval kokain od prodajalcev ljubezni</h1>
      <h2>Britanskega poslanca je odnesel kokain.</h2>
      <address><time datetime="2019-11-11T17:02:00+00:00">11 Nov 2019, 17:02</time> by <a rel="author">STA, P. K.</a></address>
      <p>LONDON – Dolgoletni britanski poslanec <b>Keith Vaz </b>(62)<b> </b>je napovedal odhod iz parlamenta, potem ko so v javnosti pricurljale informacije o njegovi vpletenosti s škandal s kokainom. Vaz, ki je mesto Leicester v parlamentu zastopal od leta 1987, je v nedeljo zvečer sporočil, da se ne decembrskih predčasnih parlamentarnih volitvah ne bo vnovič potegoval za poslanski sedež.<br/><br/>Pristojna parlamentarna komisija je Vaza sicer zaradi kokainskega škandala oktobra za šest mesecev začasno že odslovila iz parlamenta. Tabloid <i>Sunday Mirror</i> je septembra 2016 poročal, da je Vaz v svoje stanovanje v Londonu povabil dva prostituta, pred katerima se je pretvarjal, da je <b>Jim</b>, prodajalec industrijskih pralnih strojev. Nato je od njiju želel kupiti kokain, češ da je za nekoga drugega.<br/><br/>Pred pristojno komisijo je Vaz trdil, da je moška povabil na pogovore o prenovi stanovanja, a v komisiji so te trditve označili za absurdno. Danes 62-letni Vaz, ki se je staršem iz indijske Goe rodil v Jemnu, je pred komisijo trdil tudi, da je zaradi tega incidenta trpel za resnimi psihičnimi težavami, zaradi česar se je moral tudi zdraviti.</p>
    </article>
  </body>
</html>