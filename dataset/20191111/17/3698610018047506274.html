<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/shtuchniy-intelekt-mozhe-peredbachiti-smert-paciyenta-ale-vcheni-ne-znayut-yak-vin-ce-robit-329245_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T17:18:00+00:00"/>
    <meta property="og:title" content="Штучний інтелект може передбачити смерть пацієнта, але вчені не знають, як він це робить"/>
    <meta property="og:description" content="ШІ аналізує дані ЕКГ."/>
  </head>
  <body>
    <article>
      <h1>Штучний інтелект може передбачити смерть пацієнта, але вчені не знають, як він це робить</h1>
      <h2>ШІ аналізує дані ЕКГ.</h2>
      <address>
        <time datetime="2019-11-11T17:18:00+00:00">11 Nov 2019, 17:18</time>
      </address>
      <p><a href="https://dt.ua/TECHNOLOGIES/shtuchniy-intelekt-sam-zdogadavsya-scho-zemlya-obertayetsya-navkolo-soncya-329070_.html"><b>Штучний інтелект</b></a> навчився передбачати смерть пацієнта в найближчий рік за даними ЕКГ навіть у тих випадках, коли вони здаються нормальними лікарям. Але вчені не знають, як він це робить, повідомляє <a href="https://www.newscientist.com/article/2222907-ai-can-predict-if-youll-die-soon-but-weve-no-idea-how-it-works/?utm_campaign=RSS%7CNSNS&amp;utm_source=NSNS&amp;utm_medium=RSS&amp;utm_content=news">New Scientist</a>.</p>
      <p>ЕКГ вимірює електричну активність серця. Її патерни змінюються при наявності захворювань, включаючи серцеві напади і миготливу аритмію.</p>
      <p>Американські дослідники перевірили роботу ШІ на даних 1,77 мільйона ЕКГ, які були зроблені 400 тисячам осіб. Він повинен був передбачити, помре людина в найближчий рік, чи ні.</p>
      <p>Вчені створили дві версії ШІ. Одна з них отримувала тільки необроблені дані ЕКГ, а друга в додаток до них знайомилася також з віком і статтю пацієнта. Виявилося, що ШІ міг передбачити смерть пацієнта з високою часткою ймовірності навіть у тих випадках, коли лікарям він здавався абсолютно здоровим.</p>
      <p>"Це свідчить про те, що модель бачить речі, які люди, швидше за все, не можуть побачити або, принаймні, які ми ігноруємо або вважаємо нормою. ШІ може навчити нас речей, які ми не могли правильно розуміти десятиліттями", - прокоментував результати голова групи вчених Брендон Форнтвол.</p>
      <p>Заковика полягає тільки в тому, що дослідники не розуміють, які саме особливості враховує ШІ. Через це деякі лікарі не хочуть використовувати його у своїй роботі.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <b><a href="https://dt.ua/TECHNOLOGIES/shtuchniy-intelekt-viyaviv-liki-vid-malyariyi-v-zubniy-pasti-266456_.html">штучний інтелект виявив ліки від малярії</a></b> в зубній пасті. У ході дослідження вчені підключили штучний інтелект для аналізу того, як збудник, малярійний плазмодій, взаємодіє з триклозаном, антибіотиком із звичайної "лікувальної" зубної пасти. Цей антибіотик, як пояснюють біологи, пригнічує розмноження бактерій, заважаючи роботі одного з їхніх ключових ферментів, який відповідає за складання жирових молекул, необхідних для нормальної роботи клітинних стінок мікробів.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>