<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621020/%D8%AA%D8%B9%D8%B7%DB%8C%D9%84%DB%8C-%D9%85%D8%AF%D8%A7%D8%B1%D8%B3-%D8%A7%D8%A8%D8%AA%D8%AF%D8%A7%DB%8C%DB%8C-%D8%A8%D8%B1%D8%AE%DB%8C-%D8%B4%D9%87%D8%B1%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D8%AF%D8%B1-%D9%BE%DB%8C-%D8%AA%D8%AF%D8%A7%D9%88%D9%85-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T17:55:00+00:00"/>
    <meta property="og:title" content="تعطیلی مدارس ابتدایی برخی شهرستان‌های استان تهران در پی تداوم آلودگی هوا"/>
    <meta property="og:description" content="معاون استاندار تهران از تعطیلی مدارس ابتدایی و پیش‌دبستانی شهرستان‌های پیشوا، ورامین، پاکدشت، قرچک و ناحیه یک و ۲ شهرری و کهریزک در روز سه شنبه در پی تداوم آلودگی هوا خبر داد."/>
  </head>
  <body>
    <article>
      <h1>تعطیلی مدارس ابتدایی برخی شهرستان‌های استان تهران در پی تداوم آلودگی هوا</h1>
      <address>
        <time datetime="2019-11-11T17:55:00+00:00">11 Nov 2019, 17:55</time>
      </address>
      <p>
        <i>معاون استاندار تهران از تعطیلی مدارس ابتدایی و پیش‌دبستانی شهرستان‌های پیشوا، ورامین، پاکدشت، قرچک و ناحیه یک و ۲ شهرری و کهریزک در روز سه شنبه در پی تداوم آلودگی هوا خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تقی زاده گفت: مدارس این شهرستان‌ها فردا (سه شنبه) در دو شیفت صبح و عصر در مقطع ابتدایی و پیش‌دبستانی تعطیل است.</p>
      <p>وی همچنین گفت که براساس نتایج پایش‌های ایستگاه‌ها در سطح شهر تهران، شاخص آلودگی روی عدد ۱۳۰ بود که از عدد ۱۵۰ کمتر بود، بنابراین مدارس شهر تهران فردا تعطیل نیست.</p>
      <figure>
        <img src="https://aftabnews.ir/files/fa/news/1398/8/20/357983_332.jpeg"/>
      </figure>
      <p>معاون استاندار تهران با اشاره به پیش‌بینی تداوم آلودگی هوا و انباشت آلاینده‌ها طی روزهای آتی گفت: برای روز چهارشنبه نیز با توجه به شرایط و کیفیت هوا، فردا بعدازظهر تصمیمات لازم اتخاذ و اطلاع رسانی می‌شود.</p>
      <p>به گفته تقی زاده، تمامی مصوبات کمیته اضطرار که روز یکشنبه تشکیل جلسه داد، در روزهای آینده نیز اعمال می‌شود که برخی از این مصوبات عبارتند از افزایش عوارض طرح ترافیک، نیم بها شدن بلیت مترو و اتوبوس، ممنوعیت تردد کامیون‌ها.</p>
    </article>
  </body>
</html>