<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/mladen-marinov-na-minalite-mestni-izbori-e-imalo-poveche-signali-za-kupen-vot.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T17:16:00+00:00"/>
    <meta property="og:title" content="Младен Маринов: На миналите местни избори е имало повече сигнали за купен вот"/>
    <meta property="og:description" content="Вотът през 2019 г. не е бил по-проблемен, смята вътрешният министър"/>
  </head>
  <body>
    <article>
      <h1>Младен Маринов: На миналите местни избори е имало повече сигнали за купен вот</h1>
      <h2>Вотът през 2019 г. не е бил по-проблемен, смята вътрешният министър</h2>
      <address><time datetime="2019-11-11T17:16:00+00:00">11 Nov 2019, 17:16</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Сигналите, свързани с местните избори, са по-малко в сравнение с тези през 2015 г. Това каза пред журналисти в Благоевград вътрешният министър Младен Маринов.</p>
      <p>Той посочи, че през тази година говорим за 1600-1700 сигнала при 2500 преди 4 г. Досъдебните производства до момента са 102 при 127 през 2015 г.</p>
      <p>„Не можем да кажем, че тези избори са по-проблемни от гледна точка на престъпления, свързани с изборните права, но наистина имаше много емоция, много сигнали, те са във фокуса на обществото и всеки един сигнал има своето отражение”, заяви министърът.</p>
      <p>По думите му сигнали е имало от и срещу всички политически партии: „Някои от сигналите бяха по-конкретни – с посочени имена, места, автомобили, а други не толкова. По всички тях се работи. Всички са докладвани на Прокуратурата. Извършени са съответните действия”.</p>
    </article>
  </body>
</html>