<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/pingvina-posvojila-jajce-247126"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T17:25:00+00:00"/>
    <meta property="og:title" content="Pingvina posvojila jajce"/>
    <meta property="og:description" content="Sphen in Magic, pingvina, sta samčka in si od začetka leta 2018 delita gnezdo v akvariju Sea Life v Sydneyju. Pred enim letom sta posvojila jajce, ki ga je heteroseksualni par krepko zanemarjal. Kot..."/>
  </head>
  <body>
    <article>
      <h1>Pingvina posvojila jajce</h1>
      <h2>Sphen in Magic bosta morda vdrugo dobila mladiča. Spengic je zelo glasna.</h2>
      <address><time datetime="2019-11-11T17:25:00+00:00">11 Nov 2019, 17:25</time> by <a rel="author">U. S.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1580780.jpg"/>
          <figcaption>SEA LIFE SYDNEY AQUARIUMČe je jajce oplojeno, bosta kmalu še enkrat postala očeta.</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1580779.jpg"/>
          <figcaption>SEA LIFE SYDNEY AQUARIUMSphen and Magic sta posvojila drugo jajce.</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1599210.jpg"/>
          <figcaption>Še vedno sta skupaj. FOTO: Sea Life Sydney</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1599275.jpg"/>
          <figcaption>Sphengic je polna energije in glasna. FOTO: Sea Life Sydney</figcaption>
        </figure>
      </slideshow>
      <p>Sphen in Magic, pingvina, sta samčka in si od začetka leta 2018 delita gnezdo v akvariju Sea Life v Sydneyju. Pred enim letom sta posvojila jajce, ki ga je heteroseksualni par krepko zanemarjal. Kot pravijo oskrbniki, sta malčico, ki se je izlegla oktobra lani in so jo v zoološkem vrtu poimenovali Spengic, odlično vzgojila. Tako zelo, da sta dobila možnost povečati družino. Par pingvinov, samec in samica iz drugega gnezda, namreč ne zmoreta dobro skrbeti za dve jajci hkrati, zato so se oskrbniki odločili eno jajce premestiti k šestletnemu Sphenu in triletnemu Magicu. »Za to smo se odločili, ker je imel tisti par težave. Sphen in Magic imata največje, najlepše in najboljše gnezdo v koloniji,« je pojasnila <b>Tish Hannan </b>iz zoološkega vrta. In še, da sta gnezdo začela delati ravno v času pomladno-poletne paritvene sezone. Ali je jajce oplojeno, oskrbniki ne vedo, zato s toliko večjim zanimanjem spremljajo, kaj se bo zgodilo. Hannanova je povedala, da gre Sphengic super, je polna energije in zelo glasna. »Lepo napreduje in odrašča, ji pa še ni povsem jasno, kaj odrasli pingvini počno med paritveno sezono.« No, če je jajce, na katerem sedita samca, oplojeno, bo Sphengic dobila brata ali sestro, in to že v nekaj tednih.</p>
      <figure>
        <img src="https://www.slovenskenovice.si/images/slike/2019/11/08/1599210.jpg"/>
        <figcaption>Še vedno sta skupaj. FOTO: Sea Life Sydney</figcaption>
      </figure>
      <p>Na odnos med samčkoma so oskrbniki postali pozorni, ko so ugotovili, da sta tako rekoč nerazdružljiva. Nenehno sta tičala skupaj, tudi kopala sta se skupaj. In tudi svetovna javnost je spoznala istospolni pingvinji par, saj sta se pojavila v Netflixovi oddaji Attipical. Znanstveniki še ne vedo povsem dobro, zakaj so nekatere živali homoseksualne, nekateri menijo, da gre za posledico izpostavljenosti testosteronu v maternici. »Homoseksualno vedenje smo zaznali med mnogo živalmi, denimo med šimpanzi, delfini in tudi kiti ubijalci. Nekatere študije so pokazale, da homoseksualnost med živalmi niti ni nenavadna, pri kar 95 odstotkih vseh živalskih vrst jo je mogoče najti,« pojasnjuje dr. <b>Volker Sommer</b>, antropolog in avtor knjige Homoseksualno vedenje pri živalih.</p>
      <figure>
        <img src="https://www.slovenskenovice.si/images/slike/2019/11/08/1580779.jpg"/>
        <figcaption>Sphen and Magic sta posvojila drugo jajce.<cite>SEA LIFE SYDNEY AQUARIUM</cite></figcaption>
      </figure>
      <p>Sphen in Magic sicer nista edina istospolna pingvina, ki skupaj vzgajata mladiče. Poznamo še Thelmo in Louise, samici, ki potomca vzgajata na Novi Zelandiji, Eduardo in Rio sta očeta postala v živalskem vrtu v San Franciscu, Inca in Rayas pa v madridskem Faunia Park Zooju. Nekateri zoološki vrtovi celo promovirajo istospolne pingvinje pare, da bi pritegnili več pozornosti javnosti. V Londonu je pingvinji par letos praznoval parado ponosa, v zoološkem vrtu Heythrop v Oxfordshiru pa so Ferrariju in Pringlu priredili pravo angleško podeželsko poroko. </p>
    </article>
  </body>
</html>