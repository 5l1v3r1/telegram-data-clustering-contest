<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2031284/politiko-asilo-sto-mexiko-zitise-o-evo-morales.html"/>
    <meta property="og:site_name" content="News.gr"/>
    <meta property="article:published_time" content="2019-11-11T21:17:45+00:00"/>
    <meta property="og:title" content="Πολιτικό άσυλο στο Μεξικό ζήτησε ο Έβο Μοράλες"/>
    <meta property="og:description" content="Το αίτημα έγινε δεκτό σύμφωνα με τον υπ. Εξωτερικών Μαρσέλο Εμπράρδ"/>
  </head>
  <body>
    <article>
      <h1>Πολιτικό άσυλο στο Μεξικό ζήτησε ο Έβο Μοράλες</h1>
      <address>
        <time datetime="2019-11-11T21:17:45+00:00">11 Nov 2019, 21:17</time>
      </address>
      <h3>Το αίτημα έγινε δεκτό σύμφωνα με τον υπ. Εξωτερικών Μαρσέλο Εμπράρδ</h3>
      <p>Ο παραιτηθείς πρόεδρος της Βολιβίας <a href="https://www.news.gr/tag/evo-morales"><b>Έβο Μοράλες</b></a> ζήτησε πολιτικό άσυλο στο <a href="https://www.news.gr/tag/mexiko"><b>Μεξικό</b></a>, όπως ανακοίνωσε απόψε το υπουργείο Εξωτερικών της χώρας αυτής.</p>
      <p>Ο υπουργός Εξωτερικών Μαρσέλο Εμπράρδ έκανε γνωστό ότι το αίτημα του Μοράλες έγινε δεκτό και ενημερώθηκε σχετικά ο Οργανισμός Αμερικανικών Κρατών. Ζητήθηκε επίσης από το υπουργείο Εξωτερικών της <a href="https://www.news.gr/tag/volivia"><b>Βολιβίας</b></a> να εγγυηθεί την ασφαλή έξοδο του Μοράλες από τη χώρα.</p>
      <p>Την Κυριακή ο Εμπράρδ πρόσφερε άσυλο στον Έβο Μοράλες, κάνοντας γνωστό ότι η μεξικανική πρεσβεία στη Λα Πας έχε ήδη υποδεχθεί περίπου 20 κυβερνητικούς αξιωματούχους και κοινοβουλευτικούς.</p>
      <p>Η υπουργός Εσωτερικών Όλγκα Σάντσες Κορδέρο «αποφάσισε να χορηγήσει πολιτικό άσυλο στον κ. Έβο Μοράλες», είπε ο Εμπράρδ σε συνέντευξη Τύπου που παραχώρησε στην Πόλη του Μεξικού, εξηγώντας ότι «απειλούνται η ζωή και η σωματική ακεραιότητα» του πρώην προέδρου.</p>
      <p>«Θα ενημερώσουμε αμέσως το υπουργείο Εξωτερικών της Βολιβίας ότι με βάση το διεθνές δίκαιο πρέπει να παράσχει ασφαλή διέλευση» στον Μοράλες, πρόσθεσε.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2031155/sillipsis-sto-mexiko-gia-ti-sfagi-melon-tis-kinotitas-mormonon.html"/>
        <a href="https://www.news.gr/kosmos/article/2031245/tramp-i-paretisi-morales-diafilassi-ti-dimokratia.html"/>
        <a href="https://www.news.gr/kosmos/article/2030488/diethnis-antidrasis-gia-tin-paretisi-tou-evo-morales.html"/>
      </related>
    </article>
  </body>
</html>