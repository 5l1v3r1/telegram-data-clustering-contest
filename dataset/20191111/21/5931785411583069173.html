<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/kolarov-treba-nam-nacionalno-jedinstvo-kontinuitet-je-samo-pitanje-vremena/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T21:56:09+00:00"/>
    <meta property="og:title" content="Kolarov: Treba nam nacionalno jedinstvo, kontinuitet je samo pitanje vremena"/>
    <meta property="og:description" content="Kapiten repreezentacije Srbije, Aleksandar Kolarov, rekao je pred mečeve sa Luksemburgom i Ukrajinom da je najvažnije da predstojeći mečevi budu odigrani onako kako treba. – Znamo da je situacija veoma teška, ali gledamo da odradimo ono što je do nas, a šta će uraditi Portugalija, ne znam. Pokušaćemo da ove mečeve odigramo kako treba, kako […]"/>
  </head>
  <body>
    <article>
      <h1>Kolarov: Treba nam nacionalno jedinstvo, kontinuitet je samo pitanje vremena</h1>
      <address><time datetime="2019-11-11T21:56:09+00:00">11 Nov 2019, 21:56</time> by <a rel="author">Zile</a></address>
      <p>Kapiten repreezentacije Srbije, Aleksandar Kolarov, rekao je pred mečeve sa Luksemburgom i Ukrajinom da je najvažnije da predstojeći mečevi budu odigrani onako kako treba.</p>
      <p>– <b>Znamo da je situacija veoma teška, ali gledamo da odradimo ono što je do nas, a šta će uraditi Portugalija, ne znam. Pokušaćemo da ove mečeve odigramo kako treba, kako bi eventualni kiks Portugalije iskoristili, a ako se to ne desi onda da budemo spremni za mart i baraž</b>, rekao je Kolarov novinarima u Staroj Pazovi.</p>
      <p>Kapiten nije želeo da komentariše nedolazak pojedinih igrača.</p>
      <p>– <b>Ne bi bilo ozbiljno da komentarišem svakog igrača posebno, gledam svoj pristup od prvog do današnjeg okupljanja. Uvek sam gledao da reprezentaciju stavljam na prvo mesto, a lične ciljeve u drugi plan. Ovde sam dugo, bilo je i ovakvih i onakvih, kakva god da je, ovo je naša reprezentacija. Ubeđen sam da svi rade najbolje što mogu, a ne bih da komentarišem da li je ovaj povređen ili uvređen.</b></p>
      <p>Kolarov je pozvao na jedinstvo cele nacije kada je u pitanju reprezentacija.</p>
      <p>– <b>Kada idemo na Svetsko prvenstvo onda idemo svi. A kada izgubimo, onda smo samo mi izgubili. Reprezentacija treba da bude svrha, a ne problem. Svi treba da damo neku poruku, mi ponašanjem pre svega. Imamo dosta mladih dobrih igrača, samo je pitanje vremena kada ćemo da napravimo neki kontinuitet po pitanju EP i SP</b>, zaključio je Kolarov.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/tumbakovic-bez-trojice-protiv-luksemburga-i-ukrajine/"/>
        <a href="https://www.sportskacentrala.com/2019/11/08/tumbakovic-objavio-spisak-ponovo-bez-jovica-po-jedan-debitant-i-povratnik/"/>
        <a href="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
        <a href="https://www.sportskacentrala.com/2019/10/24/orlovi-napredovali-na-fifa-rang-listi/"/>
        <a href="https://www.sportskacentrala.com/2019/10/21/uefa-bez-milosti-nova-kazna-za-srbiju/"/>
        <a href="https://www.sportskacentrala.com/2019/10/17/kolarov-na-pragu-potpisa/"/>
        <a href="https://www.sportskacentrala.com/2019/10/17/dok-se-ne-izvini-jovic-se-nece-vracati-u-reprezentaciju/"/>
        <a href="https://www.sportskacentrala.com/2019/10/15/jovicev-otac-ne-stavljajte-luku-na-stub-srama/"/>
      </related>
    </article>
  </body>
</html>