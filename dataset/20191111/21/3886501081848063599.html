<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-kosovo/119178-ponistavanje-glasova-iz-srbije-sprecava-samoopredeljenje-i-dsk-da-samostalno-formiraju-vladu-kosova?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-11T21:10:04+00:00"/>
    <meta property="og:title" content="Poništavanje glasova iz Srbije sprečava Samoopredeljenje i DSK da samostalno formiraju vladu Kosova"/>
    <meta property="og:description" content="Odluka Izbornog odbora za žalbe i predstavke (IPŽP) da poništi glasove iz Srbije na oktobarskim izborima na Kosovu, omogućiće da koalicija Socijaldemokratske inicijative Kosova (SDIK), Alijanse novo Kosovo (ANK) i Partije pravde (PP) uđe u Skupštinu Kosova sa šest poslanika.Ta promena će onemogućiti Pokretu Samoopredelenje (PS) i Demokratskom savezu Kosova (DSK) da imaju 61 glas i time obezbede većinu da samostalno formiraju vladu.Ostanak tročlane koalicije u kombinaciji za prelazak izbornog cenzusa od pet odsto, može poremetiti i ponovno brojanje glasova sa 1.472 biračkih mesta.Ako ta koalicija pređe izborni prag, onda će, po poznavaocu izbornih pravila Aljbertu Krasnićiju iz Kosovskog demokratskog instituta, Kurtijev PS izgubiti tri poslanička mesta, DSK jedno poslaničko mesto, kao i Demokratska partija Kosova i Alijansa za budućnost Kosova.Proizlazi da će PS imati 29 poslanika, DSK 28, DPK 24 i koalicija ABK i SDPK će imati 13 poslaničkih mesta.PS i DSK će, ako ostanu ovi rezultati imati zajedno 57 poslanika…"/>
  </head>
  <body>
    <article>
      <h1>Poništavanje glasova iz Srbije sprečava Samoopredeljenje i DSK da samostalno formiraju vladu Kosova</h1>
      <address>
        <time datetime="2019-11-11T21:10:04+00:00">11 Nov 2019, 21:10</time>
      </address>
      <p>Odluka Izbornog odbora za žalbe i predstavke (IPŽP) da poništi glasove iz Srbije na oktobarskim izborima na Kosovu, omogućiće da koalicija Socijaldemokratske inicijative Kosova (SDIK), Alijanse novo Kosovo (ANK) i Partije pravde (PP) uđe u Skupštinu Kosova sa šest poslanika.<br/><br/>Ta promena će onemogućiti Pokretu Samoopredelenje (PS) i Demokratskom savezu Kosova (DSK) da imaju 61 glas i time obezbede većinu da samostalno formiraju vladu.Ostanak tročlane koalicije u kombinaciji za prelazak izbornog cenzusa od pet odsto, može poremetiti i ponovno brojanje glasova sa 1.472 biračkih mesta.<br/><br/>Ako ta koalicija pređe izborni prag, onda će, po poznavaocu izbornih pravila Aljbertu Krasnićiju iz Kosovskog demokratskog instituta, Kurtijev PS izgubiti tri poslanička mesta, DSK jedno poslaničko mesto, kao i Demokratska partija Kosova i Alijansa za budućnost Kosova.<br/><br/>Proizlazi da će PS imati 29 poslanika, DSK 28, DPK 24 i koalicija ABK i SDPK će imati 13 poslaničkih mesta.<br/><br/>PS i DSK će, ako ostanu ovi rezultati imati zajedno 57 poslanika i bez neke druge stranke kosovskih Albanaca neće moći da ostvare opredeljenje da ne zavise od Srpske liste ili drugih stranaka nesrpskih manjina.<br/><br/>PS je protiv uključivanja bilo koje stranke koja je bila deo vladajuće koalicije u nov savez, dok se DSK spremna da prihvati da deo koalicije bude SDIK sa drugim stranka sa kojima je u koaliciji.</p>
    </article>
  </body>
</html>