<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639492/%D9%85%D8%AF%D8%A7%D8%B1%D8%B3-%D9%BE%D8%A7%DA%A9%D8%AF%D8%B4%D8%AA-%D9%82%D8%B1%DA%86%DA%A9-%D9%88-%D8%B1%DB%8C-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T21:30:00+00:00"/>
    <meta property="og:title" content="مدارس پاکدشت، قرچک و ری تعطیل شد"/>
    <meta property="og:description" content="معاون هماهنگی امور عمرانی استانداری تهران در ادامه تعطیلی مدارس پیشوا و ورامین به دلیل افزایش شاخص آلایندگی هوا، مدارس ابتدایی و پیش دبستانی ..."/>
  </head>
  <body>
    <article>
      <h1>
        <a href="https://www.bultannews.com/fa/news/639492/%D9%85%D8%AF%D8%A7%D8%B1%D8%B3-%D9%BE%D8%A7%DA%A9%D8%AF%D8%B4%D8%AA-%D9%82%D8%B1%DA%86%DA%A9-%D9%88-%D8%B1%DB%8C-%D8%AA%D8%B9%D8%B7%DB%8C%D9%84-%D8%B4%D8%AF">مدارس پاکدشت، قرچک و ری تعطیل شد</a>
      </h1>
      <h2>معاون هماهنگی امور عمرانی استانداری تهران در ادامه تعطیلی مدارس پیشوا و ورامین به دلیل افزایش شاخص آلایندگی هوا، مدارس ابتدایی و پیش دبستانی ...</h2>
      <address><time datetime="2019-11-11T21:30:00+00:00">11 Nov 2019, 21:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمد تقی زاده با اعلام خبر تعطیلی<b> مدارس</b> شهرستان های <b>پاکدشت</b>، قرچک و ری اظهار داشت: با توجه به استمرار وضعیت آلودگی هوا در شهرستان های استان تهران و گذر شاخص آلایندگی هوا از مرز 150 این تصمیم اتخاذ شد.</p>
      <p>وی بیان کرد: پیرو مصوبه کمیته اضطرار آلودگی هوای تهران مدارس ابتدایی و پیش دبستانی شهرستان‌های ورامین، پیشوا، پاکدشت، قرچک و ناحیه یک و 2 شهرری و کهریزیک فردا در هر دو شیفت صبح و عصر به دلیل آلودگی هوا تعطیل می‌باشد.</p>
      <p>معاون هماهنگی امور عمرانی استاندار تهران همچنین با اشاره به تعطیلی مدارس شهر تهران نیز افزود: براساس پایش ایستگاه ها در سطح تهران شاخص آلودگی بر روی عدد 130 بوده و بر این اساس مدارس پایتخت فردا تعطیل نیست، هرچند رصد شاخص ها به صورت مستمر ادامه دارد و در صورت هرگونه تصمیمی اطلاع رسانی خواهد شد.</p>
      <p> </p>
    </article>
  </body>
</html>