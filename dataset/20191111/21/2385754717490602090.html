<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596886/i-maxi-levantofski-kai-mesi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-11T21:59:00+00:00"/>
    <meta property="og:title" content="Η μάχη Λεβαντόφσκι και Μέσι"/>
    <meta property="og:description" content="Ο Ρόμπερτ Λεβαντόφσκι με 41 γκολ και ο Λιονέλ Μέσι με 39 είναι εκείνοι που φαίνεται ότι θα παλέψουν για την κορυφή στους σκόρερ του έτους. Στα 22 έχει..."/>
  </head>
  <body>
    <article>
      <h1>Η μάχη Λεβαντόφσκι και Μέσι</h1>
      <address><time datetime="2019-11-11T21:59:00+00:00">11 Nov 2019, 21:59</time> by <a rel="author">Sigmalive.Sports</a></address>
      <p>Ο Ρόμπερτ Λεβαντόφσκι με 41 γκολ και ο Λιονέλ Μέσι με 39 είναι εκείνοι που φαίνεται ότι θα παλέψουν για την κορυφή στους σκόρερ του έτους. Στα 22 έχει μείνει ο Ρονάλντο.  <br/> <br/>Με το χατ τρικ που σημείωσε το Σάββατο κόντρα στη Θέλτα, ο Λιονέλ Μέσι έφτασε τα 39 γκολ μέσα στο 2019. Αυτό σημαίνει ότι μπροστά του έχει μόνο τον Ρόμπερτ Λεβαντόφσκι, ο οποίος μετράει 41, έχοντας κάνει εκπληκτικό ξεκίνημα στη σεζόν. Αυτοί οι δύο που είναι και σούπερ φορμαρισμένοι, αναμένεται να δώσουν τη μάχη για τον ημερολογιακό αρχισκόρερ της χρονιάς. Βέβαια, δεν αποκλείεται να τους προλάβει κάποιος εκ των Σέρχιο Αγουέρο (34 γκολ), Κιλιάν Μπαπέ (31), Καρίμ Μπενζεμά (30). Οσο για τον Κριστιάνο Ρονάλντο έχει μείνει πολύ πίσω με 22 γκολ μέχρι τώρα και δεν γίνεται να κλείσει πρώτος το έτος.</p>
    </article>
  </body>
</html>