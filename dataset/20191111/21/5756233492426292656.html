<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621039/%D8%B9%D8%B5%D8%A8%D8%A7%D9%86%DB%8C%D8%AA-%D8%B9%D8%B1%D8%A7%D9%82%DB%8C%E2%80%8C%D9%87%D8%A7-%D8%A7%D8%B2-%D8%A7%D9%85%DA%A9%D8%A7%D9%86%D8%A7%D8%AA-%D9%87%D8%AA%D9%84-%D8%A7%D8%B1%D8%AF%D9%86-%D9%82%D8%A8%D9%84-%D8%A7%D8%B2-%D8%A8%D8%A7%D8%B2%DB%8C-%D8%A8%D8%A7-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T21:30:00+00:00"/>
    <meta property="og:title" content="عصبانیت عراقی‌ها از امکانات هتل اردن قبل از بازی با ایران"/>
    <meta property="og:description" content="مسئولان فدراسیون فوتبال عراق به دنبال نارضایتی از محل اقامت خود در اردن، هتل تیم ملی این کشور را تغییر دادند."/>
  </head>
  <body>
    <article>
      <h1>عصبانیت عراقی‌ها از امکانات هتل اردن قبل از بازی با ایران</h1>
      <h2>مرحله دوم انتخابی جام جهانی فوتبال؛</h2>
      <address>
        <time datetime="2019-11-11T21:30:00+00:00">11 Nov 2019, 21:30</time>
      </address>
      <p>
        <i>مسئولان فدراسیون فوتبال عراق به دنبال نارضایتی از محل اقامت خود در اردن، هتل تیم ملی این کشور را تغییر دادند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال عراق برای برپایی اردوی آماده سازی و دیدار با ایران و بحرین روز شنبه وارد امان پایتخت اردن شد. عراقی ها که در بدو ورود به اردن در هتل «مینا تایکی» اسکان یافته بودند، به شدت از امکانات این هتل ناراضی بوده و تصمیم به تغییر آن گرفتند.</p>
      <p>یک منبع آگاه در این زمینه به سایت «الغدپرس» عراق گفت: فدراسیون فوتبال تصمیم به تغییر محل اقامت تیم ملی گرفته و هتل پنج ستاره میلینیوم را جایگزین هتل میناتایکی کرده است. اعضای تیم صبح زود به این هتل منتقل شدند.</p>
      <figure>
        <img src="https://aftabnews.ir/files/fa/news/1398/8/20/358023_196.jpg"/>
      </figure>
      <p>این منبع آگاه ادامه داد: وقتی مسئولان تیم ملی عراق به هتل مینا تایکی رسیدند از امکانات این هتل که پنج ستاره هم نبود بسیار شگفت زده شدند. این هتل فاقد سونا و جکوزی خصوصی است که تیم ملی عراق برای دیدار با ایران و بحرین به آن نیاز زیادی دارد. کیفیت غذای این هتل هم بسیار بد بود در حالی که بازیکنان در این اردوی خود به غذای ویژه نیاز دارند. علاوه بر این اندازه هتل کوچک است و نیاز بازیکنان را برای استراحت برطرف نمی کند بخصوص اینکه تیم ملی حدود 12 روز در امان می ماند.</p>
      <p>تیم های ملی فوتبال ایران و عراق پنجشنبه این هفته در مرحله دوم انتخابی جام جهانی 2022 قطر و انتخابی جام ملت های 2023 آسیا در اردن به مصاف هم می روند.</p>
    </article>
  </body>
</html>