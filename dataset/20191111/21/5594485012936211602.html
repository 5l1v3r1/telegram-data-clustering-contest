<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/stolichna-obshchina-shche-informira-sofiyantsi-vv-feysbuk-za_news708713.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-11T21:36:00+00:00"/>
    <meta property="og:title" content="Столична община ще информира софиянци във &quot;Фейсбук&quot; за..."/>
    <meta property="og:description" content="Не мъглата, а стотиците автомобили по улиците са основният проблем и замърсяват града, смятат столичани"/>
  </head>
  <body>
    <article>
      <h1>Столична община ще информира софиянци във "Фейсбук" за...</h1>
      <h2>Не мъглата, а стотиците автомобили по улиците са основният проблем и замърсяват града, смятат столичани</h2>
      <address>
        <time datetime="2019-11-11T21:36:00+00:00">11 Nov 2019, 21:36</time>
      </address>
      <p>https://blitz.bg/obshtestvo/stolitsa/stolichna-obshchina-shche-informira-sofiyantsi-vv-feysbuk-za_news708713.html Blitz.bg</p>
      <figure>
        <img src="https://static.blitz.bg/documents/thumbnails/730/201705/1494830833-768x432-6.jpg"/>
      </figure>
      <p><b>Столичната община ще информира гражданите за качеството на въздуха във „Фейсбук”. Изискването е част от новите временни мерки, които съдът наложи срещу общината, докато приключи делото за мръсния въздух, съобщава bTV.</b><br/><br/>Преди почти две години гражданската организация "Група за чист въздух" заведе дело срещу Столична община.<br/><br/>Според тях администрацията не е направила необходимото да предотврати замърсяването с фини прахови частици и да информира гражданите за нивата на замърсяване.<br/><br/>Тази сутрин София осъмна обвита в мъгла. Според Европейския индекс за качеството на въздуха, измерен в една от станциите в града, за последните 100 дни едва в 5% от времето въздухът, който сме дишали, е добър.<br/><br/>Не мъглата, а стотиците автомобили по улиците са основният проблем и замърсяват града, смятат столичани.<br/><br/>И ако според тях гражданите трябва да разчитат на съвестта си, то съдът задължи общината да информира столичани за фините прахови частици както във „Фейсбук”, така и на сайта на институцията.<br/><br/>Всеки месец трябва да дава и отчет за качеството на въздуха и колко често се мият улиците.<br/><br/>30% от замърсяването в София идва отвън, отчита Столичната община. От там са категорични, че мерките вече дават резултат.<br/><br/>„Само до преди седем години в София гражданите дишаха цялата Менделеева таблица. Няма една мярка, която да може да се направи, така че да изчистим въздуха с магическа пръчка. Това показва и качеството на въздуха в най-големите столици в Западна Европа”, коментира Йоана Христова, зам.-кмет на Столична община.<br/><br/>Освен отчет за дейността си, общината ще трябва да разработи план за засаждане на дървета през следващата година.</p>
    </article>
  </body>
</html>