<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-governor-welcomed-ncp-to-form-government768.html"/>
    <meta property="og:site_name" content="DoolNews"/>
    <meta property="article:published_time" content="2019-11-11T21:56:00+00:00"/>
    <meta property="og:title" content="മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ എന്‍.സി.പിയെ ക്ഷണിച്ച് ഗവര്‍ണര്‍; കോണ്‍ഗ്രസുമായി ചര്‍ച്ച നടത്തുമെന്ന് എന്‍.സി.പി"/>
    <meta property="og:description" content="Maharashtra Maharashtra Govt National News India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ എന്‍.സിപി.യെ ക്ഷണിച്ച് ഗവര്‍ണര്‍. ഏറ്റവും വലിയ മൂന്നാം കക്ഷി എന്ന നിലയ്"/>
  </head>
  <body>
    <article>
      <h1>മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ എന്‍.സി.പിയെ ക്ഷണിച്ച് ഗവര്‍ണര്‍; കോണ്‍ഗ്രസുമായി ചര്‍ച്ച നടത്തുമെന്ന് എന്‍.സി.പി</h1>
      <address><time datetime="2019-11-11T21:56:00+00:00">11 Nov 2019, 21:56</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ എന്‍.സിപി.യെ ക്ഷണിച്ച് ഗവര്‍ണര്‍. ഏറ്റവും വലിയ മൂന്നാം കക്ഷി എന്ന നിലയ്ക്കാണ് ഗവര്‍ണര്‍ എന്‍.സി.പിയെ സര്‍ക്കാരുണ്ടാക്കാന്‍ ക്ഷണിച്ചിരിക്കുന്നത്.</p>
      <p>സര്‍ക്കാര്‍ രൂപീകരിക്കാന്‍ ക്ഷണിച്ചതിനെ തുടര്‍ന്ന് എന്‍.സി.പി നേതാക്കള്‍ ഗവര്‍ണറെ കണ്ടു മടങ്ങി. എന്‍.സി.പിയ്ക്ക് മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ഗവര്‍ണര്‍ 24 മണിക്കൂര്‍ സമയമാണ് നല്‍കിയിരിക്കുന്നത്.</p>
      <related>
        <a href="https://www.doolnews.com/guv-refused-to-give-us-more-time-talks-with-cong-ncp-on-says-aaditya-thackeray123.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരിക്കുന്നതിനായി രണ്ടു ദിവസം ആവശ്യപ്പെട്ട് ശിവസേന നേതാവ് ആദിത്യ താക്കറെ ഗവര്‍ണറെ കണ്ടിരുന്നു. എന്നാല്‍ശിവസേനയ്ക്ക് കൂടുതല്‍ സമയം അനുവദിക്കാന്‍ കഴിയില്ലെന്ന് ഗവര്‍ണര്‍ വ്യക്തമാക്കിയിരുന്നു. ഇതിനു ശേഷമായിരുന്നു എന്‍സിപിയ്ക്ക് 24 മണിക്കൂര്‍ സമയം നല്‍കി ഗവര്‍ണര്‍ രംഗത്തു വന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഗവര്‍ണര്‍ എന്‍.സി.പിയുമായി ബന്ധപ്പെട്ടതിനു പിന്നാലെ കോണ്‍ഗ്രസുമായി അടുത്ത പടിയെന്താണെന്ന് ചര്‍ച്ചചെയ്യും എന്ന് എന്‍.സി.പി നേതവ് നവാബ് മാലിക്ക് മാധ്യമങ്ങളോട് വ്യക്തമാക്കിയിരുന്നു.</p>
      <related>
        <a href="https://www.doolnews.com/sfi-all-india-president-vp-sanu-contemned-the-brutal-attack-on-students657.html?utm_source=doolnews&amp;utm_medium=related"/>
      </related>
      <p>ഫലം പ്രഖ്യാപിച്ച് 18 ദിവസമായിട്ട് സര്‍ക്കാരുണ്ടാക്കാന്‍ സാധിച്ചില്ലെന്നും ശിവസേന പിന്നീട് സഹായം ചോദിച്ചെന്നും ഗവര്‍ണര്‍ പറഞ്ഞതായി നവാബ് മാലിക്ക് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഞങ്ങള്‍ ഒരു പാട് കൂടിക്കാഴ്ചകള്‍ നടത്തി. കോണ്‍ഗ്രസുമായി ഞങ്ങള്‍ക്ക് സഖ്യമുണ്ടാക്കിയിരുന്നു. സര്‍ക്കാരുണ്ടാക്കുകയാണെങ്കില്‍ അത് കോണ്‍ഗ്രസുമായി ചേര്‍ന്നു മാത്രമായിരിക്കുമെന്നും നവാബ് പറഞ്ഞു.</p>
      <figure>
        <iframe src="https://www.youtube.com/embed/uFJbozRBtoQ" width="560" height="315" data-service="Youtube" scrolling="no"/>
      </figure>
    </article>
  </body>
</html>