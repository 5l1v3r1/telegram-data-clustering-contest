<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/11/7231669/"/>
    <meta property="og:site_name" content="Українська правда"/>
    <meta property="article:published_time" content="2019-11-11T21:53:19+00:00"/>
    <meta property="og:title" content="Стефанчук пояснив на пальцях народовладдя від &quot;Слуги народу&quot;"/>
    <meta property="og:description" content="Перший заступник голови Верховної Ради Руслан Стефанчук назвав п’ять ключових напрямків розвитку народовладдя, які “Слуга народу” запропонує на розгляд парламенту."/>
  </head>
  <body>
    <article>
      <h1>Стефанчук пояснив на пальцях народовладдя від "Слуги народу"</h1>
      <address>
        <time datetime="2019-11-11T21:53:19+00:00">11 Nov 2019, 21:53</time>
      </address>
      <p>Перший заступник голови Верховної Ради Руслан Стефанчук назвав п'ять ключових напрямків розвитку народовладдя, які "Слуга народу" запропонує на розгляд парламенту.</p>
      <p><b>Джерело:</b> "<a href="https://ua.interfax.com.ua/">Інтерфакс Україна</a>" з посиланням на Руслана Стефанчука в ефірі програми "Свобода слова"</p>
      <p><b>Деталі:</b> Два ключові елементи народовладдя, за словами Стефанчука, це всеукраїнський та місцевий референдуми.</p>
      <p>Далі нардеп нагадав про "народны ініціативи", зокрема, законодавчу ініціативу та електронні петиції.</p>
      <p>Четвертим проявом народовладдя Стефанчук назвав "відозву" посадових осіб. За його словами, законопроєкт про імпічмент – перший крок у цьому напрямку.</p>
      <p>Крім того, розробляється законопроєкт про народне вето, що регулюватиме рішення посадовців.</p>
      <p>Останнім проявом народовладдя, за Стефанчуком, є "формулювання порядку денного", коли народ на місцевому або загальнонаціональному рівні визначає, що "пріоритетним є перше, друге і третє, а не те, що ви собі думаєте".</p>
      <p><b>Передісторія</b>:</p>
      <ul>
        <li>У передвиборчій програмі Володимир Зеленський <a href="https://www.pravda.com.ua/articles/2019/02/8/7206150/">обіцяв </a>закон "Про народовладдя".</li>
        <li>29 серпня Зеленський подав відповідний <a href="http://w1.c1.rada.gov.ua/pls/zweb2/webproc4_1?pf3511=66254">законопроєкт</a> у Верховну Раду. У ньому передбачені зміни до Конституції.</li>
        <li>Нині право законодавчої ініціативи належить президенту, Кабінету міністрів, народним депутатам. Зеленський пропонує додати до цього переліку "народ".</li>
        <li>3 вересня парламент направив законопроєкт <a href="https://www.pravda.com.ua/news/2019/09/3/7225222/">до Конституційного суду</a>.</li>
      </ul>
      <related>
        <a href="https://www.pravda.com.ua/news/2019/11/12/7231670/"/>
        <a href="https://www.pravda.com.ua/news/2019/11/11/7231666/"/>
        <a href="https://www.pravda.com.ua/news/2019/11/11/7231616/"/>
      </related>
    </article>
  </body>
</html>