<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1982050_tragicka-nehoda-na-morave-vyhasli-pri-nej-styri-zivoty"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-11T21:39:00+00:00"/>
    <meta property="og:title" content="Tragická nehoda na Morave, vyhasli pri nej štyri životy"/>
    <meta property="og:description" content="Okrem hasičov, záchranárov a policajtov tam zamieril aj záchranársky vrtuľník."/>
  </head>
  <body>
    <article>
      <h1>Tragická nehoda na Morave, vyhasli pri nej štyri životy</h1>
      <h2>Okrem hasičov, záchranárov a policajtov tam zamieril aj záchranársky vrtuľník.</h2>
      <address><time datetime="2019-11-11T21:39:00+00:00">11 Nov 2019, 21:39</time> by <a rel="author">ZNOJMO/tvnoviny.sk</a></address>
      <p>Pri tragickej nehode pri obci Pavlica na Znojemsku prišli podľa dostupných informácií o život štyria ľudia, ďalších zranených previezli do nemocnice, píše portál <a href="https://tn.nova.cz/clanek/tragedie-na-znojemsku-pri-vazne-nehode-tri-aut-zemreli-ctyri-lide.html">tn.cz</a>.</p>
      <p>Po nešťastí bola cesta úplne uzavretá, polícia odkláňala dopravu. Pri vážnej nehode sa podľa policajného informačného portálu v pondelok krátko pred 17.00 h popoludní zrazila tri autá. Zrážka sa, žiaľ, nezaobišla bez strát na životoch.</p>
      <p>Hovorca juhomoravských hasičov potvrdil pre TV Nova úmrtia štyroch ľudí. K nehode okrem hasičov, záchranárov a policajtov zamieril tiež záchranársky vrtuľník.</p>
    </article>
  </body>
</html>