<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/2GgA4G/dopingtatt-friidrettsstjerne-utestengt-i-fire-aar"/>
    <meta property="og:site_name" content="Bergens Tidende"/>
    <meta property="article:published_time" content="2019-11-11T21:21:32+00:00"/>
    <meta property="og:title" content="Dopingtatt friidrettsstjerne utestengt i fire år"/>
    <meta property="og:description" content="Den kenyanske friidrettsprofilen Abraham Kiptum ilegges fire års utestengelse som følge av brudd på antidopingreglementet."/>
  </head>
  <body>
    <article>
      <h1>Dopingtatt friidrettsstjerne utestengt i fire år</h1>
      <h2>Den kenyanske friidrettsprofilen Abraham Kiptum ilegges fire års utestengelse som følge av brudd på antidopingreglementet.</h2>
      <address><time datetime="2019-11-11T21:21:32+00:00">11 Nov 2019, 21:21</time> by <a rel="author">NTB</a></address>
      <p>Friidrettens integritetsenhet (AIU) bekrefter beslutningen på sin <a href="https://twitter.com/aiu_athletics">Twitter-konto</a>.</p>
      <p>Kiptum, som i oktober i fjor satte verdensrekord på halvmaraton, ble midlertidig suspendert 26. april i år som følge av et regelbrudd relatert til hans blodpass.</p>
      <p>
        <a href="https://www.bt.no/sport/i/9vee3p/styrelederen-rystet-av-dopingsaken-jeg-hadde-ikke-forventet-at-dett">Les også<br/>Styrelederen rystet av dopingsaken: – Jeg hadde ikke forventet at dette skulle skje i vår klubb<br/></a>
        <a href="https://www.bt.no/sport/i/3Je72A/klaebo-rival-fortsatt-bitter-etter-ol-nekten-det-er-doedt-for-meg">Les også<br/>Klæbo-rival fortsatt bitter etter OL-nekten: – Det er dødt for meg</a>
      </p>
      <p>Blodpasset benyttes til samle inn og sammenlikne biologiske data for å avdekke avvik over tid som kan indikere dopingbruk.</p>
      <p>Alle Kiptums resultater siden 13. oktober 2018, inkludert fjorårets verdensrekord, er strøket fra historiebøkene.</p>
      <p>Kenyaneren løp inn til tiden 58.18 da han satte verdensrekord i Valencia i fjor. Tidligere i år forbedret landsmannen Geoffrey Kamworor rekorden til 58.01 i København.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/LAXOEx/nytt-kokevarsel-sendt-ut-for-hele-soere-askoey"/>
        <a href="https://www.bt.no/btmeninger/kommentar/i/QoXAeQ/selvfoelgelig-kan-vi-ikke-stole-paa-denne-mannen"/>
        <a href="https://www.bt.no/btmeninger/debatt/i/K3X2nX/fra-bryggen-til-vaagsallmenningen-floet-bosset-det-er-rett-og-slett-en"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/innenriks/i/1neboJ/lastebil-og-personbil-kolliderte-paa-e39-en-person-omkom"/>
        <a href="https://www.bt.no/nyheter/lokalt/i/pLxvAW/bergen-har-finere-vaer-enn-oslo"/>
      </related>
      <ol>
        <li>
          <a href="https://www.bt.no/tag/Doping">Doping</a>
        </li>
      </ol>
    </article>
  </body>
</html>