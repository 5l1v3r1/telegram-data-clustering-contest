<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/cvk-shvalila-propoziciji-shchodo-vdoskonalennya-viborchogo-kodeksu-639272.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T21:11:08+00:00"/>
    <meta property="og:title" content="ЦВК схвалила пропозиції щодо вдосконалення Виборчого кодексу"/>
    <meta property="og:description" content="Комісія схвалила пропозиції щодо вдосконалення Виборчого кодексу України, поверненого з пропозиціями президента"/>
  </head>
  <body>
    <article>
      <h1>ЦВК схвалила пропозиції щодо вдосконалення Виборчого кодексу</h1>
      <address>
        <time datetime="2019-11-11T21:11:08+00:00">11 Nov 2019, 21:11</time>
      </address>
      <h4>Комісія схвалила пропозиції щодо вдосконалення Виборчого кодексу України, поверненого з пропозиціями президента</h4>
      <p>Під час чергового засідання Центральної виборчої комісії України 11 листопада ЦВК схвалила пропозиції щодо вдосконалення Виборчого кодексу, поверненого з пропозиціями президента Володимира Зеленського для повторного розгляду Верховною Радою.</p>
      <p>Про це повідомляє пресслужба ЦВК на своїй сторінці в <a href="https://www.facebook.com/UACEC/photos/a.503938913321864/954029204979497/?type=3&amp;eid=ARCyvGzroBXclTumP-KWnWsh35WNEqQbmug0yeRsg22ioa-7-Sg-TJ_aQWJCsd8V7cwy_0I3_6U_HhZB&amp;__tn__=EHH-R">Facebook</a>.</p>
      <p>«З метою належного вдосконалення положень Виборчого кодексу України за результатами узагальнення практики проведення виборів, враховуючи напрацювання Робочої групи при підкомітеті з питань виборів, референдумів та інших форм безпосередньої демократії Комітету Верховної Ради України з питань організації державної влади, місцевого самоврядування, регіонального розвитку та містобудування, Комісія схвалила пропозиції щодо вдосконалення Виборчого кодексу України, поверненого з пропозиціями президента України для повторного розгляду Верховною Радою України», - йдеться в повідомленні.</p>
      <p>Нагадаємо, у середині вересня <a href="https://glavcom.ua/country/politics/zelenskiy-vetuvav-noviy-viborchiy-kodeks-625193.html">Володимир Зеленський ветував новий Виборчий кодекс</a>.</p>
      <p>Як повідомлялося, <a href="https://glavcom.ua/country/politics/rada-priynyala-viborchiy-kodeks-pershi-vibori-bez-mazhoritarki-proydut-cherez-chotiri-roki-608998.html">11 липня Верховна Рада ухвалила у другому читанні і в цілому проект Виборчого кодексу</a>, який передбачає пропорційну систему виборів до парламенту за відкритими списками.</p>
      <p>За відповідний законопроект №3112-1 проголосували 230 народних депутатів. Закон мав би набути чинності 1 грудня 2023 року.</p>
      <related>
        <a href="https://glavcom.ua/news/cvk-zarejestruvala-rudika-narodnim-deputatom-639258.html"/>
        <a href="https://glavcom.ua/news/cvk-zayavila-shcho-pershi-vibori-u-deyakih-gromadah-pid-zagrozoyu-zrivu-638497.html"/>
        <a href="https://glavcom.ua/news/cvk-pochne-provoditi-videotranslyaciyu-zasidan-637601.html"/>
      </related>
    </article>
  </body>
</html>