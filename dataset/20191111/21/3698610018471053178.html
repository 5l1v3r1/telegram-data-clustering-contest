<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-maye-namir-povernuti-zasudzhenih-v-inshih-krayinah-ukrayinciv-na-batkivschinu-329277_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T21:18:00+00:00"/>
    <meta property="og:title" content="Україна має намір повернути засуджених в інших країнах українців на Батьківщину"/>
    <meta property="og:description" content="Багато з тих, хто відбуває покарання, або політв'язень, або втягнутий в протизаконні махінації обманним шляхом"/>
  </head>
  <body>
    <article>
      <h1>Україна має намір повернути засуджених в інших країнах українців на Батьківщину</h1>
      <h2>Багато з тих, хто відбуває покарання, або політв'язень, або втягнутий в протизаконні махінації обманним шляхом</h2>
      <address>
        <time datetime="2019-11-11T21:18:00+00:00">11 Nov 2019, 21:18</time>
      </address>
      <p>Україна має намір предметно зайнятися поверненням засуджених в інших країнах українців на Батьківщину. Серед тих, хто відбуває покарання в тюрмах інших країн, чимало людей, які були втягнуті в незаконні дії обманним шляхом: укладали договори про роботу легально, а потрапляли в схеми, які в деяких країнах караються величезними термінами і навіть смертною карою. <a href="https://dt.ua/UKRAINE/sud-v-italiyi-poyasniv-virok-nacgvardiycyu-markivu-326153_.html"><b>Деякі і взагалі засуджені несправедливо.</b></a></p>
      <p>У в'язницях за кордоном знаходиться майже 6180 українців - таку цифру назвав голова робочої групи Комітету парламенту з прав людини Дмитро Лубинець.</p>
      <p>"У в'язницях Греції - 168 українців, яких звинувачують у транзиті нелегальних мігрантів. Організовані злочинні групи дуже часто обманом вербували їх нібито для роботи на туристичних суднах, а насправді залучали до протизаконної угоди. Терміни покарання - від 20 до 280 років!" - заявив він.</p>
      <p>Лубинець зазначив, що "саме тому ми прийняли рішення про створення робочої групи з залученням представників МЗС, Мін'юсту, Нацполіції і Мінсоца. Вона покликана в найкоротші терміни розробити конкретні кроки для повернення українців на Батьківщину".</p>
      <p>Наголошується, що робоча група з пошуку шляхів повернення українських громадян, які відбувають покарання у місцях несвободи в Греції, вже напрацювала план першочергових кроків по запуску процесу повернення їх на батьківщину.</p>
      <p>Нагадаємо, з початку року в анексованому Криму російські спецслужби <b><a href="https://dt.ua/UKRAINE/z-pochatku-roku-v-okupovanomu-krimu-zatrimali-57-krimskih-tatar-319192_.html">затримали 57 кримських татар</a></b>.</p>
      <p>Генеральна Асамблея ООН в своїх резолюціях неодноразово засуджувала незаконні дії країни-окупанта і закликала її дотримуватися права людини. 22 грудня 2018 року Генеральна Асамблея ООН прийняла нову <a href="https://dt.ua/POLITICS/genasambleya-oon-priynyala-rezolyuciyu-pro-porushennya-prav-lyudini-v-krimu-297818_.html"><b>резолюцію "Ситуація з правами людини в Автономній Республіці Крим та місті Севастополь, Україна"</b></a>.</p>
      <p>Моніторингова місія ООН з прав людини в Україні продовжує фіксувати порушення в Криму і констатує, що ніяких поліпшень за останні місяці на окупованому півострові не сталося. Детальніше читайте в матеріалі Тетяни Курманової "<a href="https://dt.ua/SOCIUM/prava-lyudini-v-krimu-bez-zmin-288451_.html"><b>Права людини в Криму: без змін</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>