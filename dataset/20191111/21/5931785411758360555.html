<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/11/tumbakovic-o-plasmanu-na-euro-bilo-je-i-vecih-cuda-u-istoriji-fudbala/"/>
    <meta property="og:site_name" content="Sportska centrala"/>
    <meta property="article:published_time" content="2019-11-11T21:38:56+00:00"/>
    <meta property="og:title" content="Tumbaković o plasmanu na EURO: Bilo je i većih čuda u istoriji fudbala"/>
    <meta property="og:description" content="Šanse za direktan plasman na EURO 2020 su minimalne, a selektor Ljubiša Tumbaković rekao je danas na konferenciji za medije da je bilo i većih čuda u istoriji fudbala. – Šanse su minimalne, najbitnije je da u predstojeće dve utakmice utisak bude konkretan, da napravimo rezultat i onda možemo da čekamo eventualno iznenađenje. Ovi prethodni […]"/>
  </head>
  <body>
    <article>
      <h1>Tumbaković o plasmanu na EURO: Bilo je i većih čuda u istoriji fudbala</h1>
      <address><time datetime="2019-11-11T21:38:56+00:00">11 Nov 2019, 21:38</time> by <a rel="author">Zile</a></address>
      <p>Šanse za direktan plasman na EURO 2020 su minimalne, a selektor Ljubiša Tumbaković rekao je danas na konferenciji za medije da je bilo i većih čuda u istoriji fudbala.</p>
      <p>– <b>Šanse su minimalne, najbitnije je da u predstojeće dve utakmice utisak bude konkretan, da napravimo rezultat i onda možemo da čekamo eventualno iznenađenje. Ovi prethodni rezultati su motivisali i igrače, video sam na okupljanju sasvim korektnu i pozitivnu atmosferu. Pratimo i eventualne protivnike u baražu, ništa ne prepuštamo slučaju, pokrili smo sve detalje</b>, rekao je Tumbaković.</p>
      <p>Spisak za Luksmburg i Ukrajinu ima dve dimenzije.</p>
      <p>– <b>Uglavnom igra 14 ili 15 igrača, ostali su u procesu selektiranja. Pojedine zovemo da bismo vidli kako se ponašaju u grupi, da vidimo na licu mesta koji je to kvalitet. Spisak ima dve dimenzije, da potvrdimo grupu igrača koja će biti prisutna u martu i drugu koja treba da pruži podršku toj ekipi.</b></p>
      <p>On je dodao da učinak Aleksandra Mitrovića mora da motiviše druge napadače „orlova“.</p>
      <p>– <b>To bi trebalo da bude dodatni motiv ostalima. Mitrovića znam iz omladinskog pogona Partizana. U periodu kada je došao u prvi tim i danas on je potpuno ista osoba koja zna šta hoće, vredno radi, ulaže u sebe i nije slučajno da ostvaruje takve rezultate</b>, zaključio je Tumbaković.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/tumbakovic-bez-trojice-protiv-luksemburga-i-ukrajine/"/>
        <a href="https://www.sportskacentrala.com/2019/11/09/tumbakovicev-debitant-obecava-za-srbiju-se-necu-stedeti/"/>
        <a href="https://www.sportskacentrala.com/2019/11/08/tumbakovic-objavio-spisak-ponovo-bez-jovica-po-jedan-debitant-i-povratnik/"/>
        <a href="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
        <a href="https://www.sportskacentrala.com/2019/10/31/grujic-o-tumbakovicu-i-reprezentaciji-jedna-stvar-mi-nije-jasna/"/>
        <a href="https://www.sportskacentrala.com/2019/10/28/tumbakovic-jos-jednom-o-jovicu-kiterijumi-profesionalnog-fudbalera-se-znaju/"/>
        <a href="https://www.sportskacentrala.com/2019/10/17/dok-se-ne-izvini-jovic-se-nece-vracati-u-reprezentaciju/"/>
        <a href="https://www.sportskacentrala.com/2019/10/15/tumbakovic-dosta-negativnih-stvari-cudo-postoji/"/>
        <a href="https://www.sportskacentrala.com/2019/10/14/sastavi-tumbakovic-napravio-tri-promene-u-odnosu-na-paragvaj/"/>
      </related>
    </article>
  </body>
</html>