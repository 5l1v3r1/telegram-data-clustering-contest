<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vibori-prezidenta-rumuniyi-do-drugogo-turu-viyshli-chinniy-glava-derzhavi-y-eksprem-yerka-329164_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T03:11:00+00:00"/>
    <meta property="og:title" content="Вибори президента Румунії: до другого туру вийшли чинний глава держави й експрем'єрка"/>
    <meta property="og:description" content="Близько половини громадян країни проігнорували вибори президента."/>
  </head>
  <body>
    <article>
      <h1>Вибори президента Румунії: до другого туру вийшли чинний глава держави й експрем'єрка</h1>
      <h2>Близько половини громадян країни проігнорували вибори президента.</h2>
      <address>
        <time datetime="2019-11-11T03:11:00+00:00">11 Nov 2019, 03:11</time>
      </address>
      <p>На<b> <a href="https://dt.ua/WORLD/vibori-v-yevropi-v-ispaniyi-obirayut-parlament-a-v-rumuniyi-prezidenta-329123_.html">виборах президента Румунії</a></b> лідирує чинний глава держави Клаус Йоганніс. Згідно з даними екзит-полів, у день голосування, 10 листопада, 60-річний президент заручився підтримкою 39% виборців. Цих голосів не вистачає для перемоги в першому турі, передає <a href="https://p.dw.com/p/3SoDf">Deutsche Welle</a>.</p>
      <p>У другому турі, який заплановано на 24 листопада, Йоганніс зустрінеться з колишнім прем'єр-міністром країни, соціал-демократкою Віорікою Денчіле. Вона за підсумками першого туру отримала 22,5% голосів.</p>
      <p>За годину до закриття виборчих дільниць явка, за даними Центральної виборчої комісії, перевищувала 46%.</p>
      <p>Офіційні результати голосування будуть оголошені в понеділок.</p>
      <p>Минулого тижня Націонал-ліберальна партія, членом якої до недавнього часу був президент Клаус Йоганніс, сформувала уряд. <b><a href="https://dt.ua/WORLD/u-rumuniyi-zatverdili-kabmin-na-choli-z-orbanom-328465_.html">Прем'єр-міністром Румунії став Людовик Орбан</a></b>.</p>
      <p>З січня 2018 року уряд очолювала представниця соціал-демократів Віоріка Денчіле. Парламент оголосив їй вотум недовіри на тлі звинувачень у блокуванні боротьби з корупцією.</p>
      <footer>За матеріалами: <a href="https://dt.ua/go/aHR0cDovL3d3dy5kdy5kZS8lRDElODIlRDAlQjUlRDAlQkMlRDElOEItJUQwJUI0JUQwJUJEJUQxJThGL3MtOTExOQ==">Deutsche Welle (Русская редакция)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>