<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740611"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T03:00:00+00:00"/>
    <meta property="og:title" content="กิจกรรมสนุกใน'ฟาร์ม' สานความสัมพันธ์ในครอบครัว"/>
    <meta property="og:description" content="สัปดาห์นี้อยากเชิญไปทำกิจกรรรมดีๆ ร่วมกันทั้งครอบครัวเพื่อสานสัมพันธ์อันดีต่อกัน “Big Kids ติดฟาร์ม” ที่ Farm de Lek นครนายก"/>
  </head>
  <body>
    <article>
      <h1>กิจกรรมสนุกใน'ฟาร์ม' สานความสัมพันธ์ในครอบครัว</h1>
      <address>
        <time datetime="2019-11-11T03:00:00+00:00">11 Nov 2019, 03:00</time>
      </address>
      <p>
        <b>สัปดาห์นี้อยากเชิญไปทำกิจกรรรมดีๆ ร่วมกันทั้งครอบครัวเพื่อสานสัมพันธ์อันดีต่อกัน “Big Kids ติดฟาร์ม” ที่ Farm de Lek นครนายก</b>
      </p>
      <p>ปีที่แล้วผมเขียนถึงกิจกรรม <b><a href="https://www.dailynews.co.th/article/658865">“Staying in LOVE”</a> </b>ที่ช่วยคู่รักให้เข้าใจกันมากขึ้น ซึ่ง<b>พี่นภ พรชำนิ</b>และทีมงาน <b>LIFEiS</b> พยายามสร้างความสัมพันธ์ที่ดีให้กับทุกคนในช่วงวัย ในปีนี้มีกิจกรรมใหม่สำหรับครอบครัวที่มีลูกๆ วัย 6-12 ปีครับ กิจกรรมนี้มีชื่อว่า <b>“Big Kids ติดฟาร์ม” </b>จะจัดขึ้นในวันเสาร์ที่ 23 พฤศจิกายน 2562 ตั้งแต่เวลา 9 โมงเช้าถึง 2 ทุ่ม ที่ <b>Farm de Lek</b> จังหวัดนครนายก</p>
      <figure>
        <img src="https://www.dailynews.co.th/admin/upload/20191108/news_oYdzEvFAZb163201_533.jpg?v=201911151211?v=8163"/>
      </figure>
      <p>กิจกรรมแบบ <b>One Day Trip</b> แบบนี้ สนุกกันทั้งครอบครัวครับ เพราะเด็กๆ จะได้ไปอยู่ท่ามกลางธรรมชาติซึ่งเป็นสถานที่ที่ไม่คุ้นเคย ได้เปิดประสบการณ์ใหม่ๆ และใช้เวลาคุณภาพอย่างเต็มที่ร่วมกับคุณพ่อคุณแม่ (แนะนำว่าให้มาทั้งคู่เลยครับ) เพราะแต่ละกิจกรรมจะมอบหมายหน้าที่ให้แต่ละคนในครอบครัวทำ เช่น <b>กิ<b>จกรรม</b>การทำอาหาร จะให้เด็กๆ ออกไปหาวัตถุดิบธรรมชาติจากในฟาร์ม คุณแม่ช่วยติดเตาถ่าน คุณพ่อช่วยหั่นผัก</b> (อาจจะลองทำสิ่งที่ไม่ถนัดบ้างนะครับ)</p>
      <figure>
        <img src="https://www.dailynews.co.th/admin/upload/20191108/news_LmwgCyqRNf163201_533.jpg?v=201911151211?v=4847"/>
      </figure>
      <p>เด็กๆ จะเห็นคุณพ่อคุณแม่เป็น<b> Role Model</b> ที่พวกเขาจะดูเป็นตัวอย่างได้ เป็นการสร้างทัศนคติที่ดีด้านครอบครัวให้แข็งแรงตั้งแต่ยังเล็ก อันนี้เป็นกิจกรรมที่ครอบครัวได้ลงมือทำร่วมกัน ทำให้พ่อแม่ได้เรียนรู้ไปพร้อมๆ กับลูก ซึ่งจะช่วยสานสัมพันธ์อันแน่นแฟ้นให้กับครอบครัว</p>
      <figure>
        <img src="https://www.dailynews.co.th/admin/upload/20191108/news_ikkfuwgRwi163202_533.jpg?v=201911151211?v=6699"/>
      </figure>
      <p>นอกเหนือจากนี้ ยังมีกิจกรรมที่ปล่อยเด็กๆ ให้อยู่ด้วยกัน แล้วแยกพ่อแม่ออกมา <i>เพื่อให้เด็กๆ ได้พบกับเพื่อนใหม่ เป็นการฝึกความกล้า เพิ่มทักษะการแก้ปัญหาและการอยู่ร่วมกับคนแปลกหน้า สร้างมิตรภาพที่ดีระหว่างเด็กด้วยกัน ผ่านการทำงานศิลปะและการเล่น</i> ซึ่งในส่วนของการเล่นนี้ รับรองว่ามันส์แน่นอนครับ ที่ <b>Farm de Lek </b>มี <b>Zipline </b>ให้โหนกระโดดลงน้ำ</p>
      <figure>
        <img src="https://www.dailynews.co.th/admin/upload/20191108/news_shoxEQznbw163202_533.jpg?v=201911151211?v=6502"/>
      </figure>
      <p>ส่วนคุณพ่อคุณแม่จะได้ร่วมพูดคุยกับนักจิตวิทยาด้านพัฒนาเด็ก ตกเย็นทั้งครอบครัวได้รับประทานอาหารอร่อยๆ และร่วมร้องเพลงกับมินิคอนเสิร์ตของพี่นภ พรชำนิ<br/><br/>ถ้าใครสนใจ ลองเข้าไปติดต่อสอบถามเพิ่มเติมได้ที่เพจ<b> <a href="https://www.facebook.com/Bigkidssmallworld">Big Kids Small World</a> </b>ผมได้ยินมาว่า เหลือจำนวนที่จะรับได้อีกไม่มากแล้วครับ ถ้าสุดสัปดาห์วันเสาร์ที่ 23 พ.ย. ว่าง ผมอยากเชิญไปทำกิจกรรรมดีๆ ร่วมกันทั้งครอบครัวครับ.<br/>.........................................<br/>คอลัมน์ : <mark><b>ก้อนเมฆเล่าเรื่อง</b></mark><br/>โดย<mark><b> “น้าเมฆ”</b></mark><br/><b><a href="https://facebook.com/cloudbookfanpage">https://facebook.com/cloudbookfanpage</a></b></p>
    </article>
  </body>
</html>