<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188357/Al-23-000-kilo-cocaine-in-Rotterdam-onderschept"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-11T04:53:27+00:00"/>
    <meta property="og:title" content="Al 23.000 kilo cocaïne in Rotterdam onderschept"/>
    <meta property="og:description" content="De opsporingsdiensten hebben met 23.000 kilo nu al meer cocaïne onderschept in de Rotterdamse haven dan in heel 2018. Toen ging het om 18.000 kilo."/>
  </head>
  <body>
    <article>
      <h1>Al 23.000 kilo cocaïne in Rotterdam onderschept</h1>
      <address>
        <time datetime="2019-11-11T04:53:27+00:00">11 Nov 2019, 04:53</time>
      </address>
      <h4>De opsporingsdiensten hebben met 23.000 kilo nu al meer cocaïne onderschept in de Rotterdamse haven dan in heel 2018. Toen ging het om 18.000 kilo.</h4>
      <p>En de ’smokkelpiek’ moet nog komen, zo blijkt uit een inventarisatie van De Telegraaf. Het Openbaar Ministerie Rotterdam geeft pas aan het eind van het jaar een overzicht, maar zegt zich te herkennen in de cijfers.</p>
      <related>
        <a href="http://www.rijnmond.nl/nieuws/188331/300-kilo-coca-239-ne-gevonden-in-auto-Rotterdam"/>
      </related>
      <p>In de nacht van vrijdag op zaterdag werd in de haven van Rotterdam opnieuw een grote partij cocaïne onderschept. Na een tip van het Team Criminele Inlichtingen (TCI) controleerde de politie vrijdagnacht een busje met daarin drie mannen van tussen de 22 en 28 jaar.</p>
      <p>In het busje lag 300 kilo cocaïne. Het zou gaan om medewerkers van een transportafdeling in de haven, zo meldde het Team Forensische Opsporing van de politie.</p>
      <related>
        <a href="http://www.rijnmond.nl/nieuws/184574/Bijna-honderd-kilo-coca-239-ne-gevonden-tussen-de-avocado-s"/>
      </related>
    </article>
  </body>
</html>