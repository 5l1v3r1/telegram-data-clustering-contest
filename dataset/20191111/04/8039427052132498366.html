<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=951694"/>
    <meta property="og:site_name" content="Andhrajyothy"/>
    <meta property="article:published_time" content="2019-11-11T04:06:05+00:00"/>
    <meta property="og:title" content="ఆలయాల్లో కార్తీక సందడి"/>
    <meta property="og:description" content="ADVT"/>
  </head>
  <body>
    <article>
      <h1>ఆలయాల్లో కార్తీక సందడి</h1>
      <address>
        <time datetime="2019-11-11T04:06:05+00:00">11 Nov 2019, 04:06</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>బాసర, యాదాద్రి, కాళేశ్వరంలో భక్తుల కిటకిట</b>
        </li>
      </ul>
      <p> </p>
      <p><b>ఆంధ్రజ్యోతి నెట్‌వర్క్‌:</b> కార్తీక మాసంతోపాటు ఆదివారం సెలవు దినం కావడంతో ఆలయాలకు పెద్ద సంఖ్యలో భక్తులు తరలివచ్చారు. నిర్మల్‌ జిల్లాలోని బాసర సరస్వతీ అమ్మవారిని తెలుగు రాష్ట్రాలతో పాటు మహారాష్ట్ర నుంచి వచ్చిన భక్తులు దర్శించుకున్నారు. వందల సంఖ్యలో చిన్నారులు అమ్మవారి సన్నిధిలో అక్షరశ్రీకార పూజలు జరిపించుకున్నారు. అమ్మవారిని ప్రముఖ సినీనటుడు సాయికుమార్‌ దర్శించుకున్నారు. యాదాద్రి లక్ష్మీనరసింహస్వామి సన్నిధి భక్తులతో కిటకిటలాడింది. బాలాలయంలో కవచమూర్తులకు, ప్రధానాలయంలో స్వయంభువులకు ఆరాధనలు జరిపిన అర్చకులు స్వామి అమ్మవార్లను అభిషేకించి, అర్చించారు. కల్యాణ మండపంలో హోమం, నిత్య తిరుకల్యాణోత్సవ పర్వాలను ఆగమ శాస్త్రరీతిలో నిర్వహించారు. జయశంకర్‌ భూపాలపల్లి జిల్లా మహదేవపూర్‌ మండలంలోని కాళేశ్వర ముక్తీశ్వర స్వామి ఆలయంలో 30 వేల మంది భక్తులు పూజలు చేశారు. తెలంగాణతో పాటు మహారాష్ట్ర, ఛత్తీ్‌సగఢ్‌ నుంచి వచ్చిన భక్తులు స్వామివారి సేవలో పాల్గొన్నారు. ఆలయానికి రూ.3,00,400 ఆదాయం సమకూరింది. కాగా, దూర ప్రాంతాల నుంచి కాళేశ్వరం వచ్చిన భక్తులకు సరైన గదులు, వసతుల్లేక ఇబ్బందులు పడ్డారు. రాజన్న సిరిసిల్ల జిల్లాలోని వేములవాడ రాజరాజేశ్వర క్షేత్రం వైకుంఠ చతుర్దశి సందర్భంగా భక్తులతో కిక్కిరిసింది. పెద్ద సంఖ్యలో భక్తులు కోడెమొక్కు చెల్లించుకున్నారు. ఆలయ ఆవరణలో కార్తీక దీపాలు వెలిగించారు. రాత్రి అనంత పద్మనాభస్వామికి పంచోపనిషత్‌ ద్వారాభిషేకం, సుబ్రహ్మణ్యేశ్వర స్వామికి మహాపూజ చేశారు. పొన్నచెట్టుసేవపై స్వామిని ఊరేగించారు.</p>
    </article>
  </body>
</html>