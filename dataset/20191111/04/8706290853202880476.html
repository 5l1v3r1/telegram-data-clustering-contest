<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/683408/poreia-kata-tis-islamofovias-sto-parisi"/>
    <meta property="og:site_name" content="enikos.gr"/>
    <meta property="article:published_time" content="2019-11-11T04:30:00+00:00"/>
    <meta property="og:title" content="Πορεία κατά της ισλαμοφοβίας στο Παρίσι"/>
    <meta property="og:description" content="Μουσουλμανικές οργανώσεις και τμήμα της Αριστεράς διοργάνωσαν μαζική πορεία κατά της ισλαμοφοβίας στο κέντρο της γαλλικής πρωτεύουσας..."/>
  </head>
  <body>
    <article>
      <h1>Πορεία κατά της ισλαμοφοβίας στο Παρίσι</h1>
      <address>
        <time datetime="2019-11-11T04:30:00+00:00">11 Nov 2019, 04:30</time>
      </address>
      <p>Μουσουλμανικές οργανώσεις και τμήμα της Αριστεράς διοργάνωσαν μαζική πορεία κατά της ισλαμοφοβίας στο κέντρο της γαλλικής πρωτεύουσας, αναδεικνύοντας τη διαφορά μεταξύ μουσουλμάνων και ισλαμιστών.</p>
      <p>«Στοπ στην ισλαμοφοβία», είναι το σύνθημα της αμφιλεγόμενης διαδήλωσης που ξεκίνησε από τον σιδηροδρομικό σταθμό Gare du Nord για να καταλήξει στη πλατεία Nation. Οι διοργανωτές καταγγέλλουν «τον αυξανόμενο στιγματισμό» όπως ισχυρίζονται, των μουσουλμάνων στη Γαλλία.</p>
      <p>Η πρώτη αμφισβήτηση ξεκίνησε από την χρήση του ίδιου του όρου ισλαμοφοβία: Μπορούμε να μιλάμε για ισλαμοφοβία στη Γαλλία; κράτος κοσμικό που με νόμους προστατεύει την ελευθερία στο θρήσκευμα; Μήπως είναι όρος-παγίδα όσων επιθυμούν την καλλιέργεια φόβων, πως γεννήθηκε η ιδέα και ποιοι είναι οι διοργανωτές;</p>
      <p>Όλα ξεκίνησαν ύστερα από μία επίθεση, στα μέσα Οκτωβρίου, ενός 80χρονου ακροδεξιού έξω από ένα τζαμί με τραυματισμό δύο επίσης ηλικιωμένων μουσουλμάνων. Υπήρξαν επίσης τρεις τουλάχιστον λεκτικές επιθέσεις κατά γυναικών που φορούσαν μαντίλα.</p>
      <p>
        <b>Σχέσεις με τους «Αδερφούς Μουσουλμάνους»;</b>
      </p>
      <p>Την πρώτη Νοεμβρίου, ένα κάλεσμα για τη σημερινή πορεία δημοσιεύθηκε στην εφημερίδα Libération με την πρωτοβουλία της ένωσης «Οι Μουσουλμάνοι», τη συνεργασία του αντικαπιταλιστικού κόμματος (NPA), μερίδας των κομουνιστών (UCL), την Εθνική Ένωση Φοιτητών Γαλλίας (UNEF) και την υπογραφή 50 προσωπικοτήτων, κυρίως από τον χώρο της αριστεράς.</p>
      <p>«Οι Μουσουλμάνοι» είναι μια Πλατφόρμα Συνεργασίας όλων των ενώσεων και τζαμιών της Γαλλίας που έχουν εκφράσει την επιθυμία για κοινή συνεργασία. Τελευταία όμως, κυκλοφόρησαν πληροφορίες για πιθανές σχέσεις της Πλατφόρμας με τους «Αδελφούς Μουσουλμάνους», γεγονός που εξέπληξε πολλούς που άρχισαν να αμφισβητούν την ίδια τους την υπογραφή, μη θέλοντας να βρεθούν δίπλα σε άτομα που καταπατούν τις αρχές της Γαλλικής Δημοκρατίας.</p>
      <p>Όσοι κατεβαίνουν στην πορεία υπογραμμίζουν τη διαφορά ανάμεσα στους πιστούς στο Ισλάμ νομοταγείς Γάλλους πολίτες και τους Ισλαμιστές. Υποστηρίζουν, όπως δηλώνει και ο εκπρόσωπος του κομουνιστικού κόμματος Ιαν Μπροσά, ότι δεν μπορούν να αφήσουν την υπεράσπιση των μουσουλμάνων της Γαλλίας μόνο στις μουσουλμανικές οργανώσεις.</p>
      <p>Πηγή: Deutsche Welle</p>
      <related>
        <h4>σχετικά άρθρα</h4>
        <a href="http://www.enikos.gr/international/683279/diadiloseis-ton-kitrinon-gilekon-se-parisi-kai-strasvourgo%0A%20%20%20%20%0A"/>
        <a href="http://www.enikos.gr/international/681924/ekatontades-kourdoi-diadilosan-sto-parisi%0A%20%20%20%20%0A"/>
        <a href="http://www.enikos.gr/international/681154/panikos-sto-parisi-andras-fonaxe-allach-akmpar-se-provoli-tou-jok%0A%20%20%20%20%0A"/>
        <a href="http://www.enikos.gr/international/678207/dimiourgoun-mini-seira-gia-tin-pyrkagia-stin-panagia-ton-parision%0A%20%20%20%20%0A"/>
        <a href="http://www.enikos.gr/international/683376/i-rosia-giortazei-ta-100-chronia-apo-ti-gennisi-tou-kalasnikof-ti%0A%20%20%20%20%0A"/>
        <a href="http://www.enikos.gr/international/683387/agria-epithesi-kathigitrias-se-15chrono-mathiti-ton-gronthokopise%0A%20%20%20%20%0A"/>
        <a href="http://www.enikos.gr/international/683379/ispanikes-ekloges-mikroteri-i-symmetochi-ton-psifoforon-se-schesi%0A%20%20%20%20%0A"/>
        <a href="http://www.enikos.gr/international/683380/ta-dakrya-tis-vasilissas-elisavet-gia-tous-iroes-tou-polemou-ta-v%0A%20%20%20%20%0A"/>
        <a href="http://www.enikos.gr/international/683372/ti-dimiourgia-mikris-sengken-proothoun-servia-voreia-makedonia-ka%0A%20%20%20%20%0A"/>
      </related>
    </article>
  </body>
</html>