<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620890/%D9%86%DA%A9%D8%A7%D8%AA-%D8%A8%D9%87%D8%AF%D8%A7%D8%B4%D8%AA%DB%8C-%D8%AF%D9%87%D8%A7%D9%86-%D9%88-%D8%AF%D9%86%D8%AF%D8%A7%D9%86-%D8%A8%D8%B1%D8%A7%DB%8C-%D8%B3%D8%A7%D9%84%D9%85%D9%86%D8%AF%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T04:23:00+00:00"/>
    <meta property="og:title" content="نکات بهداشتی دهان و دندان برای سالمندان"/>
    <meta property="og:description" content="افراد سالمند بیشتر در معرض ابتلا به عفونت‌های دهان و دندان و پیامدهای ناشی از آن‌ قرار دارند."/>
  </head>
  <body>
    <article>
      <h1>نکات بهداشتی دهان و دندان برای سالمندان</h1>
      <address>
        <time datetime="2019-11-11T04:23:00+00:00">11 Nov 2019, 04:23</time>
      </address>
      <p>
        <i>افراد سالمند بیشتر در معرض ابتلا به عفونت‌های دهان و دندان و پیامدهای ناشی از آن‌ قرار دارند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>از دست دندان‌ها که بیشتر به دلیل عفونت است نه تنها به تغییراتی در ظاهر منجر می‌شود بلکه جویدن برخی مواد غذایی را نیز سخت می‌کند. در این شرایط بدون شک تامین برخی نیازهای تغذیه‌ایِ بدن سخت‌تر می‌شود.</p>
      <p>رعایت بهداشت دهان، بهره بردن از درمان‌های فلوراید و مراقبت‌های دندانی میزان ابتلا به عفونت‌های دهان و پیامدهای ناشی از آن را کاهش می‌دهد. با افزایش سن، دهان و دندان سلامت خود را از دست می‌دهند و همچنین بین بالا رفتن سن و پوسیدگی دندان ارتباط وجود دارد. در حقیقت احتمال پوسیدگی دندان در سالمندان نسبت به جوانان دو برابر بیشتر است.</p>
      <figure>
        <img src="https://aftabnews.ir/files/fa/news/1398/8/20/357680_706.jpg"/>
      </figure>
      <p>علاوه بر این، شیوع بیماری لثه با بالا رفتن سن بیشتر می‌شود. حدود ۶۴ درصد از بزرگسالان در آمریکا به بیماری خفیف یا شدید لثه مبتلا هستند که این رقم در جوانان کمتر از ۳۸ درصد است. پوسیدگی و بیماری لثه به افتادن دندان‌ها منجر می‌شود.</p>
      <p>هنگام ترمیم دندان‌های آسیب دیده و دیگر بخش‌های دهان، باکتری‌ها وارد جریان خون می‌شوند. این باکتری‌های مضر می‌توانند در تمامی بخش‌های بدن جابجا شوند و حتی ایمپلنت‌هایی همچون مفاصل مصنوعی را که در بدن وجود دارد عفونی کنند. همچنین درصورتیکه سلامت دهان وضعیت نامطلوبی داشته باشد با مسواک زدن هم احتمال نفوذ باکتری به جریان خون وجود دارد.</p>
      <p>مهم‌ترین اقدام برای پیشگیری از عفونت‌ها رعایت بهداشت دهان است و تمامی افراد سالمند باید در مورد سلامت دهان خود دقت داشته باشند.</p>
      <p>سایت "مدیکال اکسپرس" در مطلبی تازه به نکاتی اشاره کرده که افراد سالمند باید برای برخورداری از بهداشت و سلامت دهان و دندان آنها را به طور جدی رعایت کنند:</p>
      <p>- خودداری از استعمال سیگار یا تنباکو</p>
      <p>- خودداری از مصرف داروهایی که میزان ترشح بزاق را کاهش می‌دهد</p>
      <p>- خودداری از مصرف خوراکی‌های سرشار از مواد قندی</p>
      <p>- مصرف شکلات‌های بدون قند</p>
      <p>- مراجعه به پزشک در صورت مشاهده علائم خشکی مزمن دهان</p>
      <p>- مرتب مسواک کردن دندان‌ها با خمیردندان حاوی فلوراید</p>
      <p>- استفاده روزانه از نخ دندان</p>
    </article>
  </body>
</html>