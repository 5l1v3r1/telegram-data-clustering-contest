<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f95f6e77c8f7a820/flashmoburi-in-diaspora-in-sustinerea-guvernului-sandu-moldovenii-din-strainatate-cu-mesaje-dure-pentru-dodon-video.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T04:10:00+00:00"/>
    <meta property="og:title" content="Flashmoburi în diasporă în susținerea Guvernului Sandu; Moldovenii din străinătate, cu mesaje dure pentru Dodon // VIDEO"/>
    <meta property="og:description" content="Diaspora susține eforturile Guvernului Sandu pentru scoaterea instituțiilor din captivitate și reformare a justiției, iar demiterea cabinetului de miniștri prin moțiunea de cenzură înaintată de socialiști ar însemna o nouă capturare a statului. Mesajul vine de la moldovenii din diasporă, care au organizat ieri la Milano și Frankfurt pe Main flashmoburi în susținerea Guvernului."/>
  </head>
  <body>
    <article>
      <h1>Flashmoburi în diasporă în susținerea Guvernului Sandu; Moldovenii din străinătate, cu mesaje dure pentru Dodon // VIDEO</h1>
      <address><time datetime="2019-11-11T04:10:00+00:00">11 Nov 2019, 04:10</time> by <a rel="author">Jurnal.md</a></address>
      <p>
        <b>Diaspora susține eforturile Guvernului Sandu pentru scoaterea instituțiilor din captivitate și reformare a justiției, iar demiterea cabinetului de miniștri prin moțiunea de cenzură înaintată de socialiști ar însemna o nouă capturare a statului. Mesajul vine de la moldovenii din diasporă, care au organizat ieri la Milano și Frankfurt pe Main flashmoburi în susținerea Guvernului.</b>
      </p>
      <p>„Știm cu toții că această majoritate parlamentară a fost creată pentru a scoate statul din captivitate. Demiterea Guvernului Maiei Sandu ar însemna o nouă capturare a statului. Frica de un procuror onest a dus la înaintarea acestei moțiuni. Este o luptă grea pentru a construi o țară democratică și prosperă și doar mobilizându-ne vom învinge”, a spus unul dintre participanții la manifestația din Milano.</p>
      <figure>
        <iframe src="https://www.youtube.com/embed/NjGa1bY8d2I" width="560" height="315" data-service="Youtube" scrolling="no"/>
      </figure>
      <p>„Susținem Guvernul condus de Maia Sandu și Blocul ACUM, care fac eforturi mari pentru a identifica candidați demni de a ocupa funcția de procuror general. Vedem piedici din partea lui Dodon și a unor deputați, situația e foarte rea, putem ajunge și la căderea Guvernului. Dodon, ai pufușor pe botișor, lasă oamenii să lucreze”, a fost un alt mesaj de la Milano.</p>
      <figure>
        <img src="http://static.cdn.jurnaltv.md/superdesk/2019111021114/2492a7fac83123c0713b2f22a668972d5acb1d39bbbffb6e0a46ebcdc25907a6.jpg"/>
        <figcaption>Flashmob Milano</figcaption>
      </figure>
      <p>Totodată, oamenii au scandat „Jos Dodon!”.</p>
      <figure>
        <img src="http://static.cdn.jurnaltv.md/superdesk/2019111021114/174a91b99ca6e804967d39a3e43553afe36470911cc1958113c564613e1d1957.jpg"/>
        <figcaption>Flashmob Milano</figcaption>
      </figure>
      <p>Și moldovenii din Frankfurt pe Main au organizat ieri un flashmob în susținerea Guvernului.</p>
      <figure>
        <iframe src="https://www.youtube.com/embed/8zpAAs-16Z4" width="560" height="315" data-service="Youtube" scrolling="no"/>
      </figure>
      <p>„Ne exprimăm susținerea față de Guvernul Maia Sandu și dezacordul total cu mișmașurile PSRM, în frunte cu Dodon. Este inadmisibil ca RM să rămână în această perioadă fără Guvern. Jocul total perfid al socialiștilor este de înțeles, pentru că ei nu-și doresc o reformă a justiției. Nu ne dorim un al doilea Plahotniuc, care vedem că se coace încet. Ne dorim ca reforma justiției să fie dusă la capăt. Ne adresăm către Maia Sandu, dacă Guvernul rezistă în fața moțiunii PSRM, primul pe lista scurtă care urmează să fie înaintată să fie Ștefan Gligor. E omul care se bucură de cea mai mare încredere din partea cetățenilor din țară și din diasporă. Ne dorim ca Guvernul Sandu să-și continue activitatea. Pe Igor Dodon îl rugăm să analizeze la rece. Începutul sfârșitului lui Plahotniuc a fost invalidarea rezultatelor alegerilor locale. Atunci a fost începutul sfârșitului erei PD. Noi n-am uitat de jocurile dvs cu PD. Aparențele înșeală, iar păcatele nu se uită așa repede. Această turnură, dacă veți da jos Guvernul, va însemna începutul sfârșitului domniei voastre și a PSRM. Acest pas nu vi-l va ierta nimeni”, a fost mesajul diasporei din Frankfurt pe Main.</p>
      <figure>
        <img src="http://static.cdn.jurnaltv.md/superdesk/2019111021114/7aa3650590294ec0fa11fe3a64b643e9315e8bab315b66c01a50930ba234b187.jpg"/>
        <figcaption>Flashmob Frankfurt</figcaption>
      </figure>
      <figure>
        <img src="http://static.cdn.jurnaltv.md/superdesk/2019111021114/cf4fc74461bcd0a3439c0d69b93499dd2d4f2ea0df3135e69e7568a65a9b26ce.jpg"/>
        <figcaption>Flashmob Frankfurt</figcaption>
      </figure>
    </article>
  </body>
</html>