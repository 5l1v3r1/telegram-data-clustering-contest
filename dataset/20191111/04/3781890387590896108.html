<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741038"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T04:21:00+00:00"/>
    <meta property="og:title" content="ซาร์รีเข้าใจโด้หงุดหงิดที่โดนเปลี่ยน"/>
    <meta property="og:description" content="'ซาร์รี' ไม่มีปัญหา 'โรนัลโด' ฉุนโดนเปลี่ยนตัวออก แจงบาดเจ็บทำไม่อยู่ในสภาพที่ดีที่สุด"/>
  </head>
  <body>
    <article>
      <h1>ซาร์รีเข้าใจโด้หงุดหงิดที่โดนเปลี่ยน</h1>
      <address>
        <time datetime="2019-11-11T04:21:00+00:00">11 Nov 2019, 04:21</time>
      </address>
      <p>
        <b>"ซาร์รี" ไม่มีปัญหา "โรนัลโด" ฉุนโดนเปลี่ยนตัวออก แจงบาดเจ็บทำไม่อยู่ในสภาพที่ดีที่สุด</b>
      </p>
      <p>เมาริซิโอ ซาร์รี กุนซือสิงห์อมควันของ "ม้าลาย" ยูเวนตุส ชี้แจงไม่มีปัญหากับ คริสเตียโน โรนัลโด ซูเปอร์สตาร์ชาวโปรตุกีส ที่แสดงท่าทีหงุดหงิดชัดเจนเมื่อโดนเปลี่ยนตัวออกตั้งแต่นาที 55 ในเกมเปิดบ้านเฉือน "ปีศาจแดงดำ" เอซี มิลาน 1-0  บอกว่าเป็นเพราะเจ้าตัวมีอาการบาดเจ็บรบกวน<br/><br/>โรนัลโด วิ่งหายเข้าไปในห้องแต่งตัวทันทีหลังถูก เปาโล ดิบาลา ลงมาแทน และมีรายงานว่า โรนัลโด รีบกลับบ้านตั้งแต่การแข่งขันยังไม่ทันจะจบลงด้วยซ้ำ อย่างไรก็ตาม ซาร์รี บอกไม่มีปัญหาที่นักเตะหงุดหงิด เพราะเป็นเรื่องปกติ และที่เปลี่ยนออกก็เพราะ โรนัลโด ลงเล่นทั้งที่บาดเจ็บ<br/><br/>"เราต้องขอบคุณ โรนัลโด เพราะเขาเสียสละอยู่ที่นี่ในสถานการณ์ที่ยาก เขาทำทุกอย่างเพื่อลงเล่น แต่ผมเห็นว่าเขาดูไม่ดีนัก และคิดว่ามันดีที่สุดที่จะถอดออกมา มันเป็นเรื่องปกติที่นักเตะจะหงุดหงิดเมื่อโดนเปลี่ยนตัวออก โดยเฉพาะอย่างยิ่งหลังจากทำงานมาหนักมาก" <br/><br/>"เดือนก่อนเขามีปัญหาเล็กน้อยที่เข่า เจ็บตอนซ้อม จนเมื่อกลับมาซ้อมด้วยความเข้มข้นสูงหรือลงเล่น จึงกลายเป็นส่งผลต่อน่องและกล้ามเนื้อต้นขา เขาไม่ได้อยู่ในสภาพดีที่สุดในตอนนี้ นักเตะทุกคนที่พยายามอย่างหนักย่อมมีอย่างน้อยสัก 5 นาทีที่หงุดหงิดเมื่อต้องออกจากสนาม"</p>
    </article>
  </body>
</html>