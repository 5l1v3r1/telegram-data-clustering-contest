<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/samsung-dram-contaminazione-danni-milioni-dollari/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T04:36:00+00:00"/>
    <meta property="og:title" content="Samsung: contaminata la produzione di memoria, danni per milioni"/>
    <meta property="og:description" content="Una contaminazione nei materiali usati per la produzione di memoria DRAM ha causato a Samsung danni per milioni di dollari."/>
  </head>
  <body>
    <article>
      <h1>Samsung: contaminata la produzione di memoria, danni per milioni</h1>
      <address><time datetime="2019-11-11T04:36:00+00:00">11 Nov 2019, 04:36</time> by <a rel="author">Jacopo Ferrante</a></address>
      <p>Piove sempre sul bagnato, o almeno così pare. Non bastavano <a href="https://www.tomshw.it/hardware/giappone-corea-del-sud-ferri-corti-problema-mondo-hardware/">le tensioni commerciali col Giappone</a> a complicare la vita a Samsung, adesso ci si mettono anche i problemi di produzione.</p>
      <p>Qualche settimana fa, <b>Samsung</b> ha riscontrato <b>un problema</b> in una delle sue <b>fabbriche</b> dedicata alla <b>produzione di memoria DRAM</b>. Stando all’azienda, una <b>contaminazione</b> non meglio specificata dei materiali ha <b>causato danni per milioni di dollari</b>.</p>
      <figure>
        <img src="https://www.tomshw.it/images/images/2019/03/memoria-ram-pc-wafer-22762.768x432.jpg"/>
      </figure>
      <p>Samsung afferma di aver risolto i problemi e che la produzione è tornata a regime. L’azienda non ha indicato <b>l’impianto interessato</b>, ma secondo <a href="https://www.computerbase.de/2019-11/samsung-foundry-millionenschaden-dram-produktion/">ComputerBase</a> si tratta di uno degli stabilimenti in cui avviene la produzione di wafer da 200 mm e memoria DRAM di classe 1x nm. Il problema non coinvolgerebbe quindi i più moderni wafer da 300 mm.</p>
      <p>I materiali contaminati hanno influenzato i processi dell’intera fabbrica. Le partite di wafer contaminate sono state smaltite, causando un danno economico quantificabile in diversi milioni di dollari, anche se l’ammontare non è chiaro dato che Samsung inizialmente si è limitata a fare solo delle stime.</p>
      <p>All’inizio di quest’anno anche <a href="https://www.tomshw.it/hardware/tsmc-i-wafer-contaminati-costano-550-milioni-di-dollari/">TSMC è stata vittima di una contaminazione</a>, con almeno 10.000 wafer coinvolti per perdite pari a circa 550 milioni di dollari.</p>
    </article>
  </body>
</html>