<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilicdaroglundan-kaftanciogluna-kitabin-reklamini-yapmis-oldun/926667"/>
    <meta property="og:site_name" content="medya faresi"/>
    <meta property="article:published_time" content="2019-11-11T05:39:00+00:00"/>
    <meta property="og:title" content="Kılıçdaroğlu'ndan Kaftancıoğlu'na: Kitabın reklamını yapmış oldun"/>
    <meta property="og:description" content="CHP Genel Başkanı Kemal Kılıçdaroğlu, partisinin İstanbul İl Başkanı Canan Kaftancıoğlu ile Ekrem İmamoğlu’nun kampanya direktörü Necati Özkan arasında tartışmaya sebep olan kitap hakkında açıklamalarda bulundu."/>
  </head>
  <body>
    <article>
      <h1>Kılıçdaroğlu'ndan Kaftancıoğlu'na: Kitabın reklamını yapmış oldun</h1>
      <h2>CHP Genel Başkanı Kemal Kılıçdaroğlu, partisinin İstanbul İl Başkanı Canan Kaftancıoğlu ile Ekrem İmamoğlu’nun kampanya direktörü Necati Özkan arasında tartışmaya sebep olan kitap hakkında açıklamalarda bulundu.</h2>
      <address>
        <time datetime="2019-11-11T05:39:00+00:00">11 Nov 2019, 05:39</time>
      </address>
      <p>Kılıçdaroğlu, "Bazı aktörler başarıyı sadece kendi pencerelerinden görebilirler. Bunlar olur" dedi. </p>
      <p><b>Sözcü</b> gazetesi yazarı <b>Deniz Zeyrek</b>, bugünkü <a href="https://www.sozcu.com.tr/2019/yazarlar/deniz-zeyrek/istanbulu-makina-mi-kazandi-5442592/">yazısında</a><b>Cumhuriyet Halk Partisi (CHP)</b> Genel Başkanı <b>Kemal Kılıçdaroğlu</b>'nun <b>Canan Kaftancıoğlu</b> ile <b>Ekrem İmamoğlu</b>'nun kampanya direktörü <b>Necati Özkan</b> arasında yaşanan kitap tartışmasına ilişkin açıklamalarda bulunduğunu söyledi.</p>
      <p>Zeyrek, "Kılıçdaroğlu'nun kitabı okumadığını ama Kaftancıoğlu'na da 'Twitter mesajına gerek yoktu, kitabın reklamını yapmış oldun, sayende daha çok okunacak' dediğini öğrendim" diye yazdı.</p>
      <p>CHP İstanbul İl Başkanı Canan Kaftancıoğlu, İstanbul Büyükşehir Belediye Belediye Başkanı Ekrem İmamoğlu’nun yerel seçim sürecinde kampanya direktörlüğünü yapan Necati Özkan’a sert bir tepki göstermişti. Kaftancıoğlu, "Yalan, yanlış ve eksik verilerle genel merkez iradesinin, CHP örgütlerinin ve İstanbul ittifakının emeğine hiç kimse saygısızlık edemeyecektir" demişti.</p>
      <p>Zeyrek ayrıca, köşesinde Kılıçdaroğlu'nun tartışmaya girmeyi ve tartışmanın uzatılmasını doğru bulmadığını belirterek şunları söylediğini aktardı:</p>
      <p>
        <i>"Örgütümüz iyi çalıştı. Fedakarlıkla çalıştı. Önyargıya kapılmaksızın, kendi içlerindeki kırgınlıkları bile bir kenara bırakıp birlikte durdular ve kazandılar. Herkes başarıyı sahiplenmek ister. Bazı aktörler başarıyı sadece kendi pencerelerinden görebilirler. Bunlar olur. Ancak önemli olan başarıyı kalıcı kılmak için çalışmaktır. Yeter ki başarı olsun."</i>
      </p>
    </article>
  </body>
</html>