<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820010.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T05:00:00+00:00"/>
    <meta property="og:title" content="رایزنی وزرای خارجه اتحادیه اروپا درباره ایران"/>
    <meta property="og:description" content="به گزارش باشگاه خبرنگاران جوان، وزرای خارجه اتحادیه اروپا فردا برای رایزنی درباره موضوعات مختلف از جمله ایران گردهم خواهند آمد."/>
  </head>
  <body>
    <article>
      <h1>رایزنی وزرای خارجه اتحادیه اروپا درباره ایران</h1>
      <address>
        <time datetime="2019-11-11T05:00:00+00:00">11 Nov 2019, 05:00</time>
      </address>
      <p>وزرای خارجه اتحادیه اروپا فردا برای رایزنی درباره موضوعات مختلف از جمله ایران گردهم خواهند آمد.</p>
      <p>به گزارش باشگاه خبرنگاران جوان، وزرای خارجه اتحادیه اروپا فردا برای رایزنی درباره موضوعات مختلف از جمله ایران گردهم خواهند آمد.</p>
      <p>براین اساس، اتحادیه اروپا با صدور بیانیه‌ای دستور کار جلسه فردا (دوشنبه) وزرای خارجه اتحادیه اروپا را اعلام کرد. وزاری خارجه این اتحادیه در نشست آتی خود درباره ایران، خاورمیانه، عملیات ترکیه در شمال سوریه علیه نیرو‌های کُرد این کشور و نیز اوضاع داخلی افغانستان، سودان و ونزوئلا گفتگو و رایزنی خواهند کرد.</p>
      <p>این بیانیه تصریح کرد: ما در این نشست امنیت خلیج فارس و نیز اقدامات ایران در کاهش تعهداتش ذیل برجام را بررسی خواهیم کرد. وزرای ۲۸ کشور عضو اتحادیه اروپا همچنین درباره کاهش تنش‌ها در خلیج فارس تصمیم گیری خواهند کرد.</p>
      <p>این نخستین نشست رسمی مقامات اروپایی پس از برداشتن چهارمین گام کاهش تعهدات برجامی از سوی ایران است. مقامات اروپایی بار‌ها بر پایبندی خود به برجام تاکید کرده اند، اما هیچ وقت اعلام نکرده اند دقیقاً به چه چیزی پایبند هستند، زیرا آن‌ها تمامی تحریم‌های امریکا علیه ایران را به صورت مو به مو اعمال می‌کنند. اتحادیه اروپا برای تبادل مالی و به اصطلاح دور زدن تحریم‌های آمریکا، دو سال است که وعده راه اندازی ساز و کار مالی جدید موسوم به اینستکس را داده اند. این در حالی است که این سازو کار مالی هنوز به هیچ نتیجه‌ای نرسیده است.</p>
      <p>استیون منوچین، وزیر خزانه داری آمریکا چندی پیش اعلام کرد طرف‌های اروپایی به واشنگتن اطمینان داده اند هیچ عملیات بانکی و داد و ستدی بدون هماهنگی آمریکا با ایران صورت نخواهد گرفت.</p>
    </article>
  </body>
</html>