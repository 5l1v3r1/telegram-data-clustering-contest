<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683420/symfonia-varoufaki-kai-krougkman-oti-itan-katastrofikes-oi-politi"/>
    <meta property="og:site_name" content="enikos.gr"/>
    <meta property="article:published_time" content="2019-11-11T05:15:00+00:00"/>
    <meta property="og:title" content="Συμφωνία Βαρουφάκη και Κρούγκμαν ότι ήταν καταστροφικές οι πολιτικές της τρόικας"/>
    <meta property="og:description" content="Η οικονομική κρίση, πριν και μετά την κρίση του 2008, βρέθηκε στο επίκεντρο μακράς συζήτησης..."/>
  </head>
  <body>
    <article>
      <h1>Συμφωνία Βαρουφάκη και Κρούγκμαν ότι ήταν καταστροφικές οι πολιτικές της τρόικας</h1>
      <address>
        <time datetime="2019-11-11T05:15:00+00:00">11 Nov 2019, 05:15</time>
      </address>
      <p>Η οικονομική κρίση, πριν και μετά την κρίση του 2008, βρέθηκε στο επίκεντρο μακράς συζήτησης που είχαν το Σάββατο 9 Νοεμβρίου στο Κιλκένι της Ιρλανδίας ο γραμματέας του ΜέΡΑ25 Γιάνης Βαρουφάκης, ο Νταν Αριέλι, καθηγητής ψυχολογίας και συμπεριφορικών οικονομικών στο Duke University και ο Πολ Κρούγκμαν, νομπελίστας και αρθρογράφος στην εφημερίδα New York Times και καθηγητής οικονομικών στο Πανεπιστήμιο CUNY της Νέας Υόρκης.</p>
      <p>Σύμφωνα με ανακοίνωση του ΜέΡΑ 25, για δύο ώρες οι τρεις οικονομολόγοι συζήτησαν «τον βάναυσο τρόπο με τον οποίο οι βασικές αρχές της μακροοικονομικής παραβιάστηκαν, τόσο πριν το ξέσπασμα της κρίσης όσο και μετά, από τους ισχυρούς (κυβερνήσεις, κεντρικές τράπεζες, ΔΝΤ κ.λπ.) με αποτέλεσμα η κρίση να γίνει τεράστια και, κατόπιν, να μην αποσοβηθεί πλήττοντας ανεπίτρεπτα τους πολλούς έτσι ώστε να προστατευτεί η λεία των λίγων».</p>
      <p>Το παράδειγμα της τρόικας και του Eurogroup, επισημαίνεται στην ανακοίνωση του ΜέΡΑ 25, «οι οποίοι επέμεναν σε καταστροφικές πολιτικές κόντρα στα διδάγματα της οικονομικής επιστήμης, συζητήθηκε διεξοδικά και βρήκε τους τρεις οικονομολόγους σε πλήρη συμφωνία».</p>
      <p>Οι τρεις οικονομολόγοι «υποστήριξαν την ανάγκη, αλλά και τις δυσκολίες, μιας Νέας Πράσινης Συμφωνίας για όλη την ανθρωπότητα, την τάση των κοινωνιών να τείνουν στην ξενοφοβία, να χάνουν την ελπίδα και, εν τέλει, να γίνονται θύματα όχι μόνο οικονομικής ύφεσης αλλά και κλινικής κατάθλιψης».</p>
      <p>Επίσης, οι τρεις οικονομολόγοι «αναφέρθηκαν σε αυτά που τους δίνουν ελπίδα - με πρώτη και καλύτερη την παρατήρηση πως οι νέοι άνθρωποι δείχνουν έτοιμοι να πάρουν την κατάσταση στα χέρια τους και να μετατρέψουν την εξελισσόμενη κλιματική καταστροφή στον κοινό σκοπό που θα μας επιτρέψει να δημιουργήσουμε ένα νέο διεθνιστικό κίνημα που στηρίζει προοδευτικές ατζέντες σε κάθε ήπειρο».</p>
      <p>Το ΜέΡΑ 25 κάνει ιδιαίτερη αναφορά στην τοποθέτηση του Ντέιβιντ ΜακΓουίλιαμς (David McWilliams), ο οποίος ξεκίνησε την καριέρα του ως τραπεζίτης στο Σίτι του Λονδίνου στη δεκαετία του 1980 πριν «βρει την υγειά του», όπως λέει ο ίδιος, «στρεφόμενος στην οικονομική δημοσιογραφία. Από τότε που η κρίση οδήγησε χώρες όπως η Ελλάδα, η Ιρλανδία, η Πορτογαλία κλπ στη χρεοκοπία και στα δίχτυα της τρόικας, ο David άρχισε να διοργανώνει ένα πρωτότυπο φεστιβάλ που φιλοδοξεί, και τα καταφέρνει, να δώσει στο πλατύ κοινό τη δυνατότητα να μάθει, και να κρίνει, την οικονομική θεωρία στο όνομα της οποίας γίνονται τόσα και τόσα εις βάρος των πολλών».</p>
      <related>
        <h4>σχετικά άρθρα</h4>
        <a href="http://www.enikos.gr/politics/682322/varoufakis-sto-cnbc-thelo-na-xekathariso-mia-parexigisi-den-ypirx%0A%20%20%20%20%0A"/>
        <a href="http://www.enikos.gr/politics/680097/varoufakis-i-kyvernisi-den-prokeitai-na-petychei-tipota-me-to-ana%0A%20%20%20%20%0A"/>
        <a href="http://www.enikos.gr/politics/680034/mera25-gia-psifo-apodimon-o-lefkos-kapnos-proskrouei-epano-stis-k%0A%20%20%20%20%0A"/>
        <a href="http://www.enikos.gr/politics/679811/thermo-tet-a-tet-tsovola-varoufaki-sti-vouli-ti-eipan-gia-tin-pro%0A%20%20%20%20%0A"/>
        <a href="http://www.enikos.gr/politics/679792/epikairi-erotisi-varoufaki-ston-prothypourgo-gia-tis-exelixeis-st%0A%20%20%20%20%0A"/>
        <a href="http://www.enikos.gr/politics/679565/varoufakis-i-kyvernisi-syriza-den-zitise-pote-apo-ti-rosia-na-typ%0A%20%20%20%20%0A"/>
        <a href="http://www.enikos.gr/politics/678091/dragasakis-lathos-oti-anathesame-ston-varoufaki-tin-ylopoiisi-tou%0A%20%20%20%20%0A"/>
        <a href="http://www.enikos.gr/politics/677727/varoufakis-na-dothoun-ta-dikaiomata-tis-psifou-tou-eklegein-kai-t%0A%20%20%20%20%0A"/>
        <a href="http://www.enikos.gr/politics/683399/stin-athina-apopse-o-kinezos-proedros-tha-synantithei-ti-deftera-%0A%20%20%20%20%0A"/>
      </related>
    </article>
  </body>
</html>