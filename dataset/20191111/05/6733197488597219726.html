<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/elektromotorky-segway-dirt-ebike-teren-jim-nevadi-mohou-kralovat-mestu"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-11T05:00:00+00:00"/>
    <meta property="og:title" content="Segway začal prodávat elektromotorky. Terén jim nevadí, mohou kralovat městu"/>
    <meta property="og:description" content="Segway se pouští do segmentu elektrických motorek. Modely Dirt eBike ujedou na jedno nabití až 120 kilometrů a v přepočtu vyjdou na docela slušné peníze."/>
  </head>
  <body>
    <article>
      <h1>Segway začal prodávat elektromotorky. Terén jim nevadí, mohou kralovat městu</h1>
      <h2>Segway se pouští do segmentu elektrických motorek. Modely Dirt eBike ujedou na jedno nabití až 120 kilometrů a v přepočtu vyjdou na docela slušné peníze.</h2>
      <address><time datetime="2019-11-11T05:00:00+00:00">11 Nov 2019, 05:00</time> by <a rel="author">VTM.cz</a></address>
      <p>Když se řekne Segway, většina lidí si vybaví drahá dvoukolová vozítka. Ti znalejší vědí, že Segway dnes nabízí i elektrické koloběžky, jednokolky či brusle. Teď ale firma <a href="https://www.globenewswire.com/news-release/2019/11/05/1941422/0/en/Segway-Ninebot-Expands-into-New-Market-Category-with-the-Introduction-of-Segway-Dirt-eBike.html">představila</a> nový typ elektrického dopravního prostředku - terénní elektromotorku Dirt eBike.</p>
      <p>Segway nabízí dva modely - Dirt eBike X160 a X260, které se liší velikostí, rychlostí i dojezdem. Zatímco menší Dirt eBike X160 se zaměřuje hlavně na agilitu než na maximální výkon, u modelu X260 je hlavní předností právě výkon.</p>
      <related>
        <a href="https://www.autorevue.cz/sdilene-elektricke-skutry-skoda-berider-v-praze-cena-aplikace-video"/>
      </related>
      <p>Dirt eBike X160 má maximální rychlost 50 km/h a na jedno nabití ujede kolem 65 kilometrů. Dirt eBike X260 se pyšní maximální rychlostí 75 km/h a dojezd na vyměnitelnou baterii je až 120 kilometrů. Segway se chlubí i rychlým nabíjením, které by mělo trvat nejdéle čtyři hodiny a zrychlením z 0 na 50 km/h za pouhé 4 sekundy.</p>
      <p>Malé motokrosové motorky jsou zejména v Asii populární alternativou ke tradičnějším skútrům. Jsou mrštnější, zábavnější a dá se s nimi zajet i někam za město. Segway nyní nabízí elektrickou verzi takového dopravního prostředku. Zalíbení by přitom mohl najít i jinde ve světě.</p>
      <related>
        <a href="https://www.autorevue.cz/vmoto-super-soco-cux-special-edition-ducati-cena-dojmy"/>
      </related>
      <p>V prodeji se objeví v prvním čtvrtletí roku 2020, přičemž ceny jsou stanovené na 3 tisíce dolarů (přibližně 84 tisíc korun) a 4500 dolarů (asi 126 tisíc korun). To je na poměry elektrických skútrů podobných výkonů a dojezdů odpovídající cena. Zde však získáte univerzálnější motocykl, který se nezalekne ani nezpevněných cest.</p>
      <p>Podrobné informace naleznete na oficiálních stránkách <a href="https://store.segway.com/dirtebike">store.segway</a>.</p>
      <p>
        <i><b>Autor:</b> Karel Javůrek</i>
      </p>
      <h3>
        <a href="https://vtm.zive.cz/">Článek připravila redakce VTM.cz</a>
      </h3>
      <h4>
        <a href="https://www.autorevue.cz/alternativni-pohony">Speciál: Alternativní pohony</a>
      </h4>
      <p>K vývoji alternativních pohonů došlo kvůli ztenčujícím se zásobám ropy a problémům se znečištěním životního prostředí. V automobilovém průmyslu se v současnosti nejčastěji hovoří o pohonech na LPG, CNG, vodík a elektrický proud. Právě v posledních dvou zmíněných pohonech je podle odborníků budoucnost.</p>
      <p><a href="https://www.autorevue.cz/lpg-ma-stale-smysl-prehled-aut-s-timto-pohonem-a-proc-je-chtit">Přehled aut s pohonem na LPG </a>• <a href="https://www.autorevue.cz/koupit-ted-auto-na-cng-mame-sedm-argumentu-pro-a-stejny-pocet-proti">Koupit auto na CNG?</a> • <a href="https://www.autorevue.cz/auta-na-cng-jak-dojedou-daleko">Auta na CNG: Jak dojedou daleko?</a> • <a href="https://www.autorevue.cz/vodikova-toyota-mirai-se-predstavuje-i-v-evropske-verzi-stovku-da-za-96-s">Toyota Mirai na vodík</a> • <a href="https://www.autorevue.cz/volkswagen-meb-platforma-elektromobil-id">VW razí cenu elektroaut na minimum</a> • <a href="https://www.autorevue.cz/hyundai-nexo-oficialne-predstaven-na-ces">Hyundai Nexo - SUV na vodík</a> • <a href="https://www.autorevue.cz/zeneva-2018-revolucni-cng-mild-hybrid-skodovky-do-detailu-tohle-tady-jeste-nebylo">Revoluční CNG-mild-hybrid Škoda do detailu</a></p>
      <related>
        <h4>Určitě si přečtěte</h4>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/hyundai-tucson-1-6-crdi-4x4-vs-renault-kadjar-1-7-blue-dci-4x4-kombinace-svobody-132011"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
      </related>
    </article>
  </body>
</html>