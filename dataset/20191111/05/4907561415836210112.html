<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/murat-gulderen/yapay-zekayla-sulamada-yuzde-30-tasarruf-2218202"/>
    <meta property="og:site_name" content="Posta"/>
    <meta property="article:published_time" content="2019-11-11T05:00:23+00:00"/>
    <meta property="og:title" content="Yapay zekayla sulamada yüzde 30 tasarruf"/>
    <meta property="og:description" content="Dünyadaki tatlı suyun yüzde 70’ten fazlası tarımda kullanılıyor."/>
  </head>
  <body>
    <article>
      <h1>Yapay zekayla sulamada yüzde 30 tasarruf</h1>
      <address><time datetime="2019-11-11T05:00:23+00:00">11 Nov 2019, 05:00</time> by <a rel="author">Murat Gülderen</a></address>
      <p>Dünyadaki tatlı suyun yüzde 70’ten fazlası tarımda kullanılıyor. Ancak verimsiz kullanım sebebiyle bunun neredeyse yarısı daha bitkiye ulaşmadan kayboluyor. Bu sorun artık yapay zeka, sayesinde ortadan kalktı. Tarım teknolojileri alanında A’dan Z’ye akıllı çözümler sunan Netafim şirketi, yapay zekalı damla sulama sistemini dünyaya yanıttı. ‘Netbeat’ adlı sitem, sudan yüzde 30’un üzerinde tasarruf ediyor.</p>
      <p>
        <b>UZAKTAN MÜDAHALE</b>
      </p>
      <p>Yapay zeka sistemi bilgisayar, tablet ve telefon üzerinden kumanda edilebiliyor. Hava durumu, havadaki nem oranı, güneşin geliş açısını analiz eden sistem tarlanın ne kadar suya, ilaca ve gübreye ihtiyacı olduğunu belirliyor ve tavsiyelerde bulunuyor. Bu sistem ile sulamanın zamanlamasını kendisi belirleyen çiftçinin gecenin bir yarısı tarlaya gitmesine gerek kalmıyor. Bulut tabanlı bir sistem olan Netbeat’a arıza durumunda uzaktan da anında müdahale yapılabiliyor.</p>
      <figure>
        <img src="https://i.pstimaj.com/img/75/640x0/5dc88381ae298b41865477cb"/>
      </figure>
      <p>
        <b>VERİMLİLİK ARTIYOR</b>
      </p>
      <p>Aydın’daki Vodafone Akıllı Köy ’de düzenlenen tanıtım toplantısında konuşan Netafim Digital Tarım Başkanı Guy Leventon, Netbeat ile 10 km’lik bir alanın rahatlıkla kontrol edilebildiğine dikkat çekerek, “Türkiye’de mısır üretiminde hektar başına 9 bin 200 metreküp su harcanırken 9 ton mahsul alınıyor. Bu çözümler ile hektar başına 6 bin 300 metreküp su ile 12 ton mısıra ulaştık” dedi.</p>
      <p>
        <b>İKİ YILDA AMORTİ</b>
      </p>
      <p>Netafim Türkiye ve Orta Asya Genel Müdürü Pınar Parmaksız da Türkiye’de 13 adet sistem kurulumu yaptıklarını belirterek ‘Bugün Netafim, 110 ’u aşkın ülkede faaliyet gösteriyor. Biri Adana’da olmak üzere 17 üretim tesisimiz var. 60 bin metrekarelik alanda yılda 1 milyar 200 bin metresulama borusu üretiyoruz. Sistem kendini iki yıl içerisinde amorti ediyor” diye konuştu.</p>
    </article>
  </body>
</html>