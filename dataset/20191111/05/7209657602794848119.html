<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/cesena/politica/salvini-forli-1.4879540"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-11T05:36:55+00:00"/>
    <meta property="og:title" content="Salvini a Forlì e Cesena: &quot;In lista nomi importanti&quot;. Bonaccini: &quot;Con me sanità pubblica&quot;"/>
    <meta property="og:description" content="Il leader della Lega e la Borgonzoni fanno visita allo stabilimento Orogel, il presidente uscente alla Siropack"/>
  </head>
  <body>
    <article>
      <h1>Salvini a Forlì e Cesena: "In lista nomi importanti". Bonaccini: "Con me sanità pubblica"</h1>
      <h2>Il leader della Lega e la Borgonzoni fanno visita allo stabilimento Orogel, il presidente uscente alla Siropack</h2>
      <address><time datetime="2019-11-11T05:36:55+00:00">11 Nov 2019, 05:36</time> by <a rel="author">il Resto del Carlino</a></address>
      <p>Cesena, 11 novembre 2019 - Giornata densa di appuntamenti politici, oggi in provincia. Comincia il leader della Lega, <b>Matteo Salvini</b>, che stamattina è a <b>Forlì </b>in compagnia di <b>Lucia Borgonzoni</b>, candidata per il Carroccio alla presidenza della Regione Emilia Romagna (il voto è previsto il 26 gennaio 2020). Nella prima mattinata i due sono impegnati in una visita al mercato cittadino e si fermano per un breve comizio in <b>piazzetta San Crispino</b>. Poco più tardi, alle 10.30, sempre a Forlì, c'è un <b>incontro alla Fiera </b>con gli operatori del settore avicunicolo.</p>
      <p>"Oggi<b> niente balconi</b>, sennò fanno 18 interrogazioni parlamentari...", dice il leader della Lega aprendo il suo intervento. "E' tre mesi che mi rompono le palle perché vado in vacanza a <b>Milano Marittima</b> – aggiunge -, l'anno prossimo devo scegliere, per far contenta la <b>Gruber</b>, se andare a Montecarlo o a Capalbio. Bene, la prossima estate andrò al mare ancora in Romagna". "E, azzardo nell'azzardo, andrò in spiaggia in costume da bagno", sorride.</p>
      <p>Con Salvini anche la candidata leghista alla presidenza della Regione Emilia Romagna, <b>Lucia Borgonzoni</b>: “"E' il governo del <b>Pd </b>che vuole venire a fare cassa in Emilia-Romagna con la <b>plastic tax</b> e la <b>sugar tax</b>. 'Andiamo e gli mettiamo le mani in tasca e loro pagheranno tutti i casini che stiamo facendo a livello centrale'. Basta, è ora di dire basta. Così come le <b>case popolari</b> vanno prima agli italiani". "Il 14 ci vediamo a Bologna per fargli vedere quanti siamo – prosegue -, bisogna portare tutti a votare per liberare la nostra terra. Liberiamo l'Emilia-Romagna e poi andiamo a prenderci Roma con Matteo Salvini". "A noi piacciono le sfide importanti. E quindi conto che (il 14 novembre all'<a href="http://www.ilrestodelcarlino.it/bologna/politica/salvini-paladozza-1.4879096"><b>evento del PalaDozza</b></a>, ndr) ci saranno tanti bolognesi, anzi, spero che non ci sia troppa gente che non riesce a entrare. Parleremo di <b>futuro</b>, di programmi, ci saranno anche interventi che parleranno di arte, di storia, di identità, di cultura, di tradizione", aggiunge il segretario. "Non sarà il classico comizio - dice - getteremo le basi dell'Emilia Romagna che verrà. Non vedo l'ora che arrivi questo 26 gennaio, con il sorriso".</p>
      <p>In vista delle prossime elezioni regionali in programma il 26 gennaio “<b>più di un imprenditore</b> ci appoggerà, sia in Romagna che in Emilia. Probabilmente in passato c'è stato un po' di timore a esporsi. Nel 2019 nessuno deve avere paura”. “Nelle liste civiche a sostegno di Lucia Borgonzoni e anche nella lista della Lega ci saranno <b>esponenti del mondo del lavoro</b> che finalmente si affacciano: prima firmano e poi dirò i <b>nomi</b>, però ci sono nomi importanti che incontriamo tutti giorni”. Salvini parla anche dell’<a href="https://www.ilrestodelcarlino.it/forl%C3%AC/cronaca/comizio-salvini-1.4880363"><b>aeroporto di Forlì</b></a> , evidenziando l’esigenza della città di essere collegata al resto del mondo anche in un’ottica di sviluppo del turismo. Ad accoglierlo nel centro storico circa duecento persone, molto blande le proteste.</p>
      <p>Poi i due esponenti del Carroccio si spostano <b>a Cesena</b> per la seconda parte dei loro appuntamenti. Matteo Salvini e Lucia Borgonzoni visitano infatti lo stabilimento Orogel a Cesena e subito dopo pranzano con alcuni imprenditori del settore agricolo. E Orogel sarà di nuovo al centro della scena politica il <b>14 gennaio</b>, data per la quale è stata invece già annunciata la visita del <b>presidente Conte </b>e del presidente uscente della Regione, nonché candidato del Pd al rinnovo per quella carica, <b>Stefano Bonaccini</b>. L’occasione in quel caso è l’inaugurazione di una nuova cella frigorifera.</p>
      <p>Quella di Orogel "è<b> la cooperazione bella, sana</b> che reinveste in azienda quelli che sono gli utili; che dà da lavorare a 2.000 agricoltori italiani; che lavora su prodotti italiani; che esporta prodotti italiani e mi spiace che abbiano dovuto aspettare anni per avere le autorizzazioni per ampliare la loro azienda", commenta Salvini durante la visita allo stabilimento di Pievesistina. "Rendo omaggio alla cooperazione sana - ha concluso - che è fondamentale per l' Emilia- Romagna e per tutta l'Italia"</p>
      <p>
        <b>Leggi anche <a href="https://www.ilrestodelcarlino.it/bologna/politica/salvini-paladozza-1.4879096">La Lega apre la campagna d'Emilia Romagna al PalaDozza</a> - <a href="https://www.ilrestodelcarlino.it/politica/foto/salvini-borgonzoni-1.4878998">Il tour di Salvini in Emilia Romagna</a></b>
      </p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880501.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Matteo Salvini a Carpi (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880502.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>'Qui in Emilia Romagna cadrà il secondo Muro di Berlino' (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880503.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>L'arrivo di Salvini in piazza a Carpi (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880504.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il discorso di Salvini davanti ad un centinaio di sostenitori (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880505.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>'Se ci date una mano a vincere qui in Emilia, vi assicuro che torniamo al governo' (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880506.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>I contestatori (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880507.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La campagna elettorale a Carpi in vista delle elezioni (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880508.1573480285%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una cinquantina di contestatori ha fischiato gli interventi di Salvini e Borgonzoni (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880509.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=433&amp;fmt=jpg"/>
          <figcaption>Salvini a Ferrara con Borgonzoni e Fabbri (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880510.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=444&amp;fmt=jpg"/>
          <figcaption>Selfie per Salvini (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880511.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=455&amp;fmt=jpg"/>
          <figcaption>Il leader della Lega è arrivata a Ferrara dopo aver fatto tappa a Carpi (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880512.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>L'arrivo di Lucia Borgonzoni (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880513.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=470&amp;fmt=jpg"/>
          <figcaption>Il brindisi (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880514.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=431&amp;fmt=jpg"/>
          <figcaption>Salvini a Ferrara con la Borgonzoni (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880515.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=445&amp;fmt=jpg"/>
          <figcaption>Con Nicola Lodi e Alan Fabbri (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880516.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=441&amp;fmt=jpg"/>
          <figcaption>Salvini arriva a Ferrara per la quarta volta da inizio anno (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880517.1573480286%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=329&amp;h=500&amp;fmt=jpg"/>
          <figcaption>Salvini e i cappellacci (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880518.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=423&amp;fmt=jpg"/>
          <figcaption>Il leader della Lega ha incontrato i simpatizzanti nella sala mensa del petrolchimico (foto Businesspress)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880519.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>L'11 novembre Salvini e la Borgonzoni sono a Forlì (Foto Frasca)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880520.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Matteo Salvini a Forlì (Foto Frasca)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880521.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Il comizio (Foto Frasca)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880522.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Il leader e la candidata si fanno un selfie (Foto Frasca)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4880523.1573480287%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Il comizio (Foto Frasca)</figcaption>
        </figure>
        <figcaption>
          <a href="https://www.ilrestodelcarlino.it/politica/foto/salvini-borgonzoni-1.4878998">Salvini e Borgonzoni, tour in Emilia Romagna. Foto</a>
        </figcaption>
      </slideshow>
      <h3>Bonaccini: "Con me la sanità resta pubblica"</h3>
      <p><b>Ma Bonaccini </b>è nel Cesenate anche oggi, con un intervento alla Siropack, azienda di imballaggi di Cesenatico per annunciare in anteprima il percorso che la Giunta regionale si appresta ad adottare per ridurre l’uso di plastica senza ricorrere a una tassazione. Presenti i sindaci di Cesenatico, Matteo Gozzoli, di Cesena, Enzo Lattuca e la consigliera regionale Lia Montalti.</p>
      <p>"A <b>Salvini</b>, che rispetto, con il quale ho collaborato da presidente della Conferenza delle Regioni e lui ministro, ho nulla da chiedere", ribadisce Bonaccini prima di partecipare a una trasmissione televisiva. "Avrei da chiedere a <b>Lucia Borgonzoni</b>, vorrei confrontarmi con lei, discutere con lei e io e lei proporci agli emiliano-romagnoli con le idee che abbiamo", aggiunge. Poi va al punto: "Lucia Borgonzoni dovrebbe sapere, se legge i dati che forniscono tutti gli indicatori, che siamo la prima regione in Italia, nettamente la prima regione, per risposte in termini di <b>liste d'attesa</b> per quelle che si chiamano prestazioni sanitarie di prima fascia".</p>
      <p>"Sono una quarantina indicate dal ministero della salute rispetto alle quali in questa regione nel 97% dei casi si risponde entro i primi 30 o 60 giorni. Noi abbiamo tantissime persone che per fortuna possono accedere alla sanità pubblica. Quando dicono <b>'modello lombardo'</b>: il Lombardia per metà la sanità è privata, qui in Emilia-Romagna finché ci sarà Bonaccini la centralità della <b>sanità </b>dovrà essere <b>pubblica </b>perché noi dobbiamo garantire a tutti lo stesso livello di cure indipendentemente dal reddito che hanno le famiglie. Bisogna migliorare - prosegue il governatore - non si è mai fatto abbastanza sulle liste d'attesa, vogliamo e possiamo migliorare ma vorrei ricordare in questi anni sono stati fatti sforzi importanti e comunque in questa regione chiunque abbia bisogno di una cura trova una cura importante".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/rimini/politica/video/salvini-santarcangelo-1.4879297"/>
        <a href="https://www.ilrestodelcarlino.it/politica/foto/salvini-borgonzoni-1.4878998"/>
        <a href="https://www.ilrestodelcarlino.it/ferrara/politica/salvini-1.4878730"/>
        <a href="https://www.ilrestodelcarlino.it/modena/politica/salvini-oggi-1.4878351"/>
        <a href="https://www.ilrestodelcarlino.it/reggio-emilia/politica/salvini-1.4877901"/>
        <a href="https://www.ilrestodelcarlino.it/bologna/politica/salvini-paladozza-1.4879096"/>
      </related>
    </article>
  </body>
</html>