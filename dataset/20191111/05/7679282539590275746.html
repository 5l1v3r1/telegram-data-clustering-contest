<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-sanjay-karol-becomes-chief-justice-of-patna-high-court-2843040.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T05:46:42+00:00"/>
    <meta property="og:title" content="संजय करोल बने पटना हाईकोर्ट के चीफ जस्टिस, राज्यपाल ने दिलाई शपथ"/>
    <meta property="og:description" content="पटना हाईकोर्ट के नए मुख्य न्यायाधीश संजय करोल को आज राजभवन में पद एवं गोपनीयता की शपथ दिलाई गई। बिहार के राज्यपाल फागू चौहान ने उन्हें शपथ दिलायी। शपथ ग्रहण समारोह पर आयोजित कार्यक्रम में मुख्यमंत्री..."/>
  </head>
  <body>
    <article>
      <h1>संजय करोल बने पटना हाईकोर्ट के चीफ जस्टिस, राज्यपाल ने दिलाई शपथ</h1>
      <address><time datetime="2019-11-11T05:46:42+00:00">11 Nov 2019, 05:46</time> by <a rel="author">पटना हिन्दुस्तान टीम</a></address>
      <p>पटना हाईकोर्ट के नए मुख्य न्यायाधीश संजय करोल को आज राजभवन में पद एवं गोपनीयता की शपथ दिलाई गई। बिहार के राज्यपाल फागू चौहान ने उन्हें शपथ दिलायी। शपथ ग्रहण समारोह पर आयोजित कार्यक्रम में मुख्यमंत्री नीतीश कुमार और उपमुख्यमंत्री सुशील कुमार मोदी समेत कई गणमान्य लोग मौजूद थे।</p>
      <p>चीफ जस्टिस संजय करोल इससे पहले त्रिपुरा हाइकोर्ट के मुख्य न्यायाधीश थे। पटना हाईकोर्ट के चीफ जस्टिस ए.पी. शाही के स्थानांतरण के बाद संजय करोल को पटना हाईकोर्ट का चीफ जस्टिस बनाया गया है। एपी शाही को मद्रास हाईकोर्ट का मुख्य न्यायाधीश बनाया गया है।</p>
      <p>बता दें कि पटना हाईकोर्ट के नव नियुक्त न्यायाधीश संजय करोल हिमाचल प्रदेश के रहने वाले हैं। उन्होंने साल 1986 में वकालत शुरू की थी। साल 1998 से 2003 तक वे हिमाचल प्रदेश के महाधिवक्ता भी रह चुके हैं। 8 मार्च 2007 को उन्होंने जज पद की शपथ ली थी। 25 अप्रैल 2017 से 5 अक्टूबर 2018 तक हिमाचल प्रदेश के कार्यकारी मुख्य न्यायाधीश के रूप में काम किया ।फिर 14 नवम्बर 2018 को त्रिपुरा हाईकोर्ट के मुख्य न्यायाधीश बने थे।<br/> </p>
    </article>
  </body>
</html>