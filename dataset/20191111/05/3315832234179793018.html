<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a422aca695a9d876/presedintele-boliviei-a-demisionat-la-scurt-timp-dupa-castigarea-unui-nou-mandat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T05:39:00+00:00"/>
    <meta property="og:title" content="Preşedintele Boliviei a demisionat la scurt timp după câştigarea unui nou mandat"/>
    <meta property="og:description" content="Preşedintele Boliviei, Evo Morales, a demisionat, duminică, în urma protestelor masive care afectează ţara la scurt timp după ce a câştigat un nou mandat, relatează BBC. Morales este acuzat că a fraudat scrutinul prezidenţial, şeful armatei îndemnându-l, în cursul zilei, să-şi dea demisia."/>
  </head>
  <body>
    <article>
      <h1>Preşedintele Boliviei a demisionat la scurt timp după câştigarea unui nou mandat</h1>
      <address><time datetime="2019-11-11T05:39:00+00:00">11 Nov 2019, 05:39</time> by <a rel="author">Jurnal.md</a></address>
      <p>
        <b>Preşedintele Boliviei, Evo Morales, a demisionat, duminică, în urma protestelor masive care afectează ţara la scurt timp după ce a câştigat un nou mandat, relatează BBC. Morales este acuzat că a fraudat scrutinul prezidenţial, şeful armatei îndemnându-l, în cursul zilei, să-şi dea demisia.</b>
      </p>
      <p>Bolivia trece printr-o perioadă de agitaţie după ce proteste masive împotriva preşedintelui Morales au paralizat ţara. Unităţile de poliţie din oraşele boliviene Sucre (sud-est), Santa Cruz (est) şi Cochabamba (centru) s-au răsculat vineri, refuzând să îi asculte pe comandanţii lor care le ordonau să reprime manifestaţiile opoziţiei care protestează de trei săptămâni faţă de realegerea preşedintelui Evo Morales.</p>
      <p>Morales a fost declarat câştigător cu 47% din voturi, cu peste zece puncte procentuale în plus faţă de Mesa (36,5%), un rezultat care i-a asigurat preşedintelui în funcţie o victorie din primul tur de scrutin.</p>
      <p>Cel mai longeviv preşedinte bolivian, Evo Morales a câştigat precedentele trei mandate tot din primul tur de scrutin.</p>
    </article>
  </body>
</html>