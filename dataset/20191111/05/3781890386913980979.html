<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741059"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T05:30:00+00:00"/>
    <meta property="og:title" content="สภาใหม่ชั้น4ไร้แอร์! เหตุถูกตัดงบฯต้องเช่าพัดลมใช้ก่อน"/>
    <meta property="og:description" content="“ชวน”ตรวจห้องประชุมงบฯ หลังได้รับเรื่องร้องเรียนไม่มีอากาศหายใจ เผยไม่ติดเครื่องปรับอากาศ เหตุถูกตั้งงบ"/>
  </head>
  <body>
    <article>
      <h1>สภาใหม่ชั้น4ไร้แอร์! เหตุถูกตัดงบฯต้องเช่าพัดลมใช้ก่อน</h1>
      <address>
        <time datetime="2019-11-11T05:30:00+00:00">11 Nov 2019, 05:30</time>
      </address>
      <p>
        <b>“ชวน”ตรวจห้องประชุมงบฯ หลังได้รับเรื่องร้องเรียนไม่มีอากาศหายใจ เผยไม่ติดเครื่องปรับอากาศ เหตุถูกตั้งงบ</b>
      </p>
      <p>เมื่อวันที่ 11 พ.ย.  ที่รัฐสภา บริเวณชั้น 4  นายชวน หลีกภัย ประธานสภาผู้แทนราษฎร ได้ตรวจความเรียบร้อยของห้องประชุมงบประมาณ  ภายหลังได้รับการร้องเรียนว่าบริเวณด้านนอก ซึ่งเป็นที่รับรองของผู้มาชี้แจงกรรมาธิการไม่มีเครื่องปรับอากาศ ดังนั้นตนจึงได้สั่งให้สำนักงานเลขาธิการสภาผู้แทนราษฎร เช่าพัดลมแอร์ขนาดใหญ่จำนวน 2 ตัว อีกทั้งได้จัดซื้อเครื่องปรับอากาศขนาดเล็กบางส่วนมาเสริม เพื่อให้อากาศถ่ายเทบรรเทาความเดือดร้อน<br/><br/>อย่างไรก็ตาม นายชวน ได้สอบถามเจ้าหน้าที่ถึงสาเหตุไม่ติดตั้งเครื่องปรับอากาศถาวรบริเวณโถงทางเดิน ชั้น 4 ได้รับคำตอบว่าทางสำนักงบประมาณได้ตัดงบในส่วนนี้ออก แต่จะติดตั้งเพิ่มเติมในอนาคต ทั้งนี้จะได้นำข้อบกพร่องของอาคารวุฒิสภาไปปรับปรุงอาคารฝั่งส.ส.ที่กำลังอยู่ระหว่างก่อสร้าง.</p>
    </article>
  </body>
</html>