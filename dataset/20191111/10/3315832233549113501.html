<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a6c68d0790568add/ocnita-un-barbat-a-fost-condamnat-la-sapte-ani-de-inchisoare-dupa-ce-si-a-violat-si-batut-concubina.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-11T10:12:35+00:00"/>
    <meta property="og:title" content="Ocnița: Un bărbat a fost condamnat la șapte ani de închisoare după ce și-a violat și bătut concubina"/>
    <meta property="og:description" content="Un bărbat din Ocnița a fost condamnat la șapte ani de închisoare după ce și-a agresat fizic și violat concubina pentru a se răzbuna că aceasta l-a denunțat la poliție pentru fapte de violență."/>
  </head>
  <body>
    <article>
      <h1>Ocnița: Un bărbat a fost condamnat la șapte ani de închisoare după ce și-a violat și bătut concubina</h1>
      <address><time datetime="2019-11-11T10:12:35+00:00">11 Nov 2019, 10:12</time> by <a rel="author">Jurnal.md</a></address>
      <p>
        <b>Un bărbat din Ocnița a fost condamnat la șapte ani de închisoare după ce și-a agresat fizic și violat concubina pentru a se răzbuna că aceasta l-a denunțat la poliție pentru fapte de violență.</b>
      </p>
      <p>Potrivit unui comunicat emis de procuratură, bărbatul s-a răzbunat după ce concubina l-a denunțat poliției din localitate pentru faptul că acesta a agresat-o fizic de mai multe ori.</p>
      <p>După depunerea acestei plângeri, femeia a fost constrânsă de către bărbat să continue să locuiască cu el, fiind amenințată cu omorul.</p>
      <p><i>„Pe parcursul a două săptămâni ale lunii iunie 2018, nemulțumit că concubina a depus plângere împotriva lui pentru violență, făptașul și-a satisfăcut poftele sexuale contra voinței ei, prin constrângere fizică și psihică”, </i>se arată scris în comunicatul emis de procuratură.</p>
      <p>Instanța de judecată l-a condamnat pe inculpatul în vârstă de 29 de ani la pedeapsa cu închisoarea pentru un termen de șapte ani.</p>
    </article>
  </body>
</html>