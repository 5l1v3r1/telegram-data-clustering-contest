<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/goncharuk-prosit-radu-priynyati-chotiri-zakonoprojekti-dlya-zapusku-rinku-zemli-639139.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T10:41:41+00:00"/>
    <meta property="og:title" content="Гончарук просить Раду прийняти чотири законопроєкти для запуску ринку землі"/>
    <meta property="og:description" content="За словами Гончарука залишилося три повноцінних робочих тижні, за які Верховна Рада може ухвалювати закони"/>
  </head>
  <body>
    <article>
      <h1>Гончарук просить Раду прийняти чотири законопроєкти для запуску ринку землі</h1>
      <address>
        <time datetime="2019-11-11T10:41:41+00:00">11 Nov 2019, 10:41</time>
      </address>
      <h4>За словами Гончарука залишилося три повноцінних робочих тижні, за які Верховна Рада може ухвалювати закони</h4>
      <p>Прем'єр-міністр України Гончарук назвав 4 законопроєкти, які має ухвалити Верховна Рада для цивілізованого запуску ринку землі</p>
      <p>Про це він сказав 11 листопада під час засідання погоджувальної ради.</p>
      <p>За словами Гончарука залишилося три повноцінних робочих тижні, за які Верховна Рада може ухвалювати закони. Тому важливо наголосити на певних пріорітетах, які уряд просив би парламент також вважати за першочергові.</p>
      <p>«Перш за все у нас є пакет законопроєктів, що врегульовують земельні відносини. І навіть якщо абстрагуватися від законопроєкту, що пропонує скасувати мораторій та запровадити ринок землі, у нас є мінімум чотири законопроєкти, які також потребують розгляду», зазначив прем’єр.</p>
      <p>Зокрема, це проєкти законів, які передбачають дерегуляцію в земельних відносинах (№2194), систему прозорих електронних аукціонів щодо прав на землю (№2195), врегулювання відносин та вдосконалення процедур для протидії рейдерству в сфері земельних відносин (№0858), національну інфраструктуру геопросторових даних (№2370).</p>
      <p>«Вони ніяк самі по собі ринок не відкривають, але є важливими, щоб коли ринок буде запушений - він відбувався цивілізовано», - додав Гончарук.</p>
      <p>Також за його словами, уряд вже почав роботу з організації ортофотозйомки території України:</p>
      <p>«У цьому році планують завершити зйомку Львівської та Волинської областей, а на початку весни наступного року - всієї території України. Це забезпечить нам принципово іншої якості інформацію, дані, щоб організувати земельні відносини», - пояснив прем’єр.</p>
      <p>Зазначимо, що сьогодні, <a href="https://glavcom.ua/news/agrariji-u-13-oblastyah-perekrili-dorogi-cherez-rinok-zemli-639127.html">11 листопада,на акції протесту</a> проти впровадження земельної реформи вийшли аграрії на головні магістралі країни у 17 локаціях 13 регіонів</p>
      <related>
        <a href="https://glavcom.ua/news/agrariji-u-13-oblastyah-perekrili-dorogi-cherez-rinok-zemli-639127.html"/>
        <a href="https://glavcom.ua/news/razumkov-obicyaje-nardepam-vazhkiy-tizhden-639125.html"/>
        <a href="https://glavcom.ua/news/zelenskiy-zvilniv-gerusa--639107.html"/>
      </related>
    </article>
  </body>
</html>