<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/clue-dungeons-dragons-cluedo-trasloca-a-baldurs-gate/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-11T10:37:00+00:00"/>
    <meta property="og:title" content="Clue: Dungeons &amp; Dragons: Cluedo trasloca a Baldur’s Gate"/>
    <meta property="og:description" content="Arriva Clue: Dungeons &amp; Dragons, chi sarà l'assassino di Baldur's Gate?"/>
  </head>
  <body>
    <article>
      <h1>Clue: Dungeons &amp; Dragons: Cluedo trasloca a Baldur’s Gate</h1>
      <address><time datetime="2019-11-11T10:37:00+00:00">11 Nov 2019, 10:37</time> by <a rel="author">Mabelle Sasso</a></address>
      <p><b>The Op</b> ha da poco lanciato una versione di Clue (ovvero Cluedo) davvero speciale: <b>Clue: Dungeons &amp; Dragons</b>.<br/>In questa nuova incarnazione dello storico gioco di investigazione il mistero sarà ambientato nell’universo di <a href="https://www.tomshw.it/culturapop/manuale-del-giocatore-dd-5-edizione-il-ritorno-del-re/">Dungeons &amp; Dragons</a> e precisamente nella mitica <b>Baldur’s Gate</b>, città che è stata teatro di moltissime avventure, non ultima <a href="https://toms.it/B6jgE">Baldur’s Gate: Descent into Avernus</a>.</p>
      <figure>
        <img src="https://www.tomshw.it/images/images/2019/11/clue-dungeons-dragons-62161.768x432.jpg"/>
      </figure>
      <p>Come in ogni partita a Cluedo che si rispetti anche in Clue: Dungeons &amp; Dragons bisognerà individuare <b>il colpevole</b>; in questo caso uno dei membri del party sarà in realtà un diavolo, un <b>servitore di Zariel</b>, sotto mentite spoglie che avrà ucciso il personaggio prendendone poi l’aspetto. Inoltre l’impostore avrà anche nascosto, da qualche parte a Baldur’s Gate, una <i>Infernal puzzle box</i>.<br/>La città della Costa della Spada rivivrà così sul tabellone di gioco attraverso <b>9 zone iconiche</b> e il party dovrà indagare per scoprire <b>chi</b> tra loro è stato ucciso, <b>quale</b> arma è stata utilizzata e <b>dove</b> si trova la scatola.</p>
      <figure>
        <img src="https://www.tomshw.it/images/images/2019/11/clue-dungeons-dragons-62163.768x432.jpg"/>
      </figure>
      <p>CLUE: Dungeons &amp; Dragons sarà un gioco per <b>2-6 giocatori</b>, al suo interno saranno inclusi 6 nuovi segnalini arma, che sostituiranno le celebri armi del delitto e rappresenteranno le possibili armi utilizzate dal servitore di Zariel contro l’inconsapevole vittima (Great Sword, Demon Longbow, Silverclaw, Mastercraft Scimitar, Horn of Blasting, or Censor of Remembrance).</p>
      <figure>
        <img src="https://www.tomshw.it/images/images/2019/11/clue-dungeons-dragons-62162.768x432.jpg"/>
      </figure>
      <p>CLUE: Dungeons &amp; Dragons avrà un costo di <b>39,95 dollari</b>. Al suo interno potrete trovare: il tabellone di gioco, 6 armi del delitto, 21 Rumor Cards sui possibili sospettati, 21 Carte Intrigo, 9 differenti zone di gioco, 6 carte Armi del delitto, 6 segnalini personaggio, 6 schede personaggio, 1 bustina per nascondere la carta del colpevole, 2 dadi e il libretto delle regole.<br/>Al momento CLUE: Dungeons &amp; Dragons è stato messo in commercio da The Op <b>in lingua inglese</b>, non ci sono notizie circa un’eventuale localizzazione italiana, tuttavia siamo sicuri che, trattandosi di un grande classico dei giochi di società la barriera linguistica non rappresenterà un grosso problema.</p>
      <blockquote>Avete visto la versione Cluedo di Game of Thrones? La trovate in vendita a <a href="https://toms.it/SeATF">questo link</a> di Amazon.</blockquote>
    </article>
  </body>
</html>