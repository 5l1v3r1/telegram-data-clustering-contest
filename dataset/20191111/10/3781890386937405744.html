<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741135"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T10:04:00+00:00"/>
    <meta property="og:title" content="&quot;เกรซ-นรินทร&quot; พร้อมเต็มร้อยชิง &quot;มิสเวิลด์ 2019&quot;"/>
    <meta property="og:description" content="เกรซ-นรินทร ชฎาภัทรวรโชติ โชว์ 3 ชุดเด็ดสำหรับการประกวด 'มิสเวิลด์ 2019' เผยความพร้อมทุกด้านก่อนเดินทาง 18 พ.ย."/>
  </head>
  <body>
    <article>
      <h1>"เกรซ-นรินทร" พร้อมเต็มร้อยชิง "มิสเวิลด์ 2019"</h1>
      <address>
        <time datetime="2019-11-11T10:04:00+00:00">11 Nov 2019, 10:04</time>
      </address>
      <p>
        <b>เกรซ-นรินทร ชฎาภัทรวรโชติ โชว์ 3 ชุดเด็ดสำหรับการประกวด "มิสเวิลด์ 2019" เผยความพร้อมทุกด้านก่อนเดินทาง 18 พ.ย.</b>
      </p>
      <p>สถานีวิทยุโทรทัศน์ไทยทีวีสีช่อง 3 ร่วมกับ บริษัท บีอีซี-เทโร เอ็นเตอร์เทนเม้นท์ จำกัด (มหาชน) และ บริษัท สตาร์ดอม เอเชีย จำกัด จัดแถลงข่าวการเตรียมความพร้อม เกรซ-นรินทร ชฎาภัทรวรโชติ มิสไทยแลนด์เวิลด์ 2019 สำหรับการทำหน้าที่เป็นตัวแทนประเทศไทย เข้าร่วมประกวดเวทีระดับโลก “มิสเวิลด์ 2019” ณ กรุงลอนดอน ประเทศอังกฤษ โดยเกรซเปิดตัวด้วยชุดโขนประยุกต์ในการแสดงที่จะใช้สำหรับรอบคัดเลือกแดนซ์ ออฟ เดอะ เวิลด์ ซึ่งหากออดิชั่นผ่าน จะได้เป็นผู้นำเต้นเปิดรอบตัดสินมิสเวิลด์ 2019 </p>
      <figure>
        <img src="https://www.dailynews.co.th/admin/upload/20191111/news_OGsvYPpfzF172459_533.jpg?v=20191115084?v=4786"/>
      </figure>
      <p>ต่อด้วยชุดประจำชาติ เป็นชุดไทยประยุกต์ออกแบบและตัดเย็บโดยห้องเสื้อธี-ศิ กูตูร์ (Thee-Si Couture) ได้แรงบันดาลใจจากการแต่งกายของสตรีช่วงยุคเอ็ดเวอเดียน ตรงกับช่วงที่สมเด็จพระจุลจอมเกล้าเจ้าอยู่หัว รัชกาลที่ 5 เสด็จประพาสยุโรป ผ้าที่นำมาตัดเย็บคือผ้าไหมสีแดงจากศูนย์ศิลป์ชีพมาตัดเย็บร่วมกับผ้าลูกไม้เพิ่มความหรูหราด้วยการปักเพื่อเกิดความโดดเด่นเมื่อสวมใส่ ปิดท้ายชุดราตรีที่จะสวมใส่ในรอบมิส เวิลด์ ท็อป โมเดล ออกแบบและตัดเย็บโดยห้องเสื้ออันคุนิยะ ผสมผสานความเป็นไทยสู่สากลด้วยงานปักแบบงานโขน </p>
      <figure>
        <img src="https://www.dailynews.co.th/admin/upload/20191111/news_OJhtqKooUl172458_533.jpg?v=20191115084?v=4344"/>
      </figure>
      <p>หลังแสดงแบบชุดต่าง ๆ ที่จะใช้สำหรับการประกวด เกรซ เผยถึงการเตรียมความพร้อมที่ผ่านว่า ภายหลังเสร็จสิ้นการประกวดมิสไทยเวิลด์ 2019 ได้พัฒนาตัวเองหลายด้านเพื่อเตรียมตัวสำหรับการประกวดมิสเวิลด์ 2019 ทั้งการเดิน การโพส บุคคลิกภาพ การแต่งหน้า ทักษะภาษาอังกฤษ การดูแลตัวเองทั้งสุขภาพและรูปร่าง รวมไปถึงโครงการจิตอาสาด้านสุขภาพจิตอย่างเล็ต มี เฮียร์ ยู จนตอนนี้พร้อมสำหรับการประกวดแล้วร้อยเปอร์เซ็นต์ ฝากแฟนคลับและกองเชียร์ชาวไทยติดตามการประกวดมิสเวิลด์ 2019 ด้วย โดยเกรซจะออกเดินทางคืนวันที่ 18 พ.ย. นี้ เวลา 00.15 น. ด้วยสายการบินไทยชั้นธุรกิจ เที่ยวบินทีจี 910 กรุงเทพ-ลอนดอน สามารถส่งเกรซได้ตั้งแต่เวลา 21.00 น. ณ เคาน์เตอร์สายการบินไทย สนามบินสุวรรณภูมิ </p>
      <figure>
        <img src="https://www.dailynews.co.th/admin/upload/20191111/news_DXiLkEtPpX172458_533.jpg?v=20191115084?v=1266"/>
      </figure>
      <p><b>“ส่วนการรอบตัดสินจะจัดขึ้นในวันที่ 14 ธ.ค. 2562 ณ เอ็กซ์เซล อารีน่า ลอนดอน ประเทศอังกฤษ ผู้ชมในประเทศไทยสามารถร่วมติดตาม ชม แชร์ และให้กำลังใจได้ทางแฟนเพจ เฟสบุ๊ค: Miss World – Thailand IG : MISSTHAILANDWORLD_OFFICIAL และสามารถร่วมด้วยช่วยโหวต ด้วยการเข้าไปที่ <a href="https://www.missworld.com/">www.missworld.com</a> จากนั้นเลือก Thailand นอกจากนั้น สามารถติดตามวีทีอาร์ ประชาสัมพันธ์การประกวดมิสเวิลด์ของตัวแทนประเทศไทยที่บิลบอร์ด แอร์พอร์ต เรล ลิงก์”</b> เกรซ กล่าว</p>
    </article>
  </body>
</html>