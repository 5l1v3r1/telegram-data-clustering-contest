<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/11/goncharuk-zaklykaye-radu-rozglyanuty-zemelni-zakonoproyekty/"/>
    <meta property="og:site_name" content="Рубрика"/>
    <meta property="article:published_time" content="2019-11-11T10:33:34+00:00"/>
    <meta property="og:title" content="Гончарук закликає Раду розглянути земельні законопроєкти"/>
    <meta property="og:description" content="Прем’єр-міністр Олексій Гончарук закликає Верховну Раду розглянути в останні пленарні тижні 2019 року важливі для врегулювання земельних відносин законопроєкти. Про це повідомляє “УП” з засідання погоджувальної Ради 11 листопада. “У нас залишилися три тижні робочих на яких Верховна Рада може ухвалювати закони, тому я прийняв рішення, що сьогодні важливо наголосити на пріоритетах, які уряд просив […]"/>
  </head>
  <body>
    <article>
      <h1>Гончарук закликає Раду розглянути земельні законопроєкти</h1>
      <address><time datetime="2019-11-11T10:33:34+00:00">11 Nov 2019, 10:33</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/2019-08-29T144115Z_1730481339_RC16F1CFF140_RTRMADP_3_UKRAINE-PRESIDENT-PRIMEMINISTER-620x420.jpg"/>
      </figure>
      <p>Фото Reuters<br/><b><b>Прем’єр-міністр Олексій Гончарук закликає Верховну Раду розглянути в останні пленарні тижні 2019 року важливі для врегулювання земельних відносин законопроєкти.</b></b></p>
      <p>Про це повідомляє <a href="https://www.pravda.com.ua/news/2019/11/11/7231604/">“УП”</a> з засідання погоджувальної Ради 11 листопада.</p>
      <p>“У нас залишилися три тижні робочих на яких Верховна Рада може ухвалювати закони, тому я прийняв рішення, що сьогодні важливо наголосити на пріоритетах, які уряд просив би Верховну Раду також вважати пріоритетними.</p>
      <p>У нас є пакет законопроєктів, що врегульовують земельні відносини. Навіть якщо абстрагуватися від розгляду законопроєкту про скасування мораторію і ринок землі у нас є як мінімум ще 4 законопроєкти, які важливо розглянути.</p>
      <p>Це <b>дерегуляція в земельних відносинах</b> –  № 2194, це система прозорих електронних аукціонів щодо прав землю і самих земельних ділянок – № 2195. Вони ніяк самі по собі ринок не відкривають, але є важливими складовими, щоб ринок землі, якщо і коли ринок буде запущений, він відбувався цивілізовано.</p>
      <p>Також важливий, на нашу думку, законопроєкт №0858 він врегульовує певні відносини й вдосконалює процедури щодо <b>протидії рейдерству</b> у сферах земельних питань.</p>
      <p>І надважливий законопроєкт №2370<b> про національну інфраструктуру</b> геопросторових даних”.</p>
      <p>Представник президента в Раді Руслан Стефанчук закликав ВР пришвидшити роботу над проєктами закону щодо покарання за <b>незаконний видобуток бурштину.</b> Також Стефанчук говорив про низку законопроєктів щодо народовладдя.</p>
      <p> </p>
    </article>
  </body>
</html>