<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191111-hto-takyj-perevezentsev-biografiya-ta-deklaratsiya-predstavnyka-prezydenta-v-kabmini/"/>
    <meta property="og:site_name" content="ФАКТИ"/>
    <meta property="article:published_time" content="2019-11-11T10:18:18+00:00"/>
    <meta property="og:title" content="Хто такий Перевезенцев – біографія та декларація представника президента в Кабміні"/>
    <meta property="og:description" content="Олексій Перевезенцев став представником президента України у Кабінеті міністрів. Все, що відомо про чиновника – читайте у матеріалі Фактів ICTV."/>
  </head>
  <body>
    <article>
      <h1>Хто такий Перевезенцев – біографія та декларація представника президента в Кабміні</h1>
      <address>
        <time datetime="2019-11-11T10:18:18+00:00">11 Nov 2019, 10:18</time>
      </address>
      <p>Олексій Перевезенцев став представником президента України у Кабінеті міністрів. Все, що відомо про чиновника – читайте у матеріалі Фактів ICTV.</p>
      <p><b>Олексія Перевезенцева</b> 11 листопада президент України Володимир Зеленський призначив представником президента в Кабінеті міністрів.</p>
      <p>Олексій Перевезенцев у 2007 році брав участь у парламентських виборах за списком партії БЮТ. Однак у Раду йому тоді не вдалося потрапити.</p>
      <p>З 2010 до 2012 рік він був головою відділу Національного агентства з питань підготовки <b>Євро-2012.</b></p>
      <p>З липня 2012 року почав роботу в Міністерстві економічного розвитку, де п’ять місяців був заступником юридичного департаменту, а в грудні того ж року він очолив цей відділ.</p>
      <p>У 2013 році став членом наглядової ради <b>НАК Нафтогаз України.</b></p>
      <p>7 грудня 2016 року Олексія Перевезенцева призначили на посаду державного секретаря Міністерства економічного розвитку і торгівлі України.</p>
      <p><b>Читайте:</b> <a href="https://fakty.com.ua/ua/ukraine/20191106-golova-derzhgeonadr-i-zastupnyk-ministra-yustytsiyi-novi-kadrovi-pryznachennya-kabminu/">Голова Держгеонадр і заступник міністра юстиції: нові кадрові призначення Кабміну</a></p>
      <p>Відомо, що чиновник був одружений на судді Апеляційного суду міста Києва Людмилі Сушко. Однак пара розлучилася.</p>
      <p>Згідно з <b>декларацією Перевезенцева</b> за 2018 рік, він володіє вісьмома об’єктами нерухомості, зокрема квартирою в Києві, дачним будиночком у Новосілках та офісом у столиці.</p>
      <p>В автопарку Олексія знаходяться три автомобілі: Toyota Land Cruiser 200 (2011), Skoda Octavia (2007), ГАЗ 21 (1965).</p>
      <p>За 2018 рік Олексій Перевезенцев заробив 1 095 165 грн.</p>
      <p>Раніше Факти ICTV писали, що президент України Володимир Зеленський звільнив з посади представника президента в Кабінеті міністрів<b> Андрія Геруса, </b>який напередодні <a href="https://fakty.com.ua/ua/ukraine/20191106-lyashko-vlashtuvav-bijku-z-gerusom-cherez-rosijsku-elektroenergiyu/">побився з екс-нардепом Олегом Ляшком</a>.</p>
      <p>Лідер Радикальної партії побився з головою парламентського Комітету з питань енергетики та житлово-комунальних послуг Герусом через постачання електроенергії.</p>
      <p><b>Фото:</b> <a href="https://censor.net.ua/ua/news/3158874/zelenskyyi_zvilnyv_gerusa_i_pryznachyv_perevezentseva_predstavnykom_prezydenta_v_kabmini">Цензор.Нет</a></p>
    </article>
  </body>
</html>