<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188373/Tientallen-ouders-demonstreren-bij-kantoor-Belastingdienst-om-terugbetalen-kinderopvangtoeslag"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-11T10:44:22+00:00"/>
    <meta property="og:title" content="Tientallen ouders demonstreren bij kantoor Belastingdienst om terugbetalen kinderopvangtoeslag"/>
    <meta property="og:description" content="Een groep van tientallen ouders demonstreert momenteel voor het kantoor van de Belastingdienst aan de Laan op Zuid in Rotterdam. Ze zijn boos omdat ze kinderopvangtoeslag moeten terugbetalen."/>
  </head>
  <body>
    <article>
      <h1>Tientallen ouders demonstreren bij kantoor Belastingdienst om terugbetalen kinderopvangtoeslag</h1>
      <address>
        <time datetime="2019-11-11T10:44:22+00:00">11 Nov 2019, 10:44</time>
      </address>
      <h4>Een groep van tientallen ouders demonstreert momenteel voor het kantoor van de Belastingdienst aan de Laan op Zuid in Rotterdam. Ze zijn boos omdat ze kinderopvangtoeslag moeten terugbetalen.</h4>
      <p>De ouders zeggen de dupe te zijn van de harde aanpak door de Belastingdienst van fraudeurs.</p>
      <p>Ouders die volgens de Belastingdienst zelf te veel toeslag hebben aangevraagd zijn als fraudeurs aangemerkt. Daardoor mogen ze niet in termijnen terugbetalen, maar moeten ze meteen over de brug komen. Wie dat niet lukt, moet vrezen dat de Belastingdienst bijvoorbeeld beslag legt op het loon.</p>
      <p>De Belastingdienst liet vorige week weten de kinderopvangtoeslag voorlopig niet met harde hand terug te vorderen. De dienst heeft inmiddels toegezegd de dossiers binnen een maand toe te sturen.</p>
    </article>
  </body>
</html>