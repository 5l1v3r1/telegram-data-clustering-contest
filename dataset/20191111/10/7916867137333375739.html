<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134523-lapkricio-11-osios-nba-pulsas-pirmoji-nurseo-pergale-ir-atradimu-tapes-turkas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-11T10:02:00+00:00"/>
    <meta property="og:title" content="Lapkričio 11-osios NBA pulsas: pirmoji Nurse'o pergalė ir atradimu tapęs turkas"/>
    <meta property="og:description" content="NBA čempionų stratego pirmasis laimėjimas, šalti Nikola Jokičiaus nervai, turko fenomenas Filadelfijoje, įspūdinga Domanto Sabonio forma – visa tai ir daugiau – lapkričio 11-osios NBA pulse. Lapkričio 11-osios NBA pulsas NUTRŪKO. Los Andželo „Lakers“ buvo iškovojusi 7 pergales paeiliui bei dominavo Vakarų konferencijoje, tačiau jų žygį sustabdė NBA čempionai. Toronto „Raptors“ išvykoje net ir be Kyle'o Lowry 113:104 įveikė Franko Vogelio ..."/>
  </head>
  <body>
    <article>
      <h1>Lapkričio 11-osios NBA pulsas: pirmoji Nurse'o pergalė ir atradimu tapęs turkas</h1>
      <address>
        <time datetime="2019-11-11T10:02:00+00:00">11 Nov 2019, 10:02</time>
      </address>
      <slideshow>
        <figure>
          <img src="https://www.basketnews.lt/paveikslelis-206429-any630x500.jpg"/>
          <figcaption>Furkanas Korkmazas sezono starte spindi Nuotr.: AFP - Scanpix</figcaption>
        </figure>
        <figure>
          <img src="https://www.basketnews.lt/paveikslelis-206425-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206427-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206426-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206428-any630x500.jpg"/>
        </figure>
      </slideshow>
      <p>Furkanas Korkmazas sezono starte spindi Nuotr.: AFP - Scanpix Anthony Davisas braunasi arčiau krepšio Nuotr.: Reuters - Scanpix LeBronas Jamesas kovoja prieš NBA čempionus Nuotr.: Reuters - Scanpix Damiano Lillardo džiaugsmas Nuotr.: Reuters - Scanpix Domantas Sabonis braunasi link varžovų krepšio Nuotr.: AP - Scanpix</p>
      <p>NBA čempionų stratego pirmasis laimėjimas, šalti Nikola Jokičiaus nervai, turko fenomenas Filadelfijoje, įspūdinga Domanto Sabonio forma – visa tai ir daugiau – lapkričio 11-osios NBA pulse.</p>
      <h3>Lapkričio 11-osios NBA pulsas</h3>
      <p><b>NUTRŪKO.</b> Los Andželo „Lakers“ buvo iškovojusi 7 pergales paeiliui bei dominavo Vakarų konferencijoje, tačiau jų žygį sustabdė NBA čempionai.</p>
      <p>Toronto „Raptors“ išvykoje net ir be Kyle'o Lowry 113:104 įveikė Franko Vogelio auklėtinius.</p>
      <p>Šeimininkams neužteko net ir ketvirtąjį trigubą dublį per pastarąsias penkerias rungtynes surinkusio LeBrono Jameso pastangų – 13 taškų, 13 atkovotų kamuolių ir 15 rezultatyvių perdavimų.</p>
      <figure>
        <iframe src="https://www.youtube.com/embed/ckEIHFR2GTM" width="630" height="354" data-service="Youtube" scrolling="no"/>
      </figure>
      <p><b>PIRMAS KARTAS.</b> Šį sezoną įvesta „Trenerių iššūkio“ taisyklė, kai komandos strategas gali paprašyti pakartoti tam tikrą epizodą, įvedė papildomos intrigos į žaidimą.</p>
      <p>„Raptors“ strategas Nurse‘as pirmą kartą šį sezoną buvo teisus paprašydamas kartojimo, kai pražanga buvo užfiksuota Pascaliui Siakamui. Prieš tai 6 Nurse'o bandymai pakeisti arbitrų sprendimą buvo nepalaiminti.</p>
      <figure>
        <iframe src="https://www.youtube.com/embed/XuZOz1uEraU" width="630" height="354" data-service="Youtube" scrolling="no"/>
      </figure>
      <p><b>ŠALTI NERVAI. </b>Nikola Jokičius nėra ramiausias žaidėjas, kai kalbame apie teisėjų sprendimus, tačiau lemiamais momentais jis demonstruoja šalčiausius nervus.</p>
      <p>Serbas dvikovoje su Minesotos „Timberwolves“, likus 2,4 sekundės iki mačo pabaigos, atsilošęs pataikė dvitaškį bei antrą sykį paeiliui padovanojo Denverio „Nuggets“ pergalę.</p>
      <p>Ankstesnę naktį aukštaūgis taip pat pataikė pergalingą metimą prieš Filadelfijos „76ers“.</p>
      <p>Mače su Minesotos klubu Jokičius iš viso pelnė 20 taškų, atkovojo 6 kamuolius ir atliko 7 rezultatyvius perdavimus.</p>
      <figure>
        <iframe src="https://www.youtube.com/embed/5OA2SMf0Gdk" width="630" height="354" data-service="Youtube" scrolling="no"/>
      </figure>
      <p><b>7 MINUTĖS TYLOS.</b> Denverio klubas sugebėjo laimėti, nepaisant to, jog beveik septynias ketvirtojo kėlinio minutes nesugebėjo pelnyti taškų.</p>
      <p>Per šį laiką „Timberwolves“ spurtavo 16:0 ir išlygino rezultatą (90:90), o „Nuggets“ prametė visus 8 metimus iš žaidimo bei tiek pat sykių suklydo.</p>
      <figure>
        <iframe src="https://www.youtube.com/embed/OqFnIt_BMQ8" width="630" height="354" data-service="Youtube" scrolling="no"/>
      </figure>
      <p><b>ATRADIMAS.</b> Furkanas Korkmazas per praėjusius du sezonus Filadelfijos „76ers“ sužaidė iš viso 62 rungtynes, o šią vasarą klubas net svarstė, ar pratęsti sutartį su turku.</p>
      <p>Vis dėlto gynėjas tapo tikru atradimu ir pastarąsias šešerias rungtynes rinko vidutiniškai po 13,8 taško. Snaiperis per šią seriją pataikė 18 tritaškių iš 36 bandymų (50 proc.).</p>
      <p>Praėjusios nakties dvikovoje Korkmazas su 17 taškų rezultatyvumu nusileido tik Joeliui Embiidui, o šio dueto vedama „76ers“ namuose 114:106 įveikė Šarlotės „Hornets“.</p>
      <p>„Komanda ir trenerių štabas manimi labai pasitiki ir jaučiu, kad esu geros formos. Tiesiog jaučiuosi gerai. Treneris pasakė man, jog kovočiau dėl savo vietos ir su šia mintimi atvykau į treniruočių stovyklą“, – kalbėjo turkas.</p>
      <figure>
        <iframe src="https://www.youtube.com/embed/XWxoB2vzFKU" width="630" height="354" data-service="Youtube" scrolling="no"/>
      </figure>
      <p><b>ĮSPŪDINGA FORMA.</b><b> </b>Domantas Sabonis pergale pasibaigusiose rungtynėse su Orlando „Magic“ pelnė 21 tašką, atkovojo 16 kamuolių ir atliko 7 rezultatyvius perdavimus ir tai jau buvo lietuvio šeštasis dvigubas dublis per aštuonerias sužaistas rungtynes šį sezoną.</p>
      <p>Sezono starte aukštaūgis demonstruoja „Visų žvaigždžių“ rungtynių žaidėjo formą: 20 taškų, 13 atkovotų kamuolių ir 4,1 rezultatyvaus perdavimo per 35 aikštėje praleidžiamas minutes.</p>
      <p>Sabonio įkvėpta Indianos „Pacers“ iškovojo šeštąją pergalę per pastarąsias septynerias rungtynes.</p>
      <figure>
        <iframe src="https://www.youtube.com/embed/e7qUJ4x8krI" width="630" height="354" data-service="Youtube" scrolling="no"/>
      </figure>
      <p><b>ISPANO NAKTIS.</b> Finikso „Suns“ (6-3) savo aikštėje 138:112 nušlavė Bruklino „Nets“, o ši dvikova buvo paženklinta solidžiu Ricky Rubio pasirodymu.</p>
      <p>Pasaulio čempionato MVP pelnė 22 taškus ir sužaidė rezultatyviausias rungtynes NBA nuo vasario mėnesio. Taip pat gynėjas atliko 12 rezultatyvių perdavimų.</p>
      <p>Po šios pergalės Finikso ekipa įsitaisė 3-ioje Vakarų konferencijos vietoje, o prie to prisidėjo solidus Rubio žaidimas: 13,6 taško ir 8,6 rezultatyvaus perdavimo.</p>
      <figure>
        <iframe src="https://www.youtube.com/embed/4zOT_gHt5sM" width="630" height="354" data-service="Youtube" scrolling="no"/>
      </figure>
      <p><b>GYNĖJŲ AKISTATA. </b>Portlando „Trail Blazers“ per pratęsimą Atlantoje 124:113 palaužė vietos „Hawks“, o ši dvikova buvo pažymėta įspūdinga gynėjų akistata.</p>
      <p>Nugalėtojams Damianas Lillardas pelnė 30 taškų ir atliko 6 rezultatyvius perdavimus, o lygos antrametis Trae Youngas surinko 35 taškus ir 10 rezultatyvių perdavimų.</p>
      <p>Su šia pergale Portlando ekipa nutraukė keturių pralaimėjimų seriją.</p>
      <p>„Surinkau komandos draugus į krūvą ir pasakiau, kad kartais tokios situacijos yra gerai, kad suprastume, kaip stipriai norime kažką pasiekti“, – po mačo kalbėjo Lillardas.</p>
      <figure>
        <iframe src="https://www.youtube.com/embed/KFKN2S4BiBI" width="630" height="354" data-service="Youtube" scrolling="no"/>
      </figure>
      <p><b>IKI GALO.</b> Milvokio „Bucks“ dvikovoje su Oklahomos „Thunder“, likus žaisti 2 minutėms, turėjo dviženklę persvarą (112:101), tačiau vos neprisižaidė.</p>
      <p>Šeimininkai, vedami Denniso Shroderio, spurtavo 13:2 ir išlygino rezultatą  –114:114.</p>
      <p>Vis dėlto pamoką žaisti iki galo gavusius „Bucks“ krepšininkus išgelbėjo Brooko Lopezo tritaškis.</p>
      <figure>
        <iframe src="https://www.youtube.com/embed/xTFaf1-tUag" width="630" height="354" data-service="Youtube" scrolling="no"/>
      </figure>
      <p><b>MVP.</b> Milvokio ekipos pergalės fone, kaip įprasta, ryškiausiai spindėjo Giannis Antetokounmpo.</p>
      <p>Praėjusio sezono MVP pirmoje mačo dalyje neblizgėjo (11 taškų ir 6 atkovoti kamuoliai), tačiau po pertraukos įjungė aukštesnę pavarą ir dvikovą baigė savo sąskaitoje turėdamas 35 taškus ir 16 atkovotų kamuolių.</p>
      <p>„Pirmuosius du kėlinius nežaidžiau gero krepšinio ir nebuvau toks agresyvus, koks turėčiau būti“, – sau priekaištavo graikas.</p>
      <p><b>NETIKĖTAS PASIRODYMAS. </b>Prieš Niujorko „Knicks“ dvikovą su Klivlando „Cavaliers“ buvo pranešta, jog Ignas Brazdeikis yra siunčiamas į G lygą, tačiau taip neįvyko ir lietuviškų šaknų turintis krepšininkas pasirodė ant parketo NBA.</p>
      <figure>
        <iframe src="https://www.youtube.com/embed/LusPG17nAOc" width="630" height="354" data-service="Youtube" scrolling="no"/>
      </figure>
      <p>Per 4 minutes puolėjas pelnė 2 taškus ir blokavo 1 metimą.</p>
      <p>Vakarų konferencijos dugne liekantis „Knicks“ klubas namuose 87:108 buvo sutriuškintas „Cavaliers“ ekipos.</p>
      <h3>Gražiausių epizodų dešimtukas</h3>
      <figure>
        <iframe src="https://www.youtube.com/embed/JH0miu8yLtE" width="630" height="354" data-service="Youtube" scrolling="no"/>
      </figure>
      <h3>Dienos akimirka</h3>
      <figure>
        <img src="https://www.basketnews.lt/paveikslelis-206419-any630x500.jpg"/>
      </figure>
      <p>Nuotr. ZUMAPRESS.com-Scanpix</p>
      <h3>Dienos rekordai</h3>
      <p>
        <b>Naudingumas</b>
      </p>
      <figure>
        <img src="https://www.basketnews.lt/paveikslelis-204450-plsm.jpg"/>
      </figure>
      <p>Giannis Antetokounmpo</p>
      <p><a href="https://www.basketnews.lt/zaidejai/15130-giannis-antetokounmpo.html">Giannis Antetokounmpo</a> (38)</p>
      <p>
        <b>Taškai</b>
      </p>
      <figure>
        <img src="https://www.basketnews.lt/paveikslelis-204450-plsm.jpg"/>
      </figure>
      <p>Giannis Antetokounmpo</p>
      <p>
        <a href="https://www.basketnews.lt/zaidejai/15130-giannis-antetokounmpo.html">Giannis Antetokounmpo</a>
      </p>
      <p><a href="https://www.basketnews.lt/zaidejai/22507-trae-young.html">Trae Youngas</a> (po 35)</p>
      <p>
        <b>Atkovoti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204210-plsm.jpg"/>
      </figure>
      <p>Nikola Vucevic</p>
      <p><a href="https://www.basketnews.lt/zaidejai/8301-nikola-vucevic.html">Nikola Vučevičius</a> (17)</p>
      <p>
        <b>Rezultatyvūs <br/>perdavimai</b>
      </p>
      <figure>
        <img src="https://www.basketnews.lt/paveikslelis-204323-plsm.jpg"/>
      </figure>
      <p>LeBron James</p>
      <p><a href="https://www.basketnews.lt/zaidejai/1642-lebron-james.html">LeBronas Jamesas</a> (15)</p>
      <p>
        <b>Perimti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204109-plsm.jpg"/>
      </figure>
      <p>P.J. Washington</p>
      <p><a href="https://www.basketnews.lt/zaidejai/24321-pj-washington.html">P.J. Washingtonas</a> (4)</p>
      <p>
        <b>Blokai</b>
      </p>
      <figure>
        <img src="https://www.basketnews.lt/paveikslelis-204329-plsm.jpg"/>
      </figure>
      <p>Anthony Davis</p>
      <p>
        <a href="https://www.basketnews.lt/zaidejai/11143-anthony-davis.html">Anthony Davisas</a>
      </p>
      <p>
        <a href="https://www.basketnews.lt/zaidejai/15928-jabari-parker.html">Jabari Parkeris</a>
      </p>
      <p><a href="https://www.basketnews.lt/zaidejai/22501-mo-bamba.html">Mo Bamba</a> (po 4)</p>
      <p>
        <b>Pataikyti tritaškiai</b>
      </p>
      <figure>
        <img src="https://www.basketnews.lt/paveikslelis-204212-plsm.jpg"/>
      </figure>
      <p>Evan Fournier</p>
      <p>Evanas Fournier (6)</p>
      <p>
        <b>Visi šios nakties rezultatai:</b>
      </p>
      <p><a href="https://www.basketnews.lt/komandos/394-minnesota-timberwolves.html">Minnesota Timberwolves</a> <a href="https://www.basketnews.lt/komandos/142-denver-nuggets.html">Denver Nuggets</a> <a href="https://www.basketnews.lt/rungtynes/ziureti/83322-minnesota-timberwolves-denver-nuggets.html">98-100</a> <a href="https://www.basketnews.lt/rungtynes/ziureti/83322-minnesota-timberwolves-denver-nuggets.html">stat »</a> <a href="https://www.basketnews.lt/komandos/437-orlando-magic.html">Orlando Magic</a> <a href="https://www.basketnews.lt/komandos/212-indiana-pacers.html">Indiana Pacers</a> <a href="https://www.basketnews.lt/rungtynes/ziureti/83323-orlando-magic-indiana-pacers.html">102-109</a> <a href="https://www.basketnews.lt/rungtynes/ziureti/83323-orlando-magic-indiana-pacers.html">stat »</a> <a href="https://www.basketnews.lt/komandos/457-philadelphia-76ers.html">Philadelphia 76ers</a> <a href="https://www.basketnews.lt/komandos/122-charlotte-hornets.html">Charlotte Hornets</a> <a href="https://www.basketnews.lt/rungtynes/ziureti/83324-philadelphia-76ers-charlotte-hornets.html">114-106</a> <a href="https://www.basketnews.lt/rungtynes/ziureti/83324-philadelphia-76ers-charlotte-hornets.html">stat »</a> <a href="https://www.basketnews.lt/komandos/902-oklahoma-thunder.html">Oklahoma Thunder</a> <a href="https://www.basketnews.lt/komandos/392-milwaukee-bucks.html">Milwaukee Bucks</a> <a href="https://www.basketnews.lt/rungtynes/ziureti/83325-oklahoma-thunder-milwaukee-bucks.html">119-121</a> <a href="https://www.basketnews.lt/rungtynes/ziureti/83325-oklahoma-thunder-milwaukee-bucks.html">stat »</a> <a href="https://www.basketnews.lt/komandos/410-new-york-knicks.html">New York Knicks</a> <a href="https://www.basketnews.lt/komandos/128-cleveland-cavaliers.html">Cleveland Cavaliers</a> <a href="https://www.basketnews.lt/rungtynes/ziureti/83326-new-york-knicks-cleveland-cavaliers.html">87-108</a> <a href="https://www.basketnews.lt/rungtynes/ziureti/83326-new-york-knicks-cleveland-cavaliers.html">stat »</a> <a href="https://www.basketnews.lt/komandos/458-phoenix-suns.html">Phoenix Suns</a> <a href="https://www.basketnews.lt/komandos/411-brooklyn-nets.html">Brooklyn Nets</a> <a href="https://www.basketnews.lt/rungtynes/ziureti/83327-phoenix-suns-brooklyn-nets.html">138-112</a> <a href="https://www.basketnews.lt/rungtynes/ziureti/83327-phoenix-suns-brooklyn-nets.html">stat »</a> <a href="https://www.basketnews.lt/komandos/467-portland-trail-blazers.html">Portland Trail Blazers</a> <a href="https://www.basketnews.lt/komandos/38-atlanta-hawks.html">Atlanta Hawks</a> <a href="https://www.basketnews.lt/rungtynes/ziureti/83328-portland-trail-blazers-atlanta-hawks.html">124-113</a> <a href="https://www.basketnews.lt/rungtynes/ziureti/83328-portland-trail-blazers-atlanta-hawks.html">stat »</a> <a href="https://www.basketnews.lt/komandos/357-los-angeles-lakers.html">Los Angeles Lakers</a> <a href="https://www.basketnews.lt/komandos/648-toronto-raptors.html">Toronto Raptors</a> <a href="https://www.basketnews.lt/rungtynes/ziureti/83329-los-angeles-lakers-toronto-raptors.html">104-113</a> <a href="https://www.basketnews.lt/rungtynes/ziureti/83329-los-angeles-lakers-toronto-raptors.html">stat »</a> <b>Lapkričio 11 d., pirmadienis</b></p>
      <h3>Fotogalerija</h3>
      <p>Anthony Davisas braunasi arčiau krepšio Nuotr.: Reuters - Scanpix LeBronas Jamesas kovoja prieš NBA čempionus Nuotr.: Reuters - Scanpix Domantas Sabonis braunasi link varžovų krepšio Nuotr.: AP - Scanpix Furkanas Korkmazas sezono starte spindi Nuotr.: AFP - Scanpix Damiano Lillardo džiaugsmas Nuotr.: Reuters - Scanpix Giannio dėjimas į varžovų krepšį Nuotr.: Reuters - Scanpix Lemiamas Nikola Jokičiaus metimas Nuotr.: ZUMAPRESS.com-Scanpix</p>
      <figure>
        <img src="https://www.basketnews.lt/paveikslelis-206425-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206427-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206428-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206429-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206426-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206424-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206419-crop600x350.jpg"/>
      </figure>
    </article>
  </body>
</html>