<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191111_04709887"/>
    <meta property="og:site_name" content="De Standaard"/>
    <meta property="article:published_time" content="2019-11-11T10:21:00+00:00"/>
    <meta property="og:title" content="Belgen spelen geen rol van betekenis in WB-triatlon van Santo Domingo"/>
    <meta property="og:description" content="Peter Denteneer is zondag als 36e geëindigd in de laatste wereldbekermanche triatlon van het jaar in Santo Domingo. Kiara Lenaertz finishte in de Dominikaa..."/>
  </head>
  <body>
    <article>
      <h1>Belgen spelen geen rol van betekenis in WB-triatlon van Santo Domingo</h1>
      <address>
        <time datetime="2019-11-11T10:21:00+00:00">11 Nov 2019, 10:21</time>
      </address>
      <p>
        <b>Peter Denteneer is zondag als 36e geëindigd in de laatste wereldbekermanche triatlon van het jaar in Santo Domingo. Kiara Lenaertz finishte in de Dominikaanse Republiek als 39e.</b>
      </p>
      <p>Denteneer had voor de 1.500m zwemmen, 40 km fietsen en 10 km lopen 1u45:16 nodig. De Amerikaan Matthew McElroy behaalde in 1u39:03 zijn derde WB-zege op rij voor zijn landgenoten Kevin McDowell (tweede op 19 seconden) en Morgan Pearson (derde op 28 seconden).</p>
      <p>Het loopparcours bij de vrouwen werd met 5 km ingekort vanwege de hoge temperaturen. Lenaertz klokte af in 1u39:16, bijna vijf minuten trager dan de Nieuw-Zeelandse winnares Andrea Hewitt (1u34:35).</p>
      <p>De volgende WB-manche wordt op 16 februari in het Zuid-Afrikaanse Kaapstad georganiseerd.</p>
    </article>
  </body>
</html>