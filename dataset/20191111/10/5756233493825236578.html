<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620936/%D8%B3%D8%AA%D8%A7%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%DA%A9%D8%B4%D9%88%D8%B1-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T10:25:00+00:00"/>
    <meta property="og:title" content="ستاد انتخابات کشور افتتاح شد"/>
    <meta property="og:description" content="ستاد انتخابات کشور با حضور وزیر کشور، رئیس و اعضای ستاد انتخابات، اعضای هیات مرکزی نظارت بر انتخابات، اعضای هیات مرکزی بازرسی انتخابات در وزارت کشور افتتاح شد."/>
  </head>
  <body>
    <article>
      <h1>ستاد انتخابات کشور افتتاح شد</h1>
      <address>
        <time datetime="2019-11-11T10:25:00+00:00">11 Nov 2019, 10:25</time>
      </address>
      <p>
        <i>ستاد انتخابات کشور با حضور وزیر کشور، رئیس و اعضای ستاد انتخابات، اعضای هیات مرکزی نظارت بر انتخابات، اعضای هیات مرکزی بازرسی انتخابات در وزارت کشور افتتاح شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«عبدالرضا رحمانی فضلی» وزیر کشور صبح امروز -دوشنبه- و با حضور رئیس و اعضای ستاد انتخابات کشور، اعضای هیات مرکزی نظارت بر انتخابات، اعضای هیات مرکزی بازرسی انتخابات و سایر مقام‌های وزارت کشور افتتاح شد.</p>
      <p>در حالی که کمتر از ۴ ماه به انتخابات باقی مانده، همه اعضای کمیته‌های ستاد انتخابات کشور و همچنین اعضای ستاد امنیت انتخابات کشور در محل ستاد استقرار پیدا کرده و فعالیت های تخصصی خود را بر اساس برنامه زمان بندی انتخابات انجام خواهند داد.</p>
      <figure>
        <img src="https://aftabnews.ir/files/fa/news/1398/8/20/357788_483.jpg"/>
      </figure>
      <p>براساس این گزارش، پس از اتمام مراسم افتتاحیه ستاد انتخابات کشور، این همایش یک روزه باهدف ارزیابی آمادگی استان‌ها جهت برگزاری انتخابات پیش رو برگزار خواهد شد و همچنین آخرین تغییرات حقوقی و قانونی مربوط به انتخابات مجلس شورای اسلامی و انتخابات مجلس خبرگان رهبری، مورد بحث و بررسی قرار می گیرد.</p>
      <p>شروع به کار رسمی فرایندهای اجرایی انتخابات از تاریخ دهم آذرماه با ابلاغ دستور شروع انتخابات از سوی وزیر کشور به فرمانداران مراکزحوزه انتخاباتی آغاز می‌شود.</p>
      <p>براساس این گزارش؛ وزیر کشور پس از افتتاح از قسمت‌های مختلف انتخابات بازدید کرد.</p>
      <p>یازدهمین دوره انتخابات مجلس شورای اسلامی و نخستین انتخابات میان‌دوره‌ای دوره پنجم مجلس خبرگان رهبری دوم اسفندماه امسال برگزار می شود.</p>
    </article>
  </body>
</html>