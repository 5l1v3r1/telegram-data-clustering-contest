<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/11/voormalig-vn-ambassadrice-nikki-haley-donald-trump-werd-door-eigen-mensen-tegengewerkt/"/>
    <meta property="og:site_name" content="ThePostOnline"/>
    <meta property="article:published_time" content="2019-11-11T10:51:00+00:00"/>
    <meta property="og:title" content="Voormalig VN-ambassadrice Nikki Haley: Donald Trump werd door eigen mensen tegengewerkt"/>
    <meta property="og:description" content="'Rex Tillerson en John Kelly hebben vrijwel constant geprobeerd gezag van president te ondermijnen'"/>
  </head>
  <body>
    <article>
      <h1>Voormalig VN-ambassadrice Nikki Haley: Donald Trump werd door eigen mensen tegengewerkt</h1>
      <h2>'Rex Tillerson en John Kelly hebben vrijwel constant geprobeerd gezag van president te ondermijnen'</h2>
      <address><time datetime="2019-11-11T10:51:00+00:00">11 Nov 2019, 10:51</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Voormalig Amerikaans minister van Buitenlandse Zaken Rex Tillerson en de oud chef staf van het Witte Huis Rex Tillerson hebben vrijwel constant geprobeerd het gezag van president Donald Trump te ondermijnen. Dat deden ze omdat Trump in hun ogen “geen enkel idee had waar hij mee bezig was”.</p>
      <p>Dat schrijft voormalig VN-ambassadrice van de Verenigde Staten Nikki Haley in een nog uit te komen autobiografie met de titel <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fnikki-haley-title-to-be-announced%2F9200000110989785%2F&amp;name=With%20All%20Due%20Respect%2C%20Nikki%20R.%20Haley&amp;subid=nikki%20trump"><i>With All Due Respect</i></a>, waar ze alvast enkele passages uit bekendmaakte. Ze vertrok eind vorig jaar van haar post als VN-ambassadeur.</p>
      <p>“Kelly en Tillerson vertelden me in vertrouwen dat ze alles in het werk stelden besluiten van de president te dwarsbomen. Dat deden ze niet omdat ze onloyaal waren, maar in de overtuiging dat ze het land wilden redden. Ze hebben mij ook gevraagd om de president zoveel mogelijk tegen te werken. Ik was geschokt over hun plannen,” aldus Haley tegen <i>The Washington Post</i>.</p>
      <p>Zelf was Haley het geregeld ook oneens met Trump. Ze had vooral kritiek op Trumps opmerkingen over de rellen in de stad Charlottesville, waar een linkse demonstrant werd doodgereden door een blanke racist. Haley noemt het standpunt van Trump in haar boek “pijnlijk”. Trump verdedigde zijn reactie op het extreemrechtse geweld in Charlottesville en zijn woorden dat het geweld van twee kanten kwam. Hij zei ook dat er aan de zijde van de blanke racisten ook zeer goede mensen aanwezig waren. Die uitlatingen kwamen de president op een wereldwijde storm van kritiek te staan. Ondanks de weinig vleiende passages voor de president, zond Trump zondag een tweet uit waarin hij de biografie van Haley aanprees.</p>
      <figure>
        <iframe data-src="https://twitter.com/realDonaldTrump/status/1193665354729431040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tillerson werd in maart 2018 door Trump ontslagen. Kelly nam begin dit jaar ontslag in het Witte Huis.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>