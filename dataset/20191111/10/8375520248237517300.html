<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/zhahliva-dtp-z-chotirma-zhertvami-pid-kijevom-policiya-povidomila-detali-foto-639133.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-11T10:14:10+00:00"/>
    <meta property="og:title" content="Жахлива ДТП з чотирма жертвами під Києвом: поліція повідомила деталі (фото)"/>
    <meta property="og:description" content="Водій-винуватець ДТП затриманий і знаходиться у спецпалаті лікарні під охороною"/>
  </head>
  <body>
    <article>
      <h1>Жахлива ДТП з чотирма жертвами під Києвом: поліція повідомила деталі (фото)</h1>
      <address>
        <time datetime="2019-11-11T10:14:10+00:00">11 Nov 2019, 10:14</time>
      </address>
      <h4>Водій-винуватець ДТП затриманий і знаходиться у спецпалаті лікарні під охороною</h4>
      <p>Поліція Київщини розслідує дорожню аварію на автодорозі Бородянка-Гостомель Ірпінського району, в результаті якої загинули дві жінки та їхніх двоє дітей.</p>
      <p>ДТП сталася 10 листопада о 16-й годині. На місці події працювали працівники Слідчого управління поліції Київщини, слідчо-оперативна група Ірпінського відділу поліції, рятувальники, медики.</p>
      <p>Як <a href="https://www.facebook.com/pol.kyivregion/?__tn__=K-R&amp;eid=ARAlZwCeDUENokC1dWPs83PCSbR862FKJ6k32XrJyQ9ogEP5jXlWg52tNyiqZaq69TEShvkcdZuLkcuN&amp;fref=mentions&amp;__xts__[0]=68.ARAWIh1cFvkvR5RypFC5iyC5aEEqN8RKeiLjGE9dnDo8IFUmqHT8jKpFrpudZS96CPqzSPVWtqml88P_pz9fhSAD9Kc7P7l37KmOd6zlw1NNHfWJtxi5SGiv-7Vzzl1ftfNd1rG4eBuMa0WPM4UUlpPHhBl6EM9h-r5VUMTUGhoOsFusO8br0gtPw6lmMH9BVVZuKGg0uBtE-wai0ZN-o6R079f4k_PGPrMjiuV0i0SWHbtqimXobiOSH8y9cCWOMEeHTiD5kP8OrpNbvYjaDVpASHt5fOzli1cZSiPY9AdKTPy6biOoKQS-6n1ZG1XlN73ZmUFt7ou3exGSkqDw9mk">повідомляє</a> пресслужба Головного управління Нацполіції в Київській області, встановлено, що водій автомобіля Volkswagen Caddy на іноземній реєстрації, виїжджаючи на перехрестя з с. Здвижівка на автодорогу, проігнорував вимогу знаку «Рух без зупинки заборонено» та не надав перевагу автомобілю Volvo, що рухався по головній дорозі.</p>
      <p>Два легковики перекинулись. В результаті ДТП загинуло четверо пасажирів автомобіля Volkswagen: 33-річна матір, її 11-річний син та 39-річного віку жінка зі своїм 12-річним сином. Ще троє потерпілих з іншої автівки отримали травми та госпіталізовані.</p>
      <p>1 з 6<br/><a href="https://glavcom.ua/kyiv/news/zhahliva-dtp-z-chotirma-zhertvami-pid-kijevom-policiya-povidomila-detali-foto-639133.html#">на весь екран згорнути</a></p>
      <figure>
        <img src="https://glavcom.ua/img/gallery/6391/33/669536_big.jpeg"/>
      </figure>
      <figure>
        <img src="https://glavcom.ua/img/gallery/6391/33/669537_big.jpg"/>
      </figure>
      <figure>
        <img src="https://glavcom.ua/img/gallery/6391/33/669538_big.jpg"/>
      </figure>
      <figure>
        <img src="https://glavcom.ua/img/gallery/6391/33/669539_big.jpg"/>
      </figure>
      <figure>
        <img src="https://glavcom.ua/img/gallery/6391/33/669540_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>45-річний водій-винуватець з різними тілесними ушкодженнями доправлений до лікарні. Він затриманий у порядку ст. 208 КПК України і знаходиться в спецпалаті під охороною.</p>
      <p>Автівки поміщені на майданчик тимчасового тримання.</p>
      <p>За даним фактом відкрито кримінальне провадження за ч. 3 ст. 286 Кримінального кодексу України.</p>
      <p>Поліція встановлює усі обставини ДТП, триває слідство.</p>
      <p>Раніше пресслужба ДСНС повідомила, що внаслідок зіткнення двох легкових автомобілів <a href="https://glavcom.ua/kyiv/news/avtokatastrofa-na-kijivshchini-zabrala-zhittya-dvoh-ditey-i-dvoh-doroslih-foto-639064.html">загинуло чотири людини, з них двоє дітей, та чотири людини госпіталізовано до лікарні.</a></p>
      <related>
        <a href="https://glavcom.ua/kyiv/news/avtokatastrofa-na-kijivshchini-zabrala-zhittya-dvoh-ditey-i-dvoh-doroslih-foto-639064.html"/>
        <a href="https://glavcom.ua/kyiv/news/u-kijevi-lexus-viletiv-na-trotuar-i-zbiv-nasmert-zhinku-639061.html"/>
        <a href="https://glavcom.ua/kyiv/news/u-kijevi-perevernuvsya-legkovik-vodiya-gospitalizovano-639043.html"/>
      </related>
    </article>
  </body>
</html>