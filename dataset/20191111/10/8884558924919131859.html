<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/oblacnost-bo-narascala-zacelo-bo-rahlo-dezevati"/>
    <meta property="og:site_name" content="Primorske novice"/>
    <meta property="article:published_time" content="2019-11-11T10:49:23+00:00"/>
    <meta property="og:title" content="Oblačnost bo naraščala, začelo bo rahlo deževati"/>
    <meta property="og:description" content="Dopoldne bo oblačnost od juga naraščala, začelo bo rahlo deževati. Padavine se bodo popoldne na zahodu nekoliko okrepile, na vzhodu bo suho. Najvišje dnevne temperature bodo od 5 do 10, na Primorskem do 15 stopinj Celzija, je zapisano na spletnih straneh Agencije za okolje."/>
  </head>
  <body>
    <article>
      <h1>Oblačnost bo naraščala, začelo bo rahlo deževati</h1>
      <address><time datetime="2019-11-11T10:49:23+00:00">11 Nov 2019, 10:49</time> by <a rel="author">STA</a></address>
      <p>
        <b>Dopoldne bo oblačnost od juga naraščala, začelo bo rahlo deževati. Padavine se bodo popoldne na zahodu nekoliko okrepile, na vzhodu bo suho. Najvišje dnevne temperature bodo od 5 do 10, na Primorskem do 15 stopinj Celzija, je zapisano na spletnih straneh Agencije za okolje.</b>
      </p>
      <figure>
        <img src="https://static.primorske.si/foto/highres/gnweb/719172_259-dez.jpg"/>
        <figcaption>Padavine se bodo popoldne na zahodu nekoliko okrepile. V torek bo oblačno in deževno, meja sneženja se bo popoldne na severozahodu spustila na okoli 900 metrov nadmorske višine. Foto: Leo Caharija</figcaption>
      </figure>
      <p><b>LJUBLJANA</b> &gt; V torek bo oblačno in deževno, meja sneženja se bo popoldne na severozahodu spustila na okoli 900 metrov nadmorske višine. Pihal bo severovzhodni veter, na Primorskem zmerna burja. Najnižje jutranje temperature bodo od 3 do 8, ob morju 13, najvišje dnevne od 5 do 11, v alpskih dolinah malo nad 0, ob morju do 15 stopinj Celzija.</p>
      <p><b>Obeti</b>: Tudi v sredo bo sprva oblačno z dežjem, v alpskih dolinah bo ponekod dež prešel v sneg. Padavine bodo proti večeru oslabele. V četrtek bo več suhega vremena, oblačnost se bo trgala.</p>
      <p><b>Vremenska slika</b>: Nad osrednjim Sredozemljem se poglablja izrazito ciklonsko območje. Z južnimi vetrovi v višinah bo k nam začel dotekati precej vlažen in topel zrak.</p>
      <p><b>Napoved za sosednje pokrajine</b>: Danes bo sprva v krajih severno in vzhodno od nas še delno jasno z jutranjo meglo po nekaterih nižinah. Drugod se bo pooblačilo, ob Jadranu in v sosednjih pokrajinah Italije bo pričelo deževati. V torek bo oblačno in deževno. V Alpah bo snežilo. Ob severnem Jadranu bo pihala močna burja.</p>
      <p><b>Biovreme</b>: Danes se bo vremenska obremenitev krepila in v drugi polovici dneva bodo vremensko pogojene težave pogoste, okrepljeni bodo tudi nekateri bolezenski znaki. Spanje v noči na torek bo moteno. V torek bo vremenski vpliv obremenilen.</p>
    </article>
  </body>
</html>