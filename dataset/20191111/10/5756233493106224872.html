<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620939/%D8%A7%D9%86%D9%88%D8%B4%DB%8C%D8%B1%D9%88%D8%A7%D9%86-%D9%87%D8%AF%D8%A7%DB%8C%D8%AA-%D8%AF%D8%B1%DA%AF%D8%B0%D8%B4%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-11T10:48:00+00:00"/>
    <meta property="og:title" content="«انوشیروان هدایت» درگذشت"/>
    <meta property="og:description" content="«انوشیروان هدایت» استاد دانشگاه علوم پزشکی تهران، متخصص جراحی عمومی و شاگرد پروفسور عدل بنیانگذار جراحی در ایران درگذشت."/>
  </head>
  <body>
    <article>
      <h1>«انوشیروان هدایت» درگذشت</h1>
      <address>
        <time datetime="2019-11-11T10:48:00+00:00">11 Nov 2019, 10:48</time>
      </address>
      <p>
        <i>«انوشیروان هدایت» استاد دانشگاه علوم پزشکی تهران، متخصص جراحی عمومی و شاگرد پروفسور عدل بنیانگذار جراحی در ایران درگذشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عباسعلی کریمی رئیس دانشگاه علوم پزشکی تهران در پیامی درگذشت مرحوم استاد انوشیروان هدایت را تسلیت گفت.</p>
      <p>در این پیام آمده است: «ما زبالاییم و بالا می‌رویم؛ در نیمه پاییز شاهد غروب خورشیدی تابان از منظومه درخشان دانشگاهمان هستیم. همو که خود را وقف بخش و بیمارستان و دانشگاه کرده بود. استاد انوشیروان هدایت نماد اصالت، وارستگی، نظم، وفاداری، وقار و آرامش بود.</p>
      <figure>
        <img src="https://aftabnews.ir/files/fa/news/1398/8/20/357804_635.jpg"/>
      </figure>
      <p>از هر دریچه‌ای که سر صحبت با او باز می‌شد به صورتی رندانه به مرحوم پروفسور عدل ختم می‌شد. هرروز صبح جزو اولین اساتید حاضر در بیمارستان بود و به‌عنوان مصداق بارز یک استاد تمام‌وقت خود را وقف بیمارستان و دانشگاه کرده بود.</p>
      <p>به‌عنوان رئیس دانشگاه و یک جراح که سال‌ها افتخار همجواری با استاد را داشتم این ضایعه تأسف‌بار را به خاندان محترمشان و دانشگاهیان خصوصاً همکاران و شاگردان استاد تسلیت عرض می‌کنم. روحش شاد و در جوار رحمت واسعه باری‌تعالی در آرامش ابدی باد.»</p>
      <p>دکتر انوشیروان هدایت متخصص جراحی عمومی بود و افتخار شاگردی پروفسور عدل بنیانگذار جراحی در ایران را داشت. وی پایه گذار بخش جراحی بیمارستان شریعتی بود. هدایت در سال ۱۳۱۰ در مشهد به دنیا آمد و از زمان تحصیل ابتدایی به تهران آمده بود و در سال ۱۳۲۹ وارد دانشکده پزشکی دانشگاه تهران شد.</p>
    </article>
  </body>
</html>