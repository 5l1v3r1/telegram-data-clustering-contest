<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980820056.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-11T10:31:00+00:00"/>
    <meta property="og:title" content="ارائه &quot;برنامه اجرایی تلفیق&quot; بعد از تأیید سازمان استخدامی به سران قوا"/>
    <meta property="og:description" content="تسنیم نوشت: در هفته‌های اخیر سازمان برنامه و بودجه بسته‌ای پیشنهادی شامل تلفیق یا حذف برخی دستگاهها را که دارای کارکرد مشابه می‌باشند به سازمان اداری و استخدامی ارائه کرده است."/>
  </head>
  <body>
    <article>
      <h1>ارائه "برنامه اجرایی تلفیق" بعد از تأیید سازمان استخدامی به سران قوا</h1>
      <address>
        <time datetime="2019-11-11T10:31:00+00:00">11 Nov 2019, 10:31</time>
      </address>
      <p>در روزهای آینده بسته پیشنهادی سازمان برنامه و بودجه برای تلفیق یا حذف برخی دستگاهها، در راستای برنامه اصلاح ساختار بودجه در سازمان اداری و استخدامی تعیین تکلیف خواهد شد.</p>
      <p>تسنیم نوشت: در هفته‌های اخیر سازمان برنامه و بودجه بسته‌ای پیشنهادی شامل تلفیق یا حذف برخی دستگاهها را که دارای کارکرد مشابه می‌باشند به سازمان اداری و استخدامی ارائه کرده است.</p>
      <p>پیگیری‌ها نشان میدهد اسامی زیرمجموعه‌های مختلفی از دستگاههای اجرایی مثل وزارت جهاد کشاورزی، علوم و... برای قرار گرفتن در صف تلفیق و حذف به سازمان اداری و استخدامی ارائه شده است.</p>
      <p>بر این اساس هم‌اکنون جلسات تخصصی در سطح کارشناسی در سازمان اداری و استخدامی برای تعیین تکلیف و بررسی این پیشنهاد در حال برگزاری می‌باشد.</p>
      <p>گفتنی است، بعد از تکمیل بررسیها و همچنین تعیین دستگاههای که در مسیر حذف یا تلفیق قرار خواهند گرفت، بسته نهایی اجرایی تلفیق به شورای هماهنگی سران قوا ارسال خواهد شد.</p>
      <p>پیگیریها نشان می‌دهد، در صورت تأیید پیشنهاد حذف یا تلفیق دستگاهها در شورای هماهنگی سران قوا در صورتی که نیاز به پشتیبان قانونی باشد لایحه مربوطه به مجلس ارسال خواهد شد و در غیر این صورت آیین‌نامه اجرایی آن در دولت تصویب می‌شود.</p>
      <p>به این ترتیب در روزهای آینده بسته پیشنهادی سازمان برنامه و بودجه برای تلفیق یا حذف برخی دستگاهها، در راستای برنامه اصلاح ساختار بودجه در سازمان اداری و استخدامی تعیین تکلیف خواهد شد.</p>
      <p>برنامه اصلاح ساختار بودجه دارای زوایای مختلفی بوده که اصلاح قیمت حاملهای انرژی و اصلاح پایه‌ها و معافیتهای مالیاتی بیشتر در رسانه‌ها مطرح شد، این در حالی است که برنامه  اصلاح ساختار اداری کشور با هدف کاهش هزینه‌های جاری نیز در این برنامه که کلیات آن به‌تصویب سران قوا نیز رسید قرار گرفته است. در صورت تصویب این بسته پیشنهاد دولت گام حداقلی اما بسیار مهم در راستای حذف موازی‌کاری و کاهش هزینه‌‌های جاری بر خواهد داشت.</p>
    </article>
  </body>
</html>