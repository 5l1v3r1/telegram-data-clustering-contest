<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/25-movimenti-insieme-per-un-partito-che-guarda-allo-statuto-speciale.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T10:16:40+00:00"/>
    <meta property="og:title" content="25 movimenti insieme per un Partito che guarda allo Statuto Speciale"/>
    <meta property="og:description" content="Prima riunione a Caltanissetta per porre le basi di un partito che sia lontano dalle segreterie politiche"/>
  </head>
  <body>
    <article>
      <h1>25 movimenti insieme per un Partito che guarda allo Statuto Speciale</h1>
      <address><time datetime="2019-11-11T10:16:40+00:00">11 Nov 2019, 10:16</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Prima riunione a Caltanissetta per porre le basi di un partito che sia lontano dalle segreterie politiche</i>
      </p>
      <p>Si rivedranno tra due settimane a Caltanissetta i <b>25 tra movimenti e organizzazioni</b> di vario genere che sabato a Palermo, invitati da <b>Siciliani verso la Costituente</b>, hanno superato intorno ad un tavolo blu le rispettive diversità e le rispettive storie personali e culturali, per dare vita ad un soggetto politico                post-ideologico.</p>
      <h3>Non sarà una meteora</h3>
      <p>“<b>Non sarà una nuova meteora</b> del panorama politico, come quelle che negli ultimi anni abbiamo visto compiere il proprio percorso in pochi mesi – spiega <b>Salvo Fleres</b>, coordinatore nazionale di Siciliani verso la Costituente- Siamo tutti d’accordo nel lavorare insieme, all’interno di una formazione solida che  rappresenti il territorio e solo al territorio risponda, <b>senza lasciare spazio a segreterie geograficamente</b> e politicamente lontane, partendo dalla piena applicazione dello Statuto, costantemente tradito.</p>
      <h3>Statuto stella cometa</h3>
      <p>L’obiettivo è risollevare le sorti della Sicilia senza piagnistei e trasferte romane con il cappello in mano: basterà <b>affidarsi allo Statuto</b> <b>per recuperare circa cinque miliardi l’anno</b> da utilizzare per le strade, le infrastrutture, i rifiuti, per affrontare i problemi di tutti i giorni dei Siciliani</p>
      <p>A Caltanissetta i 25 movimenti, insieme ad altri che si stanno avvicinando in queste ore, lavoreranno allo statuto e ad un programma politico che delinei un modello di sviluppo siciliano di un partito il cui obiettivo principale sarà far cambiare i numeri, per esempio quelli del nostro Pil pro-capite, per ora fermo ad un desolante 17 200.</p>
    </article>
  </body>
</html>