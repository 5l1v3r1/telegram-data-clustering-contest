<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546358.html/%D8%B1%D8%B2%D9%85%D8%A7%DB%8C%D8%B4-%D8%A7%D9%84%DB%8C-%D8%A8%DB%8C%D8%AA-%D8%A7%D9%84%D9%85%D9%82%D8%AF%D8%B3-%D8%AF%D8%B1-%D9%81%D8%B1%D8%A7%D9%87%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-11T10:57:00+00:00"/>
    <meta property="og:title" content="رزمایش الی بیت‌المقدس در فراهان برگزار می‌شود"/>
    <meta property="og:description" content="فرمانده ناحیه مقاومت فراهان گفت: رزمایش الی بیت‌المقدس در تاریخ ۲۳و ۲۴ آبان ماه در اردوگاه شهدای بسیج فراهان برگزار می‌شود."/>
  </head>
  <body>
    <article>
      <h1>رزمایش الی بیت‌المقدس در فراهان برگزار می‌شود</h1>
      <h2>فرمانده ناحیه مقاومت فراهان:</h2>
      <address>
        <time datetime="2019-11-11T10:57:00+00:00">11 Nov 2019, 10:57</time>
      </address>
      <p>فرمانده ناحیه مقاومت فراهان گفت: رزمایش الی بیت‌المقدس در تاریخ ۲۳و ۲۴ آبان ماه در اردوگاه شهدای بسیج فراهان برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ رضائی، فرمانده ناحیه مقاومت بسیج فراهان در گفتگو با <a href="http://diyareaftab.ir/">دیار آفتاب</a>؛گفت: رزمایش الی بیت‌المقدس در تاریخ ۲۳و ۲۴ آبان ماه در اردوگاه شهدای بسیج فراهان برگزار می‌شود.</p>
      <p>وی شعار رزمایش امسال را «چهل سال مردم یاری ،خدمت و امنیت» عنوان کرد و افزود: گردان بیت‌المقدس روز پنجشنبه ۲۳ آبان از ساعت ۸ صبح فراخوان و با هدف نمایش توانمندی بسیجیان و با مأموریت امنیتی و مبارزه با اغتشاشات و آرام‌سازی شهری رزمایش برگزار می‌کنند.</p>
      <p>رضایی همچنین ارتقای سطح آمادگی گردان، آمادگی برای اجرای مأموریت‌ها در روز نیاز با تمرین بر پایه تهدیدات بومی، منطقه‌ای و آمادگی برای مقابله با تهدیدات دشمن از اهداف مشخص شده دیگر رزمایش مطرح کرد.</p>
      <p>فرمانده ناحیه مقاومت بسیج فراهان با اشاره به اینکه تمهیدات لازم برای برگزاری رزمایش الی بیت المقدس در شهرستان فراهان به کار گرفته شده است، افزود: با برگزاری این رزمایش ها اتحاد و همدلی و اقتدار ملت ایران به دنیا نشان داده می شود.</p>
      <p>وی گفت: دشمنان و استکبار جهانی با ترفند‌های مختلف در صدد ضربه زدن به نظام و تضعیف جامعه هستند که با وحدت و همدلی نقشه‌ها و توطئه‌های دشمنان به یاس و ناامیدی تبدیل می‌شود. </p>
      <p>رضایی افزود: ملت ایران، ملتی انقلابی و مؤمن بوده که به طور قطع عنایت خداوندی همواره پشتیبان این ملت مسلمان بوده و آنها را تنها نخواهد گذاشت.</p>
      <p>فرمانده ناحیه مقاومت بسیج فراهان تصریح کرد: خدمت‌رسانی بی‌منت امروز به عنوان یک تکلیف شرعی برای سپاه بوده که در این مسیر نباید فرصت را از دست دهیم.</p>
      <p>رضایی بیان کرد: تمام امکانات سپاه فراهان برای خدمت‌رسانی به مردم بوده و همه آنها را در راستای خدمات‌رسانی هرچه بیشتر به مردم به کار می‌گیریم.</p>
      <p>وی اظهار کرد: بسیجیان شهرستان فراهان در عرصه‌های مختلف پیشگام بوده و این بار نیز با توجه به توطئه‌های دشمنان به صحنه آمده و با نمایش اقتدار و عظمت این توطئه‌ها را به یاس و ناامیدی تبدیل می‌کنند.</p>
      <p>فرمانده ناحیه مقاومت بسیج فراهان، امنیت و اقتدار کنونی کشور را مدیون خون شهدا دانست و خاطرنشان کرد: ادامه راه این شهدای والامقام رسالتی بسیار مهم و خطیر است و همگان باید راه شهدا را ادامه دهیم.</p>
      <p>انتهای پیام/</p>
      <p> </p>
    </article>
  </body>
</html>