<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/freiburg-eintracht-frankfurt-david-abraham-staranowal-trenera-christiana-streicha-bundesliga,984507.html"/>
    <meta property="og:site_name" content="TVN24"/>
    <meta property="article:published_time" content="2019-11-11T10:20:00+00:00"/>
    <meta property="og:title" content="Skandaliczny incydent w Bundeslidze. Piłkarz staranował trenera rywali"/>
    <meta property="og:description" content="W ostatnim meczu 11. kolejki Bundesligi doszło do skandalu. Eintracht Frankfurt przegrał na wyjeździe z Freiburgiem 0:1, a z takim wynikiem pogodzić nie mógł się kapitan gości. W końcówce spotkania..."/>
  </head>
  <body>
    <article>
      <h1>Skandaliczny incydent w Bundeslidze. Piłkarz staranował trenera rywali</h1>
      <address>
        <time datetime="2019-11-11T10:20:00+00:00">11 Nov 2019, 10:20</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/244ec025-b7f4-4aab-9a3f-312234de6fed.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=19/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9d6a210f-8a14-4709-903d-13fcdce30a4d-480p.mp4"/>
          <figcaption>Bayern - Borussia. Gole Roberta Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Robert Lewandowski bohaterem meczu Bayern - Borussia Foto: Getty Images | Video: Eleven Sports Network</figcaption>
      </slideshow>
      <h3>W ostatnim meczu 11. kolejki Bundesligi doszło do skandalu. Eintracht Frankfurt przegrał na wyjeździe z Freiburgiem 0:1, a z takim wynikiem pogodzić nie mógł się kapitan gości. W końcówce spotkania wściekły David Abraham z premedytacją staranował za boczną linią trenera rywali Christiana Streicha.</h3>
      <p>
        <a href="https://player.pl/">
          <b>Mecze ligi niemieckiej można oglądać w kanałach ELEVEN SPORTS w Player.pl</b>
        </a>
      </p>
      <related>
        <a href="https://eurosport.tvn24.pl/pilka-nozna,105/lewandowski-na-tropie-wiecznego-rekordu-rummenigge-sam-sie-w-to-zaangazowal,984418.html"/>
      </related>
      <p>Była ostatnia minuta doliczonego czasu gry. Eintracht przegrywał z Freiburgiem 0:1 i nic nie wskazywało na to, że wynik meczu może ulec zmianie.</p>
      <p>Piłkarze gości były sfrustrowani – zwłaszcza że od końcówki pierwszej połowy grali w osłabieniu po drugiej żółtej, a w konsekwencji czerwonej kartce dla Gelsona Fernandesa.</p>
      <h3>Staranował trenera</h3>
      <p>Nad swoimi emocjami w tej sytuacji nie zdołał zapanować kapitan Eintrachtu David Abraham. Biegnąc po piłkę, która chwilę wcześniej opuściła boisko w pobliżu ławek rezerwowych, zaatakował barkiem stojącego w strefie technicznej trenera gospodarzy Christiana Streicha.</p>
      <p>54-letni szkoleniowiec uderzony został przez Argentyńczyka z taką siłą, że wylądował na murawie.</p>
      <p> </p>
      <h3>Zrobiło się gorąco</h3>
      <p>Widząc to, cała ławka rezerwowych Freiburga ruszyła w kierunku Abrahama. Gospodarze chcieli jak najszybciej dopaść winnego i pomścić swojego trenera. Po chwili na boisku rozpętała się prawdziwa bijatyka.</p>
      <p>Na szczęście stoicki spokój w całej sytuacji zachowali sędziowie z Felixem Brychem na czele. Niemiec pokazał Abrahamowi czerwoną kartkę. Po analizie VAR taką samą karę otrzymał również rezerwowy piłkarz Freiburga Vincenzo Grifo, który złapał kapitana Eintrachtu za twarz, a następnie mocno odepchnął.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/4fd3f1ba-913a-47b1-9e9f-61c77750d467.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Trener Freiburga wylądował na murawie<cite>Źródło: Getty Images</cite></figcaption>
      </figure>
      <h3>Freiburg w ścisłej czołówce</h3>
      <p>Gola na wagę trzech punktów dla Freiburga strzelił w 77. minucie Nils Petersen.</p>
      <p>Komplet punktów wywindował gospodarzy niedzielnego meczu na czwarte miejsce w Bundeslidze. Identyczny dorobek punktowy – 21 – mają drugi RB Lipsk i trzeci Bayern Monachium. Prowadząca Borussia Moenchengladbach wywalczyła dotąd 25 punktów. Eintracht z 17 punktami jest dziewiąty.</p>
      <p>Autor: Skrz / Źródło: eurosport.pl</p>
    </article>
  </body>
</html>