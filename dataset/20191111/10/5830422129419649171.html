<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140573/%D8%AA%D9%88%D8%B6%DB%8C%D8%AD-%D8%B2%DB%8C%D8%B1%D9%85%D8%AC%D9%85%D9%88%D8%B9%D9%87-%DA%86%D8%A7%D8%AF%D8%B1%D9%85%D9%84%D9%88-%D8%A7%D8%B2-%D8%B9%D9%84%D9%84-%D8%B5%D9%81%D8%B1-%D8%B4%D8%AF%D9%86-%D8%B5%D8%A7%D8%AF%D8%B1%D8%A7%D8%AA-%D9%88-%D8%AA%D8%B9%D8%AF%DB%8C%D9%84%D8%A7%D8%AA-%D9%86%D8%B1%D8%AE-%D9%81%D8%B1%D9%88%D8%B4"/>
    <meta property="og:site_name" content="boursepress.ir"/>
    <meta property="article:published_time" content="2019-11-11T10:25:00+00:00"/>
    <meta property="og:title" content="توضیح زیرمجموعه چادرملو از علل صفر شدن صادرات و تعدیلات نرخ فروش"/>
    <meta property="og:description" content="زیرمجموعه چادرملو درباره علت صفر شدن صادرات در مهر ماه و دلایل تغییرات نرخ های فروش نسبت به ماه های گذشته توضیح داد و با رشد قیمت هرسهم روبرو شد."/>
  </head>
  <body>
    <article>
      <h1>توضیح زیرمجموعه چادرملو از علل صفر شدن صادرات و تعدیلات نرخ فروش</h1>
      <address>
        <time datetime="2019-11-11T10:25:00+00:00">11 Nov 2019, 10:25</time>
      </address>
      <p>
        <i>زیرمجموعه چادرملو درباره علت صفر شدن صادرات در مهر ماه و دلایل تغییرات نرخ های فروش نسبت به ماه های گذشته توضیح داد و با رشد قیمت هرسهم روبرو شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت آهن و فولاد ارفع که با سرمایه 900 میلیارد تومانی در بازار دوم فرابورس حضور دارد درخصوص علت صفر شدن صادرات در مهر ماه و دلایل تغییرات نرخ های فروش نسبت به ماه های گذشته توضیح داد و طی معاملات امروز با رشد 1.8 درصدی قیمت هرسهم روبرو شد.</p>
      <p>براین اساس، علیرضا خیاط مدیر عامل "ارفع" در خصوص علت صفر شدن صادرات در مهر ماه اعلام کرد: تکمیل فرایند فروش صادراتی تابع قرارداد با شرکت‌های خریدار است که عمدتاً با تحویل محصول روی عرشه کشتی و دریافت کامل وجه توافق شده تکمیل و فرآیند آن نهایی می‌شود. در مهر سال جاری به رغم وجود قراردادهای فروش صادراتی به دلیل مشکلات ناشی از دریافت وجه فروش صادراتی،این فرایند تکمیل نشده و لذا فروش از این بابت ثبت نشده است.</p>
      <p>همچنین درخصوص تعدیلات نرخ فروش داخلی برای مجموع فروش ماه های قبل، برخی توافقات فروش محصولات داخلی تابع تعیین نرخ سایر محصولات فولادی ناشی از تبدیل شمش تولیدی شرکت است که فرآیند تشخیص آن طولانی است. لذا با توجه به ضرورت صدور صورتحساب بر اساس مدارک خروج کالا در هر ماه، صورتحساب فروش و مبنای نرخ علی الحساب محاسبه می‌شود و تفاوت نرخ های مربوط به بلافاصله در ماه بعد و پس از قطعی شدن نرخ فروش اقدام به صدور صورت حساب می شود.</p>
      <p>بنابراین گزارش، چادرملو با 43.6 درصد در ترکیب سهامداری این شرکت بشمار می آید.</p>
      <p>انتهای پیام</p>
    </article>
  </body>
</html>