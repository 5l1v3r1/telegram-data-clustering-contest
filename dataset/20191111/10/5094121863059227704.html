<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/repka-propusten-nebude-rozhodl-soud-20191111.html"/>
    <meta property="og:site_name" content="Deník.cz"/>
    <meta property="article:published_time" content="2019-11-11T10:23:00+00:00"/>
    <meta property="og:title" content="Řepka zůstane ve vězení. Se žádostí o propuštění u soudu pohořel"/>
    <meta property="og:description" content="Bývalý fotbalový reprezentant Tomáš Řepka vězení v Plzni na Borech zatím neopustí. Soud, který se v pondělí dopoledne konal přímo za zdmi věznice, jeho žádosti o propuštění nevyhověl.  "/>
  </head>
  <body>
    <article>
      <h1>Řepka zůstane ve vězení. Se žádostí o propuštění u soudu pohořel</h1>
      <address><time datetime="2019-11-11T10:23:00+00:00">11 Nov 2019, 10:23</time> by <a rel="author">Lenka Prokšová</a></address>
      <p>Soudy poslaly Řepku do vězení za zpronevěru luxusního vozu a internetové útoky na exmanželku spočívající ve smyšlených erotických inzerátech. K výkonu trestu nastoupil někdejší obránce Sparty či West Hamu na konci května na pražské Ruzyni, odsedět si měl 2,5 roku. Počátkem června byl převezen do věznice na Borech. Obvodní soud pro Prahu však Řepkovi započítal 293 odpracovaných hodin v rámci obecně prospěšných prací jako 293 odseděných dní. Řepka tak mohl už v říjnu požádat o podmíněné propuštění.</p>
      <figure>
        <img src="https://g.denik.cz/1/bc/fotbal_budejovice_repka_4453428_orez-clone_denik-150-3x2.jpg"/>
      </figure>
      <aside>
        <a href="https://www.denik.cz/krimi/repku-by-mohli-brzy-propustit-20191023.html">Řepka by mohl brzy opustit vězení. O jeho propuštění se rozhodne v listopadu Přečíst článek ›</a>
      </aside>
      <p>"Nesplnil zákonný předpoklad a o podmíněné propuštění požádal předčasně," uvedl v pondělí soudce a dále negativně posoudil vyjádření odsouzeného, který své činy označil jako klukovinu. Na soud jeho výpověď působila jako bagatelizování věci. Řepka si podle soudu dále neuvědomil podstatu významu trestu. Třetina výkonu trestu uplyne podle soudu až v polovině prosince. </p>
      <p>Informaci o tom, že se bude 11. listopadu v borské věznici konat hned několik řízení o propouštění vězňů, potvrdila v říjnu Deníku Lucie Ženíšková z Okresního soudu Plzeň-město.</p>
      <figure>
        <img src="https://g.denik.cz/24/6a/tomas-repka-zavital-do-kutne-hory-06_2-clone_denik-150-3x2.jpg"/>
      </figure>
      <aside>
        <a href="https://www.denik.cz/fotbal-zajimavosti/tomas-repka-ve-vezeni-pracuje-je-z-nej-pekar-a-dobry-20190820.html">Tomáš Řepka ve vězení pracuje, je z něj pekař. A dobrý Přečíst článek ›</a>
      </aside>
    </article>
  </body>
</html>