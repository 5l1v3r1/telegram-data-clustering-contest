<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639367/%D9%BE%D8%A7%DB%8C%D8%A7%D9%86-%D8%B1%D8%B2%D9%85%D8%A7%DB%8C%D8%B4-%D9%87%D9%88%D8%A7%DB%8C%DB%8C-%D9%85%D8%B5%D8%B1-%D9%88-%D8%B1%D9%88%D8%B3%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-11T10:21:00+00:00"/>
    <meta property="og:title" content="پایان رزمایش هوایی مصر و روسیه"/>
    <meta property="og:description" content="مقامات مصری از پایان رزمایش هوایی مصر و روسیه که از اواخر ماه اکتبر در قلمرو هوایی مصر آغاز شده بود، خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/639367/%D9%BE%D8%A7%DB%8C%D8%A7%D9%86-%D8%B1%D8%B2%D9%85%D8%A7%DB%8C%D8%B4-%D9%87%D9%88%D8%A7%DB%8C%DB%8C-%D9%85%D8%B5%D8%B1-%D9%88-%D8%B1%D9%88%D8%B3%DB%8C%D9%87">پایان رزمایش هوایی مصر و روسیه</a>
      </h1>
      <h2>مقامات مصری از پایان رزمایش هوایی مصر و روسیه که از اواخر ماه اکتبر در قلمرو هوایی مصر آغاز شده بود، خبر دادند.</h2>
      <address><time datetime="2019-11-11T10:21:00+00:00">11 Nov 2019, 10:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رزمایش هوایی مصر و روسیه که از اواخر ماه اکتبر در قلمرو هوایی مصر آغاز شده بود، پایان یافت.</p>
      <p>تمیر الرفاعی، سخنگوی ارتش مصر در بیانیه‌ای همزمان با پایان رزمایش ('Friendship Read-۱) توضیحاتی درباره آزمایش انواع مختلف موشک و تاکتیک‌های دفاع هوایی که در این رزمایش به اجرا درآمد، ارائه کرد.</p>
      <p>بر اساس این بیانیه در این رزمایش علاوه بر آزمایش سلاح‌های مختلف و تاکتیک‌های دفاع هوایی، تجارب دو طرف در زمینه عملیات هوایی به اشتراک گذاشته شد.</p>
      <p>این مقام مصری در بخش دیگری از بیانیه خود از پایان رزمایش زمینی «سپیده دم شرقی-۱» (Eastern Dawn-۱) که با مشارکت پاکستان، مصر و اردن از دو هفته گذشته در خاک پاکستان آغاز شده بود، خبر داد.</p>
      <p>او همچنین اعلام کرد کشور‌های دیگری در رزمایش سپیده دم شرقی به عنوان ناظر شرکت کردند. وی به نام کشور‌ها اشاره‌ای نکرد.</p>
      <p>در اواخر ماه اکتبر، ارتش مصر به عموم مردم اعلام کرد که نیرو‌های روسی برای انجام رزمایش هوایی وارد خاک مصر شده اند، اما درباره رزمایش در پاکستان اظهار نظری نکرد.</p>
    </article>
  </body>
</html>