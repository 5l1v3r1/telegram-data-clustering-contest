<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-24-year-old-girl-who-came-to-attend-the-exam-was-raped-in-a-hotel-room-by-her-cousin-in-gurugram-2843298.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-11T10:44:01+00:00"/>
    <meta property="og:title" content="शर्मनाक: परीक्षा देने आई 24 वर्षीय युवती से चचेरे भाई ने होटल के कमरे में किया दुष्कर्म"/>
    <meta property="og:description" content="दिल्ली से सटे शहर गुरुग्राम से रिश्तों को तार-तार कर देने वाली खबर सामने आई है।  यहां परीक्षा देने आई एक 24 वर्षीय युवती से उसके दूर के चचेरे भाई ने होटल के कमरे में दुष्कर्म किया। पुलिस को मिली..."/>
  </head>
  <body>
    <article>
      <h1>शर्मनाक: परीक्षा देने आई 24 वर्षीय युवती से चचेरे भाई ने होटल के कमरे में किया दुष्कर्म</h1>
      <address><time datetime="2019-11-11T10:44:01+00:00">11 Nov 2019, 10:44</time> by <a rel="author">हिन्दुस्तान टीम,नई दिल्ली</a></address>
      <p>दिल्ली से सटे शहर गुरुग्राम से रिश्तों को तार-तार कर देने वाली खबर सामने आई है।  यहां परीक्षा देने आई एक 24 वर्षीय युवती से उसके दूर के चचेरे भाई ने होटल के कमरे में दुष्कर्म किया। पुलिस को मिली शिकायत के अनुसार वह महेंद्रगढ़ की रहने वाली है और गुरुग्राम में परीक्षा देने आई थी। </p>
      <p>परीक्षा सेंटर में उसके दूर के चचेरे भाई से  मुलाकात हुई थी जिसके बाद दोनों ने होटल में रूम लेकर साथ रहने का प्लान बनाया था। युवती रात में जब उसके साथ ठहरी तो आरोपी ने यहां उसका यौन किया। पीड़िता ने उसी वक्त शिकायत न देकर कल रविवार को आरोपी के खिलाफ यौन शोषण करने की शिकायत दी। शिकायत के अनुसार घटना 22 सितंबर की है।</p>
      <p>महेंद्रगढ़ जिले में दर्ज हुई जीरो एफआईआर के कारण मामला गुरुग्राम पुलिस में पहुंचा है। गुरुग्राम पुलिस के पीआरओ सुभाष बोकन ने बताया कि मामले में पीड़िता के बयान दर्ज कर लिए गए हैं और जांच अभी शुरुआती स्टेज में है। पीड़िता ने अपने बयान में कहा है कि वह यहां एक परीक्षा केंद्र आयी हुई थी। गुरुगांव में बस स्टैंड के पास  एक होटल में वह अपने दूर के चचेरे भाई के साथ ठहरी थी। रात में जब वह सो गई थी तो आरोपी ने उसका यौन शोषण किया था।</p>
      <p>जिस दिन घटना हुई उसके अगले दिन उसकी परीक्षा थी इस कारण वह इस बारे में अपने घरवालों को नहीं बताया था । उसके दिमाग में चल रही कई तरह की चिंताएं जब कुछ दिन बात दूर हुईं तो उसने इसके बारे में अपने घरवालों से बताने का फैसला किया। </p>
    </article>
  </body>
</html>