<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/grigor-nqma-da-byrza-za-nov-trenxor-ne-trqbva-da-ostavqsh-nikoj-da-kontrolira-igrata-ti--1404987.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T10:25:00+00:00"/>
    <meta property="og:title" content="Григор няма да бърза за нов треньор: Не трябва да оставяш никой да контролира играта ти"/>
    <meta property="og:description" content="Първата ракета на България Григор Димитров призна, че му предстои да си избере треньорски екип, с който да работи през новия сезон Според него тенисистът трябва да бъде оставен сам да твори своята игра и обясни за ситуацията с Андре Агаси и Радек Щепанек"/>
  </head>
  <body>
    <article>
      <h1>Григор няма да бърза за нов треньор: Не трябва да оставяш никой да контролира играта ти</h1>
      <address><time datetime="2019-11-11T10:25:00+00:00">11 Nov 2019, 10:25</time> by <a rel="author">Sportlive.bg</a></address>
      <p>Първата ракета на България <a href="https://www.sportlive.bg/tags/4119"><b>Григор Димитров</b></a> призна, че му предстои да си избере треньорски екип, с който да работи през новия сезон. Според него тенисистът трябва да бъде оставен сам да твори своята игра и обясни за ситуацията с Андре Агаси и Радек Щепанек.</p>
      <p>"Не трябва да оставяш никой да контролира играта ти и мисленето ти.В момента, в който някой опитва да те остави като птичка в клетка, това е най-лошото, което може да се случи на един състезател. Трябва да си свободен и да твориш. Ние с Радек Щепанек никога не сме започвали. Не успяхме да намерим правилния подход. Търсим правилния човек, но не бързаме. Агаси е до нас със сигурност. Той е специален в нашия отбор. Имаме специална връзка с него. Ходихме заедно на родео и често си говорим за неща извън тениса", призна Григор пред bTV.</p>
      <p>"10 години вече съм на тура, което е доста впечатляващо за самия мен. Имах добри постижения до момента, но мога много повече. Тази година се контузих в началото и това не беше добро време за мен. Когато бях 78-и, не вярвах, че ще завърша годината така. Имах 2 много добри турнира.</p>
      <p>Надявам се да нямам повече такива падения, но това е спортът. Когато лежах в болница, колкото и да си позитивен, си позволяваш да си отчаян. Тази година научих повече неща извън корта, отколкото на него. Трябваше сам да правя неща, които нямат нищо общо със спорта. Станах по-търпелив. Винаги съм себе си, просто понякога съм по-емоционален. Играта в днешно време е много ментална, не искам да крия емоциите си, а да бъда себе си",добави още Димитров.</p>
      <p>
        <b>
          <i>
            <a href="https://www.sportlive.bg/sport/tenis/Shtepanek-Grigor-e-poslushen-ima-umeniqta-na-top-tenisist-i-pak-shte-byde-takyv-757098.html">Вижте в този материал едно от редките изказвания на Щепанек за Димитров. </a>
          </i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/sport/tenis/Grigor-Dimitrov-ot-Haskovo-Pozhelavam-si-prez-sledvashtiq-sezon-da-nqma-kontuzii-1404494.html"/>
        <a href="https://www.sportlive.bg/sport/tenis/Grigor-Dimitrov-s-priznanie-za-kontuziqta-si-Edva-vdigah-chasha-s-voda-1404318.html"/>
        <a href="https://www.sportlive.bg/sport/tenis/Grigor-Dimitrov-e-bez-trenxor-i-to-ne-otskoro-1404234.html"/>
        <a href="https://www.sportlive.bg/sport/tenis/Grigor-Shte-byda-igraesht-kapitan-na-Bylgariq-na-Atp-Cup-1404215.html"/>
      </related>
    </article>
  </body>
</html>