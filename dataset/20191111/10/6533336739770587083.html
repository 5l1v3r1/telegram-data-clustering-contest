<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/jennifer-lopez-39-39-ragazze-wall-street-39-39-mln-218682.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-11T10:47:00+00:00"/>
    <meta property="og:title" content="Jennifer lopez con ''le ragazze di wall street'' (1,6 mln) batte siani (1,3), ''joker'' a 28 mln"/>
    <meta property="og:description" content="JENNIFER LOPEZ CON ''LE RAGAZZE DI WALL STREET'' (1,6 MLN) BATTE SIANI (1,3), ARRIVATO IN DUE SETTIMANE A 4,7 MILIONI. NON MALE, ANCHE SE CREDO AL DI SOTTO DELLE ASPETTATIVE. ''JOKER'' A 28 MLN - ''GLI UOMINI D'ORO'' AL 6° POSTO, BENE I DUE FILM DI CANNES, ''PARASITE'' E ''LA BELLE EPOQUE'' - IN AMERICA VINCE IL KOLOSSAL STORICO ''MIDWAY'', MALE IL SEQUEL DI ''SHINING'' E MALE PURE ''TERMINATOR''"/>
  </head>
  <body>
    <article>
      <h1>Jennifer lopez con ''le ragazze di wall street'' (1,6 mln) batte siani (1,3), ''joker'' a 28 mln</h1>
      <address>
        <time datetime="2019-11-11T10:47:00+00:00">11 Nov 2019, 10:47</time>
      </address>
      <p>
        <b>
          <b>JENNIFER LOPEZ CON ''LE RAGAZZE DI WALL STREET'' (1,6 MLN) BATTE SIANI (1,3), ARRIVATO IN DUE SETTIMANE A 4,7 MILIONI. NON MALE, ANCHE SE CREDO AL DI SOTTO DELLE ASPETTATIVE. ''JOKER'' A 28 MLN - ''GLI UOMINI D'ORO'' AL 6° POSTO, BENE I DUE FILM DI CANNES, ''PARASITE'' E ''LA BELLE EPOQUE'' - IN AMERICA VINCE IL KOLOSSAL STORICO ''MIDWAY'', MALE IL SEQUEL DI ''SHINING'' E MALE PURE ''TERMINATOR''</b>
        </b>
      </p>
      <hr/>
      <p>
        <b>Marco Giusti per Dagospia</b>
      </p>
      <p>
        <b>Incassi del 10 novembre 2019.</b>
      </p>
      <figure>
        <a href="https://www.dagospia.com/mediagallery/Dago_fotogallery-255107/1215441.htm">
          <img src="https://cdn-static.dagospia.com/img/foto/09-2019/jennifer-lopez-in-hustlers-19-1215441.jpg"/>
        </a>
        <figcaption>jennifer lopez in 'hustlers' 19</figcaption>
      </figure>
      <p>Jennifer Lopez con <i>Le ragazze di Wall Street </i>batte Alessandro Siani e il suo <i>Il giorno più bello della mia vita</i> con 1 milione 562 mila euro contro 1 milione 278, arrivato in due settimane a 4,7 milioni di euro. Non male, anche se credo al di sotto delle aspettative. Mi sembra un film caro, da 7-8 milioni di euro, se non sbaglio. Terzo è <i>La famiglia Addams</i> con 1 milione 150 mila euro e un totale di 4,9. Più o meno come il film di Siani. Segue <i>Joker</i> con altri 741 mila euro per un totale di 28 milioni.</p>
      <figure>
        <a href="https://www.dagospia.com/mediagallery/Dago_fotogallery-255107/1215440.htm">
          <img src="https://cdn-static.dagospia.com/img/foto/09-2019/jennifer-lopez-in-hustlers-18-1215440.jpg"/>
        </a>
        <figcaption>jennifer lopez in 'hustlers' 18</figcaption>
      </figure>
      <p>Al suo esordio, <i>Gli uomini d’oro</i> di Vincenzo Alfieri con un cast che va da Giampaolo Morelli a Fabio De Luigi, da Edoardo Leo a Gianmarco Tognazzi, arriva solo al sesto posto con 428 mila euro. Non è male, ma non è un film chiaro. Con un cast così sembrerebbe una commedia, invece è un noir anche piuttosto cupo tratto da una storia vera ambientato nel lontano 1995, quando la Juve vinceva il derby 5 a 0 con un goal di Ravanelli. Se vuoi fare un film alla Tarantino, con morti e sangue, perché scegliere degli attori popolari da commedia?</p>
      <figure>
        <a href="https://www.dagospia.com/mediagallery/Dago_fotogallery-255107/1215437.htm">
          <img src="https://cdn-static.dagospia.com/img/foto/09-2019/jennifer-lopez-in-hustlers-15-1215437.jpg"/>
        </a>
        <figcaption>jennifer lopez in 'hustlers' 15</figcaption>
      </figure>
      <p>Non che non siano bravi, in ruoli finalmente un po’ diversi, ma il pubblico non ti crede. Meglio farlo con attori meno noti. Ma il film è interessante, come lo era il primo film di Alfieri, <i>I peggiori</i>. Notevolissimo De Luigi tifoso del Toro che reagisce sparando a un Forza Juve di troppo. Notevole anche il sano odio tra nordici e terroni, anche se questi anni ’90 sembrano più gli anni ’70… Se il film di Alfieri è ben al di sotto delle aspettative, penso, si sono mossi bene i due film provenienti dal Festival di Cannes, <i>Parasite</i>, settimo con 381 mila euro, e <i>La belle epoque</i> con 339 mila euro e ottime medie.</p>
      <figure>
        <a href="https://www.dagospia.com/mediagallery/Dago_fotogallery-255107/1233263.htm">
          <img src="https://cdn-static.dagospia.com/img/foto/11-2019/alessandro-siani-il-giorno-piu-bello-del-mondo-1233263.jpg"/>
        </a>
        <figcaption>ALESSANDRO SIANI IL GIORNO PIU BELLO DEL MONDO</figcaption>
      </figure>
      <p>In America vince il kolossal storico <i>Midway </i>di Roland Emmerich con 17,5 milioni di dollari, ma con un budget da 100 milioni non è andato benissimo. Ancora peggio il secondo posto per <i>Doctor Sleep</i> di Mike Flanagan con 14, 1 milioni. Ne aspettavano al minimo 25. Si parla di una perdita di 20 milioni circa. Terzo posto per il film di pompieri coraggiosi <i>Playing With Fire</i> con John Cena (12, 8 milioni), e quarto posto per la commedia di Paul Feig con Emilia Clarke e Henry Golding, <i>Last Christmas</i>.</p>
      <p>Quinto posto per <i>Terminator: Destino oscuro </i>con 10,8 milioni per un totale di 48 milioni di dollari. Con gli incassi stranieri il totale globale è di 199 milioni, sempre poco per quello che si profila con il flop dell’anno. Certo, se intitoli un film <i>Destino oscuro</i>…</p>
      <figure>
        <a href="https://www.dagospia.com/mediagallery/Dago_fotogallery-255107/1233264.htm">
          <img src="https://cdn-static.dagospia.com/img/foto/11-2019/alessandro-siani-il-giorno-piu-bello-del-mondo-1233264.jpg"/>
        </a>
        <figcaption>ALESSANDRO SIANI IL GIORNO PIU BELLO DEL MONDO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255107/1221714.htm">
          <img src="https://cdn-static.dagospia.com/img/foto/10-2019/meme-joker-4-1221714.jpg"/>
        </a>
        <figcaption>meme joker 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255107/1205673.htm">
          <img src="https://cdn-static.dagospia.com/img/foto/08-2019/joaquin-phoenix-in-joker-di-todd-phillips-5-1205673.jpg"/>
        </a>
        <figcaption>joaquin phoenix in joker di todd phillips 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255107/1205672.htm">
          <img src="https://cdn-static.dagospia.com/img/foto/08-2019/joaquin-phoenix-in-joker-di-todd-phillips-1-1205672.jpg"/>
        </a>
        <figcaption>joaquin phoenix in joker di todd phillips 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255107/1215940.htm">
          <img src="https://cdn-static.dagospia.com/img/foto/09-2019/joker-4-1215940.jpg"/>
        </a>
        <figcaption>joker 4</figcaption>
      </figure>
    </article>
  </body>
</html>