<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/anyukaja-lekvarjabol-kever-koktelt-martin-hatalmas-sikert-arat-a-kulonleges-izvilag/186317"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T10:30:00+00:00"/>
    <meta property="og:title" content="Anyukája lekvárjából kever koktélt Martin - hatalmas sikert arat a különleges ízvilág"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Anyukája lekvárjából kever koktélt Martin - hatalmas sikert arat a különleges ízvilág</mark>
      </h1>
      <address><time datetime="2019-11-11T10:30:00+00:00">11 Nov 2019, 10:30</time> by <a rel="author">B. B. A.</a></address>
      <p>
        <b>Míg a legtöbben kikapcsolódás miatt vetik bele magukat az erdő sűrűjébe, addig Dékány Martin, a bártender azért, hogy alapanyagokat szedjen össze a maga által megálmodott koktéljaihoz. </b>
        <b>Míg a legtöbben kikapcsolódás miatt vetik bele magukat az erdő sűrűjébe, addig Dékány Martin, a bártender azért, hogy alapanyagokat szedjen össze a maga által megálmodott koktéljaihoz.</b>
      </p>
      <p>Az Ózdon felnövő, de ma már Budapesten bártenderként dolgozó Dékány Martin imádja anyukája csipkebogyólekvárját, de érdekes módon nem a pirítósra kenni, hanem alkoholhoz adja.</p>
      <p>A vendégek sokszor nem is tudják, milyen különleges összetevőből áll, amit isznak. Martin még arra is figyel, hogy a szívószál ne műanyag legyen, ő maga szerzi be a nádból készült terméket.</p>
      <p>A huszonéves srácban már egész pici korában kialakult a természet szeretete, nem titkolt célja, hogy átadja ezt az életérzést a vendégeinek.</p>
      <figure>
        <img src="http://media.borsonline.hu/cikk/20/191889/big-lead/650x360/2019961_martin111.jpg"/>
        <figcaption>A bártender büszke saját kreálmányaira © Instagram</figcaption>
      </figure>
      <p>– Arra gondoltam, hogy kicsit közelebb hozom a pestieket a természethez. Olyan koktélokat álmodtam meg, amikben csak természetes alapanyagok vannak. Még a dekorációt is az erdőben szedett dolgokból oldom meg. Most a csipkebogyónak van szezonja.</p>
      <p>Édesanyám isteni lekvárt készít az általam szedett bogyókból, azt használom fel az italokhoz. Ha az erdőt járom, vagy meglátok valami különlegességet, rögtön azon jár az agyam, hogy mit lehet belőle kihozni – vallja a koktélkirály.</p>
      <p>Martin azonban itt nem állt meg, szabadidejében még tá­nyéralátéteket is készít.</p>
      <figure>
        <img src="http://media.borsonline.hu/cikk/20/191889/gallery-picture/645w/2019970_martin11.jpg"/>
        <figcaption>Így néz ki elkészítve a koktél az alátéten © Instagram</figcaption>
      </figure>
      <p>– Kedvelem a fa alapanyagokat, mert kellemes a tapintása és az illata is. Fa lapocskákból varázsolok tányéralátétet. Próbálom magam megmunkálni ezeket, de van, hogy kérek segítséget is hozzá – magyarázta a Borsnak Martin.</p>
      <blockquote><b>Martin receptje</b> <br/>Kiss Of The Nature:<br/>4cl sloe gin<br/>2cl italicus likőr<br/>2cl friss lime leve<br/>1 teáskanál házi csipkebogyó lekvár</blockquote>
    </article>
  </body>
</html>