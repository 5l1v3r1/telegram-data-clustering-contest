<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/sari-otnovo-opravda-smqnata-na-ronaldo-s-kontuziq-1405003.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-11T10:41:00+00:00"/>
    <meta property="og:title" content="Сари отново оправда смяната на Роналдо с контузия"/>
    <meta property="og:description" content="Наставникът на Ювентус - Маурицио Сари, отново оправда смяната на Кристиано Роналдо с травма Същото заяви и след двубоя с Локомотив Москва, когато за първи път португалецът бе сменен"/>
  </head>
  <body>
    <article>
      <h1>Сари отново оправда смяната на Роналдо с контузия</h1>
      <address><time datetime="2019-11-11T10:41:00+00:00">11 Nov 2019, 10:41</time> by <a rel="author">Sportlive.bg</a></address>
      <p>Наставникът на <a href="https://www.sportlive.bg/tags/1622"><b>Ювентус</b></a> - Маурицио Сари, отново оправда смяната на <a href="https://www.sportlive.bg/tags/2646"><b>Кристиано Роналдо</b></a> с травма. Същото заяви и след двубоя с Локомотив Москва, когато за първи път португалецът бе сменен. Същото се случи и в двубоя срещу Милан в неделя вечер, а Роналдо бе видимо недоволен от смяната.</p>
      <p>"Трябва да благодарим на Роналдо, защото той направи жертва да излезе на терена тази вечер, въпреки, че бе в трудна ситуация. Той направи всичко възможно да играе, но аз видях, че не се чувства добре и реших да го сменя. Нормално е всеки футболист да се ядосва, когато напуска терена, особено когато е работил здраво, за да бъде там", заяви Сари. </p>
      <p>"През последния месец той имаше лек проблем с коляното. Получи удар на тренировка и той увреди връзка. Когато тренира на високи обороти, или когато играе, това натоварва повече прасците му и бедрените му мускули. Това влияе на неговото представяне и затова той не може да покаже най-доброто от себе си в момента. Всеки играч, който дава всичко от себе си, е нормално да се ядосва при смяна. Аз като треньор повече бих се притеснил, ако той не се ядосва”, допълни наставникът.</p>
      <p>
        <i>А какво каза Сари по адрес на един от съотборниците на Роналдо в Ювентус, <a href="https://www.sportlive.bg/worldfootball/italy/Sari-Iguain-shte-e-dopylnitelno-motiviran-sreshtu-Milan-1404680.html">вижте тук.</a></i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/VIDEO-Ronaldo-besen-sled-smqnata-trygna-si-predi-kraq-na-dvuboq-s-Milan-1404971.html"/>
        <a href="https://www.sportlive.bg/worldfootball/england/Legendata-Gigs-posochi-koj-ot-igrachite-na-Yunajted-mu-napomnq-Ronaldo-1404907.html"/>
        <a href="https://www.sportlive.bg/worldfootball/spain/Vechnata-nadprevara-Mesi-izravni-rekord-na-Ronaldo-s-poredniq-si-hettrik-v-La-Liga--1404779.html"/>
        <a href="https://www.sportlive.bg/worldfootball/spain/Fyrdinand-za-Ronaldo-Ima-lichen-ekip-ot-10-dushi-vseki-doprinasq-za-formata-mu-1404469.html"/>
      </related>
    </article>
  </body>
</html>