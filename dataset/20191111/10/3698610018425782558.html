<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/parnas-poperedzhav-ukrayinskih-chinovnikiv-scho-tramp-mozhe-zablokuvati-viyskovu-dopomogu-the-new-york-times-329185_.html"/>
    <meta property="og:site_name" content="DT.ua"/>
    <meta property="article:published_time" content="2019-11-11T10:40:00+00:00"/>
    <meta property="og:title" content="Парнас попереджав українських чиновників, що Трамп може заблокувати військову допомогу — The New York Times"/>
    <meta property="og:description" content="Як наголошується, Парнас діяв за вказівкою адвоката Трампа Рудольфа Джуліані, а той, у свою чергу, діяв за вказівкою президента США."/>
  </head>
  <body>
    <article>
      <h1>Парнас попереджав українських чиновників, що Трамп може заблокувати військову допомогу — The New York Times</h1>
      <h2>Як наголошується, Парнас діяв за вказівкою адвоката Трампа Рудольфа Джуліані, а той, у свою чергу, діяв за вказівкою президента США.</h2>
      <address>
        <time datetime="2019-11-11T10:40:00+00:00">11 Nov 2019, 10:40</time>
      </address>
      <p><b><a href="https://dt.ua/WORLD/blizkiy-znayomiy-dzhuliani-pogodivsya-davati-svidchennya-pered-kongresom-u-spravi-pro-impichment-trampa-328509_.html">Заарештований у США бізнесмен, виходець з України Лев Парнас</a></b>, пов'язаний з адвокатом президента США Дональда Трампа Руді Джуліані, ще незадовго до інавгурації Володимира Зеленського попереджав офіційний Київ, що адміністрація Трампа заморозить військову допомогу Україні, якщо вона не оголосить про розслідування проти Джо Байдена і його сина Хантера, повідомляє <a href="https://www.nytimes.com/2019/11/10/nyregion/trump-ukraine-parnas-fruman.html?action=click&amp;module=Top%20Stories&amp;pgtype=Homepage">The New York Times</a> з посиланням на юриста Джозефа Бонді.</p>
      <p>"Незадовго до того, як у травні відбулася інавгурація Президента України, соратник Рудольфа Джуліані відправився в Київ, щоб попередити нове керівництво країни, заявив юрист. Партнер Лев Парнас заявив представнику нового уряду, він повинен оголосити про розслідування відносно політичного конкурента Трампа Джо Байдена і його сина, інакше віце-президент Майк Пенс не буде приймати участь у присяги, заявив юрист", - йдеться в повідомленні.</p>
      <p>В іншому випадку США також заморозять військову допомогу Україні.</p>
      <p>Як зазначається, на зустрічі перед інавгурацією Зеленського були присутні тільки сам Парнас, а також Ігор Фруман і Сергій Шефір, який входив в найближче оточення Зеленського.</p>
      <p>За словами Бонді, його клієнт діяв за вказівкою адвоката Трампа Рудольфа Джуліані, а той, у свою чергу, діяв за вказівкою президента США.</p>
      <p>Сам же Джуліані відкидає такі закиди. Також слова Парнасу спростовує і адвокат Фрумана Джон Дауд.</p>
      <p>Сергій Шефір підтвердив виданню, що зустріч дійсно була. Однак зазначив, що питання про військову допомогу не піднімався. За його словами, Парнас і Фруман хотіли, щоб Зеленський зустрівся з Джуліані.</p>
      <p>Помічник Зеленського стверджує, що українська сторона не брала бізнесменів, як офіційних представників і не вважала, що вони можуть представляти уряд США.</p>
      <p>Однак адвокат Парнасу підкреслив, що якщо б Шефір не вірив, що Парнас говорить від імені Трампа, то не був би на цій зустрічі.</p>
      <p>Як пише видання, Пенс дійсно не був присутній на церемонії інавгурації Зеленського. Його офіс заявив газеті, що рішення було прийнято 13 травня, за тиждень до приведення Президента України до присяги.</p>
      <p>Раніше повідомлялося, що Парнас готовий дати свідчення в рамках розслідування імпічменту Трампа.</p>
      <p>29 жовтня, Федеральний суддя штату Флорида зобов'язав партнера адвоката американського президента Дональда Трампа Руді Джудиани, <b><a href="https://dt.ua/WORLD/sud-zobov-yazav-leva-parnasa-partnera-dzhuliani-dati-svidchennya-pro-finansuvannya-respublikanciv-327882_.html">Льва Парнаса, дати свідчення під присягою</a></b>. Він повинен буде розповісти про фінансування Республіканської партії вже наступного тижня.</p>
      <p>Як повідомлялося раніше, Джуліані отримав 500 тисяч доларів США за роботу, яку він виконав для компанії,<b> <a href="https://dt.ua/WORLD/dzhuliani-vzyav-pivmilyona-za-konsultaciyi-firmi-parnasa-326321_.html">засноваником якої був українсько-американський бізнесмен Лев Парнас</a></b>.</p>
      <p>10 жовтня стало відомо, що близькі до адвоката президента США Дональда Трампа Руді Джуліані бізнесмени, які допомагали йому в справах, пов'язаних з Україною – Ігор Фруман і Лев Парнас, заарештовані в США. Їх <a href="https://dt.ua/POLITICS/stalo-vidomo-za-scho-zaareshtovani-v-ssha-blizki-do-dzhuliani-lev-parnas-i-igor-fruman-325980_.html"><b>заарештували за кримінальними обвинуваченнями в порушенні правил фінансування виборчих кампаній</b></a>. Крім того, повідомлялося, що бізнесмени намагалися впливати на рішення щодо заміни посла США в Україні Марі Йованович та шукати компромат на конкурента Трампа на майбутніх виборах Джо Байдена. Раніше, замішані у скандалі, пов'язаному з Україною, <b><a href="https://dt.ua/POLITICS/parnas-i-fruman-na-sudi-v-ssha-vidkinuli-zvinuvachennya-na-svoyu-adresu-327163_.html">два донора Трампа, обвинувачених у фінансових злочинах на виборах</a></b>, оголосили себе невинними у федеральному суді.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>