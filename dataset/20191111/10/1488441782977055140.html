<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/11/la-fotocamera-pixel-4-integra-ancora-piu-funzionalita-lens-foto-680245/"/>
    <meta property="og:site_name" content="AndroidWorld"/>
    <meta property="article:published_time" content="2019-11-11T10:11:02+00:00"/>
    <meta property="og:title" content="La fotocamera di Pixel 4 integra ancora più funzionalità Lens (foto)"/>
    <meta property="og:description" content="Google Lens è un’applicazione di Google molto utile in alcune circostanze, che potreste aver già conosciuto tramite la fotocamera presente..."/>
  </head>
  <body>
    <article>
      <h1>La fotocamera di Pixel 4 integra ancora più funzionalità Lens (foto)</h1>
      <address><time datetime="2019-11-11T10:11:02+00:00">11 Nov 2019, 10:11</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p><b>Google Lens</b> è un’applicazione di Google molto utile in alcune circostanze, che potreste aver già conosciuto tramite la <b>fotocamera</b> presente sui <b>Pixel,</b> data l’integrazione sempre crescente tra i due servizi.</p>
      <p>Se in un primo momento, a partire da <b>Pixel 3</b>, le funzionalità Lens permettevano di riconoscere <a href="https://www.androidworld.it/2018/12/20/sapevate-google-lens-puo-riconoscere-piu-un-miliardo-oggetti-foto-601566/">più di un miliardo di oggetti</a> (tra cui pezzi d’arte), <a href="https://www.androidworld.it/2019/04/21/aggiornamento-google-lens-sviluppo-filtri-ristoranti-traduzioni-shopping-foto-626861/">analizzare menù dei ristoranti</a>, <a href="https://www.androidworld.it/2019/10/04/vi-trovate-negli-stati-uniti-ora-potete-lasciarvi-ispirare-google-lens-anche-labbigliamento-668729/">suggerire outfit</a> e tanto altro ancora, ora con <b>Pixel 4</b> c’è spazio per ulteriori novità.</p>
      <p>Il nuovo <i><b>Neural</b> <b>Core</b></i> presente negli ultimi top di gamma made by Google rende infatti possibile <b>scannerizzare</b> interi <b>documenti</b> (anche trasformandoli in PDF), <b>copiare</b> il <b>testo</b> in tempo reale, semplicemente inquadrandolo e <b>tradurre</b> da inglese, spagnolo, tedesco, hindi e giapponese.</p>
      <p>Ottenere queste funzionalità sarà molto semplice, dato che la fotocamera sarà in grado di <b>interpretare</b> ciò che ha davanti e far comparire eventuali pulsanti da premere. Qui sotto potete vedere qualche <b>immagine.</b></p>
      <p>Via: <a href="https://www.xda-developers.com/google-camera-pixel-4-scan-documents-translate-copy-text/">XDA</a></p>
    </article>
  </body>
</html>