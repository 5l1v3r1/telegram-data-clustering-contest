<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903344/-boze-ronaldo-stapt-drie-minuten-voor-laatste-fluitsignaal-in-juventus-bus-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T10:01:00+00:00"/>
    <meta property="og:title" content="'Boze Ronaldo stapt drie minuten voor laatste fluitsignaal in Juventus-bus'"/>
    <meta property="og:description" content="Cristiano Ronaldo werd zondag opnieuw vroegtijdig naar de kant gehaald bij Juventus en verliet het stadion nog voor het laatste fluitsignaal. Paulo Dybala verving hem na 55 minuten spelen, die daar niet blij mee was."/>
  </head>
  <body>
    <article>
      <h1>'Boze Ronaldo stapt drie minuten voor laatste fluitsignaal in Juventus-bus'</h1>
      <address>
        <time datetime="2019-11-11T10:01:00+00:00">11 Nov 2019, 10:01</time>
      </address>
      <p>
        <b>Cristiano Ronaldo werd zondag opnieuw vroegtijdig naar de kant gehaald bij Juventus en verliet het stadion nog voor het laatste fluitsignaal. Paulo Dybala verving hem na 55 minuten spelen, die daar niet blij mee was.</b>
      </p>
      <p>Dat schrijft <a href="https://sport.sky.it/calcio/serie-a/2019/11/10/cristiano-ronaldo-sostituzione-juve-milan-video">Sky Italia.</a> Ronaldo besloot het einde van de wedstrijd tegen AC Milan niet af te wachten en stapte naar verluidt drie minuten voor tijd in de spelersbus. Hij werd woensdag ook al gewisseld in de Champions League-wedstrijd tegen Lokomotiv Moskou. Trainer Maurizio Sarri verklaarde toen dat Ronaldo knieklachten heeft en hij geen risico met zijn sterspeler wilde nemen.</p>
      <p>Sarri tilt niet te zwaar aan de situatie. "We moeten Ronaldo bedanken", zegt hij in Italiaanse media. "Hij heeft een offer gebracht om hier überhaupt te kunnen staan. Hij heeft alles gedaan om te kunnen spelen, maar ik zag dat het niet oké was. Het leek me het verstandigste om hem te wisselen."</p>
      <p>Sarri begrijpt dat Ronaldo geïrriteerd was. "Dat is niet meer dan logisch, vooral wanneer een speler zo hard gewerkt heeft om erbij te kunnen zijn. Maar Ronaldo heeft al weken last van z'n knie. Op de training kreeg hij een tik en dat heeft schade veroorzaakt."</p>
      <figure>
        <iframe data-src="https://twitter.com/ElevenSportsBEn/status/1193636147903098881?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>