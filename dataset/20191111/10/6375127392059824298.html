<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/camille-ayaw-nang-madagdagan-ang-mga-anak"/>
    <meta property="og:site_name" content="Journal Online"/>
    <meta property="article:published_time" content="2019-11-11T10:06:53+00:00"/>
    <meta property="og:title" content="Camille ayaw nang madagdagan ang mga anak"/>
    <meta property="og:description" content="NGAYONG may dalawa nang anak ang mag-asawang Camille Prats at VJ Yambao na sina Nala at Nolan at tig-iisang anak na lalaki sa kanilang mga naunang naka-relasyon, tigil na umano sila sa pagkakaroon ng panibagong anak."/>
  </head>
  <body>
    <article>
      <h1>Camille ayaw nang madagdagan ang mga anak</h1>
      <address><time datetime="2019-11-11T10:06:53+00:00">11 Nov 2019, 10:06</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>NGAYONG may dalawa nang anak ang mag-asawang Camille Prats at VJ Yambao na sina Nala at Nolan at tig-iisang anak na lalaki sa kanilang mga naunang naka-relasyon, tigil na umano sila sa pagkakaroon ng panibagong anak.</h3>
      <p>Bukod sa tatlong biological children ni Camille, parang anak na rin ang turing niya sa kanyang stepson ganundin naman si VJ sa kanyang 11-year-old son na si Nathan sa namayapang mister na si Anthony  Linsangan.</p>
      <p>“We are one happy family with our four children,” pagmamalaki ni Camille na sandali naming nakausap sa recent launch ng Beautederm sa pagpapakilala sa kanilang pinakabagong brand ambassadors.</p>
      <p>Ang kanyang hosting job with Iya Villania sa “Mars Pa More” sa GMA keeps her busy at kapag wala siyang taping ay nagre-report siya sa kanyang tanggapan sa Divine Angels Montessori in Cainta habang ang kanyang mister na si VJ ang siyang namamahala sa kanilang itinayong restaurant, ang Tito’s Fil-Mex Restaurant sa Ayala Malls Feliz.  Pero sa kabila ng kanyang pagiging abala sa trabaho ay hands-on  parents pa rin sila ni VJ sa kanilang mga anak.</p>
      <p>Kapag araw ng linggo ay may family reunion sila sa bahay ng parents ni Camille sa Cainta kung saan naroon din ang kuya ni Camille na si John Prats and wife, Isabel Oli and their two kids maging ang tatlo pa nilang younger siblings.</p>
      <p>“Family tradition na namin na buo kami tuwing araw ng Linggo,” ani Camille na nakabukod na ng tirahan sa kanyang parents.</p>
      <p>Bago nag-asawa ang magkapatid na John at Camille, inamin sa amin ng huli na super close talaga silang magkapatid (although lima silang magkakapatid) at hanggang pagtulog ay magkatabi umano sila ni John kahit may kani-kanyang kuwarto umano sila.</p>
      <p>Although may kani-kanyang pamilya na sila ng kanyang Kuya John, close pa rin ang kanilang communication na magkapatid kahit nagkikita sila every Sunday.</p>
    </article>
  </body>
</html>