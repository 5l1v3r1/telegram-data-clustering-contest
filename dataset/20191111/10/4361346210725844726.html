<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/otthoni-balesetek-20-percig-folyassa-a-hideg-vizet-az-egesi-serulesre/186319"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-11T10:00:00+00:00"/>
    <meta property="og:title" content="Otthoni balesetek: 20 percig folyassa a hideg vizet az égési sérülésre!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Otthoni balesetek: 20 percig folyassa a hideg vizet az égési sérülésre!</mark>
      </h1>
      <address><time datetime="2019-11-11T10:00:00+00:00">11 Nov 2019, 10:00</time> by <a rel="author">Bors</a></address>
      <p>
        <b>A legbiztonságosabb otthonokban is előfordulhatnak balesetek. Elég egy óvatlan mozdulat vagy egy kis figyelmetlenség, és máris megvan a baj. Jobb előre felkészülni, hogy segíthessen! </b>
        <b>A legbiztonságosabb otthonokban is előfordulhatnak balesetek. Elég egy óvatlan mozdulat vagy egy kis figyelmetlenség, és máris megvan a baj. Jobb előre felkészülni, hogy segíthessen!</b>
      </p>
      <p>Lehet égés, vágás, egy nagy esés. A sérülések az élet velejárói, elkerülhetetlenek. De amikor először találkozunk egy mélyebb vágással, sebbel, amiből ömlik a vér, vagy a tűzhelyen rotyogó leves gőze megégeti a karunkat, hirtelen nem is tudjuk, mit te­gyünk. A Semmelweis Egészség Napok rendezvénysorozat harmadik állomásán sok más mellett ezekre az esetekre is megkaphatták a választ az érdeklődők.</p>
      <figure>
        <img src="http://media.borsonline.hu/cikk/20/191891/gallery-picture/645w/2020010_aramutes-shutterstock-15459508851.jpg"/>
        <figcaption>A gyógyszertári bőrnyugtató, hűsítő hatású spray-k nem jók a leforrázott bőr nyugtatására. Tartsa inkább hideg víz alá a sérülést © shutterstock</figcaption>
      </figure>
      <p>
        <b><mark>Artéria elvágása</mark> – Nyomja, ameddig csak tudja</b>
      </p>
      <p>Előfordulhat, hogy otthon egy szerencsétlen véletlen folytán nekiesünk az üvegajtónak, és a kirepülő üvegszilánkok pont egy artériás eret vágnak el. Ilyenkor a sebből spriccelve lövell ki a vér. Kis túlzással pont úgy, mint a Quentin Tarantino-filmekben. Azonban ez most nem mozi, hanem éles helyzet, és az életünk vagy szerettünk élete múlik rajta. A vérzést azonnal el kell állítani. Ezt egy nyomókötéssel tehetjük meg. Gyorsan vegyünk elő egy adag gézlapot a gyógyszeresdobozból, és nyomjuk erősen a sebre. Ha van segítségünk, akkor kötszerrel tekerjük körbe jó szorosan.</p>
      <figure>
        <img src="http://media.borsonline.hu/cikk/20/191891/gallery-picture/645w/2020014_aramutes-shutterstock-15459508851.jpg"/>
        <figcaption>© shutterstock</figcaption>
      </figure>
      <p>– A filmekben látottak, hogy egy övvel elszorítják a seb felett, megfelelô eszköz híján nem mindig jó módszer. A legjobb, ha ott tudunk maradni a sérülttel, és magunk nyomjuk a kötést, amíg a mentők ki nem érkeznek a helyszínre – magyarázta a legjobb technikát dr. Goschler Ádám, a II. Sz. Gyermekgyógyászati Klinika szakorvosa.</p>
      <p>
        <b><mark>Égési sérülés</mark> – Hideget rá gyorsan!</b>
      </p>
      <p>Nem is gondolnánk, milyen forró a reggeli kávé vagy tea, míg ne adj’ isten beleborul az ölünkbe. Akkor bizony legszívesebben kiugranánk a bőrünkből.</p>
      <figure>
        <img src="http://media.borsonline.hu/cikk/20/191891/gallery-picture/645w/2020012_aramutes-shutterstock-15459508851.jpg"/>
        <figcaption>© shutterstock</figcaption>
      </figure>
      <p>– A legjobb az égési sérülésekre, ha húsz percen keresztül hideg vizet engedünk rá. Erre azért van szükség, hogy megállítsuk a további szövetroncsolódást – fejtette ki a doktor. A sérülés helyétől és mértékétől függően kell eldönteni, hogy kell-e további ellátás, és be kell-e menni a kórházba. Amennyiben intim részeket ért az égés vagy a test elég nagy százaléka égett meg, esetleg a kar körbe teljesen sérült, akkor mindenképpen azonnal irány az orvos, mert félő, hogy szövődmények alakulnak ki.</p>
      <p>
        <b><mark>Mérgezés</mark> – Vigyük el, amiből evett</b>
      </p>
      <p>Főleg kisgyerekeknél, de felnőtteknél is előfordulhat mérgezéses baleset. Okozhatja rosszul tárolt háztartási vegyszer, növény, gomba, metiles házipálinka. Mérgezés gyanúja esetén azonnali orvosi ellátásra is szükség lehet.</p>
      <figure>
        <img src="http://media.borsonline.hu/cikk/20/191891/gallery-picture/645w/2020008_aramutes-shutterstock-15459508851.jpg"/>
        <figcaption>© shutterstock</figcaption>
      </figure>
      <p>– Maró mérgezéskor, közvetlenül a mérgezést követô pillanatokban víz itatása hasznos lehet, de késôbb már tilos! Félő, hogy a víz olyan helyekre is eljuttatja a mérgező anyagot a testben, ahol súlyos károkat okozhat. A legokosabb, amit tehetünk, hogy visszük magunkkal az orvoshoz azt, amiből ettünk, ittunk, hogy lássa, mivel áll szemben.</p>
      <p>
        <b><mark>Áramütés</mark> – Kell az EKG</b>
      </p>
      <p>Egy izzócsere során is érhet minket áramütés, ami, ha nincs szerencsénk, átmegy a szívünkön vagy ahhoz közeli területen. Enyhébb áramütés után is kijár egy alapos orvosi vizsgálat és egy EKG a kórházban.</p>
      <figure>
        <img src="http://media.borsonline.hu/cikk/20/191891/gallery-picture/645w/2020016_aramutes-shutterstock-15459508851.jpg"/>
        <figcaption>© shutterstock</figcaption>
      </figure>
      <p>
        <b><mark>Fejsérülés</mark> – Félórán belül érjen a kórházba</b>
      </p>
      <p>Nem kell nagyot, elég csak rosszul esni ahhoz, hogy beverjük a fejünket.</p>
      <figure>
        <img src="http://media.borsonline.hu/cikk/20/191891/gallery-picture/645w/2020006_aramutes-shutterstock-15459508851.jpg"/>
        <figcaption>© shutterstock</figcaption>
      </figure>
      <p>– A protokoll hivatalosan úgy mondja, hogy nagyobb gyermeknél, ha nincs komoly panasz, és a baleset mechanizmusa nem utal súlyos sérülés lehetőségére, akkor abban az esetben haza lehet engedni az illetőt, ha félórán belül be tudott érni a kórházba.</p>
      <blockquote><b>Ami mindig legyen otthon </b><br/>A szakértők szerint négy dolog legyen otthon. Lázcsillapító, fájdalomcsillapító, fertőtlenítő és kötszer. Esetleg még széntabletta és hashajtó. A há­zi patikát ezentúl saját szükségleteink szerint bővíthetjük. Akinek száraz a szeme, gyakrabban fáj a füle vagy sűrűn bedugul az orra, az tarthat otthon ezek ellen is készítményeket.</blockquote>
    </article>
  </body>
</html>