<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903347/-ajax-gaat-scouten-bij-anderlecht-van-crombrugge-weer-op-verlanglijstje-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-11T10:26:00+00:00"/>
    <meta property="og:title" content="'Ajax gaat scouten bij Anderlecht, Van Crombrugge weer op verlanglijstje'"/>
    <meta property="og:description" content="Anderlecht en Zulte Waregem kregen afgelopen vrijdag flink wat scouts op bezoek. Onder andere mannetjes van Anderlecht en Feyenoord gingen de partij bekijken. Inmiddels is ook bekend geraakt wie er onder andere bekeken werd."/>
  </head>
  <body>
    <article>
      <h1>'Ajax gaat scouten bij Anderlecht, Van Crombrugge weer op verlanglijstje'</h1>
      <address>
        <time datetime="2019-11-11T10:26:00+00:00">11 Nov 2019, 10:26</time>
      </address>
      <p>
        <b>Anderlecht en Zulte Waregem kregen afgelopen vrijdag flink wat scouts op bezoek. Onder andere mannetjes van Anderlecht en Feyenoord gingen de partij bekijken. Inmiddels is ook bekend geraakt wie er onder andere bekeken werd.</b>
      </p>
      <p>In <i>Het Laatste Nieuws</i> werd er gespeculeerd dat <a href="https://www.voetbalprimeur.be/news/903049/hln-over-schoon-volk-bij-zulte-anderlecht-ajax-en-feyenoord-scouts-aanwezig-.html?utm_source=doorlink&amp;utm_medium=doorlink&amp;utm_campaign=doorlink">onder andere Yari Verschaeren en Albert Sambi-Lokonga uitvoerig werden bekeken</a>. Zij zijn echter niet de enigen die op het lijstje stonden van de aanwezige scouts. Ook Hendrik Van Crombrugge werd gevolgd. En dan meer bepaald door Urbain Haesaert, de 78-jarige scout van Ajax.</p>
      <p>Bij <a href="https://www.ajaxinside.nl/ajax-volgt-anderlecht-keeper-hendrik-van-crombrugge/"><i>Ajax Inside</i></a> valt te lezen dat Ajax op zoek gaat naar een vervanger voor Andr√© Onana, <a href="https://www.voetbalprimeur.be/news/903180/the-mirror-volgende-engelse-topclub-mengt-zich-in-strijd-om-ajax-keeper-onana.html?utm_source=doorlink&amp;utm_medium=doorlink&amp;utm_campaign=doorlink">die op het verlanglijstje staat van verschillende buitenlandse topclubs</a>. Mocht de Kameroener aankomende zomer vertrekken, is Van Crombrugge een mogelijke opvolger voor de doelman.</p>
      <aside>Lees meer<br/><a href="https://www.voetbalprimeur.be/nieuws/903348/rode-duivels-in-nieuw-kleedje-nieuw-thuisshirt-en-logo-voor-ek2020.html?itm_source=www.voetbalprimeur.be&amp;itm_medium=highlighted-content">Rode Duivels in nieuw kleedje: Nieuw thuisshirt en logo voor EK2020</a></aside>
      <p><b>Niet eerste interesse<br/></b>Van Crombrugge is alvast geen onbekende voor Ajax. Hij stond in de zomer van 2017 al in de belangstelling van de Ajacieden, <a href="https://www.voetbalprimeur.be/news/771277/ajax-liep-blauwtje-bij-belg-spijt-misschien-een-keer-door-m-n-hoofd-gegaan-.html?utm_source=doorlink&amp;utm_medium=doorlink&amp;utm_campaign=doorlink">maar weigerde de Nederlandse topclub toen</a>. Van Crombrugge had geen zin om tweede viool te spelen achter Onana. Uiteindelijk bleef hij nog een seizoen bij KAS Eupen alvorens richting Anderlecht te vertrekken.</p>
      <p>Bij Anderlecht wist Van Crombrugge dit seizoen al meermaals te overtuigen. De doelman houdt onder andere Thomas Didillon en Davy Roef uit de basis. Hij kwam tot dusver vijftien keer uit voor <i>paars-wit</i> en hield daarin vijf keer de nul. Inmiddels is hij ook een vaste waarde in de selectie van Roberto Martinez bij de Rode Duivels.</p>
    </article>
  </body>
</html>