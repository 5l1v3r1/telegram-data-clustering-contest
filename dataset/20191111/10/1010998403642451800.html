<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/fen-sadi-madona-premestila-koncerta-si-za-po-kasen-chas.html"/>
    <meta property="og:site_name" content="bTV Новините"/>
    <meta property="article:published_time" content="2019-11-11T10:41:00+00:00"/>
    <meta property="og:title" content="Фен съди Мадона – преместила концерта си за по-късен час"/>
    <meta property="og:description" content="Стартът на събитието бил променен от 20:30 на 22:30 ч."/>
  </head>
  <body>
    <article>
      <h1>Фен съди Мадона – преместила концерта си за по-късен час</h1>
      <h2>Стартът на събитието бил променен от 20:30 на 22:30 ч.</h2>
      <address><time datetime="2019-11-11T10:41:00+00:00">11 Nov 2019, 10:41</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Почитател на Мадона обяви, че е започнал правни действия срещу певицата, след  като предстоящият й концерт в Маями бил изместен за по-късен час.</p>
      <p>Делото идва след като голяма част от феновете на кралицата на поп музиката се оплакаха онлайн, че често се случва да чакат часове наред, за да започнат концертите й.</p>
      <p>Нейт Холандър, който е завел делото срещу Мадона твърди, че е закупил три билета на обща цена от 1025 долара за предстоящия й концерта в Маями на 17 декември. Месеци след това обаче организаторите сменили началния час на събитието от 20:30 ч. на 22:30 ч., поради което Холандър не могъл да посети концерта.</p>
      <p>В делото пише още, че тийнейджърите в тази част на Маями имат вечерен час и не могат да посещават събития след 23 ч. вечерта без придружител. Поради тази причина всички под 18-годишна възраст сега не могат да присъстват на събитието.</p>
      <p>Според Холандер той не могъл да получи парите за билетите обратно от фирмата организатор. Не можел и да ги продаде на същата цена заради късния час на концерта.</p>
      <figure>
        <iframe data-src="https://twitter.com/Madonna/status/1193030826574983171?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Мадона отговори на обвиненията в „Туитър“ като пусна кратък видеоклип от турнето си, на който от сцената казва „Кралицата никога не закъснява“. Това, обаче, не беше прието добре от почитателите й, като много от тях продължила да се оплакват от късните часове.</p>
    </article>
  </body>
</html>