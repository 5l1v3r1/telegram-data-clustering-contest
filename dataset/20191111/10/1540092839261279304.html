<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196963/ragkoysis-kata-nd-gia-epanastatiki-aytoamyna-einai-ntropi-i-fthini-propaganda-toys"/>
    <meta property="og:site_name" content="CNN.gr"/>
    <meta property="article:published_time" content="2019-11-11T10:05:33+00:00"/>
    <meta property="og:title" content="Ραγκούσης κατά ΝΔ για «Επαναστατική Αυτοάμυνα»: Είναι ντροπή η φθηνή προπαγάνδα τους"/>
    <meta property="og:description" content="Ραγκούσης κατά ΝΔ για «Επαναστατική Αυτοάμυνα»: Είναι ντροπή η φθηνή προπαγάνδα τους"/>
  </head>
  <body>
    <article>
      <h1>Ραγκούσης κατά ΝΔ για «Επαναστατική Αυτοάμυνα»: Είναι ντροπή η φθηνή προπαγάνδα τους</h1>
      <h2>Σφοδρή επίθεση εναντίον της Νέας Δημοκρατίας, αναφορικά με ανακοίνωση που εξέδωσε νωρίτερα το κυβερνών κόμμα περί «αφωνίας του ΣΥΡΙΖΑ», στον απόηχο της εξάρθρωσης της τρομοκρατικής οργάνωσης «Επαναστατική Αυτοάμυνα», εξαπέλυσε τη Δευτέρα ο τομεάρχης Προστασίας του Πολίτη του ΣΥΡΙΖΑ, Γιάννης Ραγκούσης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 12:05 , 11 November 2019 - 12:08</p>
      <p>«<b>Είναι ντροπή αυτή η φθηνή προπαγάνδα τους</b>, όχι απέναντι σε εμάς, αλλά απέναντι στους κόπους της Αντιτρομοκρατικής Υπηρεσίας. Απέναντι στην τόσο φθηνή προπαγανδιστική τακτική του Μεγάρου Μαξίμου για δήθεν αφωνία, έχουμε απλώς να παραθέσουμε τις χθεσινές δηλώσεις μας οι οποίες προφανώς τυχαία (;) αγνοήθηκαν και από το ΑΠΕ και από τη δημόσια τηλεόραση», ανέφερε σε ανακοίνωση του ο κ. <a href="https://www.cnn.gr/eidhseis/tag/48449/giannhs-ragkoyshs"><b>Ραγκούσης</b></a>.</p>
      <blockquote>«Η κυβέρνηση του Κυριάκου Μητσοτάκη ευτελίζει τους κόπους και τις νέες επιτυχίες της Αντιτρομοκρατικής Υπηρεσίας σε ευκαιρία για “τρολάρισμα” επιπέδου “Ομάδας Αλήθειας”. Είναι πάντως ντροπή τους όχι απέναντι σε εμάς, αλλά απέναντι στην Αντιτρομοκρατική Υπηρεσία και τα στελέχη της Ελληνικής Αστυνομίας», πρόσθεσε.</blockquote>
      <p>Εξάλλου, ο<b> Γιάννης Ραγκούσης</b> συνεχάρη την <b>Αντιτρομοκρατική Υπηρεσία</b> για την εξάρθρωση της τρομοκρατικής οργάνωσης «<b>Επαναστατική Αυτοάμυνα</b>».</p>
      <p>«Για μία ακόμη φορά <b>αξίζουν συγχαρητήρια στην Αντιτρομοκρατική Υπηρεσία</b> για τη νέα εξάρθρωση της τρομοκρατικής οργάνωσης "Επαναστατική Οργάνωση Αυτοάμυνας"», τόνισε ο τομεάρχης Προστασίας του Πολίτη του ΣΥΡΙΖΑ.</p>
      <blockquote>«Η νέα αυτή επιτυχία της <b>Αντιτρομοκρατικής Υπηρεσίας</b> έρχεται, μεταξύ άλλων, σε συνέχεια της σύλληψης στις αρχές του 2019 στελεχών της τρομοκρατικής οργάνωσης Πυρήνων της Φωτιάς Σεϊσίδη-Σακκά όπως και της εξάρθρωσης της ακροδεξιάς τρομοκρατικής οργάνωσης Compat 18, το 2018. Η Αντιτρομοκρατική Υπηρεσία συνεχίζει να κάνει μια δουλειά βάθους και εκτός δημοσιότητας με σημαντικά αποτελέσματα» και καταλήγει, λέγοντας ότι «αυτό που χρειάζεται επιτέλους να κάνει και η κυβέρνηση είναι να χειριστεί τα θέματα της ασφάλειας με υπευθυνότητα και <b>χωρίς λαϊκισμούς και προπαγανδιστικούς θεατρινισμούς</b>», ανέφερε ο κ. Ραγκούσης.</blockquote>
      <h3>ΝΔ εναντίον Ραγκούση: Δεν βρίσκουμε πουθενά όσα επικαλείστε</h3>
      <p>Στον τομεάρχη Προστασίας του Πολίτη ανταπάντησε το μεσημέρι της Δευτέρας η<b> Νέα Δημοκρατία</b>.</p>
      <blockquote>«Ψαξαμε στο site του ΣΥΡΙΖΑ και δε βρήκαμε τις δηλώσεις που επικαλείται ο κ. Ραγκουσης. Προφανώς τις λογόκριναν κι εκεί. Περιμένουμε την καταδίκη για την επίθεση στο γραφείο της κ. Νίκης Κεραμέως και την τοποθέτησή του για τη γιάφκα στην ΑΣΟΕΕ. Ισως στις επόμενες ανακοινώσεις ή ποτέ», ανέφερε στο σχετικό σχόλιό της η Πειραιώς.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197010/novartis-o-eisaggeleas-toy-areioy-pagoy-zita-tin-anathesi-tis-ypothesis-se-efetes">Novartis: Ο εισαγγελέας του Αρείου Πάγου ζητά την ανάθεση της υπόθεσης σε εφέτες</a>
        </li>
        <li>
          <a href="https://www.cnn.gr/news/ellada/story/196997/astynomiki-epixeirisi-se-kentro-diaskedasis-stin-athina-10-syllipseis-gia-narkotika">Αστυνομική επιχείρηση σε κέντρο διασκέδασης στην Αθήνα: 10 συλλήψεις για ναρκωτικά</a>
        </li>
        <li>
          <a href="https://www.cnn.gr/news/sports/story/196984/h-omada-prosforas-opap-ekopse-proti-to-nima-ston-37o-marathonio-tis-athinas">Η «Ομάδα Προσφοράς ΟΠΑΠ» έκοψε πρώτη το νήμα στον 37ο Μαραθώνιο της Αθήνας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/48449/giannhs-ragkoyshs">ΓΙΑΝΝΗΣ ΡΑΓΚΟΥΣΗΣ</a>
        </li>
        <li>
          <a href="https://www.cnn.gr/eidhseis/tag/1/nea-dhmokratia">ΝΕΑ ΔΗΜΟΚΡΑΤΙΑ</a>
        </li>
        <li>
          <a href="https://www.cnn.gr/eidhseis/tag/44341/epanastatikh-aytoamyna">ΕΠΑΝΑΣΤΑΤΙΚΗ ΑΥΤΟΑΜΥΝΑ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/212/syriza">ΣΥΡΙΖΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/11/196998/snapshot/2699064.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197010/snapshot/novartis-areiou-pagou.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/196959/snapshot/21876362.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/196994/snapshot/tsiaras.jpg"/>
      </figure>
    </article>
  </body>
</html>