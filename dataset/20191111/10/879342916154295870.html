<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/11/novyna/polityka/zastupnyk-ministra-rozvytku-hromad-zarobyv-bilshe-300-tysyach-hryven-zhovtni"/>
    <meta property="og:site_name" content="Слово і Діло"/>
    <meta property="article:published_time" content="2019-11-11T10:14:54+00:00"/>
    <meta property="og:title" content="Заступник міністра з розвитку громад заробив понад 300 тисяч гривень у жовтні"/>
    <meta property="og:description" content="В'ячеслав Негода заробив майже 319 тисяч гривень у жовтні. Більша частина суми – це компенсація за невикористану відпустку."/>
  </head>
  <body>
    <article>
      <h1>Заступник міністра з розвитку громад заробив понад 300 тисяч гривень у жовтні</h1>
      <address>
        <time datetime="2019-11-11T10:14:54+00:00">11 Nov 2019, 10:14</time>
      </address>
      <p>
        <b>Заступник міністра з розвитку громад і територій В'ячеслав Негода заробив у жовтні 318 тис. 941,29 грн (отримав 256 тис. 747,74 грн). Його оклад – 14 тис. грн, за інтенсивність – 12,6 тис. грн, за доступ до державної таємниці – 4,9 тис. грн, за вислугу років – 7 тис. грн, премія – 30 тис. грн, компенсація за невикористану відпустку – 250 тис. 441,29 грн.</b>
      </p>
      <p>Про це йдеться у відповіді міністерства на запит «Слово і Діло».</p>
      <p>Міністр <a href="https://www.slovoidilo.ua/persony/babak-alona-valeriivna">Альона Бабак</a> заробила минулого місяця 23 тис. 710,48 грн (виплатили 19 тис. 086,93 грн). Її оклад – 16 тис. грн, за вислугу років – 1 тис. 920 грн, за доступ до державної таємниці – 5 тис. 790,48 грн.</p>
      <p>Перший заступник міністра Дмитро Живицький заробив 69 тис. 580 грн (фактично отримав 56 тис. 229,25 грн). Його оклад становив 15 тис. грн, за інтенсивність роботи – 13,5 тис. грн, за вислугу років – 1 тис. 350 грн, премія – 40 тис. грн.</p>
      <p>Зарплата Едуарда Кругляка склала 73 тис. 340 грн (з урахуванням податків і зборів 59 тис. 038,70 грн). Оклад чиновника – 14 тис. грн, за інтенсивність роботи – 12,6 тис. грн, за доступ до державної таємниці – 2,1 тис. грн, за вислугу років – 5 тис. 040 грн, премія – 34,6 тис. грн, одноразова винагорода за почесну грамоту Кабміну – 5 тис. грн.</p>
      <p>Юліан Чаплінський заробив у жовтні 65 тис. 709,09 грн. Оклад заступника міністра – 12 тис. 727,27 грн, за інтенсивність – 11 тис. 454,55 грн, за вислугу років – 1 тис. 527,27 грн, премія – 40 тис. грн.</p>
      <p>Нагадаємо, раніше ми писали про те, <a href="https://www.slovoidilo.ua/2019/10/17/infografika/polityka/zarplaty-kabmini-skilky-ministry-otrymaly-pershyj-misyacz-roboty">скільки міністри отримали за перший місяць роботи</a>. Найбільш високооплачуваним у вересні став прем'єр-міністр Олексій Гончарук – майже 62 тис. грн.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/polityka/hlava-naczbanku-smolij-zarobyv-piv-miljona-hryven-zhovtni"/>
        <a href="https://www.slovoidilo.ua/2019/11/06/novyna/polityka/novyj-sekretar-rnbo-zarobyv-bilshe-100-tysyach-hryven-zhovtni"/>
        <a href="https://www.slovoidilo.ua/2019/10/22/novyna/polityka/skaleczka-zarobyla-menshe-16-tysyach-hryven-veresni"/>
      </related>
    </article>
  </body>
</html>