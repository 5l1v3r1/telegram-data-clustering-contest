<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912832.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T10:17:00+00:00"/>
    <meta property="og:title" content="Голяма съдийска брадва за Валери Димитров на световното в Япония"/>
    <meta property="og:description" content="В япинската столица Токио приключи 12-ото Световно първенство по карате Шинкиокушин за мъже и жени в..."/>
  </head>
  <body>
    <article>
      <h1>Голяма съдийска брадва за Валери Димитров на световното в Япония</h1>
      <address>
        <time datetime="2019-11-11T10:17:00+00:00">11 Nov 2019, 10:17</time>
      </address>
      <p>В япинската столица Токио приключи 12-ото Световно първенство по карате Шинкиокушин за мъже и жени в абсолютна категория. България бе представена от Валери Димитров, Иванка Делева, Мирослав Милев и Тодор Тодоров.</p>
      <p>Пловдивчанинът Валери Димитров остана четвърти след един добре подреден жребий от страна на японците и "прекрасното“ съдийство. Валери победи Leo Liuzza /United States/ с ипон /нокаут/, във втората среща преодоля Fran Luksic /Croatia/ с вадзари.</p>
      <p>В третата среща прегази Kazufumi Shimamoto с вадзари, четвъртата среща преодоля японеца Kembu Iriki. На полуфинала Валери загуби със съдийско решение от М.Мазур от Полша, а в битката за третото място отпадна от Дайки Като от Япония с 3:2 съдийски гласа и отново некоректно съдийстване. </p>
      <p>Представянето на Валери беше повече от добро, имаше онлайн излъчване и всички видяха духа на татамито, който показа в различните битки, начина по който водеше играта, стратегията, която ползваше за различните противници, за да ги преодолява. За съжаление, както във всяко Световно първенство, и този път имаше "резачки“ по отношение на съдийстването.</p>
      <p>Но нека не забравяме как Валери стигна дотук – с много положен труд, с помощта на треньори и каратеки, които пряко участваха в подготовката му през всичките тези години, постоянство и усилени тренировки. Валери Димитров е не просто боец той е личност, която през последните 20 години прослави България и Европа по цял свят и въпреки всичко върха на абсолютния Световен шампион за пореден път не беше преодолян. Японците добре се бяха погрижили отново японец и японка да са новите Световни шампиони.</p>
      <p>Иванка Делева премина през първи кръг с вадзари, втората среща отпадна от японката Yui Kikukawa, която се класира и четвърта на Световното първенство.</p>
      <p>Мирослав Милев започна убидително като победи Jeferson Martins /Бразилия/ със невероятен ипон /нокаут/. Във втората среща след необяснимо съдийско решение загуби с 3:2 съдийски гласа от Edgard Sečinski от Литва.</p>
      <p>Тодор Тодоров отпадна още в първи кръг в редовното време от Dmitrii Solovev от Русия.</p>
      <p>С това участието на нашите каратеки на Световното първенство приключи, а след първенството WKO борда проведе общо събрание, в което бяха присъдени 6 дан на шихан Георги Попов и 5 дан на шихан Петър Магеранов.  </p>
      <p>Поздравления за целия отбор и техните треньори /шихан Георги Попов, сенсей Димитър Трампов/, благодарности на цялата българска агитка в Япония и всички, които тези два дни отдалеч подкрепяха нашите каратеки. Нека посрещнем нашите каратеки, които кацат на летище София, терминал 2 на 15.11.2019г в 08.35 часа, призоваха от пловдивския клуб.</p>
    </article>
  </body>
</html>