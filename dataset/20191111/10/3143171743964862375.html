<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-torna-la-guardia-medica-al-pte-si-aggiunge-un-medico-di-notte-e-nei-festivi-intervista.html"/>
    <meta property="og:site_name" content="Tempostretto"/>
    <meta property="article:published_time" content="2019-11-11T10:31:33+00:00"/>
    <meta property="og:title" content="S. Teresa, torna la Guardia medica. Al Pte si aggiunge un medico di notte e nei festivi INTERVISTA"/>
    <meta property="og:description" content="Il direttore generale dell'Asp La Paglia ha già firmato la disposizione. La soddisfazione dell'assessore Lombardo e dei cittadini"/>
  </head>
  <body>
    <article>
      <h1>S. Teresa, torna la Guardia medica. Al Pte si aggiunge un medico di notte e nei festivi INTERVISTA</h1>
      <address><time datetime="2019-11-11T10:31:33+00:00">11 Nov 2019, 10:31</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Il direttore generale dell'Asp La Paglia ha già firmato la disposizione. La soddisfazione dell'assessore Lombardo e dei cittadini</i>
      </p>
      <figure>
        <img src="https://www.tempostretto.it/wp-content/uploads/2019/11/intervista-Lombardo.jpg"/>
        <figcaption>
          <b>
            <i>Gianmarco Lombardo</i>
          </b>
        </figcaption>
      </figure>
      <figure>
        <audio src="https://www.tempostretto.it/wp-content/uploads/2019/11/Lombardo-guardia-medica.mp3"/>
        <figcaption>
          <b>
            <i>L’intervista all’assessore al Comune di S. Teresa di Riva, Gianmarco Lombardo</i>
          </b>
        </figcaption>
      </figure>
      <p>
        <b>di Carmelo Caspanello</b>
      </p>
      <p>S. TERESA DI RIVA – Dal prossimo 2 dicembre tornerà a S. Teresa di Riva la Guardia medica. Il presidio di continuità assistenziale al momento è ospitato al Poliambulatorio di S. Teresa di Riva. Il direttore generale dell’Asp, Paolo La Paglia, ha già firmato le disposizioni per il trasferimento. L’ex Guardia medica sarà ubicata nei locali al piano terra del Palazzo municipale in cui già svolgono la propria attività 118 e Pte. Ciò significa che dal 2 dicembre agli utenti che vi giungeranno di notte sarà aperta la porta da un medico. Cosa che al momento non accade in quanto il Presidio territoriale d’emergenza, il Pte, è aperto solo nelle ore diurne.</p>
      <p>Al momento è in corso una petizione di firme per salvare il Pte, per il quale è prevista la chiusura dal giugno 2020.</p>
      <p>Intanto un primo traguardo è stato raggiunto. E chi si reca al presidio sanitario di via lungomare a S. Teresa, a partire dal 2 dicembre troverà un medico a disposizione 24 ore su 24.</p>
      <h3>Articoli correlati</h3>
    </article>
  </body>
</html>