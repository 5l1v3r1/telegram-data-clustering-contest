<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bari.repubblica.it/cronaca/2019/11/11/news/_gransci_gay_deturpato_il_murale_di_turi-240833092/"/>
    <meta property="og:site_name" content="Repubblica.it"/>
    <meta property="article:published_time" content="2019-11-11T10:17:00+00:00"/>
    <meta property="og:title" content="&quot;Gramsci gay&quot;, deturpato il murale di Turi. I volontari si mobilitano per cancellare la scritta"/>
    <meta property="og:description" content="Oltraggio all'opera dedicata all'intellettuale comunista che proprio nel carcere del comune del barese fu rinchiuso dal regime fascista. Retake:"/>
  </head>
  <body>
    <article>
      <h1>"Gramsci gay", deturpato il murale di Turi. I volontari si mobilitano per cancellare la scritta</h1>
      <h2>Oltraggio all'opera dedicata all'intellettuale comunista che proprio nel carcere del comune del barese fu rinchiuso dal regime fascista. Retake: "Difendiamo la storia"</h2>
      <address><time datetime="2019-11-11T10:17:00+00:00">11 Nov 2019, 10:17</time> by <a rel="author">SILVIA DIPINTO</a></address>
      <p>Un oltraggio. Una parola (considerata un'offesa solo da chi l'ha scritta) impressa sulla fronte di Antonio Gramsci. Additato come "omosessuale" da qualcuno che ha voluto profanare il murale a lui dedicato in una delle piazza di Turi. A lanciare la denuncia è Retake Bari, il movimento per il decoro urbano e la pulizia nato a Roma e poi arrivato in tutte le città italiane.<br/><br/>"Gli amici di Turi ci segnalano l'ennesimo atto vandalico - scrivono gli attivisti di Retake sulla loro bacheca facebook - Siamo in largo Pozzi e tutto ciò non ha bisogno di ulteriori commenti. Siamo disponibili ad aiutarvi. Chiunque voglia e possa aiutarci è benvenuto. Ci auguriamo che da qui possa nascere Retake Turi, difendiamo questa città stupenda e la sua storia".<br/><br/>La scritta "gay" sulla fronte dell'intellettuale fondatore del Partito Comunista, è stata scoperta dai cittadini di Turi: proprio nel carcere del comune del barese, Gramsci fu rinchiuso dal regime fascista. </p>
    </article>
  </body>
</html>