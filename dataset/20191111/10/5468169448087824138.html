<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277593/zes-verdachten-aangehouden-in-onderzoek-naar-financieren-terrorisme-met-benefieten-en"/>
    <meta property="og:site_name" content="Blik op nieuws"/>
    <meta property="article:published_time" content="2019-11-11T10:01:24+00:00"/>
    <meta property="og:title" content="Zes verdachten aangehouden in onderzoek naar financieren terrorisme met benefieten en donaties"/>
    <meta property="og:description" content="De FIOD, politie en de Belgische autoriteiten hebben afgelopen week zes mannen aangehouden in een internationaal onderzoek naar terrorismefinanciering."/>
  </head>
  <body>
    <article>
      <h1>Zes verdachten aangehouden in onderzoek naar financieren terrorisme met benefieten en donaties</h1>
      <address>
        <time datetime="2019-11-11T10:01:24+00:00">11 Nov 2019, 10:01</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrest2-aanh-politie.jpg?itok=mzvkmVY2"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/arrest2-aanh-politie.jpg?itok=mzvkmVY2"/>
        <figcaption>Foto: Archief EHF</figcaption>
      </figure>
      <p><b>Utrecht - </b>De FIOD, politie en de Belgische autoriteiten hebben afgelopen week zes mannen aangehouden in een internationaal onderzoek naar terrorismefinanciering.</p>
      <p><b>Utrecht - </b>De FIOD, politie en de Belgische autoriteiten hebben afgelopen week zes mannen aangehouden in een internationaal onderzoek naar terrorismefinanciering.</p>
      <p>Dinsdag werden drie mannen uit het midden van Nederland en twee mannen in België aangehouden. Woensdag is nog een zesde verdachte aangehouden, ook in de regio Midden-Nederland. Het onderzoek staat onder leiding van het Functioneel Parket en het OM Midden Nederland.</p>
      <p>De zes mannen zouden in 2013 en 2014 in Turkije en Syrië vermoedelijk geld hebben overhandigd aan strijders van de Islamitische Staat (IS) of daaraan gelieerde personen. Het geld zou zijn ingezameld door een stichting met als doel ‘hulp te bieden aan oorlogsslachtoffers ’. Het vermoeden is dat de stichting in Nederland voor minimaal 200.000 euro aan donaties heeft opgehaald door middel van bijeenkomsten en benefieten. Meer dan 130.000 euro zou contant zijn opgenomen en door de verdachten naar Syrië zijn gebracht. Met de rest van het geld zouden de reizen zijn gefinancierd en één van de verdachten heeft vermoedelijk een deel van het geld overgemaakt naar een andere, aan hem gelieerde, stichting. Hij wordt daarom ook verdacht van verduistering.</p>
      <p>Het onderzoek startte naar aanleiding van een ambtsbericht van de AIVD in het voorjaar van 2018. Bij de doorzoeking op elf adressen in Midden-Nederland en België zijn gegevensdragers en verschillende documenten en administratie in beslag genomen.</p>
      <h3>Aanpak terrorisme financiering</h3>
      <p>De Nederlandse overheid wil met een brede integrale aanpak terrorisme voorkomen en bestrijden. Als onderdeel van die aanpak wordt terrorismefinanciering bestreden door de overheid. Ook al neem je zelf niet deel aan gewapende strijd, dat maakt niet dat je schone handen hebt. Mensen die geld overmaken naar uitreizigers, aanvaarden bewust de aanmerkelijke kans dat de verstrekte gelden worden aangewend voor het plegen van terroristische daden. Door het financieel ondersteunen van gewelddadige jihadstrijders worden zij in staat gesteld om hun strijd verder te voeren. Dat is ernstig, daarom wordt dit aangepakt.</p>
    </article>
  </body>
</html>