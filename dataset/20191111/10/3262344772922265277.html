<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33023/samsung-memorie-contaminate"/>
    <meta property="og:site_name" content="DDay.it"/>
    <meta property="article:published_time" content="2019-11-11T10:35:00+00:00"/>
    <meta property="og:title" content="Samsung costretta a smaltire DRAM contaminate. Il danno è di milioni di dollari"/>
    <meta property="og:description" content="Samsung ha visto diversi lotti di memorie DRAM rovinati da apparecchiature contaminate nella sua “fonderia” di Giheung. Impossibile metterli in commercio. Il danno è di diversi milioni di dollari."/>
  </head>
  <body>
    <article>
      <h1>Samsung costretta a smaltire DRAM contaminate. Il danno è di milioni di dollari</h1>
      <h2>Samsung ha visto diversi lotti di memorie DRAM rovinati da apparecchiature contaminate nella sua “fonderia” di Giheung. Impossibile metterli in commercio. Il danno è di diversi milioni di dollari.</h2>
      <address><time datetime="2019-11-11T10:35:00+00:00">11 Nov 2019, 10:35</time> by <a rel="author">Sergio Donato</a></address>
      <p>Qualche settimana fa, uno degli stabilimenti di Samsung per la produzione di DRAM ha avuto una contaminazione delle apparecchiature dedicate al processo produttivo delle memorie. <b>I lotti contaminati devono essere smaltiti e si stima che il danno complessivo sia di diversi milioni di dollari</b>, ma la produzione è già tornata a pieno regime.</p>
      <figure>
        <img src="https://cdn.dday.it/system/uploads/picture/image/58585/content_small_87461_33280_4949.jpg"/>
        <figcaption>Lo stabilimento Samsung di<b> </b>Giheung, in Corea</figcaption>
      </figure>
      <p>Lo stabilimento coinvolto è quello di Giheung, in Corea del Sud, che produce i vecchi chip DRAM 1x nm su wafer da 200 mm. <b>Il difetto nelle memorie prodotte è stato causato da apparecchiature contaminate</b>. A riportarlo è <a href="http://www.businesskorea.co.kr/news/articleView.html?idxno=37817">BusinessKorea</a>, che ha ricevuto anche la conferma ufficiale da parte di Samsung.</p>
      <p><b>Samsung ha dichiarato che il danno è stimato in alcuni miliardi di won coreani, ma che la produzione della “fonderia” di Giheung è già tornata a pieno regime</b>. Al cambio attuale 1 miliardo di won equivale a circa 780.000 euro. Alcuni esperti del settore hanno però previsto che Samsung non abbia ancora calcolato l’esatto ammontare del danno, che potrebbe essere maggiore.</p>
    </article>
  </body>
</html>