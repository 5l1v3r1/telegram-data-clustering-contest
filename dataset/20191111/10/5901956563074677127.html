<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/james-dean-v-novem-filmu-243312"/>
    <meta property="og:site_name" content="Slovenske novice"/>
    <meta property="article:published_time" content="2019-11-11T10:22:00+00:00"/>
    <meta property="og:title" content="James Dean v novem filmu"/>
    <meta property="og:description" content="Oboževalci se zgražajo, toda družina pokojnega igralca in produkcijska hiša Magic City Films vztrajata, da je dozorel čas tudi za ta korak. Posthumne nastope zvezdnikov, ki so si v karieri prislu..."/>
  </head>
  <body>
    <article>
      <h1>James Dean v novem filmu</h1>
      <h2>Po 64 letih se hollywoodska ikona vrača na velika platna. Deanov lik bodo ustvarili z arhivskimi posnetki in animacijo.</h2>
      <address><time datetime="2019-11-11T10:22:00+00:00">11 Nov 2019, 10:22</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/28/1597910.jpg"/>
          <figcaption>Nastopil bo v filmu po knjižni predlogi Garetha Crockerja.</figcaption>
        </figure>
        <figure>
          <img src="https://www.slovenskenovice.si/images/slike/2019/10/28/1597911.jpg"/>
          <figcaption>Ob soglasju družine bo igralec posthumno posnel nov film.</figcaption>
        </figure>
      </slideshow>
      <p>Oboževalci se zgražajo, toda družina pokojnega igralca in produkcijska hiša Magic City Films vztrajata, da je dozorel čas tudi za ta korak. Posthumne nastope zvezdnikov, ki so si v karieri prislužili ikonični status, kakor očarljivi <b>James Dean</b>.</p>
      <h3>Vse je mogoče</h3>
      <p>Igralec, ki je umrl pri komaj 24 letih v prometni nesreči, se po poročanju ameriških medijev vrača na velika platna, in sicer v zgodbi o vietnamski vojni. Dean bo eden od zvezdnikov filma Finding Jack: ustvarjalci bodo namreč s pomočjo računalniške animacije ter arhivskih posnetkov in fotografij obudili njegovo podobo, glas pa mu bo posodil drug igralec. Pri produkcijski hiši so</p>
      <figure>
        <img src="https://www.slovenskenovice.si/images/slike/2019/10/28/1597911.jpg"/>
        <figcaption>Ob soglasju družine bo igralec posthumno posnel nov film.</figcaption>
      </figure>
      <p>pojasnili, da so počaščeni, da jim je družina zaupala dragoceno zapuščino, v upanju, da bo Dean ustvaril še eno uspešnico. Igralec se je v kratki karieri podpisal pod številne uspešnice, kot so Upornik brez razloga, Velikan in Vzhodno od raja. Ker je veljal za enega najobetavnejših igralcev zlate dobe Hollywooda, bi se zanesljivo podpisal še pod mnogo drugih velikih in odmevnih vlog.</p>
      <blockquote>1955. leta je umrl v prometni nesreči.</blockquote>
      <p>Dean bo posthumno nastopil v filmu po romanu <b>Garetha Crockerja</b> iz leta 2011 o 10.000 zapuščenih vojaških psih, v ospredju pa bo mladi vojak Fletcher, ki svoje duševno zdravje ohranja s skrbjo za poškodovanega psa Jacka. Odloči se obvarovati žival pred usmrtitvijo in med njima se stkejo pristne prijateljske vezi, kot pravijo ustvarjalci, se je Dean po dolgem iskanju izkazal za pravo izbiro za glavno vlogo. Režija bo v rokah <b>Antona Ernsta </b>in <b>Tati Golykh</b>. Premiera je napovedana za november 2020, toda prav velikega navdušenja nad projektom za zdaj še ni videti. Številni igralci so izrazili ogorčenje nad izbiro pokojnega zvezdnika, prek twitterja je glasen predvsem <b>Chris Evans</b>: »To je grozno. Mogoče nam lahko računalnik naslika novo Picassovo mojstrovino ali pa nam napiše novo pesem <b>Johna Lennona</b>. Sramotno, kakšno pomanjkanje razumevanja.« </p>
    </article>
  </body>
</html>