<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741150"/>
    <meta property="og:site_name" content="เดลินิวส์"/>
    <meta property="article:published_time" content="2019-11-11T10:51:00+00:00"/>
    <meta property="og:title" content="โตโยต้าคลอดยาริสปรับปรุงใหม่ 3 รุ่น เริ่มต้น 5.39 แสนบาท"/>
    <meta property="og:description" content="โตโยต้ามอเตอร์ เปิดตัว 3 รุ่นยาริสปรับปรุงใหม่ เริ่มต้น 5.39 แสนบาท"/>
  </head>
  <body>
    <article>
      <h1>โตโยต้าคลอดยาริสปรับปรุงใหม่ 3 รุ่น เริ่มต้น 5.39 แสนบาท</h1>
      <address>
        <time datetime="2019-11-11T10:51:00+00:00">11 Nov 2019, 10:51</time>
      </address>
      <p>
        <b>โตโยต้ามอเตอร์ เปิดตัว 3 รุ่นยาริสปรับปรุงใหม่ เริ่มต้น 5.39 แสนบาท</b>
      </p>
      <p>ผู้สื่อข่าวรายงานว่า ในปีนี้บริษัท โตโยต้า มอเตอร์ ประเทศไทย จำกัด ได้แนะนำ YARIS “รุ่นปรับปรุงใหม่” ตอบโจทย์ในทุกไลฟ์สไตล์การใช้งานกับเครื่องยนต์ใหม่ Dual VVT-iE พร้อมเทคโนโลยีวาล์วแปรผัน ผสานกับระบบเกียร์อัตโนมัติ Super CVT-i และฟังก์ชัน S Mode เพิ่มประสิทธิภาพในการขับขี่ ให้ความรู้สึกคล่องแคล่ว ปราดเปรียว มีอัตราเร่งที่ดีขึ้น มั่นใจในทุกการเร่งแซง และขับสนุกมากยิ่งขึ้น (Fun-To-Drive) โดยมอบกำลังสูงสุดที่ 92 แรงม้าที่ 6,000 รอบ/นาที  และแรงบิดสูงสุดที่ 109 นิวตันเมตร ที่ 4,400 รอบ/นาที  พร้อมอัตราประหยัดน้ำมันที่ดีเยี่ยมถึง 23.3 กม./ลิตร  ลดการปล่อยไอเสียและก๊าซคาร์บอนไดออกไซด์ (CO2) และผ่านการรับรองมาตรฐานมลพิษ EURO 5 พร้อมด้วยระบบความปลอดภัยมาตรฐานเหนือรถระดับเดียวกัน การันตีด้วยการรับรองมาตรฐานความปลอดภัยระดับ 5 ดาว จากอาเซียน เอ็นแคป (ASEAN NCAP)** ให้ความคุ้มค่าในทุกมิติ โดยมีทางเลือกทั้งหมด 3 รุ่น ได้แก่ High Mid และ Entry</p>
      <figure>
        <img src="https://www.dailynews.co.th/admin/upload/20191111/news_ukmuVSZKKn180452_533.jpg?v=20191112065?v=1838"/>
      </figure>
      <p>พร้อมแนะนำ ชุดแต่งพิเศษ YARIS CROSS ครั้งแรกกับรถสไตล์ CROSSOVER ในกลุ่มอีโคคาร์ ด้วยดีไซน์ที่แตกต่างกับชุดอุปกรณ์ตกแต่งรอบคัน สเกิร์ตหน้า, สเกิร์ตข้าง (ซ้ายและขวา), สเกิร์ตท้าย, ชุดตกแต่งขอบประตูรถ  โดดเด่น ด้วยหลังคาเคลือบฟิล์มดำ MATT BLACK, ล้ออัลลอยดีไซน์ใหม่ขนาด 16 นิ้ว พร้อมคิ้วซุ้มล้อและสัญลักษณ์ Cross ด้านท้ายรถ นอกจากนี้ยังได้รับการปรับแต่งชุดสปริงและโช้คยกสูง 30 มม. ตอบรับการขับขี่สไตล์สปอร์ตเหนือใคร<br/><br/>สำหรับราคา YARIS รุ่นปรับปรุงใหม่ 3 รุ่น ประกอบด้วย High เกียร์อัตโนมัติ  ราคา  649,000 บาท  , Mid เกียร์อัตโนมัติ  ราคา 589,000 บาท , Entry เกียร์อัตโนมัติ ราคา 539,000 บาท</p>
      <figure>
        <img src="https://www.dailynews.co.th/admin/upload/20191111/news_xxGHLDsNuZ180453_533.jpg?v=20191112065?v=8249"/>
      </figure>
    </article>
  </body>
</html>