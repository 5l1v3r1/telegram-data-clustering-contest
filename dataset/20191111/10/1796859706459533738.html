<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/popscience/11-listopada-mozhna-pobachiti-prohodzhennya-merkuriya-po-disku-soncya-50052774.html"/>
    <meta property="og:site_name" content="НВ"/>
    <meta property="article:published_time" content="2019-11-11T10:17:00+00:00"/>
    <meta property="og:title" content="Готуйте телескоп. 11 листопада можна побачити проходження Меркурія по диску Сонця"/>
    <meta property="og:description" content="У понеділок 11 листопада спостерігачі можуть побачити кілька етапів подорожі найменшої планети Сонячної системи на тлі нашої зірки."/>
  </head>
  <body>
    <article>
      <h1>Готуйте телескоп. 11 листопада можна побачити проходження Меркурія по диску Сонця</h1>
      <h2>У понеділок 11 листопада спостерігачі можуть побачити кілька етапів подорожі найменшої планети Сонячної системи на тлі нашої зірки.</h2>
      <address><time datetime="2019-11-11T10:17:00+00:00">11 Nov 2019, 10:17</time> by <a rel="author">Антон Ходоренко</a></address>
      <p>Ця подія, також відома як транзит, <a href="https://www.space.com/mercury-transit-2019-stages-to-watch.html">буде транслюватися онлайн</a>, але при наявності оптики і спеціального захисту його можна спостерігати і самостійно.</p>
      <p>При спостереженні із Землі Меркурій буде видно як маленьку чорну точку, яка переміщується сонячним диском. Нинішній транзит триватиме п’ять з половиною годин — з 14.35 до 20.04 за київським часом. Наступна така астрономічна подія відбудеться в 2032 році.</p>
      <p>О 14:35 Меркурій торкнеться краю Сонця зліва, не перетинаючи його. Цей момент можна зафіксувати лише за допомогою спеціальних фільтрів для телескопів. Однак при використанні потрібної оптики можна буде розгледіти Меркурій на тлі сонячної корони і протуберанців.</p>
      <p>На жаль, на території України захід Сонця сьогодні очікується приблизно о 16 годині, тому спостерігачі зможуть побачити тільки початкові стадії транзиту Меркурія.</p>
      <p>Центральний момент проходження планети по диску сонця настане о 17:20, коли Сонце вже сховається за горизонтом. Проте, його зможуть зафіксувати спостерігачі в Західній Європі.</p>
      <p>Вчені окремо відзначають, що спостерігачі повинні використовувати спеціальні сонцезахисні лінзи, щоб безпечно спостерігати за транзитом Меркурія.</p>
      <hr/>
    </article>
  </body>
</html>