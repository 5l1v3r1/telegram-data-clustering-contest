<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/pmi_crescita_proprieta_intellettuale-6524511/news/2019-11-11/"/>
    <meta property="og:site_name" content="Agi"/>
    <meta property="article:published_time" content="2019-11-11T10:14:00+00:00"/>
    <meta property="og:title" content="In Europa le PMI crescono grazie alla proprietà intellettuale"/>
    <meta property="og:description" content="Per il 54% delle piccole e medie imprese titolari di diritti di proprietà intellettuale la registrazione di brevetti, marchi, disegni o modelli ha avuto un effetto positivo sulla propria attività. A dirlo è l'ultima indagine dell'Ufficio Ue per la proprietà intellettuale (EUIPO)"/>
  </head>
  <body>
    <article>
      <h1>In Europa le PMI crescono grazie alla proprietà intellettuale</h1>
      <h2>Per il 54% delle piccole e medie imprese titolari di diritti di proprietà intellettuale la registrazione di brevetti, marchi, disegni o modelli ha avuto un effetto positivo sulla propria attività. A dirlo è l'ultima indagine dell'Ufficio Ue per la proprietà intellettuale (EUIPO)</h2>
      <address><time datetime="2019-11-11T10:14:00+00:00">11 Nov 2019, 10:14</time> by <a rel="author">AGI - Agenzia Giornalistica Italia</a></address>
      <p>Sostenere le PMI è fondamentale per un’economia forte. Le <b>piccole medie imprese</b> sono un elemento centrale per la creazione di <b>posti di lavoro</b> e per la <b>crescita economica</b>. Non è un caso se sono proprio loro a dare impiego a due terzi degli attuali occupati e a fornire il 5% del valore aggiunto all’interno dell’UE.</p>
      <h3>I benefici della proprietà intellettuale</h3>
      <p>La <b>proprietà intellettuale (PI)</b> può svolgere un ruolo cardine nella promozione della crescita sostenibile, in quanto offre a coloro che investono tempo, impegno e denaro nell’innovazione un meccanismo per proteggerla e trarne vantaggio. Quali sono gli effetti positivi per le PMI che investono nella tutela dei diritti di proprietà intellettuale? Una migliore reputazione e credibilità, un aumento del <b>fatturato</b> e migliori prospettive di espansione sul mercato.</p>
      <p>Secondo lo studio dell’EUIPO, le tre principali motivazioni per la registrazione dei diritti di proprietà intellettuale per le PMI sono: impedire di essere copiati da parte dei concorrenti (59%), incrementare la certezza del diritto (58%) e migliorare l’immagine e il valore dell’impresa (36%).</p>
      <p>Altri impatti favorevoli, valorizzati dalle imprese, sono nuove opportunità di collaborazione con altre imprese (17%), aumento dell’occupazione (15%) e maggiore redditività (12%). Inoltre, le PMI apprezzano anche i benefici derivanti dal rafforzamento delle prospettive commerciali a lungo termine (11%) e dalla maggiore facilità di accesso ai finanziamenti (8%).</p>
      <h3>I danni della mancanza di conoscenza</h3>
      <p>Tuttavia, per quasi quattro PMI su dieci la mancanza di conoscenza in merito ai diritti di proprietà intellettuale ha impedito loro di ottenere la protezione necessaria. Tra i problemi rilevati compare anche l’<b>accesso ai finanziamenti</b>.</p>
      <p>Solo il 21% delle aziende titolati di diritti di PI registrati dispone di una valutazione professionale dei propri beni. Una percentuale ancora inferiore (13%) quelle che hanno cercato di ottenere finanziamenti utilizzando i propri diritti di proprietà intellettuale.</p>
      <p>L’auspicio del direttore esecutivo EUIPO Il sostegno alle piccole e medie imprese (PMI) è essenziale per una crescita economica intelligente e sostenibile. Sostenere le PMI significa sostenere un’economia che alla creazione di posti di lavoro. Non a caso, le piccole e medie imprese danno impiego a due terzi degli occupati europei e forniscono il 57% del valore aggiunto all’interno dell’UE.</p>
      <p>Da parte su, la PI può svolgere un ruolo cruciale nella promozione della crescita sostenibile. E perché è in grado di offrire a coloro che investono tempo, impegno e denaro nell’innovazione un meccanismo per proteggerla e trarne vantaggio. “Le PMI - ha dichiarato <b>Christian Archambeau</b>, direttore esecutivo dell’EUIPO - svolgono un ruolo fondamentale nell’economia dell’innovazione. E la proprietà intellettuale contribuisce a proteggere le loro preziose risorse aziendali. La nostra indagine mostra che il 61% delle PMI prenderebbe in considerazione la protezione della proprietà intellettuale se avesse migliori conoscenze in merito. Il nostro compito, attraverso il prossimo piano strategico, è di fornire loro gli strumenti e i servizi necessari a tale scopo”.</p>
    </article>
  </body>
</html>