<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Vuzrastna-dvoika-vleze-v-Gines-zaedno-sa-ot-85-godini-912835"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-11T10:33:00+00:00"/>
    <meta property="og:title" content="Възрастна двойка влезе в &quot;Гинес&quot;, заедно са от 85 години"/>
    <meta property="og:description" content="Съпрузите Джон и Шарлот Хендерсън от Тексас, САЩ, чиято обща възраст е 211 години, намериха място в ..."/>
  </head>
  <body>
    <article>
      <h1>Възрастна двойка влезе в "Гинес", заедно са от 85 години</h1>
      <address>
        <time datetime="2019-11-11T10:33:00+00:00">11 Nov 2019, 10:33</time>
      </address>
      <p>Съпрузите Джон и Шарлот Хендерсън от Тексас, САЩ, чиято обща възраст е 211 години, намериха място в Книгата на рекордите на Гинес като най-старата двойка в света, съобщава БТА, като цитира в. "Дейли стар".</p>
      <p>Джон Хендерсън е на 106 години, а съпругата му Шарлот - на 105. Любовният им роман започва през 1934 г. в университета на Тексас, където Шарлот следва за учителка, а Джон е звездата на футболния отбор.</p>
      <p>Двойката сключва брак непосредствено след избухването на Втората световна война. Хотелската стая, която Джон и Шарлот Хендерсън наемат за медения си месец, им струва 7 долара.</p>
      <p>Джон и Шарлот Хендерсън, които въпреки преклонната си възраст се радват на добро здраве, разкриват тайната на дългия си щастлив живот - умереност в живота и сърдечност един към друг.</p>
      <p>На другия полюс е актьорът Никълъс Кейдж, който по-рано през тази година се раздели с гримьорката Ерика Койке само четири дни след като се ожени за нея в Лас Вегас, припомня изданието.</p>
    </article>
  </body>
</html>