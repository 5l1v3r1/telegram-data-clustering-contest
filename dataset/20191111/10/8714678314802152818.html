<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/design/2019/11/gar-fra-teft-til-designit/"/>
    <meta property="og:site_name" content="Kampanje"/>
    <meta property="article:published_time" content="2019-11-11T10:54:55+00:00"/>
    <meta property="og:title" content="Henter Victor Barrera fra Teft til Designit: - En god gammeldags «no-brainer»"/>
    <meta property="og:description" content="Blir ny business-direktør i designbyrået."/>
  </head>
  <body>
    <article>
      <h1>Henter Victor Barrera fra Teft til Designit: - En god gammeldags «no-brainer»</h1>
      <address><time datetime="2019-11-11T10:54:55+00:00">11 Nov 2019, 10:54</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Blir ny business-direktør i designbyrået.</b>
      </p>
      <p><b>Victor Barrera</b> forlater rekrutteringsselskapet Teftfor en ny jobb som business-direktør i designbyrået Designit. </p>
      <p>- Det er en glede å komme til et så sterkt fagmiljø innen strategisk design. Jeg gleder meg til å bidra til vekst og jobbe med spennende prosjekter som rådgiver hvor jeg kan bruke min kompetanse innen digital forretningsutvikling og Business Design. Designit har sterke verdier som jeg stolt kan stå for, sier Barrera i en pressemelding.</p>
      <p>Han har siden 1994 jobbet med forretningsutvikling og prosessledelse. Daglig leder i Designit, <b>Niklas Mortensen</b>, trengte ikke lang betenkningstid på å ansette Barrera.</p>
      <p>- Vi har fulgt med Victor lenge, både gjennom Skalar, og senest i Teft. Da muligheten åpnet seg for å jobbe sammen, var det en god gammeldags «no-brainer». Hans kombinasjon av kreative og strategiske evner tilfører betydelige muskler til det kommersielle teamet, sier Niklas Mortensen.</p>
      <p>Designit ble etablert i Aarhus, Danmark i 1991 og har nå kontorer i 18 land. Oslo-kontoret ble etablert i 2007 og jobber med kunder som DNB, Gjensidige, Cisco og Wallenius Wilhelmsen</p>
      <p>- Jeg har tidligere erfaring både fra startups og større globale selskaper som Virgin Retail og Flokk. Nå gleder jeg meg til å igjen jobbe i et globalt, mangfoldig miljø. Med kunder som har store ambisjoner innen digitalisering og innovasjon for å skape merkevarer, produkter og tjenester med stor impact - som folk elsker, forteller Barrera.</p>
    </article>
  </body>
</html>