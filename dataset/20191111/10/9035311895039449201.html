<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/11/abd-trump-erdogan-a-nato-da-s-400-e-yer-yok-mesajini-iletecek"/>
    <meta property="og:site_name" content="euronews"/>
    <meta property="article:published_time" content="2019-11-11T10:50:06+00:00"/>
    <meta property="og:title" content="ABD: Trump Erdoğan'a &quot;NATO’da S-400’e yer yok&quot; mesajını iletecek"/>
    <meta property="og:description" content="ABD Başkanı Donald Trump’ın Ulusal Güvenlik Danışmanı Robert O’Brien, ülkesinin Türkiye’yi NATO ittifakı içinde tutmak için elinden gelenin en iyisini yapacağı söyledi. O’Brien, Ankara'nın Moskova'dan S-400 satın alması halinde ise Washignton'un yaptırımlarına hedef olacağı uyarısında bulundu."/>
  </head>
  <body>
    <article>
      <h1>ABD: Trump Erdoğan'a "NATO’da S-400’e yer yok" mesajını iletecek</h1>
      <address><time datetime="2019-11-11T10:50:06+00:00">11 Nov 2019, 10:50</time> by <a rel="author">Rahmi Gunduz</a></address>
      <p>Amerika Birleşik Devletleri (ABD) Başkanı Donald Trump’ın Ulusal Güvenlik Danışmanı Robert O’Brien, ülkesinin Türkiye’yi NATO ittifakı içinde tutmak için elinden gelenin en iyisini yapacağını söyeldi.</p>
      <p>O’Brien, Ankara'nın Moskova'dan S-400 satın alması halinde ise Washignton'un yaptırımlarına hedef olacağı uyarısında bulundu.</p>
      <p>Ulusal Güvenlik Danışmanı, ABD basınına yaptığı açıklamada, “Türkiye NATO üyesi ve çok önemli bir rol oynuyor. Türkiye’yi ittifak üyesi olarak kaybetmek ne Avrupa ne de ABD için iyi bir şey.” dedi.</p>
      <p>John Bolton’un yerine eylül ayında bu göreve gelen Robert O’Brien, ülkesinin, Türkiye’yi NATO içinde tutmak için elinden maksimum çabayı göstereceğini bildirdi.</p>
      <p>Türkiye’nin Rusya’dan S-400 savunma sistemi satın almasına yönelik ABD tepkisini yineleyen Robert O’Brien, Trump’ın Cumhurbaşkanı Recep Tayyip Erdoğan ile 13 Kasım’da yapacağı görüşmede ABD'nin bu konudaki rahatsızlığını dile getireceğini ifade etti.</p>
      <h3>"Türkiye S-400 alırsa yaptırımlar gelir"</h3>
      <p>Türkiye’nin Rusya’dan S-400 satın alacak olmasınının ABD’yi çok üzdüğünü kaydeden Robert O’Brien, Ankara’nın bu satışı durdurmaması halinde Washington yaptırımları ile karşılaşacağı uyarısında bulundu.</p>
      <p>Robert O’Brien, “Türkiye bu yaptırımların etkisini hissedecek. NATO’da S-400’e yer yok. NATO’da Rusya’dan önemli silah satışına yer yok. Başkan Trump, Erdoğan’a bu mesajı açık bir şekilde iletecek.” dedi.</p>
      <p>Trump, Erdoğan ile görüşmesinin ardından ertesi gün NATO Genel Sekreteri Jens Stoltenberg’i kabul edecek.</p>
      <ul>
        <li>
          <a href="https://tr.euronews.com/2019/11/08/erdogan-trump-ile-suriye-s-400-f-35-halkbank-ve-ticari-iliskileri-gorusecegiz">Erdoğan: Trump ile Suriye, S-400, F-35, Halkbank ve ticari ilişkileri görüşeceğiz</a>
        </li>
        <li>
          <a href="https://tr.euronews.com/2019/10/17/abdli-senatorlerin-hazirladigi-yaptirim-paketi-aciklandi-erdoganin-mal-varligi-ve-halkbank">ABD'li senatörler anlaşmaya rağmen yaptırımda ısrarcı</a>
        </li>
        <li>
          <a href="https://tr.euronews.com/2019/09/13/erdogan-patriot-alimi-icin-trump-ile-gorusecegim-halkbank-konusunda-abd-ye-guveniyorum">Erdoğan: Patriot alımı için Trump ile görüşeceğim; Halkbank konusunda ABD'ye güveniyorum</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>