<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/pasi-samo-trmp-shche-donese-investitsii-u-nas-406421.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-11T10:00:00+00:00"/>
    <meta property="og:title" content="Паси: Само Тръмп ще донесе инвестиции у нас"/>
    <meta property="og:description" content="Важна е и визитата на премиера Бойко Борисов във Вашингтон"/>
  </head>
  <body>
    <article>
      <h1>Паси: Само Тръмп ще донесе инвестиции у нас</h1>
      <address><time datetime="2019-11-11T10:00:00+00:00">11 Nov 2019, 10:00</time> by <a rel="author">Редактори, кадър БНТ</a></address>
      <p>България трябва да успее да договори визита на американския президент Доналд Тръмп в София, защото само това може да гарантира на 100% инвестиции от САЩ у нас, заяви пред БНТ бившият външен министър Соломон Паси. Изявлението му дойде по повод предстоящото посещение на премиера Бойко Борисов във Вашингтон и факта, че той ще бъде приет от Тръмп в Белия дом на 23 ноември.</p>
      <p>Соломон Паси беше категоричен, че това е момент, който трябва да бъде използван.</p>
      <p>"Естествено е да се поискат някакви неща като подкрепа за България да влезе в Организацията за икономическо сътрудничество и развитие, да се поиска падането на визите, да се поискат нови инвестиции. Искането на инвестиции от САЩ е много трудна работа, защото не американският президент решава къде да инвестират големите компании. Ако искаме наистина американският бизнес да влезе в България, има една единствена мярка, която е 100% гарантирана - това е визита на американския президент в България", каза Соломон Паси.</p>
    </article>
  </body>
</html>