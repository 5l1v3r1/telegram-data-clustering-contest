<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/OpXAXb/ulvestad-erstatter-midtsjoe-i-landslagstroppen"/>
    <meta property="og:site_name" content="Aftenbladet"/>
    <meta property="article:published_time" content="2019-11-11T10:59:12+00:00"/>
    <meta property="og:title" content="Nok et forfall for landslaget"/>
    <meta property="og:description" content="Landslagssjef i fotball Lars Lagerbäck har mottatt ytterligere et forfall. Fredrik Midtsjø er siste mann ut. Han blir erstattet av Fredrik Ulvestad."/>
  </head>
  <body>
    <article>
      <h1>Nok et forfall for landslaget</h1>
      <h2>Landslagssjef i fotball Lars Lagerbäck har mottatt ytterligere et forfall. Fredrik Midtsjø er siste mann ut. Han blir erstattet av Fredrik Ulvestad.</h2>
      <address><time datetime="2019-11-11T10:59:12+00:00">11 Nov 2019, 10:59</time> by <a rel="author">NTB</a></address>
      <p>Midtsjø, som spiller i AZ Alkmaar, er det fjerde forfallet i den norske troppen til EM-kvalifiseringskampene mot Færøyene og Malta.</p>
      <p>Ulvestad, nybakt seriemester med Djurgården i Sverige, hentes inn som erstatter.</p>
      <p>Tidligere har det kommet forfall fra <a href="https://www.aftenbladet.no/article/sa-kJxLak.html">Martin Ødegaard, Stefan Johansen og Mathias Normann</a>.</p>
      <p>Det kan bli ytterligere forfall. Det er usikkerhet rundt Alexander Sørloth. Trønderen fikk en smell i hodet under Trabzonspors kamp i tyrkisk toppserie søndag.</p>
      <p>(©NTB)</p>
    </article>
  </body>
</html>