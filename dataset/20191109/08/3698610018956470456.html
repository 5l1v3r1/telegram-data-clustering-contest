<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-ordlo-41-respondentiv-perekonani-scho-vibori-povinni-vidbutisya-pislya-nadannya-donbasu-nezalezhnosti-329006_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T08:12:00+00:00"/>
    <meta property="og:title" content="У ОРДЛО 41% респондентів переконані, що вибори повинні відбутися після надання Донбасу незалежності"/>
    <meta property="og:description" content="У Мінську про незалежність ОРДЛО не йдеться взагалі."/>
  </head>
  <body>
    <article>
      <h1>У ОРДЛО 41% респондентів переконані, що вибори повинні відбутися після надання Донбасу незалежності</h1>
      <h2>У "Мінську" про "незалежність" ОРДЛО не йдеться взагалі.</h2>
      <address>
        <time datetime="2019-11-09T08:12:00+00:00">09 Nov 2019, 08:12</time>
      </address>
      <p>Майже половина з тих жителів ОРДЛО, хто чув про Мінські домовленості, переконані, що місцеві вибори повинні відбутися після "надання Донбасу незалежності" - 41% респондентів. Ще 20,7% вважають: "після надання Донбасу особливого статусу у складі України".</p>
      <p>"Після повного припинення вогню, незалежно від виведення іноземної техніки" вбачають можливість проведення виборів 18,8% опитаних. 9,8% вважають, що достатньо й одного виведення іноземної техніки. Її наявність не бентежить 1,9% респондентів.</p>
      <p>Разом з тими, хто хотів би спочатку припинення вогню, готових йти на виборчі дільниці "під дулами автоматів" виявилося не менш 20,7% (як ставляться до наявності іноземної техніки під час виборів ті, хто бачить їх після надання Донбасу незалежності, і чи вважають вони в принципі допустимим її присутність у "незалежному Донбасі", невідомо).</p>
      <p>Цікаво, що на питання про те, який статус повинні мати в майбутньому ОРДЛО, лише 16,2% респондентів висловили побажання бачити їх "незалежною країною". Але при цьому 41% опитаних вважає, що місцеві вибори, згідно з Мінськими угодами, плануються "після надання Донбасу незалежності", хоча в "Мінську" про "незалежність" ОРДЛО не йдеться взагалі.</p>
      <p>Дослідження проводилося <a href="https://www.uifuture.org/">Українським інститутом майбутнього</a> і <a href="https://dt.ua/"><b>"Дзеркалом тижня. Україна"</b></a> за допомогою компанії "Нью Імідж Маркетинг Груп" з 7 по 31 жовтня 2019 р. Методом face-to-face опитано 1606 респондентів: 800 — у непідконтрольній частині Луганської і 806 — у непідконтрольній частині Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПО, які залишили непідконтрольні території. Похибка результатів не перевищує 3,2%.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>