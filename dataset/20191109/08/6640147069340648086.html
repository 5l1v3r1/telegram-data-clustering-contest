<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/x019-nuovi-titoli-novita-project-xcloud/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T08:22:00+00:00"/>
    <meta property="og:title" content="X019, nuovi titoli e novità per Game Pass e Project xCloud in arrivo"/>
    <meta property="og:description" content="All'attesissimo X019 saranno infatti svelati nuovi titoli e saranno rilasciate nuove informazioni sul Gamepass e Project xCloud."/>
  </head>
  <body>
    <article>
      <h1>X019, nuovi titoli e novità per Game Pass e Project xCloud in arrivo</h1>
      <address><time datetime="2019-11-09T08:22:00+00:00">09 Nov 2019, 08:22</time> by <a rel="author">Giacomo Todeschini</a></address>
      <p>Anche quest’anno come l’anno scorso si terrà un evento dedicato completamente all’ecosistema <b>Xbox. </b>L’evento in questione, che prende il nome di <b>X019</b>, è oramai alle porte, essendo previsto tra neanche una settimana, ossia il prossimo <b>14 novembre 2019</b>, e promette di portare una lunga serie di novità per tutti i giocatori delle piattaforme di casa <b>Microsoft</b>.</p>
      <p>L’account <b>Twitter</b> ufficiale di <b>Xbox, </b>come potete osservare comodamente qui sotto, ha infatti annunciato con un tweet una lunga serie di novità presenti a tale evento. <b>L’X019</b>, a quanto pare, conterrà quindi non solo diverse nuove informazioni sull’attesissimo <b>Project xClou</b>d e l’annuncio di nuovi titoli per l’<b>Xbox Game Pass</b> ma anche tutta<b> una serie di annunci di nuovi titoli.</b></p>
      <p>Leggi anche: <a href="https://www.tomshw.it/videogioco/death-stranding-konami-sony/">Death Stranding: più di metà del team proviene da Konami, vari first party Sony hanno contribuito</a></p>
      <figure>
        <iframe data-src="https://twitter.com/Xbox/status/1192849261261516801?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/06/halo-infinite-36768.768x432.jpg"/>
        </figure>
        <figure>
          <img src="https://www.tomshw.it/images/images/2019/06/foto-generiche-36741.768x432.jpg"/>
        </figure>
      </slideshow>
      <p>Il post cita infatti testualmente che <b>all’X019</b> saranno presenti:</p>
      <ul>
        <li>12 titoli prodotti dalle varie software house appartenenti agli <b>Xbox Game Studios</b>, tra cui anche diversi nuovi annunci</li>
        <li>Annunci su nuovi titoli che entreranno a far parte dell’<b>Xbox Game Pass</b> su <b>PC</b> e <b>Xbox One</b></li>
        <li>Grosse novità riguardanti<b> Project xCloud</b></li>
      </ul>
      <p>Volendo credere a tale locandina sembrerebbe proprio quindi esserci tanta carne al fuoco per questo <b>X019</b> e, a quanto pare, tra i titoli presenti dovrebbe esserci anche il tanto atteso <b>Age of Empires 4</b>. Come vi avevamo riportato qualche giorno fa, infatti, è stato lanciato <a href="http://www.tomshw.it/videogioco/age-of-empires-iv-countdown/">un countdown sul sito ufficiale del gioco</a> riconducente proprio a questo evento.</p>
      <p>Che ne pensate di questo <b>X019</b> e di quanto ad oggi annunciato da Microsoft? Cosa vi piacerebbe effettivamente vedere a Londra il prossimo <b>14 novembre</b>, quali sono i vostri sogni segreti a riguardo? Raccontateci le vostre previsioni e i vostri desideri direttamente nei commenti sotto questa notizia.</p>
      <blockquote>Per godervi al meglio qualsivoglia titolo annunciato il prossimo 14 novembre avrete bisogno di una possente <b>Xbox One X</b>: recuperatela ora direttamente <a href="https://toms.it/WXT0m">a questo indirizzo.</a></blockquote>
    </article>
  </body>
</html>