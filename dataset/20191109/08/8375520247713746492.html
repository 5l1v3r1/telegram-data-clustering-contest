<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/ukrajinska-storona-ta-obsje-ne-majut-mozhlivosti-pereviriti-vidvid-vijsk-bojovikiv-ekspert-638837.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T08:16:14+00:00"/>
    <meta property="og:title" content="Українська сторона та ОБСЄ не мають можливості перевірити відвід військ бойовиків, – експерт"/>
    <meta property="og:description" content="Місцеві мешканці бачили наявність тих самих людей, що охороняли міст з боку ОРДЛО у військовій формі – Гай"/>
  </head>
  <body>
    <article>
      <h1>Українська сторона та ОБСЄ не мають можливості перевірити відвід військ бойовиків, – експерт</h1>
      <address>
        <time datetime="2019-11-09T08:16:14+00:00">09 Nov 2019, 08:16</time>
      </address>
      <h4>Місцеві мешканці бачили наявність тих самих людей, що охороняли міст з боку ОРДЛО у військовій формі – Гай</h4>
      <p>Українська сторона та ОБСЄ не мають можливості перевірити, чи бойовики відвели війська у зазначених місцях на Донбасі.</p>
      <p>Про це в ток-шоу «<a href="https://www.youtube.com/watch?v=G0ZC22AyVvc&amp;feature=emb_logo">Ехо України</a>» заявив волонтер, голова благодійного фонду «Мир і КО» Мирослав Гай.</p>
      <p>«Українська сторона та ОБСЄ не мають можливості перевірити, чи вони відвели чи ні. Ми не бачимо цих відео. Ми не бачимо, як вони рахують автомати. Ми просимо, звертаємось – покажіть, будь ласка, нам відведення, на відеокамери покажіть», – сказав Гай.</p>
      <p>Він зазначив, що місцеві мешканці Станиці Луганської розповіли, як бачили наявність тих самих людей, що охороняли міст з боку ОРДЛО у військовій формі, а потім бачили тих самих людей, тільки в цивільному одязі.</p>
      <p>«Ми бачимо, як виїжджають українські вантажівки. Ми бачимо, як ОБСЄ переписує номери. Де номери автоматів? Якщо ми дзеркально робимо дії, то відповідно дзеркально має бути інформування спільноти, міжнародних місій, всіх… Дзеркально це ж має бути. Де ж дзеркально? Покажіть мені, будь ласка, відео», – додав Гай.</p>
      <figure>
        <iframe src="https://www.youtube.com/embed/G0ZC22AyVvc" width="640" height="360" data-service="Youtube" scrolling="no"/>
      </figure>
      <blockquote>
        <b>Читайте також: <a href="https://glavcom.ua/news/slugi-narodu-zjizdili-na-liniyu-rozvedennya-viysk-i-rozkazali-shcho-jih-poraduvalo-638682.html">«Слуги народу» з’їздили на лінію розведення військ і розказали, що їх порадувало.</a></b>
      </blockquote>
      <p>Нагадаємо, президент України Володимир <a href="https://glavcom.ua/news/rozvedennya-bilya-zolotogo-vidbulosya-vchasno-ta-bezpechno-zelenskiy-pid-chas-vizitu-do-ofisu-smm-obsje-638753.html">Зеленський відвідав офіс Спеціальної моніторингової місії (СММ) ОБСЄ в Україні</a>, де зустрівся з головою місії Яшаром Халітом Чевіком. </p>
      <related>
        <a href="https://glavcom.ua/country/incidents/sogodni-vdruge-sprobujut-rozvesti-vijska-bilja-petrivskogo-prestsentr-oos-638835.html"/>
        <a href="https://glavcom.ua/country/politics/zakon-pro-zmini-do-bjudzhetu-2019-nabuv-chinnosti-638828.html"/>
        <a href="https://glavcom.ua/news/slugi-narodu-zjizdili-na-liniyu-rozvedennya-viysk-i-rozkazali-shcho-jih-poraduvalo-638682.html"/>
      </related>
    </article>
  </body>
</html>