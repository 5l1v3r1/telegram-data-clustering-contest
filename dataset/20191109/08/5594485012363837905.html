<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/shokirashchi-podrobnosti-za-obira-v-sukhata-reka-karkt-bandit-se-ostavil-da-go_news708281.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T08:29:00+00:00"/>
    <meta property="og:title" content="Шокиращи подробности за обира в „Сухата река“! Каръкът-бандит се оставил да го…"/>
    <meta property="og:description" content="Той грабнал парите, част от тях разпилял по пода, и се изстрелял от офиса"/>
  </head>
  <body>
    <article>
      <h1>Шокиращи подробности за обира в „Сухата река“! Каръкът-бандит се оставил да го…</h1>
      <h2>Той грабнал парите, част от тях разпилял по пода, и се изстрелял от офиса</h2>
      <address>
        <time datetime="2019-11-09T08:29:00+00:00">09 Nov 2019, 08:29</time>
      </address>
      <p>https://blitz.bg/kriminalni/shokirashchi-podrobnosti-za-obira-v-sukhata-reka-karkt-bandit-se-ostavil-da-go_news708281.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573278919-banka4.jpg"/>
        <figcaption>Снимка: "Булфото"</figcaption>
      </figure>
      <p><b>Маскираният крадец, който обра банка в столичния квартал „Сухата река“, си тръгна със скромната сума от 1000 лв.</b><br/> <br/><a href="https://blitz.bg/kriminalni/prvi-snimki-ot-obraniya-bankov-klon-v-sofiya_news708173.html"><b>Както БЛИЦ съобщи, обирът беше извършен около 10.40 ч. сутринта вчера.</b></a><br/> <br/>Той станал за секунди, тъй като в офиса по това време не е имало никаква охрана. Имало само две служителки и клиенти, съобщава „Телеграф“.<br/> <br/>Маскираният влязъл вътре, насочил пистолета срещу едната касиерка и пред смаяните погледи на всички се разкрещял: „Горе ръцете! Давай парите! Веднага!“.<br/> <br/>Разтреперана, служителката извадила каквото имало в касата и го връчила на бандита. Той грабнал парите, част от тях разпилял по пода, и се изстрелял от офиса.<br/> <br/>Свидетели го видели да се оттегля пеша. Някои дори го заснели с мобилните си телефони. Бил облечен със синьо горнище и черни панталони.<br/> <br/>Тепърва разследващите ще проверяват и камерите за видеонаблюдение в района, за да видят дали някой не е чакал обирджията в близките пресечки с автомобил, с който да избягат по-бързо.<br/> <br/>Записите от камерите в самия банков офис вече са иззети от служителите на реда.<br/> <br/> </p>
    </article>
  </body>
</html>