<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/raketatamadas-fogadja-a-city-buszat/186242"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T08:15:00+00:00"/>
    <meta property="og:title" content="Rakétatámadás fogadja a City buszát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rakétatámadás fogadja a City buszát</mark>
      </h1>
      <address><time datetime="2019-11-09T08:15:00+00:00">09 Nov 2019, 08:15</time> by <a rel="author">Sz. S.</a></address>
      <p>A vörösök kemény magja azt ígéri, hogy a King Harry Pub és az Anfield Road között ugyanúgy lerohanja a Manchester City csapatbuszát, mint tette 2018 áprilisában, amikor BL-negyeddöntőt játszott a két együttes. Pep Guardiola, a vendégek trénere ezért fokozott rendőri védelmet kért.</p>
      <figure>
        <img src="http://media.borsonline.hu/cikk/20/191810/big-lead/650x360/2018571_city-busz-2-afp.jpg"/>
        <figcaption>© AFP</figcaption>
      </figure>
      <p>– Én inkább attól tartok, hogy a világ legjobb trénere készít elő számomra meglepetést – mondta Jürgen Klopp, a Pool német mestere, aki 1-1-et tippel. Ezzel a 11. forduló után is megmaradna a vörösök hatpontos elônye. Guardiola számára a fő gondot az okozza, hogy a sérült Ederson helyett a chilei Claudio Bravót kell a kapuba állítania, akit az Atalanta elleni BL-derbin kiállítottak.</p>
      <p>– Valami gond van az idegei­vel – merengett Guardiola. A City 2003 óta nem nyert Liverpoolban, ráadásul a hazaiak 28 meccs óta veretlenek az angol élvonalban. Ami a ManCity mellett szól: az idén januárban épp a kékek voltak az utolsók, akik felülmúlták a Klopp-kompániát. Igaz, az a parti Manchesterben volt...</p>
    </article>
  </body>
</html>