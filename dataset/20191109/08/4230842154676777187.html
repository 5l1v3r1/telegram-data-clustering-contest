<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/polituka/20191109-ne-bijtes-braty-uchast-goncharuk-zaklykav-biznes-kupuvaty-derzhaktyvy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T08:00:19+00:00"/>
    <meta property="og:title" content="Не бійтесь брати участь: Гончарук закликав бізнес купувати держактиви"/>
    <meta property="og:description" content="Прем’єр-міністр Олексій Гончарук закликав підприємців купувати державні активи та не боятись інвестувати в Україну. Що ще говорив політик на КМЕФ – читайте у матеріалі."/>
  </head>
  <body>
    <article>
      <h1>Не бійтесь брати участь: Гончарук закликав бізнес купувати держактиви</h1>
      <address>
        <time datetime="2019-11-09T08:00:19+00:00">09 Nov 2019, 08:00</time>
      </address>
      <p>Прем’єр-міністр Олексій Гончарук закликав підприємців купувати державні активи та не боятись інвестувати в Україну. Що ще говорив політик на КМЕФ – читайте у матеріалі.</p>
      <p>Олексій Гончарук впевнений, що будь які державні обмеження – щодо продажу землі, регулювання ринку праці – мають піти у минуле, а в економіці країни має знайтись місце для підприємців.</p>
      <blockquote>– Наш намір – зменшити роль держави в економіці і збільшити роль підприємців. Тому приватизація – ще один наш пріоритет.</blockquote>
      <p>Про це він заявив під час виступу на Київському міжнародному економічному форумі.</p>
      <p><b>Читайте:</b> <a href="https://fakty.com.ua/ua/ukraine/20191108-ya-vpevnenyj-v-ukrayini-dzhek-ma-dav-porady-krayini-ta-biznesu/">Я впевнений в Україні – Джек Ма дав поради країні та бізнесу</a></p>
      <p>Він закликав купувати активи, брати участь у конкурсах і інвестувати в Україну. Натомість пообіцяв рівні правила.</p>
      <blockquote>– Ми маємо навести лад в монополіях. Нам потрібно створити ефективний Антимонопольний комітет, нормальні регулятори і правила. Все це ми вже робимо.</blockquote>
      <p>Окрім того, пообіцяв знищення шахрайства і рейдерства, а також запровадження реформи судів.</p>
      <p>Нагадаємо, 8 листопада на КМЕФ виступив президент Володимир Зеленський, який <a href="https://fakty.com.ua/ua/ukraine/20191108-lyudy-najbilshyj-kapital-zelenskyj-zaklykav-inozemtsiv-investuvaty-v-ukrayinu/">закликав міжнародних партнерів інвестувати в Україну.</a></p>
    </article>
  </body>
</html>