<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/9/7102841/"/>
    <meta property="og:site_name" content="Європейська правда"/>
    <meta property="article:published_time" content="2019-11-09T08:30:19+00:00"/>
    <meta property="og:title" content="ЄС має вивчити &quot;мову влади&quot; - нова голова Єврокомісії"/>
    <meta property="og:description" content="Росія “силою і насильством” намагається змінити кордони в Європі і намагається “заповнити вакуум, створений  США”, вважає Урсула фон дер Ляйен."/>
  </head>
  <body>
    <article>
      <h1>ЄС має вивчити "мову влади" - нова голова Єврокомісії</h1>
      <address>
        <time datetime="2019-11-09T08:30:19+00:00">09 Nov 2019, 08:30</time>
      </address>
      <p>Сила Європи поступово падає, а тому ЄС варто вивчити "мову влади".</p>
      <p>Як повідомляє "Європейська правда" із посиланням на <a href="https://www.kas.de/documents/252038/4521287/Europa-Rede+von+Dr.+Ursula+von+der+Leyen.pdf/c4e63d1e-be66-1711-63ca-13a4f0c33f6c?version=1.2&amp;t=1573230051869">сайт </a>Фонду імені Конрада Аденауера, таку заяву зробила новообрана голова Єврокоміссії  Урсула фон дер Лейен.</p>
      <p>"З одного боку, це означає нарощування власних м'язів, де ми могли б довго покладатися на інших - наприклад, в політиці безпеки. З іншого -  більш ефективно використовувати існуючу силу щодо європейських інтересів ", - заявила вона.</p>
      <p>В якості прикладу Урсула фон дер Ляйен нагадала без пекову політику. За її словами Росія "силою і насильством" намагається змінити кордони в Європі і намагається "заповнити вакуум, створений  США".</p>
      <p>Разом із тим вона визнає – ЄС може на рівних вести торгівельні перемовини із США лише разом.  "Відносна вага Європи зменшується, багато членів ЄС були б надто слабкими, щоб самостійно мати справу з США у переговорах щодо тарифів або через угоду про вільну торгівлю з Японією",- зазначає вона.</p>
      <p>Разом із тим, за словами майбутньої очільниці Єврокоміссії, уроком для ЄС став вихід Великої Британії. "Тим, хто сумнівався у ЄС, Brexit став можливістю усвідомити, що вони від нього отримують. Brexit не став - як спочатку помилково вважалося - початком процесу занепаду для ЄС. Навпаки: ми настільки різні, але всі 27 країн ЄС стали разом у переговорах про Brexit".</p>
      <p>Також фон дер Лейен підтримала  "стратегічну політику розширення", зокрема -  необхідність переговорів щодо вступу до ЄС Північної Македонії та Албанії.</p>
      <p>Нагадаємо, повноваження Урсули фон дер Лейен мали набути чинності з 1 листопада, проте через проблеми із погодженням кандидатур низки єврокомісарів старт роботи нової комісії було перенесено на місяць.</p>
    </article>
  </body>
</html>