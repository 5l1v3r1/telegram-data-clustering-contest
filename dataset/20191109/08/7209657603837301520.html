<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rimini/cronaca/incidente-adriatica-morto-1.4876794"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T08:38:00+00:00"/>
    <meta property="og:title" content="Incidente Adriatica Rimini, giovane morto nel tragico schianto. Due feriti"/>
    <meta property="og:description" content="La vittima, a bordo di una monovolume Citroen, ha perso il controllo dell'auto, che ha finito la sua corsa contro il guard rail. Traffico in tilt"/>
  </head>
  <body>
    <article>
      <h1>Incidente Adriatica Rimini, giovane morto nel tragico schianto. Due feriti</h1>
      <h2>La vittima, a bordo di una monovolume Citroen, ha perso il controllo dell'auto, che ha finito la sua corsa contro il guard rail. Traffico in tilt</h2>
      <address><time datetime="2019-11-09T08:38:00+00:00">09 Nov 2019, 08:38</time> by <a rel="author">il Resto del Carlino</a></address>
      <p>Rimini, 9 novembre 2019 - <b>Incidente mortale </b>questa mattina poco prima delle 8 sulla <b>Statale Adriatica in direzione Ravenna </b>all'altezza del km 202,700. A perdere la vita è stato <b>un giovane di 33 anni </b>che stava viaggiando con una donna a bordo di una monovolume della Citroen quando, per cause ancora da accertare, ha perso il controllo della sua auto finendo la corsa contro il guard rail (<a href="https://www.ilrestodelcarlino.it/rimini/cronaca/foto/incidente-statale-adriatica-morto-1.4877279"><b>foto</b></a>).</p>
      <p>Prima di finire contro lo spartitraffico che precede <b>il cavalcavia sulla Marecchiese</b>, la sua auto ha urtato anche altri due veicoli provenienti dalla direzione opposta. L'allarme è scattato immediatamente e sul posto sono arrivati, oltre agli uomini della Polizia stradale anche i Vigili del fuoco e i sanitari del 118, ma per l'uomo non c'è stato nulla fare.<b> Due persone ferite</b> sono invece state trasportate in ospedale per le cure del caso.</p>
      <p>E' morto sul colpo. Il tratto di Strada Adriatica teatro della tragedia, è stato chiuso al traffico per rendere agevole il recupero dei veicoli. L'Anas ha specificato in una nota che il<b> traffico al momento viene deviato </b>al km 201,400 sulla viabilità comunale.</p>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4877275.1573313100%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
        <figcaption>L'auto dopo lo schianto (foto PasqualeBove)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4877276.1573313100%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
        <figcaption>Il luogo dell'incidente (foto PasqualeBove)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4877277.1573313100%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
        <figcaption>Lamiere accartocciate (foto PasqualeBove)</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4877278.1573313100%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
        <figcaption>(foto PasqualeBove)</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/rimini/cronaca/foto/incidente-statale-adriatica-morto-1.4877279"/>
      </related>
    </article>
  </body>
</html>