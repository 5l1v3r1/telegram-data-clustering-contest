<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188316/Rabobank-en-Shell-strijden-om-Eneco"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-09T08:34:47+00:00"/>
    <meta property="og:title" content="'Rabobank en Shell strijden om Eneco'"/>
    <meta property="og:description" content="Er zijn nog twee partijen in de race voor de overname van energiebedrijf Eneco. Dat schrijft De Telegraaf. Het gaat om het Brits-Nederlandse oliebedrijf Shell en Rabobank."/>
  </head>
  <body>
    <article>
      <h1>'Rabobank en Shell strijden om Eneco'</h1>
      <address>
        <time datetime="2019-11-09T08:34:47+00:00">09 Nov 2019, 08:34</time>
      </address>
      <h4>Er zijn nog twee partijen in de race voor de overname van energiebedrijf Eneco. Dat schrijft De Telegraaf. Het gaat om het Brits-Nederlandse oliebedrijf Shell en Rabobank.</h4>
      <p><a href="https://www.telegraaf.nl/financieel/2021956097/rabo-en-shell-strijden-om-groene-trofee-eneco"><u>Volgens de krant</u></a> heeft het Japanse Mitsubishi ook plannen voor het aankopen van Eneco, maar lijkt het slechts een outsider. Andere gegadigden, waaronder Macquarie Infrastructure, zijn al afgehaakt.</p>
      <p>Het energiebedrijf is nu nog eigendom van 44 gemeenten, waaronder Rotterdam. De stad is de grootste aandeelhouder. Dordrecht heeft 9 procent van de aandelen en is na Rotterdam en Den Haag (16,55 procent) de grootste aandeelhouder.</p>
      <h3>Drie miljard euro</h3>
      <p>De verkoop van Eneco moet begin volgend jaar zijn afgerond en moet zo’n drie miljard euro opbrengen. ​​De Nederlandse bank en het Brits-Nederlandse oliebedrijf willen met de koop van Eneco verduurzamen.</p>
    </article>
  </body>
</html>