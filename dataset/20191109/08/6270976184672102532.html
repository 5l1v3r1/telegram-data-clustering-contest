<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/radnyk-goncharuka-pokazav-novu-mytnytsyu/"/>
    <meta property="og:site_name" content="Рубрика"/>
    <meta property="article:published_time" content="2019-11-09T08:58:15+00:00"/>
    <meta property="og:title" content="Радник Гончарука показав нову митницю"/>
    <meta property="og:description" content="Радник прем’єр-міністра Олексія Гончарука Юрій Голик показав нову митницю. На своїй сторінці у Facebook він описав концепт нових пропускних пунктів на митниці, які будуть будуватися в рамках стратегії розвитку інфраструктури нової митниці. За словами глави митниці Максима Нефьодова, ці пункти зроблені для того, щоб, “як не банально, не було черг, були чисті туалети і щоб […]"/>
  </head>
  <body>
    <article>
      <h1>Радник Гончарука показав нову митницю</h1>
      <address><time datetime="2019-11-09T08:58:15+00:00">09 Nov 2019, 08:58</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/3-14-620x420.jpg"/>
      </figure>
      <p>
        <b>
          <b>Радник прем’єр-міністра Олексія Гончарука Юрій Голик показав нову митницю.</b>
        </b>
      </p>
      <p>На своїй сторінці у Facebook він описав концепт нових пропускних пунктів на митниці, які будуть будуватися в рамках стратегії розвитку інфраструктури нової митниці.</p>
      <p>За словами глави митниці Максима Нефьодова, ці пункти зроблені для того, щоб, “як не банально, не було черг, були чисті туалети і щоб на кордоні було безпечно”.</p>
      <figure>
        <img src="https://rubryka.com/wp-content/uploads/2019/11/3-14.jpg"/>
      </figure>
      <p>“Проект стратегії розвитку інфраструктури Нової митниці ми розробили спільно з Юрієм Голиком. В інфраструктуру треба інвестувати. Треба реконструювати і будувати пункти, купувати і запускати сканери, ваги та інтегровані системи відеоспостереження. І, головне, треба робити це системно – створюючи банк проектів, ранжуючи їх за пріоритетами і будуючи конкретний об’єкт інфраструктури, а не фарбуючи окремі стіни”, – заявив Нефьодов.</p>
      <p>За його словами, в наступному році почнеться будівництво 16 об’єктів, з них 3 за міжнародні кошти. 12 будуть закінчені в 2020 році, на них виділено 488 млн грн з бюджету, ще по 2 пункти будуть здані в 2021 і 2022 роках.</p>
      <p>Крім того, в наступному році 16 пунктів пропуску будуть оснащені ваговими комплексами.</p>
      <p>Нагадаємо, що <a href="https://rubryka.com/2019/11/09/mylovanov-pide-shukaty-konej-ta-70-mln-grn/https://rubryka.com/2019/11/09/mylovanov-pide-shukaty-konej-ta-70-mln-grn/">Милованов піде “шукати коней” та 70 млн грн.</a></p>
    </article>
  </body>
</html>