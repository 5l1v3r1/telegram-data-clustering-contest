<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/21cfcac81bb06a21/trump-se-gandeste-sa-accepte-invitatia-lui-putin-la-parada-militara-programata-in-moscova-in-mai-2020.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T08:13:02+00:00"/>
    <meta property="og:title" content="Trump se gândește să accepte invitația lui Putin la parada militară programată în Moscova în mai 2020"/>
    <meta property="og:description" content="Donald Trump, preşedintele Statelor Unite, a declarat vineri că analizează posibilitatea de a participa, la invitaţia omologului său rus Vladimir Putin, la parada care va fi organizată în Moscova pe 9 mai 2020, de Ziua Victoriei, potrivit Mediafax."/>
  </head>
  <body>
    <article>
      <h1>Trump se gândește să accepte invitația lui Putin la parada militară programată în Moscova în mai 2020</h1>
      <address><time datetime="2019-11-09T08:13:02+00:00">09 Nov 2019, 08:13</time> by <a rel="author">Jurnal.md</a></address>
      <p>
        <b>Donald Trump, preşedintele Statelor Unite, a declarat vineri că analizează posibilitatea de a participa, la invitaţia omologului său rus Vladimir Putin, la parada care va fi organizată în Moscova pe 9 mai 2020, de Ziua Victoriei, potrivit Mediafax.</b>
      </p>
      <p>„Apreciez invitaţia. Este exact în mijlocul sezonului politic, deci voi vedea dacă reuşesc, dar mi-ar plăcea să merg dacă voi putea”, a declarat Donald Trump, citat de agenţia de presă Reuters.</p>
      <p>„Va fi ceva foarte interesant să celebrăm sfârşitul războiului”, a adăugat liderul de la Casa Albă.</p>
      <p>Preşedintele Rusiei, Vladimir Putin, va organiza o paradă în Moscova pentru a marca victoria Uniunii Sovietice împotriva Germaniei naziste în al II-lea Război Mondial.</p>
      <p>Donald Trump, fan al paradelor militare. Și-a dorit una la Washington, după ce a asistat la o defilare de ziua Franței</p>
      <p>Președintelui SUA îi plac defilările militarilor și a tehnicii de care dispun aceștia. În 2019, pentru prima oară de Ziua Independenţei, în capitala Statelor Unite a avut loc o paradă militară. A fost cerută cu insistenţă, în ultimii doi ani, de Donald Trump.</p>
      <p>După cum se ştie, șeful de la Casa Albă şi-a dorit o paradă militară spectaculoasă după ce a asistat, acum doi ani, la cea de la Paris, de Ziua Franţei.</p>
      <p>A anunţat încă de atunci că SUA vor organiza ceva mult mai grandios. Însă evenimentele de acest gen nu fac parte din tradiţia sărbătorilor americane şi sunt o excepţie în Washington.</p>
    </article>
  </body>
</html>