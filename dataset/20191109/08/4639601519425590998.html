<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/society/neo-peristatiko-me-ierea-pou-katigoreitai-gia-aselgeia-se-aniliki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T08:29:00+00:00"/>
    <meta property="og:title" content="Νέο περιστατικό με ιερέα που κατηγορείται για ασέλγεια σε ανήλικη"/>
    <meta property="og:description" content="Σοκ προκαλούν οι καταγγελίες για έναν ακόμη παπά ο οποίος φέρεται να ασέλγησε σε ανήλικη στην Κέρκυρα."/>
  </head>
  <body>
    <article>
      <h1>Νέο περιστατικό με ιερέα που κατηγορείται για ασέλγεια σε ανήλικη</h1>
      <h2>Σοκ προκαλούν οι καταγγελίες για έναν ακόμη παπά ο οποίος φέρεται να ασέλγησε σε ανήλικη στην Κέρκυρα.</h2>
      <address><time datetime="2019-11-09T08:29:00+00:00">09 Nov 2019, 08:29</time> by <a rel="author">ΤοΒΗΜΑ Team</a></address>
      <p>Σοκ προκαλούν οι καταγγελίες για έναν ακόμη παπά ο οποίος φέρεται να ασέλγησε σε ανήλικη στην Κέρκυρα.</p>
      <p>Το νέο περιστατικό που έγινε γνωστό στην Κέρκυρα έχει συγκλονίσει την την τοπική κοινωνία και όχι μόνο καθώς για δεύτερη φορά μέσα σε λίγες ημέρες καταγγέλλεται ένας ιερέας για ασέλγεια κατά ανηλίκου.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>«Παιδεραστή, κτήνος, για πάντα κυνηγημένος θα σαι» είναι μερικές από τις εκφράσεις που ακούστηκαν από συγκεντρωμένους κατοίκους χωριού στη νότια Κέρκυρα κατά του 60χρονου ιερέα ο οποίος κατηγορείται ότι ασέλγησε σε ανήλικη και βρέθηκε χθες,  στα δικαστήρια για να απολογηθεί.</p>
      <p>Τελικά δεν απολογήθηκε καθώς αισθάνθηκε αδιαθεσία και με περιπολικό μεταφέρθηκε στο Γενικό Νοσοκομείο της Κέρκυρας.</p>
      <h3>Σοκάρουν οι καταγγελίες</h3>
      <p>Το περιστατικό είχαν καταγγείλει οι γονείς του κοριτσιού, τον Οκτώβρη.</p>
      <p>Ο ιερέας κατηγορείται ότι ασελγούσε σε ανήλικη μέσα στην εκκλησία τα τελευταία 3-4 χρόνια.</p>
      <figure>
        <iframe src="https://www.youtube.com/embed/Wi9Eeb7wSOE" width="640" height="360" data-service="Youtube" scrolling="no"/>
      </figure>
      <h4>Και δεύτερη μήνυση</h4>
      <p>Σήμερα σύμφωνα με το ρεπορτάζ του corfutvnews κατατέθηκε εις βάρος του 60χρονου ιερέως μήνυση από τους γονείς ενός 14 χρονου κοριτσιού, με την κατηγορία ότι ασέλγησε εις βάρος του πριν από 4 χρόνια, όταν δηλαδή ήταν 10 ετών.</p>
      <p>Και το δεύτερο περιστατικό συνέβη στην ίδια περιοχή της νότιας <a href="https://www.in.gr/tags/%ce%ba%ce%ad%cf%81%ce%ba%cf%85%cf%81%ce%b1/">Κέρκυρας</a>.</p>
      <figure>
        <img src="https://www.in.gr/wp-content/uploads/2019/11/3-8-600x447.jpg"/>
      </figure>
      <figure>
        <img src="https://www.in.gr/wp-content/uploads/2019/11/1-314-600x405.jpg"/>
      </figure>
      <p>Το θέμα αυτό είχε πάρει άμεσα θέση και Ιερά Μητρόπολη Κερκύρας, όπου έθεσε σε διαθεσιμότητα τον ιερέα και τον έβαλε σε κατάσταση αργίας από κάθε ιεροπραξία.</p>
      <h4>Σε διαθεσιμότητα ο ιερέας</h4>
      <p>Από την πλευρά του, ο Μητροπολίτης Κερκύρας Νεκτάριος, μετά την ενημέρωση από την Εισαγγελία της Κέρκυρας για την διενέργεια προκαταρκτικής εξέτασης σε βάρος ιερέα στην νότια Κέρκυρα, ανακοινώθηκε ότι:</p>
      <p>1. Έθεσε σε διαθεσιμότητα τον ιερέα και τον έβαλε σε κατάσταση αργίας από κάθε ιεροπραξία.</p>
      <p>2. Όρισε άμεσα εκκλησιαστικό ανακριτή, όπως προβλέπουν οι κανόνες της Εκκλησίας και ο καταστατικός χαρακτήρας για τυχόν ποινικά αδικήματα.</p>
      <p>3. Ανεξαρτήτως της έκβασης της υπόθεσης, ο Σεβασμιώτατος επισημαίνει την θέση της <a href="https://www.in.gr/tags/%ce%b5%ce%ba%ce%ba%ce%bb%ce%b7%cf%83%ce%af%ce%b1/">Εκκλησίας</a> ότι η εκμετάλλευση οποιουδήποτε ανθρώπου που ξεκινά από πάθη ή ψυχολογικά προβλήματα ή άλλους λόγους δεν δικαιολογείται και δεν συγκαλύπτεται.</p>
      <p>4. Η τοπική Εκκλησία αναμένει τα επίσημα στοιχεία από τη Δικαιοσύνη για να προχωρήσει σε περαιτέρω ενέργειες.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>