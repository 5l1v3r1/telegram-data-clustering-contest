<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/demokrati-gotujut-trampu-nespodivanij-podarunok-na-rizdvo-the-hill-638842.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T08:47:09+00:00"/>
    <meta property="og:title" content="Демократи готують Трампу «несподіваний подарунок» на Різдво, – The Hill"/>
    <meta property="og:description" content="Наступного тижня демократи проведуть перші публічні слухання з телетрансляцією"/>
  </head>
  <body>
    <article>
      <h1>Демократи готують Трампу «несподіваний подарунок» на Різдво, – The Hill</h1>
      <address>
        <time datetime="2019-11-09T08:47:09+00:00">09 Nov 2019, 08:47</time>
      </address>
      <h4>Наступного тижня демократи проведуть перші публічні слухання з телетрансляцією</h4>
      <p>Демократична більшість у Палаті представників, яка ініціювала розслідування з імпічменту президента Трампа, планує завершити його та провести загальне голосування до різдвяних свят, щоби з нового року розгляд справи розпочав Сенат.</p>
      <p>Про це із посиланням на заяви законодавців від Демократичної партії пише вашингтонське видання <a href="https://thehill.com/homenews/house/469668-democrats-aim-to-impeach-trump-by-christmas">The Hill</a>.</p>
      <p>«Наступного тижня демократи проведуть перші публічні слухання з телетрансляцією за результатами їхнього уже майже 7-тижневого розслідування щодо імпічменту, викликавши трьох кар’єрних дипломатів, які вже підтвердили, що Трамп, його особистий адвокат Руді Джуліані та їхні спільники нахабно домагалися «послуги за послугу» від України», – йдеться у статті.</p>
      <p>Плани провести голосування з імпічменту президента в нижній палаті Конгресу підтвердив член Розвідувального комітету конгресмен Денні Хек (Демпартія).</p>
      <p>«Я думаю, що без поспіху, але, знову ж, без затягувань та обмірковано, Палата представників має поставити собі за мету розібратися з цим у розвідувальному, міжнародному та юридичному комітетах, а також провести загальне голосування до Різдва»,- зауважив конгресмен.</p>
      <blockquote>
        <b>Читайте також: <a href="https://glavcom.ua/news/tramp-mozhe-oprilyudniti-stenogramu-shche-odnijeji-telefonnoji-rozmovi-iz-zelenskim-638779.html">Трамп може оприлюднити стенограму ще однієї телефонної розмови із Зеленським.</a></b>
      </blockquote>
      <p>Нагадаємо, ексрадник президента США Дональда Трампа з питань нацбезпеки Джон <a href="https://glavcom.ua/news/bolton-znaje-nevidomi-detali-kampaniji-tisku-bilogo-domu-na-ukrajinu-nyt-638804.html">Болтон володіє цінною інформацією про кампанію тиску Білого дому на Україну</a>, що досі залишається невідомою для розслідування з імпічменту президента Трампа.</p>
      <related>
        <a href="https://glavcom.ua/news/derzhsekretar-ssha-rozpoviv-pro-robotu-nad-stabilnistyu-v-ukrajini-638822.html"/>
        <a href="https://glavcom.ua/news/tramp-zayaviv-shcho-blumberg-tilki-zashkodit-baydenu-pid-chas-viboriv-638807.html"/>
        <a href="https://glavcom.ua/news/bolton-znaje-nevidomi-detali-kampaniji-tisku-bilogo-domu-na-ukrajinu-nyt-638804.html"/>
      </related>
    </article>
  </body>
</html>