<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175668/undercover-zwervers-weer-geweigerd-bij-nachtopvang"/>
    <meta property="og:site_name" content="omroep flevoland"/>
    <meta property="article:published_time" content="2019-11-09T08:28:00+00:00"/>
    <meta property="og:title" content="Undercover zwervers weer geweigerd bij nachtopvang"/>
    <meta property="og:description" content="Daklozen die niet uit Flevoland komen krijgen nog steeds te horen dat er geen bed is in de opvang in Flevoland en dat mag niet. De gemeente Almere onderzocht het probleem met behulp van zes zogenaamde mystery zwervers."/>
  </head>
  <body>
    <article>
      <h1>Undercover zwervers weer geweigerd bij nachtopvang</h1>
      <address>
        <time datetime="2019-11-09T08:28:00+00:00">09 Nov 2019, 08:28</time>
      </address>
      <p>
        <b>Daklozen die niet uit Flevoland komen krijgen nog steeds te horen dat er geen bed is in de opvang in Flevoland en dat mag niet. De gemeente Almere onderzocht het probleem met behulp van zes zogenaamde mystery zwervers.</b>
      </p>
      <p>Twee maanden geleden brachten zes nep-daklozen een bezoek aan de maatschappelijke opvanglocaties in Flevoland. Ook werden er acht telefonische gesprekken gevoerd. Vijf keer werd een slaapplek geweigerd vanwege het ontbreken van de 'regiobinding'. Dat betekent bijvoorbeeld dat een Amsterdamse zwerver geen plekje krijgt in de nachtopvang in Almere maar teruggestuurd wordt naar Amsterdam, vanwege het gebrek aan 'regiobinding'.<br/><br/>En dat was niet voor het eerst. Eind 2018 kwam Flevoland niet goed uit een landelijke praktijktest over toegankelijkheid van maatschappelijke opvang. Dat onderzoek werd toen uitgevoerd door het Rijk.<br/><br/>De gemeente heeft met alle zorgaanbieders gesproken over de uitkomsten en wil per direct verbetering zien. Eind dit jaar zal opnieuw de landelijke test weer worden uitgevoerd en dan mag er geen (nep)zwerver meer geweigerd worden.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>