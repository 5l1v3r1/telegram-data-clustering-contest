<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191109-padinnya-berlinskoyi-stiny-yak-vidznachat-datu-v-nimechchyni-ta-tsikavi-fakty/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T08:31:31+00:00"/>
    <meta property="og:title" content="Падіння Берлінської стіни: як відзначать дату в Німеччині та цікаві факти"/>
    <meta property="og:description" content="30 років тому, 9 листопада, впала Берлінська стіна, яка дуже довго розділяла країну на дві частини. Цікаві факти про Берлінську стіну – читайте в матеріалі Фактів ICTV."/>
  </head>
  <body>
    <article>
      <h1>Падіння Берлінської стіни: як відзначать дату в Німеччині та цікаві факти</h1>
      <address>
        <time datetime="2019-11-09T08:31:31+00:00">09 Nov 2019, 08:31</time>
      </address>
      <p>30 років тому, 9 листопада, впала Берлінська стіна, яка дуже довго розділяла країну на дві частини. Цікаві факти про Берлінську стіну – читайте в матеріалі Фактів ICTV.</p>
      <p>9 листопада виповнюється 30 років з дня падіння Берлінської стіни. З нагоди річниці в столиці Німеччини пройде цілий ряд пам’ятних заходів.</p>
      <p>У них візьмуть участь президент Франк-Вальтер Штайнмайєр, канцлер Ангела Меркель і лідери Польщі, Угорщини, Словаччини, Чехії.</p>
      <p><b>Читайте:</b> <a href="https://fakty.com.ua/ua/lifestyle/20191109-padinnya-berlinskoyi-stiny-google-vypustyv-dudl/">Падіння Берлінської стіни – Google випустив дудл</a></p>
      <p>Учасники покладуть квіти і відвідають поминальну службу за загиблими при спробі втекти з НДР.</p>
      <p>Увечері біля Бранденбурзьких воріт запланований концерт. Перед глядачами виступить Берлінська державна капела під керівництвом Даніеля Баренбойма. З промовою до громадян і гостей виступить президент Німеччини.</p>
      <p>
        <b>Цікаві факти про Берлінську стіну</b>
      </p>
      <p>
        <b>1. Східним німцям забороняли обмінюватися подарунками і махати родичам через стіну</b>
      </p>
      <p>Ще до того, як Берлінська стіна перетворилася в неприступний вал, керівництво НДР доклало всіх зусиль, щоб звести нанівець будь-які можливі контакти західних і східних німців.</p>
      <p>28 серпня 1961 шеф поліції східного Берліна представив нову інструкцію МВС. Вона передбачала жорсткі обмеження східних німців.</p>
      <p>Інструкція наказувала утримувати громадян на відстані 100 метрів від стіни і запобігати будь-яким контактам між жителями західного Берліна і людьми в секторі НДР.</p>
      <p>Їм заборонялося махати один одному, обмінюватися привітаннями або листами і передавати подарунки.</p>
      <figure>
        <img src="https://fakty.com.ua/wp-content/uploads/2019/11/09/dreamstime_s_44697796-640x360.jpg?1573288433"/>
      </figure>
      <p>
        <b>2. Кожен дев’ятий утікач через стіну був дезертиром</b>
      </p>
      <p>За час, поки існувала Берлінська стіна – 28 років – втекти через неї зуміли 5 075 осіб.</p>
      <p>574 з них були дезертирами з армії НДР. Першим втік 19-річний солдат Конрад Шуман, який стояв в одному з охоронних караулів уздовж споруджуваної стіни.</p>
      <p>
        <b>3. Наймасовіша втеча була здійснена через тунель</b>
      </p>
      <p>Наймасовіша одночасна втеча сталася 3-4 жовтня 1964 року через виритий під Берлінською стіною тунель. Тоді зуміли втекти 57 жителів східного Берліна.</p>
      <p>Вирити 145-метровий тунель допомогли західні берлінці.</p>
      <p>
        <b>4. Берлінська стіна стала однією з причин банкрутства НДР</b>
      </p>
      <p>Утримання Берлінської стіни обходилося в 1 млрд марок на рік.</p>
      <p>НДР витрачала національний дохід на військові витрати. Велика частина йшла на утримання прикордонних військ і спецслужби Штаззі, які забезпечували непроникність Берлінської стіни.</p>
      <p>На думку німецьких істориків, цей фактор був в числі тих, які спровокували падіння економіки НДР і її фактичне банкрутство в 80-х роках.</p>
      <figure>
        <img src="https://fakty.com.ua/wp-content/uploads/2019/11/09/dreamstime_s_65305138-640x360.jpg?1573288545"/>
      </figure>
      <p>
        <b>5. У німецькій мові є слово, що позначає руйнівників Берлінської стіни</b>
      </p>
      <p>Mauerspecht – слово в німецькій мові, яке позначає руйнівників Берлінської стіни. Перекладається воно як дятли стіни.</p>
      <p>Берлінську стіну розібрали практично повністю протягом пари місяців після падіння.</p>
      <p>Німці з кувалдами і молотками розбивали конструкцію. У цей час поліція західного Берліна закликала людей не руйнувати стіну.</p>
      <p>Серед дятлів стіни були мисливці за історичними сувенірами і ті, хто хотів просто зруйнувати споруду, що розділяла людей.</p>
      <p>До слова, 23 вересня німецька супермодель Хайді Клум <a href="https://fakty.com.ua/ua/showbiz/20190904-hajdi-klum-podaruvala-cholovikovi-shmatok-berlinskoyi-stiny/">подарувала чоловікові Тому Каулітцу шматок Берлінської стіни.</a></p>
    </article>
  </body>
</html>