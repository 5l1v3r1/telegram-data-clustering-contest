<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/41-3-zhyteliv-ordlo-vvazhayut-sebe-bidnymy-opytuvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-09T08:01:49+00:00"/>
    <meta property="og:title" content="41,3% жителів ОРДЛО вважають себе бідними, - опитування"/>
    <meta property="og:description" content="На тимчасово окупованих територіях Донецької та Луганської областей на замовлення ZN компанія “Нью імідж маркетинг груп” провела опитування щодо настроїв місцевих жителів.  Відповідаючи на запитання, що стосуються економічної ситуації в їхніх “республіках”, жителі ОРДЛО малювали її не найбільш райдужними фарбами. Так 41,3% жителів вважають себе бідними, пише ZN. “41,3% жителів вважають себе бідними. Частина їх вимушена […]"/>
  </head>
  <body>
    <article>
      <h1>41,3% жителів ОРДЛО вважають себе бідними, - опитування</h1>
      <address><time datetime="2019-11-09T08:01:49+00:00">09 Nov 2019, 08:01</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/2-18-620x400.jpg"/>
      </figure>
      <p>
        <b>
          <b>На тимчасово окупованих територіях Донецької та Луганської областей на замовлення ZN компанія “Нью імідж маркетинг груп” провела опитування щодо настроїв місцевих жителів. </b>
        </b>
      </p>
      <p>Відповідаючи на запитання, що стосуються економічної ситуації в їхніх “республіках”, жителі ОРДЛО малювали її не найбільш райдужними фарбами. Так 41,3% жителів вважають себе бідними, пише <a href="https://dt.ua/internal/test-na-sumisnist-329032_.html">ZN.</a></p>
      <p>“41,3% жителів вважають себе бідними. Частина їх вимушена заощаджувати навіть на харчуванні (4,9%), решта 36,4% — можуть дозволити собі тільки їжу. На одяг треба відкладати або позичати. Така ж вагома частина людей — 43,6% — не можуть просто так узяти й купити мобільний телефон або пилосос. Але решта 12%, випадково зазирнувши в магазин електроніки, все ж таки почуваються комфортно”, – йдеться в результатах опитування.</p>
      <figure>
        <img src="https://rubryka.com/wp-content/uploads/2019/11/1-29.jpg"/>
        <figcaption>Фото dt.ua</figcaption>
      </figure>
      <p>
        <b>Довідка</b>
      </p>
      <p>
        <i>Дослідження проводилося з 7-го по 31 жовтня 2019 р. Опитано 1606 респондентів: 800 — у непідконтрольній частині Луганської і 806 — у непідконтрольній частині Донецькій областей. Для розрахунків вибірки було використано офіційні статистичні дані 2014 р., скориговані з урахуванням наявних демографічних даних ВПО, які залишили непідконтрольні території. Інтерв’ю face-to-face проводилися в домогосподарствах респондентів за структурованою анкетою. Погрішність результатів не перевищує 3,2%.</i>
      </p>
    </article>
  </body>
</html>