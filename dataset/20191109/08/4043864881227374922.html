<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231455/"/>
    <meta property="og:site_name" content="Українська правда"/>
    <meta property="article:published_time" content="2019-11-09T08:08:56+00:00"/>
    <meta property="og:title" content="Вибори у США: в президенти йде мільярдер Блумберг"/>
    <meta property="og:description" content="77-річний мільярдер, екс-мер Нью-Йорка Майкл Блумберг має намір взяти участь у виборах президента США 2020 року."/>
  </head>
  <body>
    <article>
      <h1>Вибори у США: в президенти йде мільярдер Блумберг</h1>
      <address>
        <time datetime="2019-11-09T08:08:56+00:00">09 Nov 2019, 08:08</time>
      </address>
      <p>77-річний мільярдер, екс-мер Нью-Йорка Майкл Блумберг має намір взяти участь у виборах президента США 2020 року.</p>
      <p><b>Джерело:</b> <a href="https://apnews.com/461efe170a174c4fb9446951c164537e">AP</a></p>
      <p><b>Деталі:</b> Один з найбагатших людей у світі, Блумберг має намір взяти участь у праймеріз в штаті Алабама, де первинне голосування відбудеться раніше за інші штати - 3 березня.</p>
      <p>При цьому, як зазначає АР, участь Блумберга в праймеріз не гарантує, що він почне президентську кампанію.</p>
      <p>"Нам потрібно ... забезпечити поразку Трампа, але Майкл стурбований тим, що нинішні кандидати (від Демократичної партії - ред.) не в змозі зробити це", - пояснив наміри Блумберга його помічник Говард Вольфсон.</p>
      <p>Основним конкурентом чинного президента Дональда Трампа на виборах-2020 від демократів вважається <a href="https://www.eurointegration.com.ua/news/2019/04/25/7095644/">Джо Байден</a>.</p>
      <p>На початку року Блумберг заявляв після проведених соцопитувань, що не братиме участі у праймеріз Демократичної партії, а його радники заявляли, що скласти конкуренцію Байдену Блумберг не зможе.</p>
      <p>Публікація минулого місяця звіту Байдена про збір коштів на кампанію послабила його підтримку у партії, а опитування в штатах Айова і Нью-Гемпшир показали, що підтримка Байдена у регіонах, які зазвичай найбільш важливі у праймеріз, досить низька.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/6/7231184/"/>
        <a href="https://www.pravda.com.ua/news/2019/11/6/7231115/"/>
        <a href="https://www.pravda.com.ua/news/2019/11/5/7231071/"/>
      </related>
    </article>
  </body>
</html>