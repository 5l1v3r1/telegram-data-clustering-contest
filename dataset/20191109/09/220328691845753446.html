<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tsska-sofiya-priema-slaviya-v-derbito-dnes-406248.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T09:11:31+00:00"/>
    <meta property="og:title" content="ЦСКА-София приема Славия в дербито днес"/>
    <meta property="og:description" content="Двубоят започва в 17,30 часа"/>
  </head>
  <body>
    <article>
      <h1>ЦСКА-София приема Славия в дербито днес</h1>
      <address><time datetime="2019-11-09T09:11:31+00:00">09 Nov 2019, 09:11</time> by <a rel="author">Пламен Вълков</a></address>
      <p>Софийското дерби от 16-ия кръг на efbet Лига среща днес от 17,30 часа ЦСКА - София и Славия. Това е първия мач на „червените“ на "Българска армия" след трите поредни гостувания, в които записа една загуба и две победи. Треньорът на домакините Милош Крушчич, който за първи път ще изведе отбора като старши треньор  на “Българска армия”, няма да прави големи промени спрямо този от мача срещу Черно море. В състава се завръща Малинов, който пропусна гостуването на Етър, а във Варна влезе като резерва.</p>
      <p>Отново титуляр в защитата ще бъде Пламен Гълъбов. Извън групата са възстановяващите се Жанио Бикел, Рафаел Енрике, Денис Давидов и Юрич, който се готви по индивидуална програма. Голмайсторът Евандро има здравословен проблем и ще започне като резерва. Именно бразилецът беше големият герой за ЦСКА София в първия мач срещу Славия в третия кръг, когато “червените” осъществиха пълен обрат от 0:1 до 2:1. ЦСКА София играе трудно срещу Славия, като в последните шест мача помежду им има 4 успеха, 1 равенство и 1 загуба. „Белите“ пък са в серия от пет мача без загуба и ще се опитат да запазят тази тенденция. Треньорът Златомир Загорчич няма големи проблеми със състава.</p>
      <p>Пак днес, но от 15,00 ч Етър е домакин на Черно море.</p>
    </article>
  </body>
</html>