<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740818"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T09:13:00+00:00"/>
    <meta property="og:title" content="&quot;เทพไท&quot;อัด&quot;สิระ&quot;ส.ส.แดดเดียวอย่ามาสอนมารยาทการเมือง"/>
    <meta property="og:description" content="“เทพไท” ท้าพปชร.รีบเปิดชื่อคนชิงเก้าอี้ปธ.ศึกษาแก้รธน."/>
  </head>
  <body>
    <article>
      <h1>"เทพไท"อัด"สิระ"ส.ส.แดดเดียวอย่ามาสอนมารยาทการเมือง</h1>
      <address>
        <time datetime="2019-11-09T09:13:00+00:00">09 Nov 2019, 09:13</time>
      </address>
      <p>
        <b>“เทพไท” ท้าพปชร.รีบเปิดชื่อคนชิงเก้าอี้ปธ.ศึกษาแก้รธน.</b>
      </p>
      <p>เมื่อวันที่ 9 พ.ย. นายเทพไท เสนพงศ์ ส.ส.นครศรีธรรมราช พรรคประชาธิปัตย์ เปิดเผยว่า  กรณีที่นายสิระ เจนจาคะ ส.ส.กทม.พรรคพลังประชารัฐ พูดพาดพิงถึงตนและพรรคประชาธิปั​ตย์ ให้ได้รับความเสียหายนั้น ตนขอชี้แจงว่าการขอให้พล.อ.​ประยุทธ์ จันทร์โอชา นายกรัฐมนตรีและรมว.กลาโหม ส่งสัญญาณถึงพรรคพลังประชารัฐ เพื่อไม่ให้ขัดขวางนายอภิสิทธิ์ เวชชาชีวะ อดีตนายกฯและอดีตหัวหน้​าพรรคประชาธิปัตย์ ในการเป็นประธานคณะกรรมาธิการ (กมธ.) วิสามัญศึกษาปัญหาและแนวทางแก้​ไขรัฐธรรมนูญนั้น เพราะพล.อ.ประยุทธ์ ได้​แสดงเจตนาอย่างชัดเจนว่ารั​ฐบาลจะไม่ยุ่งเกี่ยวกับการตั้​งคณะกรรมาธิการวิสามัญชุดนี้ เป็นเรื่องของรัฐสภา ดังนั้นการที่นายสิระปฏิเสธว่​าพรรคพลังประชารัฐไม่เกี่ยวข้​องกับพล.อ.ประยุทธ์ ก็ไม่เป็นความจริง เพราะพล.อ.ประยุทธ์คือหัวหน้​าพรรคพลังประชารัฐตัวจริง  และชื่อพรรคพลังประชารัฐก็​มาจากโครงการประชารัฐของรั​ฐบาลของพล.อ.ประยุทธ์  อีกทั้ง การที่พล.อ.ประยุทธ์เป็นนายกรั​ฐมนตรีได้ในตอนนี้ เพราะพรรคพลังประชารัฐเสนอชื่​อให้เป็นผู้ชิงตำแหน่งนายกรั​ฐมนตรีในนามพรรคพลังประชารัฐ<br/>               <br/>“การที่ผมสัมภาษณ์ถึงพล.อ.ประยุ​ทธ์ เป็นการแสดงความเห็นทางการเมือง เป็นเรื่องของผู้ใหญ่คุยกัน เด็กๆอย่างนายสิระไม่ควรมายุ่ง เหมือนกับการที่แม่ทั​พนายกองเจรจากัน ทหารหน้าค่ายไม่ควรมาสอดรู้​สอดเห็น นายสิระไม่จำเป็นต้​องมาสอนมารยาททางการเมืองกับผม เพราะผมเป็นส.ส.หลายสมัย ต่างกับนายสิระที่เป็นส.ส.สมั​ยแรก เป็นส.ส.แดดเดียวที่อาศัยใบบุ​ญของพล.อ.ประยุทธ์เข้ามาในสภาฯ ขอให้นายสิระเอาเวลาไปเตรียมตั​วแก้ข้อกล่าวหากรณีที่ไปมีพฤติ​กรรมกร่างใส่ตำรวจที่จ.ภูเก็ต และเตรียมขึ้นศาลฎีกาแผนกคดี​อาญาของผู้ดำรงตำแหน่งทางการเมื​อง จะดีกว่า”นายเทพไท กล่าว<br/>               <br/>นายเทพไท กล่าวต่อว่า พรรคประชาธิปัตย์ไม่ใช่พรรคที่​ได้คืบแล้วจะเอาศอกตามที่ถูกกล่​าวหา การเป็นประธานสภาฯ ของนายชวน หลีกภัย ก็เพราะความเห็นพ้องของทุกฝ่าย และเป็นการทำหน้าที่ได้ดีที่สุด ถ้าดูองค์ประกอบของ ส.ส.ในสภาฯชุดนี้ที่มี​ความหลากหลายเช่นนี้ ถ้าประธานสภาฯไม่ใช่คนที่ชื่​อชวน หลีกภัย ไม่รู้ว่าสภาฯชุดนี้จะวุ่​นวายขนาดไหน  ส่วนการที่พรรคพลังประชารัฐ เสนอชื่อนายวีรกร คำประกอบ ส.ส.นครสวรรค์  นายวิรัช รัตนเศรษฐ ส.ส.บัญชีรายขื่อ นายวิเชียร ชวลิต ส.ส.บัญชีรายขื่อ จนถึงนายสุชาติ ตันเจริญ รองประธานสภาฯคนที่ 1 ก็ยังไม่มีเสียงการตอบรับจากสั​งคม จนวันนี้มีการนำชื่อของนายบวรศั​กดิ์ อุวรรโณ อดีตประธานกมธ.ยกร่างรัฐธรรมนูญ มาเพื่อโยนหินถามทางนั้น ก็ต้องรอดูว่ามีการตอบรับหรือถู​กวิจารณ์มากน้อยแค่ไหน  ถ้าพรรคพลังประชารัฐจะอ้างสิ​ทธิ์การเป็นพรรคการเมืองใหญ่ ต้องการให้คนของตัวเองเป็​นประธานกมธ.วิสามัญชุดนี้จริง ก็อยากจะถามถึงเจตนาว่ามี​ความจริงใจในการศึกษาปัญหารั​ฐธรรมนูญมากน้อยแค่ไหน หรือจะเป็นแค่พิธีกรรม เพื่อซื้อเวลา ไม่ให้ถูกโจมตีว่าไม่ได้​ทำตามนโยบายเร่งด่วนที่แถลงไว้​ต่อรัฐสภา.<br/> </p>
    </article>
  </body>
</html>