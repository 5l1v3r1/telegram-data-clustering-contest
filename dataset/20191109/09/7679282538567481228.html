<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-nic-maddinson-pulls-out-of-tour-game-on-mental-health-grounds-2839989.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T09:32:07+00:00"/>
    <meta property="og:title" content="मैक्सवेल के बाद इस ऑस्ट्रेलियाई क्रिकेटर ने मेंटल हेल्थ की वजह से नाम लिया वापस"/>
    <meta property="og:description" content="हाल ही में ऑस्ट्रेलियाई टीम के ऑलराउंडर ग्लेन मैक्सवेल ने क्रिकेट से अनिश्चितकालीन ब्रेक लिया और उसका कारण था मेंटल हेल्थ इश्यू। अब एक और ऑस्ट्रेलियाई क्रिकेटर ने एक मैच से नाम वापस लिया है और उसने..."/>
  </head>
  <body>
    <article>
      <h1>मैक्सवेल के बाद इस ऑस्ट्रेलियाई क्रिकेटर ने मेंटल हेल्थ की वजह से नाम लिया वापस</h1>
      <address><time datetime="2019-11-09T09:32:07+00:00">09 Nov 2019, 09:32</time> by <a rel="author">लाइव हिन्दुस्तान टीम,नई दिल्ली</a></address>
      <p>हाल ही में ऑस्ट्रेलियाई टीम के ऑलराउंडर ग्लेन मैक्सवेल ने क्रिकेट से अनिश्चितकालीन ब्रेक लिया और उसका कारण था मेंटल हेल्थ इश्यू। अब एक और ऑस्ट्रेलियाई क्रिकेटर ने एक मैच से नाम वापस लिया है और उसने भी कारण यही दिया है। निक मैडिंसन ने शनिवार को ऑस्ट्रेलिया-ए टीम से अपना नाम वापस ले लिया। 11 नवंबर से ऑस्ट्रेलिया-ए और पाकिस्तान के बीच तीन दिवसीय प्रैक्टिस मैच खेला जाना है। मैडिंसन की जगह अब कैमरन बैनक्रॉफ्ट को टीम में जगह मिलेगी।</p>
      <p>ऑस्ट्रेलिया-ए के कोच ग्रीम हिक ने कहा, 'निक ने सही फैसला लिया है और हम सब उनके इस फैसले में उनके साथ हैं। चुप रहकर इस दिक्कत से जूझते रहने से बेहतर है कि आप इस बारे में खुलकर बोलें। मैं निक की सराहना करता हूं कि उन्होंने अपनी मेंटल हेल्थ को प्राथमिकता दी।' अब इससे ट्रैविस हेड और विल पुकोव्स्की को मौका मिल सकता है, जो मेंटल हेल्थ इश्यू से गुजर चुके हैं। क्रिकेट ऑस्ट्रेलिया के हेड ऑफ स्पोर्ट्स साइंस एंड मेडिसिन एलेक्स कॉन्टोरियस ने कहा, 'मेंटल हेल्थ की दिक्कत से ऑस्ट्रेलियाई कम्युनिटी और एलीट स्पोर्टिंग ऑर्गेनाइजेशन परेशान हैं और क्रिकेट भी इससे अछूता नहीं है।'</p>
      <h3>
        <a href="https://www.livehindustan.com/cricket/story-it-was-important-for-ravichandran-ashwin-to-be-a-part-of-kings-xi-punjab-says-head-coach-anil-kumble-2839826.html">रविचंद्रन अश्विन के KXIP से बाहर होने को लेकर कुछ ऐसा बोले कुंबले</a>
      </h3>
      <h3>
        <a href="https://www.livehindustan.com/cricket/story-karnatak-premier-league-kpl-match-fixing-scandal-bcci-to-conduct-own-inquiry-acu-chief-to-meet-president-sourav-ganguly-2839798.html">KPL स्पॉट फिक्सिंग: BCCI खुद भी कराएगा जांच, ACU चीफ मिलेंगे गांगुली से</a>
      </h3>
      <p>उन्होंने कहा, 'बाकी स्पोर्ट्स ऑर्गेनाइजेशन की तरह हम भी ये देखने की कोशिश कर रहे हैं कि हमारे खिलाड़ी और स्टाफ के लोग किस तरह की चुनौतियों का सामना कर रहे हैं, जिससे हम उनका सपोर्ट कर सकें।' ऑस्ट्रेलिया ने तीन मैचों की टी20 सीरीज में पाकिस्तान को 2-0 से हराया। अब दो मैचों की टेस्ट सीरीज खेली जानी है। पाकिस्तान के लिए आईसीसी वर्ल्ड टेस्ट चैंपियनशिप के तहत ये पहली सीरीज होगी। पहला टेस्ट 21 नवंबर से ब्रिसबेन और दूसरा टेस्ट 29 नवंबर से एडिलेड में खेला जाना है।</p>
    </article>
  </body>
</html>