<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/bosch-investeste-o-suma-uriasa-intr-o-noua-cladire-de-birouri-si-laboratoare-in-romania/"/>
    <meta property="og:site_name" content="AutoExpert"/>
    <meta property="article:published_time" content="2019-11-09T09:51:07+00:00"/>
    <meta property="og:title" content="Bosch investește o sumă uriașă într-o nouă clădire de birouri și laboratoare în România"/>
    <meta property="og:description" content="Bosch investește șapte milioane de euro într-o nouă clădire la Blaj. Construcția va integra birouri și laboratoare de testare."/>
  </head>
  <body>
    <article>
      <h1>Bosch investește o sumă uriașă într-o nouă clădire de birouri și laboratoare în România</h1>
      <address><time datetime="2019-11-09T09:51:07+00:00">09 Nov 2019, 09:51</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/BOSCH-New-Building_2-2019-135-830x467.jpg"/>
      </figure>
      <p>
        <b>Bosch investește șapte milioane de euro într-o nouă clădire la Blaj. Construcția va integra birouri și laboratoare de testare și va fi ridicată în incinta centrului de producție de la Blaj.</b>
      </p>
      <p>Noua clădire, finalizată în această toamnă, are o suprafață totală de 5.700 de metri pătrați, are parter și un etaj și va fi populată cu aproximativ 250 de angajați, care vor lucra în birourile și laboratoarele de testare care vor fi amplasate acolo, în vederea asigurării spațiului necesar pentru noile proiecte.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/BOSCH-New-Building_2-2019-108_m.jpg"/>
      </figure>
      <p>Centrul de producție Bosch de la Blaj funcționează încă din 2007, iar în 2012, producătorul și-a extins aria de operare către industria auto. Compania construiește acolo componente cum ar fi senzori de viteză pentru roți, senzori de turație a arborelui cotit, senzori și componente electronice pentru grupul motopropulsor.</p>
      <p>Tot la Blaj, Bosch a dezvoltat un parteneriat pentru Școala Duală cu un liceu teoretic. Trei grupe de elevi din clasa a IX-a urmează, din această toamnă, cursurile pentru specializări în industrie. Elevii beneficiază astfel de o bursă dublă, care implică o contribuție din partea statului și din partea companiei.</p>
      <p>Peste 8.000 de angajați număra compania Bosch în România, dintre cei aproximativ 410.000 de angajați la nivel global, în aproximativ 60 de țări și 130 de locații, în decembrie 2018. Cifrele de vânzări s-au ridicat, anul trecut, la peste 78,5 miliarde de euro.</p>
      <p>
        <b>
          <a href="https://www.autoexpertindustry.ro/bosch-inaugureaza-o-noua-cladire-de-birouri-si-laboratoare-de-testare-la-blaj/">Află mai multe pe autoexpertindustry.ro &gt;&gt;&gt;</a>
        </b>
      </p>
    </article>
  </body>
</html>