<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-nba/596487/itta-gia-ton-30ari-gianni-me-buzzer-beater-tou-mpogkntanovits"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T09:16:00+00:00"/>
    <meta property="og:title" content="Ήττα για τον 30άρη Γιάννη με buzzer beater του Μπογκντάνοβιτς!"/>
    <meta property="og:description" content="Ο Μπόγιαν πογκντάνοβιτς με τρίποντο buzzer beater, έδωσε τη νίκη στους Τζαζ με 103-100 απέναντι στους Μπακς. Double - double με 30 πόντους από τον Γιάννη..."/>
  </head>
  <body>
    <article>
      <h1>Ήττα για τον 30άρη Γιάννη με buzzer beater του Μπογκντάνοβιτς!</h1>
      <address><time datetime="2019-11-09T09:16:00+00:00">09 Nov 2019, 09:16</time> by <a rel="author">Άντρια Χήρα</a></address>
      <p>Ο Μπόγιαν πογκντάνοβιτς με τρίποντο buzzer beater, έδωσε τη νίκη στους Τζαζ με 103-100 απέναντι στους Μπακς. Double - double με 30 πόντους από τον Γιάννη Αντετοκούνμπο.<br/> <br/>Απίθανη ματσάρα στην Γιούτα, εκεί όπου οι Τζαζ επικράτησαν με τρίποντο του Μπόγιαν Μπογκντάνοβιτς 0,5" πριν το τέλος των Μπακς με 103-100.<br/> <br/>Οι Μπακς, κατάφεραν να ισοφαρίσουν το ματς στο φινάλε με τον Γιάννη Αντετοκούνμπο στον πάγκο με 6 φάουλ, όμως ενώ έδειχναν να οδηγούν το παιχνίδι στην παράταση, το τρίποντο του Μπογκντάνοβιτς έκρινε την αναμέτρηση. Ο «Greek Freak», τελείωσε το παιχνίδι με 30 πόντους (8/16 διπ., 2/6 τρ., 8/13 β.), σημειώνοντας και double - double με τα 13 ριμπάουντ που μάζεψε. Επίσης, έδωσε 4 ασίστ κι έκανε 2 κλεψίματα, αλλά και 2 κοψίματα. Τον ακολούθησαν ο Μίντλετο με 26 πόντους και 11 ριμπάουντ και ο Μπλέντσο με 22 πόντους. Εκτός ρόστερ ήταν ο Θανάσης Αντετοκούνμπο.<br/> <br/>Για τους Τζαζ τώρα, ξεχώρισε ο... ήρωας Μπογκντάνοβιτς που σημείωσε 33 πόντους και σημείωσε το νικητήριο καλάθι, με τον Κόνλεϊ να ακολουθεί 20 πόντους και τον Μίτσελ με 19 πόντους να έρχεται από πιο πίσω.<br/> </p>
    </article>
  </body>
</html>