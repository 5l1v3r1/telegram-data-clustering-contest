<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545724.html/%D8%A7%D9%86%D8%AA%D8%AE%D8%A7%D8%A8-%DA%A9%D8%A7%D9%86%D8%AF%DB%8C%D8%AF%D8%A7%D9%87%D8%A7%DB%8C-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%A8%D8%A7-%D9%86%D8%B8%D8%B1-%D9%85%D8%AC%D8%A7%D9%85%D8%B9-%D8%B4%D9%87%D8%B1%D8%B3%D8%AA%D8%A7%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T09:16:00+00:00"/>
    <meta property="og:title" content="انتخاب کاندیداهای نیروهای انقلاب در کرمانشاه با نظر مجامع شهرستانی"/>
    <meta property="og:description" content="نایب رییس شورای ائتلاف نیروهای انقلاب در استان کرمانشاه با تاکید بر وفاق نیروهای انقلابی در استان، از انتخاب کاندیداهای انقلابی کرمانشاه با نظر مجامع شهرستانی خبر داد."/>
  </head>
  <body>
    <article>
      <h1>انتخاب کاندیداهای نیروهای انقلاب در کرمانشاه با نظر مجامع شهرستانی</h1>
      <h2>نایب رییس شورای ائتلاف نیروهای انقلاب در کرمانشاه خبر داد؛</h2>
      <address>
        <time datetime="2019-11-09T09:16:00+00:00">09 Nov 2019, 09:16</time>
      </address>
      <p>نایب رییس شورای ائتلاف نیروهای انقلاب در استان کرمانشاه با تاکید بر وفاق نیروهای انقلابی در استان، از انتخاب کاندیداهای انقلابی کرمانشاه با نظر مجامع شهرستانی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دکتر علیرضا دودمان در گفتگو با خبرنگار <a href="http://www.mersadnews.ir/news/386783/%D8%A7%D9%86%D8%AA%D8%AE%D8%A7%D8%A8-%DA%A9%D8%A7%D9%86%D8%AF%DB%8C%D8%AF%D8%A7%D9%87%D8%A7%DB%8C-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%A8%D8%A7-%D9%86%D8%B8%D8%B1-%D9%85%D8%AC%D8%A7%D9%85%D8%B9-%D8%B4%D9%87%D8%B1%D8%B3%D8%AA%D8%A7%D9%86%DB%8C">مرصادنیوز </a>در خصوص فعالیت‌ها و برنامه‌های شورای ائتلاف نیروهای انقلاب اظهار داشت: شورای ائتلاف نیروهای انقلاب چند ماهی است در تهران تشکیل شده و اغلب نیروهای انقلابی مطرح کشور به یک همدلی و وفاق رسیدند.</p>
      <p>وی تصریح کرد: در واقع شورای ائتلاف شبیه به یک جبهه از نیروهای انقلاب است و امید بسیاری داریم که در انتخابات پیش روی مجلس منشاء خیر و خدمات برای کشور باشند.</p>
      <p>نایب رییس شورای ائتلاف نیروهای انقلاب در استان کرمانشاه افزود: تمامی نیروهای جبهه انقلاب در طیف‌ مذهبی کشور با تفکرات و سلایق گوناگون در این شورا حضور دارند.</p>
      <p>دودمان در مورد اهداف این شورا نیز بیان داشت: البته مهمترین هدف این شورا رسیدن به وفاق و وحدت در سراسر کشور برای پیروزی در انتخابات مجلس شورای اسلامی بوده که بسیار مهم و حیاتی است.</p>
      <p>نایب رییس شورای ائتلاف نیروهای انقلاب در استان کرمانشاه در مورد برنامه‌های شورای استان نیز گفت: در استان هم چهار ماهی است  که شورا تشکیل شده و 11 حزب انقلابی از جبهه مردمی نیروهای انقلاب، جمعیت رهپویان، کانون دانشگاهیان و ... در زمره این تشکل های سیاسی هستند.</p>
      <p>دودمان گفت: شورای استان با 32 عضو تشکیل شده که 11 عضو آن اعضای حقوقی از همه احزاب انقلابی و بقیه عضو حقیقی هستند و با رای گیری انتخاب شده‌اند؛ 5 عضو مؤسس و 11 نماینده حقوقی در یک ساختار کاملا دموکراتیکی بقیه اعضا را انتخاب کردند.</p>
      <p>وی با بیان اینکه شورا تاکنون جلسات متعددی برگزار کرده است، گفت: اعضای مجمع شهرستانها هم انتخاب شده اند؛ در حال تشکیل جمع 500 نفره در کرمانشاه و در شهرها نیز درصدد تشکیل جمع های 150 تا 200 نفره هستیم تا بتوانیم کاندیداهای انقلابی را با همین ساختار دموکراتیک انتخاب کنیم و بعد هم نظرسنجی‌ها را داریم.</p>
      <p>نایب رییس شورای ائتلاف نیروهای انقلاب در استان کرمانشاه تصریح کرد: جو همدلی خوب و امیدوارکننده ای در استان کرمانشاه وجود دارد؛ هیچ‌یک از اعضای شورا برای علائق شخصی خود کار نمی کند و نظر غالب اشخاص حقیقی و حقوقی این است که انشالله به نتایج خوبی برسیم.</p>
      <p>دودمان در پایان تصریح کرد: هدفگذاری ما این است، امید داریم و از خدا طلب یاری می کنیم تا در انتخابات آتی جبهه انقلاب و اسلام و پیروز باشند.</p>
      <p>انتهای پیام/</p>
    </article>
  </body>
</html>