<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/hai-una-asus-rog-strix-x570-e-gaming-ora-puoi-raffreddarla-a-liquido/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T09:00:00+00:00"/>
    <meta property="og:title" content="Hai una Asus ROG Strix X570-E Gaming? Ora puoi raffreddarla a liquido!"/>
    <meta property="og:description" content="EK Water Blocks ha creato un monoblocco per raffreddare a liquido le CPU Ryzen e il VRM della Asus ROG Strix X570 E-Gaming."/>
  </head>
  <body>
    <article>
      <h1>Hai una Asus ROG Strix X570-E Gaming? Ora puoi raffreddarla a liquido!</h1>
      <address><time datetime="2019-11-09T09:00:00+00:00">09 Nov 2019, 09:00</time> by <a rel="author">Marco Silvestri</a></address>
      <p>EK Water Blocks ha presentato <b>EK-Quantum Momentum ROG Strix x570-E D-RGB</b>, un nuovo monoblocco della linea Quantum compatibile con la scheda madre <b>Asus ROG Strix X570-E Gaming, </b>disponibile oggi all’acquisto <a href="https://toms.it/vFmgK">a circa 285 euro</a>.</p>
      <p>Il monoblocco offre una soluzione di raffreddamento a liquido completa, che oltre a occuparsi del microprocessore Ryzen, <b>raffredda anche il VRM della motherboard</b>, garantendo non solo un funzionamento tradizionale senza problemi ma anche overclock stabili. </p>
      <slideshow>
        <figure>
          <img src="https://www.tomshw.it/images/images/2019/11/generica-61643.768x432.jpg"/>
        </figure>
        <figure>
          <img src="https://www.tomshw.it/images/images/2019/11/generica-61644.768x432.jpg"/>
        </figure>
      </slideshow>
      <p>La ROG Strix X570-E Gaming integra un controller ASP1405I che gestisce 6+2 fasi di alimentazione e ha 12 MOSFET IR3555 per il processore in sé e 4 IR3553 da 40A.</p>
      <p>La base è realizzata in rame elettrolitico nichelato, mentre la parte superiore è composta da una lastra di vetro acrilico di alta qualità. L’installazione risulta facile e intuitiva grazie ai distanziatori in ottone placcato nichel preinstallati.</p>
      <p>Come tutti i monoblocchi EK, anche questa variante è caratterizzata da un <b>design a flusso elevato</b>, pur essendo studiato per funzionare anche con sistemi che usano pompe deboli o con velocità ridotte.</p>
      <p>Il monoblocco è inoltre dotato di una <b>striscia led D-RGB indirizzabile</b> che si collega alla scheda madre e ad altri controller compatibili tramite un connettore D-RGB 5V a 3 pin standard. Potete gestire la colorazione dei LED tramite <b>Asus Sync RGB</b>.</p>
      <figure>
        <img src="https://www.tomshw.it/images/images/2019/11/generica-61645.768x432.jpg"/>
      </figure>
      <p>EK-Quantum Momentum ROG Strix X570-E D-RBG è disponibile in preordine sul <a href="https://www.ekwb.com/shop/ek-momentum-rog-strix-x570-e-d-rgb-plexi">sito ufficiale EK</a> a 139 euro con spedizioni previste per il 15 novembre.</p>
    </article>
  </body>
</html>