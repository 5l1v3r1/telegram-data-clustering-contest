<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10655--denni-menu-9-11-2019-kolar-utoci-na-vyrovnani-maxima-jebavy-usiluje-o-titul"/>
    <meta property="og:site_name" content="Tenisový svět"/>
    <meta property="article:published_time" content="2019-11-09T09:35:00+00:00"/>
    <meta property="og:title" content="Denní menu, 9.11.2019: Kolář útočí na vyrovnání maxima. Jebavý usiluje o titul"/>
    <meta property="og:description" content="Challenger v Bratislavě nabídne v sobotu další zápasy s českou účastí. Zdeněk Kolář si zahraje o postup do svého druhého finále na challengeru v kariéře. V semifinále vyzve favorizovaného Damira Džumhura. O druhý titul v sezoně si zahraje ve čtyřhře Roman Jebavý."/>
  </head>
  <body>
    <article>
      <h1>Denní menu, 9.11.2019: Kolář útočí na vyrovnání maxima. Jebavý usiluje o titul</h1>
      <address>
        <time datetime="2019-11-09T09:35:00+00:00">09 Nov 2019, 09:35</time>
      </address>
      <p>
        <b>Challenger v Bratislavě nabídne v sobotu další zápasy s českou účastí. Zdeněk Kolář si zahraje o postup do svého druhého finále na challengeru v kariéře. V semifinále vyzve favorizovaného Damira Džumhura. O druhý titul v sezoně si zahraje ve čtyřhře Roman Jebavý.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:30</td>
          <td><b>PRAHA NABÍDLA DVĚ DERBY:</b> Pražský turnaj ITF se chýlí ke svému vyvrcholení a sobota nabídla už jen tři zápasy, ve kterých se rozhodlo o finalistech dvouhry a vítězích čtyřhry. O postup do utkání o titul v singlu se spolu střetli Marek Gengel a Michael Vrbenský. Z domácího derby se do finále probojoval devatenáctiletý Vrbenský. Oba semifinalisté spolu nastoupli ještě k finále čtyřhry proti Vítovi Kopřivovi a Jaroslavovi Pospíšilovi a získali po třísetovém duelu domácí titul.<br/>Více se turnaji věnujeme v <a href="https://www.tenisovysvet.cz/article/detail/../detail/10654--neride-indoor-open-2019-praha-nabidne-derby-o-finale-i-titul">samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">15:30</td>
          <td><b>KOLÁŘ USILUJE O PRVNÍ FINÁLE V SEZONĚ: </b>Zdeněk Kolář absolvuje v Bratislavě svůj zatím nejvydařenější turnaj v této sezoně. Český tenista prošel do svého druhého semifinále v sezoně, vyřadil dva členy elitní světové stovky a poprvé v roce vyhrál na jednom turnaji pět zápasů. O postup do prvního finále na challengeru od května 2016, kdy v Ostravě prošel do souboje o titul, si zahraje s dalším favoritem Damirem Džumhurem. – <i>Zdeněk Kolář (258.) x Damir Džumhur (BIH, 103.), vzájemné zápasy 0-0</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">14:00</td>
          <td><b>JEBAVÝ SI ZAHRAJE FINÁLE ČTYŘHRY: </b>Roman Jebavý postoupil v této sezoně do svého třetího finále a druhého v řadě. Spolu se Slovákem Igorem Zelenayem se pokusí v souboji o titul přehrát dánsko-německou dvojici Frederika Nielsena a Tima Puetze. – <i>Jebavý, Zelenay (SVK) x Nielsen (DEN), Puetz (GER), vzájemné zápasy 0-0</i></td>
        </tr>
      </table>
      <h3>Češi v akci</h3>
      <p><b>Pantůčková prošla do finále v Antalyi</b><br/>Magdaleně Pantůčkové (586.) se povedlo na turnaji v turecké Antalyi postoupit do finále dvouhry. Turnajová sedmička v semifinále porazila svou krajanku a nasazenou jedničku Johanu Markovou (419.) ve dvou setech 6:2, 6:3 a zahraje si o druhý titul během měsíce.</p>
      <p><b>Marková slaví deblový titul</b><br/>Po vyřazení v semifinále dvouhry si Johana Marková v turecké Antalyi spravila chuť ve finále čtyřhry. Spolu se Slovinkou Nikou Radišičovou vyhrály nad španělsko-maltským párem Paulou Ariasovou a Francescou Curmiovou 6:2, 4:6, 11:9. Marková v této sezoně získala už čtvrtý titul, druhý se slovinskou parťačkou.</p>
      <p><b>Miklová se do finále nepodívá</b><br/>Barbora Miklová (603.) na turnaji v Irakliu svedla neskutečně dlouhou bitvu s Italkou Lisou Pigatovou (851.). Duel, který trval 199 minut, nakonec nasazená čtyřka těsně prohrála po setech 7:6(4), 4:6, 5:7. Zápas obou tenistek přinesl obrovské množství brejků, kterých se nasbíralo celkem 18. Česká hráčka po vydřeném prvním setu ovšem nedokázala potvrdit roli favoritky a v dalších dvou sadách jen doháněla manko. V koncovkách na Italku těsně nestačila.</p>
      <p><b>Tomanová v Monastiru nestačila na turnajovou jedničku</b><br/>Barbora Tomanová v semifinále turnaje v tuniském Monastiru prohrála ve dvou setech s nasazenou jedničkou Lucrezií Stefaniniovou 6:7(2), 0:6. V prvním setu měla Tomanová šanci strhnout dějství na svou stranu, dostala se do vedení 6:5 a šla na podání. Stefaniniová si ovšem na returnu vynutila tiebreak, který vyhrála hladce 7:2 a ve druhém setu už české hráčce nedala šanci.</p>
      <h4>Challengery</h4>
      <p><b>Peugeot Slovak Open 2019, Bratislava (muži, SVK, 114 800 EUR, tvrdý povrch – hala)</b><br/><u>Semifinále dvouhry</u><br/>15:30 ZDENĚK KOLÁŘ (258.) – Damir Džumhur (BIH, 103.)</p>
      <p><u>Finále čtyřhry</u><br/>14:00 JEBAVÝ, Zelenay (SVK) – Nielsen (DEN), Puetz (GER)</p>
      <h4>ITF World Tennis Tour</h4>
      <p><b>Neridé Indoor Open 2019, Praha (muži, CZE, 15 000 USD, tvrdý povrch – hala)</b><br/><u>Semifinále dvouhry</u><br/>MAREK GENGEL (570.) – <b>MICHAEL VRBENSKÝ (446.)</b> 3:6, 3:6<br/><u>Finále čtyřhry</u><br/><b>GENGEL, VRBENSKÝ</b> – KOPŘIVA, POSPÍŠIL 2:6, 6:3, 10:6</p>
      <p><b>15th Lyttos Beach ITF World Tour, Iraklio (ženy, GRE, 15 000 USD, antuka)</b><br/><u>Semifinále dvouhry</u><br/><b>Lisa Pigatová (ITA, 851.)</b> – BARBORA MIKLOVÁ (603.) 6:7(4), 6:4, 7:5</p>
      <p><b>Magic Tours, Monastir (ženy, TUN, 15 000 USD, tvrdý povrch)</b><br/><u>Semifinále dvouhry</u><br/><b>Lucrezia Stefaniniová (ITA, 430.)</b> – NIKOLA TOMANOVÁ (751.) 7:6(2), 6:0</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)</b><br/><u>Semifinále dvouhry</u><br/>JOHANA MARKOVÁ (419.) – <b>MAGDALENA PANTŮČKOVÁ (586.)</b> 2:6, 3:6<br/><u>Finále čtyřhry</u><br/><b>MARKOVÁ, Radišičová (SLO)</b> – Ariasová (ESP), Curmiová (MLT) 6:2, 4:6, 11:9</p>
      <footer>Jan Vojkůvka, foto: Petr Komárek</footer>
    </article>
  </body>
</html>