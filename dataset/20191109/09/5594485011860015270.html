<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/mvf-trevozhno-evropa-navleze-v-retsesiya-neobkhodimi-sa-speshni-merki_news707859.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T09:22:00+00:00"/>
    <meta property="og:title" content="МВФ тревожно: Европа навлезе в рецесия! Необходими са спешни мерки"/>
    <meta property="og:description" content="Ако Великобритания напусне Европейския съюз през януари без сделка, брутният вътрешен продукт на страната ще бъде с 3,5 процента по-нисък"/>
  </head>
  <body>
    <article>
      <h1>МВФ тревожно: Европа навлезе в рецесия! Необходими са спешни мерки</h1>
      <h2>Ако Великобритания напусне Европейския съюз през януари без сделка, брутният вътрешен продукт на страната ще бъде с 3,5 процента по-нисък</h2>
      <address>
        <time datetime="2019-11-09T09:22:00+00:00">09 Nov 2019, 09:22</time>
      </address>
      <p>https://blitz.bg/analizi-i-komentari/mvf-trevozhno-evropa-navleze-v-retsesiya-neobkhodimi-sa-speshni-merki_news707859.html Blitz.bg</p>
      <figure>
        <img src="https://static.blitz.bg/documents/thumbnails/730/201109/20110913.clclyuazpz.jpg"/>
        <figcaption>Щаб-квартирата на МВФ</figcaption>
      </figure>
      <p>
        <b>Международният валутен фонд (МВФ) предупреди Европа да подготви план за действие в случай на икономически спад, след като рисковете в региона се увеличават, а монетарната политика остана без арсенал, пише Bloomberg.</b>
      </p>
      <p>"Вземайки предвид увеличените рискове, плановете за действие трябва да бъдат готови за изпълнение, ако рисковете се материализират", казват от МВФ в последния си доклад за Стария континент.<br/><br/>Една от мерките, които фондът предлага, е "синхронизиран фискален отговор".</p>
      <p>Предупреждението идва, след като последните икономически данни показаха, че икономиката на еврозоната е по-устойчива от очакваното, движена от силна експанзия в страни като във Франция.<br/><br/>Германия обаче най-вероятно е влязла в техническа рецесия през последното тримесечие, а пазарът на труда в най-голямата икономика на континента започва да се влошава.</p>
      <p>И в бъдеще може да има още проблеми.</p>
      <p>Ако Великобритания напусне Европейския съюз през януари без сделка, брутният вътрешен продукт на страната ще бъде с 3,5 процента по-нисък в следващите две години, гласи прогнозата на МВФ. При този сценарий икономиката на ЕС ще намалее с 0,5 процента.</p>
      <p>Несигурността около Брекзит се допълва и от "<i>слабостта в търговията и производството, което може да се разпростре и в други сектори - особено в услугите - по-бързо и по-тежко, отколкото се прогнозира в момента</i>", казват от МВФ.<br/><br/>Докладът предупреждава и за завишени цени на активите в някои страни - включително на недвижимите имоти - което прави банките по-уязвими на шокове.</p>
      <p>МВФ посочва поименно Германия и Холандия като страни, които трябва да развържат кесията, за да подкрепят растежа. В същото време по-високите разходи могат да намалят външните дисбаланси.</p>
      <p>Дори и страни с високи дефицити и дълг трябва да обмислят "<i>временно забавяне на темпта на фискална консолидация или временна експанзия</i>", ако негативните сценарии се материализират. В същото време правителствата трябва да обмислят "<i>възможностите за управление на дълга</i>", за да се възползват от ултраниските лихви.</p>
    </article>
  </body>
</html>