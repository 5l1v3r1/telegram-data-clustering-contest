<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/09/news/il_decennio_nero_delle_piccole_attivita_dal_2008_persi_200_mila_negozi-240674402/"/>
    <meta property="og:site_name" content="Repubblica.it"/>
    <meta property="article:published_time" content="2019-11-09T09:42:00+00:00"/>
    <meta property="og:title" content="Il decennio nero delle piccole attività: dal 2008 persi 200 mila negozi"/>
    <meta property="og:description" content="I dati della Cgia di Mestre: in dieci anni sparite 178.500 imprese artigiane e 29.500 esercizi al dettaglio. Tagliati 21,5 miliardi di consumi"/>
  </head>
  <body>
    <article>
      <h1>Il decennio nero delle piccole attività: dal 2008 persi 200 mila negozi</h1>
      <h2>I dati della Cgia di Mestre: in dieci anni sparite 178.500 imprese artigiane e 29.500 esercizi al dettaglio. Tagliati 21,5 miliardi di consumi</h2>
      <address>
        <time datetime="2019-11-09T09:42:00+00:00">09 Nov 2019, 09:42</time>
      </address>
      <p><b>MILANO - </b>Dal settembre 2009 ad oggi sono l'Italia ha perso 200 mila negozi di vicinato tra imprese artigiane e piccoli esercizi al dettaglio. È questo un altro dei conti della crisi che ha colpito il nostro Paese negli ultimi dieci anni, come evidenziano le rielaborazioni della Cgia di Mestre. In particolare ad essere scompare ai radar sono state 178.500 imprese artigiane e 29.500 esercizi al dettaglio.</p>
      <figure>
        <img src="https://www.repstatic.it/content/nazionale/img/2019/11/09/095801184-f3eb55c8-7393-43fd-a0ba-ad6a55f0182e.jpg"/>
      </figure>
      <p>A livello regionale la più colpita dalla crisi delle imprese artigiane è stata la Sardegna che negli ultimi 10 anni ha visto scendere il numero del 19,1 per cento. Seguono l’Abruzzo con il 18,3 per cento e l’Umbria con il 16,6 per cento. L’andamento delle imprese attive nel piccolo commercio, invece,  ha subito la riduzione più significativa in Valle d’Aosta con il 18,8 per cento, in Piemonte con il 14,2 per cento e in Friuli Venezia Giulia con l’11,6 per cento. Rispetto al trend negativo, risultano essere di segno opposto la Calabria (+3 per cento), il Lazio (+3,3 per cento) e la Campania (+4,6 per cento)<br/><br/>E anche se i dati sul tracollo dei negozi risentono del forte spostamento verso la grande distribuzione e l'e-commerce, in generale riflettono il massiccio calo dei consumi, conseguenza del perdurare della crisi.<br/><br/>Rispetto al 2007 (anno pre-crisi) le famiglie italiane  hanno “tagliato” i consumi per un importo pari a 21,5 miliardi di euro.  Il Sud è stato la ripartizione geografica che ha registrato la riduzione più importante. Dal 2007 al 2018 le famiglie meridionali hanno “tagliato” la spesa mensile media di 131 euro (mediamente di 1.572 euro all’anno), quelle del Nord di 78 euro (936 euro all’anno) e quelle del Centro di 31 euro (372 euro all’anno).<br/> <br/> <br/> <br/> </p>
    </article>
  </body>
</html>