<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/alegeri-generale-au-loc-duminica-in-spania-pentru-a-doua-oara-in-acest-an-18559611"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T09:11:15+00:00"/>
    <meta property="og:title" content="Alegeri generale au loc duminică în Spania, pentru a doua oară în acest an"/>
    <meta property="og:description" content="Alegeri generale anticipate au loc în Spania duminică, după ce la scrutinul din aprilie, partidul socialist al premierului în exerciţiu Petro Sanchez nu a obţinut majoritate pentru formarea Guvernului, relatează site-ul postului BBC. "/>
  </head>
  <body>
    <article>
      <h1>Alegeri generale au loc duminică în Spania, pentru a doua oară în acest an</h1>
      <address><time datetime="2019-11-09T09:11:15+00:00">09 Nov 2019, 09:11</time> by <a rel="author" href="https://www.zf.ro/autor/lacramioara-ivaz" target="_blank">Lacramioara Ivaz</a></address>
      <p>Alegeri generale anticipate au loc în Spania duminică, după ce la scrutinul din aprilie, partidul socialist al premierului în exerciţiu Petro Sanchez nu a obţinut majoritate pentru formarea Guvernului, relatează site-ul postului BBC. </p>
      <p>În urma scrutinului electoral din Aprilie, în cadrul căruia Partidul Socialist Muncitoresc Spaniol a acumulat cel mai mare număr de voturi, fiind responsabil de formarea noului Guvern de la Madrid.</p>
      <p>Premierul spaniol în exerciţiu, Petro Sanchez, în lipsa unei majorităţi parlamentare, are nevoie de sprijinul altor partide pentru formarea Executivului. Urmând o serie de negocieri eşuate cu aliaţii de tradiţie, Partidul Podemos, prim-ministrul spaniol a decis organizarea unui nou scrutin electoral duminică.</p>
      <p>Alegerile generale de duminică sunt organizate pentru a patra oară în ultimii patru ani.</p>
      <p>Pentru mai bine de trei decenii consecutive, viaţa politică din Spania a fost guvernată de cele două partide majoritare, reprezentate de socialişti, respectiv conservatori. Apariţia, în 2015, a două partide noi Podemos şi Ciudadanos, a schimbat arhitectura bipartidistă din statul spaniol. Mai mult, înfiinţarea mai recentă a facţiunii de extremă dreapta Vox a creat un sistem de partide ce include cinci formaţiuni distincte, fapt ce determină dificultăţi în crearea unui Guvern.</p>
    </article>
  </body>
</html>