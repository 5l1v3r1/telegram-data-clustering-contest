<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/saman-tisztitotta-meg-karpati-rebeka-aurajat/186191"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T09:00:00+00:00"/>
    <meta property="og:title" content="Sámán tisztította meg Kárpáti Rebeka auráját"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sámán tisztította meg Kárpáti Rebeka auráját</mark>
      </h1>
      <address><time datetime="2019-11-09T09:00:00+00:00">09 Nov 2019, 09:00</time> by <a rel="author">Bors</a></address>
      <p>
        <b>Könnyekben tört ki Kárpáti Rebeka, akinek egy sámán három órán keresztül tisztította az auráját Balin. A fiatal színésznő teljesen új emberként tért haza az önismereti útról. </b>
        <b>Könnyekben tört ki Kárpáti Rebeka, akinek egy sámán három órán keresztül tisztította az auráját Balin. A fiatal színésznő teljesen új emberként tért haza az önismereti útról.</b>
      </p>
      <p>Két hetet töltött el a barátnőjével a mesés indonéz szigeten Kárpáti Rebeka, aki teljesen új emberként tért haza Baliról. A 25 éves modellt, színésznőt egy sámán szabadította meg a lelki terheitől, amelyek már hosszú idő óta mázsás súlyként nehezedtek rá.</p>
      <figure>
        <img src="http://media.borsonline.hu/cikk/20/191758/big-lead/650x360/2018024_karpati-rebeka-5-instagram.jpg"/>
      </figure>
      <p>– Nemrégiben néztem meg az Ízek, imák, szerelmek című filmet, amelyben Julia Roberts Olaszországba utazik, hogy felfedezze az élet örömeit, Indiába, hogy a szellemét és a lelkét ápolja, mígnem Bali szigetén köt ki, hogy megtalálja a belső egyensúlyát. Utóbbi olyan nagy hatással volt rám, hogy úgy döntöttem: nyakamba veszem a földi paradicsomot – kezdi lapunknak Kárpáti Rebeka, aki egyik kolléganőjével, jó barátnőjével indult útnak.</p>
      <figure>
        <embed-post data-src="https://www.instagram.com/p/B4WrfWshnoT" data-service="Instagram"/>
      </figure>
      <p>– Az első utunk egy sámánhoz vezetett, aki megtisztította az auránkat. Egy kis kunyhóban fogadott minket, ahol mindenütt füstölők, virágszirmok és gyertyák hevertek. Egy kődézsába kellett befeküdnöm, ami tele volt vízzel, és rózsákkal. Félóra relaxálás után a sámán bevezetett egy szobába, ahol ősi mantrákat mondott, tibeti hangtálon játszott, és spontán elaltatott. Nagyjából három órán át tartott ez a különös lelkigyakorlat, ami közben többször is elsírtam magam. Olyan volt, mint egy érzelmi hullámvasút, ami egyre több és több negatív érzéstől, tehertől sza­badított meg. A végén nagy megkönnyebbülést éreztem, olyan volt, mintha teljesen kicserél­tek volna – emlékszik vissza Rebeka, aki sok mindent átértékelt a hazatérése óta.</p>
      <figure>
        <embed-post data-src="https://www.instagram.com/p/B4VR9kahxG3" data-service="Instagram"/>
      </figure>
      <p>– Korábban nem igazán hallgattam a belső hangra, mert ahogyan sok mindenkit, úgy engem is egyhamar beszippantott a felszínes világ. Az Instagram-követők száma, a szponzorált tartalom, a hashtagek, a szelfik és a magamutogatás. Közben pedig elfelejtettem ma­gammal, a lelkemmel foglalkozni, befelé figyelni. Pedig ha valamit megtanultam a Balin eltöltött két hetem alatt, akkor az az, hogy minden boldogságunk belülről fakad, a többi pedig egy máz, ami a külvilág felé jól mutat.</p>
    </article>
  </body>
</html>