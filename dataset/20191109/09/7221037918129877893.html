<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hdpli-bir-belediyeye-daha-kayyum-atandi/926557"/>
    <meta property="og:site_name" content="medya faresi"/>
    <meta property="article:published_time" content="2019-11-09T09:00:00+00:00"/>
    <meta property="og:title" content="HDP'li bir belediyeye daha kayyum atandı"/>
    <meta property="og:description" content="Halkların Demokratik Partisi (HDP) yönetimindeki Van'ın İpekyolu Belediyesi Eş Başkanı Azim Yacan, İçişleri Bakanlığı tarafından görevden alındı. Yacan'ın yerine kayyım olarak İlçe Kaymakamı Sinan Aslan atandı."/>
  </head>
  <body>
    <article>
      <h1>HDP'li bir belediyeye daha kayyum atandı</h1>
      <h2>Halkların Demokratik Partisi (HDP) yönetimindeki Van'ın İpekyolu Belediyesi Eş Başkanı Azim Yacan, İçişleri Bakanlığı tarafından görevden alındı. Yacan'ın yerine kayyım olarak İlçe Kaymakamı Sinan Aslan atandı.</h2>
      <address>
        <time datetime="2019-11-09T09:00:00+00:00">09 Nov 2019, 09:00</time>
      </address>
      <p>Valilikten yapılan açıklamada, İpekyolu Belediye Başkanı Yacan’ın “silahlı terör örgütüne üye olmak” ve “terör örgütü propagandası yapmak” suçlarından Van Cumhuriyet Başsavcılığı’nca yürütülen soruşturma kapsamında gözaltına alındığı anımsatıldı.</p>
      <p>Açıklamada şunlar kaydedildi:</p>
      <p>“İpekyolu Belediye Başkanı Yacan, terör suçları nedeniyle hakkında yürütülen soruşturma kapsamında gözaltına alınması üzerine Anayasanın 127 ve 5393 sayılı Belediye Kanunu’nun 47. maddesinin amir hükümleri gereği İçişleri Bakanlığının 8 Kasım 2019 tarihli onayı ile geçici bir tedbir olarak görevinden uzaklaştırıldı. Bunun üzerine aynı kanunun 45/2 ve 46. maddeleri gereği İpekyolu Belediye Başkanlığı görevine vekaleten ilçe Kaymakamı Sinan Aslan görevlendirildi.”</p>
      <p>
        <b>AA</b>
      </p>
    </article>
  </body>
</html>