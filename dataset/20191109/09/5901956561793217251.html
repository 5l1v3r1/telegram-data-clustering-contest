<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/lepotna-kraljica-danijela-je-postala-pevka-246947"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T09:23:00+00:00"/>
    <meta property="og:title" content="Lepotna kraljica Danijela je postala pevka"/>
    <meta property="og:description" content="Danijela Burjan je javnost spoznala predvsem zaradi njenega zgodovinskega dosežka v slovenskem svetu manekenstva, to pa je uvrstitev v svetovni finalni izbor za miss Earth med dvanajst najlepših zem..."/>
  </head>
  <body>
    <article>
      <h1>Lepotna kraljica Danijela je postala pevka</h1>
      <h2>Lanska Miss Earth Slovenije Danijela Burjan nima le stasa, ima tudi glas. Ta teden se je predstavila z novo skladbo, svojo drugo, ki nosi naslov Zadnjikrat.</h2>
      <address><time datetime="2019-11-09T09:23:00+00:00">09 Nov 2019, 09:23</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1596929.jpg"/>
          <figcaption>Zrečanka Danijela Burjan se je septembra poslovila od naziva miss Earth Slovenija in stopila na novo karierno pot. FOTOGRAFIJI: PROMOCIJSKI MATERIAL</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1596932.jpg"/>
          <figcaption>Lani se je kljub veliki konkurenci uvrstila v finalni del prireditve in se s samozavestnim nastopom uvrstila med 12 najlepših tekmovalk izbora za miss Earth.</figcaption>
        </figure>
      </slideshow>
      <p><b>Danijela Burjan</b> je javnost spoznala predvsem zaradi njenega zgodovinskega dosežka v slovenskem svetu manekenstva, to pa je uvrstitev v svetovni finalni izbor za miss Earth med dvanajst najlepših zemljank sveta. Čeprav je prava lepotica, pa njene dolge noge in lep obraz niso tisto, na kar je najbolj ponosna. Mladenka je namreč nadarjena glasbenica, ki si je glede na interese mednarodne glasbene industrije ter domačih in tujih založb nadela umetniško ime <b>Buryana</b>. Burjana je redka nepalska roža, ki raste v tibetanskem gorovju in je podnevi bele barve, ponoči pa se spremeni v rdečo ali modro. Njeno ime pomeni navdih, vznemirjenje, prijaznost in odprtost, sposobnost transformacije pa je nekaj, kar Buryana zagotovo zna pokazati. Med petjem se prelevi v energično, samozavestno in zapeljivo izvajalko, ki ji scenski nastop ni tuj, saj ima izkušnje kot fotomodel in ne nazadnje kot miss Earth Slovenije.</p>
      <blockquote>Burjana je redka nepalska roža, ki raste v tibetanskem gorovju.</blockquote>
      <figure>
        <img src="https://www.slovenskenovice.si/images/slike/2019/11/08/1596932.jpg"/>
        <figcaption>Lani se je kljub veliki konkurenci uvrstila v finalni del prireditve in se s samozavestnim nastopom uvrstila med 12 najlepših tekmovalk izbora za miss Earth.</figcaption>
      </figure>
      <p>Dejstvo je, da na pevski sceni ni začetnica, saj je deset let obiskovala ure opernega petja in občasno nastopa s svojo spremljevalno skupino. Kot pravi, se je našla prav v glasbi, saj jo ta spremlja že vse življenje in je njena največja strast. Spremljala jo je predvsem glasba njenih staršev, največji vtis pa je nanjo naredila glasba legendarnega <b>Georgea Michaela</b>. Sicer pa je Petra ta teden predstavila svojo drugo avtorsko skladbo z naslovom Zadnjikrat, ki je popolno nasprotje njene prve. To je tudi ena od odlik mlade izvajalke, ki se lahko prilagodi različnim žanrom. Za glasbo in produkcijo je poskrbel izkušena producent<b> Milan Lončina</b> alias <b>Millo</b>, ki je s svojim delom zadnja leta močno prisoten predvsem na evropskih trgih. Skladba je napisana tudi v angleščini, saj je celoten projekt zastavljen za svetovni trg. »Rada bi se predstavila javnosti kot umetnica z originalno dodano vrednostjo. Z glasbo želim predstaviti del sebe, ki ga občinstvo še ne pozna,« je o novi skladbi povedala Buryana.</p>
    </article>
  </body>
</html>