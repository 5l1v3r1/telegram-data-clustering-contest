<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-rjd-leader-tejashwi-yadav-on-ayodhya-case-said-more-than-temple-mosque-should-focus-on-making-schools-colleges-and-hospitals-2839977.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T09:12:12+00:00"/>
    <meta property="og:title" content="अयोध्या मामले में सुप्रीम कोर्ट के फैसले पर तेजस्वी यादव बोले, मंदिर-मस्जिद से ज्यादा..."/>
    <meta property="og:description" content="बिहार विधानसभा में प्रतिपक्ष के नेता तेजस्वी प्रसाद यादव ने अयोध्या मामले पर उच्चतम न्यायालय के फैसला को सर्वमान्य बताया और कहा कि राजनीतिक दलों को मंदिर-मस्जिद से ज्यादा स्कूलों, कॉलेजों और..."/>
  </head>
  <body>
    <article>
      <h1>अयोध्या मामले में सुप्रीम कोर्ट के फैसले पर तेजस्वी यादव बोले, मंदिर-मस्जिद से ज्यादा...</h1>
      <address><time datetime="2019-11-09T09:12:12+00:00">09 Nov 2019, 09:12</time> by <a rel="author">नई दिल्ली, लाइव हिन्दुस्तान टीम</a></address>
      <p>बिहार विधानसभा में प्रतिपक्ष के नेता तेजस्वी प्रसाद यादव ने अयोध्या मामले पर उच्चतम न्यायालय के फैसला को सर्वमान्य बताया और कहा कि राजनीतिक दलों को मंदिर-मस्जिद से ज्यादा स्कूलों, कॉलेजों और अस्पतालों को अच्छा बनाने पर ध्यान देना चाहिए।</p>
      <p>यादव ने शनिवार रांची से यहां पहुंचने के बाद अयोध्या मामले पर सुप्रीम कोर्ट के फैसले के संबंध में संवाददाताओं से बातचीत में कहा कि उनकी पार्टी राष्ट्रीय जनता दल (राजद) ने पहले ही कहा था कि सुप्रीम कोर्ट का जो भी फैसला आयेगा वह सभी के लिए मान्य होगा। सुप्रीम कोर्ट के इस फैसले का सभी को सम्मान करना चाहिए।</p>
      <p>राजद के वरिष्ठ नेता ने कहा कि राजनीतिक दलों को मंदिर-मस्जिद से ज्यादा स्कूलों, कालेजों और अस्पतालों को बेहतर बनाने पर विशेष ध्यान देना चाहिए । वही हिंदुस्तानी आवाम मोचार् (हम) के राष्ट्रीय अध्यक्ष एवं बिहार के पूर्व मुख्यमंत्री जीतन राम मांझी ने अयोध्या मामले में उच्चतम न्यायालय के आज के फैसले का स्वागत किया है । उन्होंने कहा कि सभी को इस फैसले को सहर्ष स्वीकार करना चाहिए और सरकार जल्द से जल्द मंदिर तथा मस्जिद का निमार्ण कराए ।<br/> </p>
    </article>
  </body>
</html>