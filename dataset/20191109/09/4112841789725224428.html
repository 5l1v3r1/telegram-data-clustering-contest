<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76393-Znamy-cesky-fotograf-splodil-dieta-s-vlastnou-dcerou-Prezidentom-oceneny-umelec-sa-k-incestu-sam-priznal"/>
    <meta property="og:site_name" content="REFRESHER"/>
    <meta property="article:published_time" content="2019-11-09T09:35:00+00:00"/>
    <meta property="og:title" content="Známy český fotograf splodil dieťa s vlastnou dcérou. Prezidentom ocenený umelec sa k incestu sám priznal"/>
    <meta property="og:description" content="Povestný milovník žien už oplodnil množstvo žien. Okrem toho aj svoju dcéru, do ktorej sa zamiloval."/>
  </head>
  <body>
    <article>
      <h1>Známy český fotograf splodil dieťa s vlastnou dcérou. Prezidentom ocenený umelec sa k incestu sám priznal</h1>
      <address><time datetime="2019-11-09T09:35:00+00:00">09 Nov 2019, 09:35</time> by <a rel="author">Daniel Mikolášik</a></address>
      <p>
        <b>Povestný milovník žien už oplodnil množstvo žien. Okrem toho aj svoju dcéru, do ktorej sa zamiloval.</b>
      </p>
      <p>Významný 84-ročný český fotograf <b>Jan Saudek</b> je známy tým, že počas svojho života mal v posteli nespočetné množstvo mileniek. Umelec sa dokonca priznal, že medzi nimi bola aj <b>vlastná dcéra Karolína</b>. <br/><br/>Z incestu malo byť dokonca <b>splodené dieťa</b>. Karolína sa však rozhodla podstúpiť umelé prerušenie tehotenstva aj napriek tomu, že Saudek by si dieťa vraj nemal problém nechať, informuje portál <a href="https://www.topky.sk/cl/100313/1837081/Nechutne-priznanie-zvrhleho-fotografa-Saudka--84---Dieta-s-vlastnou-dcerou-">Topky.sk</a>.</p>
      <p><i>„Ja som ju stretol po mnohých rokoch. Po smrti jej matky som ju totiž úplne stratil. Neviem, čo sa s ňou stalo. Čakal som, že to bude vysoké štíhle dievča a bude chodiť na univerzitu. A zrazu som stretol opileckú sopľaňu, sprostú, bez schopnosti sa vyjadrovať. No, ale to puto krvi, zamiloval som sa beznádejne,”</i> prezradil Saudek.</p>
      <related>
        <a href="https://refresher.sk/67035-Incestny-vztah-s-matkou-a-posadnutost-panenskou-blanou-spustili-v-mladom-Michaelovi-chut-vrazdit"/>
      </related>
      <p>Renomovaný ateliérový fotograf priznal ich pomer už v knihe <i>Saudek na útěku</i>. Známy Čech odjakživa miluje ženské telo či vzťahy medzi ženami a mužmi, a práve tieto segmenty najčastejšie vyobrazuje vo svojich dielach.</p>
      <figure>
        <img src="https://i.refresher.sk/public/daniel-m/20111027_saudek_tb_vystava_0070567807.jpg"/>
        <figcaption>
          <cite>Michal Svítok/TASR</cite>
        </figcaption>
      </figure>
      <p><i>„Ja som Karolínu veľmi miloval. Ona mňa nie. Keď žena miluje, tak to dieťa chce za každú cenu udržať. Pretože to je kus človeka, ktorého milovala. Ona vie, že láska prejde. Ale tá k dieťaťu zostane,”</i> komentuje Saudek <b>rozhodnutie jeho dcéry ísť na potrat.</b></p>
      <p><i>„Je mi veľmi ľúto, že na tú interrupciu šla,”</i> dodáva fotograf, ktorý počas svojej kariéry získal francúzsky Rad umenia a literatúry či vyznamenanie Artis Bohemiae Amicis od ministra kultúry. Koncom októbra tohto roka mu dokonca český prezident Miloš Zeman udelil Medailu Za zásluhy 1. stupňa.</p>
      <p>Aj napriek tomu, že ide o skutočne uznávaného umelca, na svojom konte má množstvo škandálov. Saudek dokonca dodnes ani sám netuší, koľko detí vlastne so svojimi milenkami splodil.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30959-Fotograf-Tomas-prerusil-studium-a-vydal-sa-do-sveta-Vychutnajte-si-nadherne-zabery-z-Indie-Skotska-ci-Spanielska-Rozhovor"/>
        <a href="https://refresher.sk/36246-Posobive-zabery-vytvarane-fotografickym-nacinim-spred-160-rokov-Aj-dnes-v-sebe-maju-kus-krasy"/>
        <a href="https://refresher.sk/28942-Trojrocny-DJ-z-Juhoafrickej-republiky-hra-lepsie-ako-mnohi-profesionali-Pozrite-sa-na-to-co-predviedol-v-talentovej-sutazi"/>
        <a href="https://refresher.sk/33901-Myslis-si-ze-si-dobry-fotograf-a-potrebujes-oficialny-profil-na-vsetkych-socialnych-sietach-Matej-Zrebny-ta-vyvedie-z-omylu"/>
        <a href="https://refresher.sk/34395-Roztomile-5rocne-dievcatko-kazdy-den-vodi-svojho-slepeho-otca-do-prace-Svojou-nevinnostou-si-ziskala-srdcia-celeho-internetu"/>
        <a href="https://refresher.sk/36832-Dobrovolnik-nedokazal-zastavit-slzy-ked-sa-mu-v-naruci-rozplakalo-babatko-o-ktorom-si-po-bombardovani-myslel-ze-zomrelo"/>
        <a href="https://refresher.sk/76213-Oslovili-sme-psychiatria-aby-porovnal-Jokera-s-realitou-Vypadnutie-liekov-moze-zhorsit-stav-pacienta-Arthurov-pripad-je-mozny"/>
        <a href="https://refresher.sk/76343-O-klitorise-sa-hovori-ze-jeho-jedinou-ulohou-je-zensky-orgazmus-Najnovsia-studia-vsak-tvrdi-ze-ma-este-jednu-dolezitu-funkciu"/>
      </related>
    </article>
  </body>
</html>