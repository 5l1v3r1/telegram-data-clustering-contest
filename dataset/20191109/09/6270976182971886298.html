<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/nash-uryd-gotovyj-skasovuvaty-bar-yery-ta-obmezhennya-goncharuk/"/>
    <meta property="og:site_name" content="Рубрика"/>
    <meta property="article:published_time" content="2019-11-09T09:06:51+00:00"/>
    <meta property="og:title" content="Наш уряд готовий скасовувати бар‘єри та обмеження, - Гончарук"/>
    <meta property="og:description" content="Прем’єр-міністр Олексій Гончарук заявив, що новий уряд не боїться і готовий приймати рішення — скасовувати бар‘єри та обмеження. Про це він сказав на Київському Міжнародному Економічному Форумі. “Ми майбутнє — наймолодший Уряд, у нас наймолодший президент та наймолодший парламент. Ми не боїмось! Бо коли боїшся, то програв вже на старті. Наш уряд не боїться і […]"/>
  </head>
  <body>
    <article>
      <h1>Наш уряд готовий скасовувати бар‘єри та обмеження, - Гончарук</h1>
      <address><time datetime="2019-11-09T09:06:51+00:00">09 Nov 2019, 09:06</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/15-17-620x420.jpg"/>
      </figure>
      <p>
        <b>
          <b>Прем’єр-міністр Олексій Гончарук заявив, що новий уряд не боїться і готовий приймати рішення — скасовувати бар‘єри та обмеження.</b>
        </b>
      </p>
      <p>Про це він <a href="https://www.facebook.com/PMHoncharuk/photos/a.104707587575828/147478339965419/?type=3&amp;__xts__%5B0%5D=68.ARBdy-yZ_tjTmYwJt-puEfFdoJpqKU_dXC7h3hj3qhfB2R_GE8UNLuilc5U4aVSgvj50PWh0Wrz7BoEI6qBdXJWnWBcyi9DvSzBnfNn43zMaD9vUZT8eCNOZZAlqCvPZUP-yXpLOVnrej9D8NSIWEEiLgRD_9mbRD0SJTI9mAQeFP3at7u091CZGAqFGM-btTtO_7dj_k4j1mHjCKO-QPXaJeBDOtQ6aZUbkvSbqdIVHL_CtuXEak_lB9wvAKC0MoyZ5GUg5bDsK8pFfEHinSgjOx1IiShPVKQ-u5msUar5L7atruTEC_96DzQmQxsL8YF6thDmKx8Q8miCL-g1eBqFupcO1vr-jCpZ3qCN3oEQ7TDdlQ4hoDX0&amp;__tn__=-R">сказав</a> на Київському Міжнародному Економічному Форумі.</p>
      <p>“Ми майбутнє — наймолодший Уряд, у нас наймолодший президент та наймолодший парламент. Ми не боїмось! Бо коли боїшся, то програв вже на старті. Наш уряд не боїться і готовий приймати рішення — скасовувати бар‘єри та обмеження. Обмеження на право розпоряджатись своєю землю, на рух капіталів, жорсткі обмеження для регулювання ринку праці. Всьому цьому точно нема місця майбутньому!”, – каже він.</p>
      <p>Прем’єр зазначив, що роль держави має зменшуватись, а роль українця в державі має збільшуватись.</p>
      <p>“Наш пріоритет — провести велику та малу приватизацію в Україні, бо в майбутньому це працюючі активні підприємтсва, нові робочі місця для людей, це — податки в бюджет. Чому всі ці роки у нас не було приватизації? Бо кожен намагався щось собі урвати. З нами так не буде! Я закликаю бізнес— не бійтесь!<br/>Беріть участь, купуйте активи та інвестуйте! А ми, уряд, зробимо все, щоб бізнесу в Україні було комфортно”, – підкреслює він.</p>
      <p>Він обіцяє навести лад з монополіями.</p>
      <p>“Для цього створимо незалежний та сильний АМКУ, створимо ринкові правила роботи энергетики та інфраструктури. Друга складова комфорту — це відсутність шахрайства та рейдерства. Для цього у нас вже є крута команда Мінюсту. Парламент вже прийняв законопроект для перезапуску судової системи. Ця реформа — одна з найскладніших, але я впевнений, що скоро чесні суди будуть реальністю в Україні. У України гарні макроекономічні показники. Останній прогноз Світового банку покращив наш прогноз. Впевнений, що тільки всі разом ми можемо зробимо так, щоб через декілька років нам було чим пишатись! Щоб Україна була прикладом для наслідування в світі. Бо методи минулого в майбутньому не працюють. А ми вже покоління майбутнього!”, – резюмує він.</p>
      <p>Раніше <a href="https://rubryka.com/2019/11/08/goncharuk-zayavyv-shho-zasnovnyku-alibaba-spodobalos-v-ukrayini/">Гончарук заявив, що засновнику Alibaba сподобалось в Україні.</a></p>
    </article>
  </body>
</html>