<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596491/vengker-tha-miliso-me-tin-mpagern-tin-epomeni-evdomada"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T09:46:00+00:00"/>
    <meta property="og:title" content="Βενγκέρ: «Θα μιλήσω με την Μπάγερν την επόμενη εβδομάδα"/>
    <meta property="og:description" content="Ο Αρσέν Βενγκέρ αποκάλυψε ότι θα συναντηθεί με τον Καρλ-Χάινς Ρούμενιγκε για την περίπτωση συνεργασίας τους.   Η Μπάγερν βρίσκεται σε αναζήτηση..."/>
  </head>
  <body>
    <article>
      <h1>Βενγκέρ: «Θα μιλήσω με την Μπάγερν την επόμενη εβδομάδα</h1>
      <address><time datetime="2019-11-09T09:46:00+00:00">09 Nov 2019, 09:46</time> by <a rel="author">Άντρια Χήρα</a></address>
      <p>Ο Αρσέν Βενγκέρ αποκάλυψε ότι θα συναντηθεί με τον Καρλ-Χάινς Ρούμενιγκε για την περίπτωση συνεργασίας τους.<br/> <br/>Η Μπάγερν βρίσκεται σε αναζήτηση προπονητή και ένας υποψήφιος είναι ο Αρσέν Βενγκέρ. Παρά το γεγονός ότι τις τελευταίες μέρες το όνομα του Αλσατού τεχνικού απορρίφθηκε από τους Βαυαρούς, όπως ανέφεραν γερμανικά Μέσα, φαίνεται ότι τελικά το θέμα δεν θεωρείται λήξαν.<br/> <br/>Ο Βενγκέρ με δηλώσεις του στο «Bein Sports» αποκάλυψε ότι πρόκειται να μιλήσει με τον CEO της Μπάγερν, Κάρλ-Χάινς Ρούμενιγκε: «Αποφασίσαμε να μιλήσουμε την επόμενη εβδομάδα επειδή είμαι στην Ντόχα μέχρι στην Κυριακή. Μιλήσαμε το πολύ τέσσερα με πέντε λεπτά. Με ρώτησε αν ενδιαφέρομαι για τη θέση του προπονητή, του είπα ότι δεν το έχω σκεφτεί και χρειάζομαι λίγο χρόνο».</p>
    </article>
  </body>
</html>