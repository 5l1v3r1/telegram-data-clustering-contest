<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Borisov-s-tezhki-dumi-za-posledicite-ot-komunizma-v-Evropa-912398"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T09:48:00+00:00"/>
    <meta property="og:title" content="Борисов с тежки думи за последиците от комунизма в Европа"/>
    <meta property="og:description" content="Ноемврийският пленум на ЦК на БКП, наричан по-точно Десетоноемврийски пленум, е заседание от 10 ноем..."/>
  </head>
  <body>
    <article>
      <h1>Борисов с тежки думи за последиците от комунизма в Европа</h1>
      <address>
        <time datetime="2019-11-09T09:48:00+00:00">09 Nov 2019, 09:48</time>
      </address>
      <p>Ноемврийският пленум на ЦК на БКП, наричан по-точно Десетоноемврийски пленум, е заседание от 10 ноември 1989 г., на което Централният комитет на Българската комунистическа партия освобождава Тодор Живков от най-високата длъжност генерален секретар в партията (и фактически в държавата), която той заема в продължение на 35 години.</p>
      <p>Утре се навършват точно 30 години от тази дата. Именно по този повод министър-председателят на България <a href="https://www.plovdiv24.bg/novini/persons/260.html">Бойко Борисов</a> се изказа в социалните мрежи:</p>
      <p>
        <i>"Комунизмът е оставил такава пропаст в Европа, че 30 години след историческото падане на Берлинската стена, източните държави и досега трудно догонваме западните. Все още носим белезите му, все още имаме много работа, но посоката е вярна. България направи своя цивилизационен избор. Убеден съм, че трябва да отстояваме демокрацията и правото на свободен избор. Длъжни сме да не допускаме тоталитарните режими да ни разделят!"</i>
      </p>
    </article>
  </body>
</html>