<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/y3Jn3K/klopp-liverpool-kan-ikke-kjoepe-mbappe"/>
    <meta property="og:site_name" content="Bergens Tidende"/>
    <meta property="article:published_time" content="2019-11-09T09:18:14+00:00"/>
    <meta property="og:title" content="Klopp knuser fansens drøm om stjernekjøp: – Ingen sjanse"/>
    <meta property="og:description" content="Liverpool-manager Jürgen Klopp er overbevist om at klubben ikke har mulighet til å signere den franske stjernespilleren Kylian Mbappé (20)."/>
  </head>
  <body>
    <article>
      <h1>Klopp knuser fansens drøm om stjernekjøp: – Ingen sjanse</h1>
      <h2>Liverpool-manager Jürgen Klopp er overbevist om at klubben ikke har mulighet til å signere den franske stjernespilleren Kylian Mbappé (20).</h2>
      <address><time datetime="2019-11-09T09:18:14+00:00">09 Nov 2019, 09:18</time> by <a rel="author">NTB</a></address>
      <p>Franskmannen har den siste tiden vært ryktet til Premier League-klubben, men nå går Klopp ut og avfeier at det kan bli realitet.</p>
      <p>– Å kjøpe en spiller av det kalibret er vanskelig. Jeg ser ingen klubber som for øyeblikket kan kjøpe Kylian Mbappé fra PSG. Og vi er blant klubbene som ikke kan gjøre det. Så enkelt er det, uttaler Liverpool-manageren ifølge <a href="https://www.theguardian.com/football/2019/nov/08/liverpool-cannot-afford-psg-kylian-mbappe-jurgen-klopp">The Guardian</a>.</p>
      <p>Mbappé slo for alvor gjennom som 18-åring i Monaco og tiltrakk seg interesse fra en rekke storklubber. Til slutt falt valget på Paris Saint-Germain, som måtte betale opptil 1,8 milliarder kroner for angrepsspillerens tjenester.</p>
      <p>Prislappen har derimot ikke gått ned siden den gang. 20-åringen har fortsatt storspillet, og i fjor vant han VM-gull med Frankrike.</p>
      <ul>
        <li><b>SETT DENNE?</b> <a href="https://www.bt.no/sport/i/lAalx9/skal-spille-to-kamper-paa-ett-doegn-dette-er-liverpools-uvanlige-loesnin">Skal spille to kamper på ett døgn: Dette er Liverpools uvanlige løsning</a></li>
      </ul>
      <figure>
        <img src="https://images.sacdn.no/v2/images/f175e94c-128e-4f0d-857d-3efa4289dbd4?fit=crop&amp;h=1331&amp;w=1900&amp;s=2529672ecec204952c6a97b1550735f2d2607921"/>
        <figcaption>Liverpool-manager Jürgen Klopp avfeier at PSG-spiller Kylian Mbappé er aktuell for rødtrøyene.<cite>Jon Super, AP / NTB scanpix</cite></figcaption>
      </figure>
      <p>Klopp legger ikke skjul på at økonomi er en sentral årsak til at en Mbappé-overgang ikke vil skje.</p>
      <p>– Fra et sportslig synspunkt så er det ikke mange grunner til ikke å signere han. For en spiller han er. Men det handler så klart om pengene. Ingen sjanse. Absolutt ingen mulighet. Beklager å måtte ødelegge den historien, sier Klopp.</p>
      <p>Ifølge overgangsryktene er Mbappé sterkt ønsket av den spanske storklubben Real Madrid.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/K3XRP6/rema-butikk-stengt-etter-rottefunn"/>
        <a href="https://www.bt.no/nyheter/lokalt/i/jdx7Kz/her-fraktes-den-skadde-bort-etter-speedriderulykke-paa-voss"/>
        <a href="https://www.bt.no/btmagasinet/i/lAaa63/naar-det-gaar-litt-fort-ned-en-bakke-og-pappa-tuller-og-roper-at-brem"/>
        <a href="https://www.bt.no/brandStudio/i/pLxQq1/verdens-mest-baerekraftige-flyselskap-igjen"/>
        <a href="https://www.bt.no/sport/i/RRXBnO/landro-mener-de-unge-dommerne-er-for-daarlige-slik-svarer-dommersjefen"/>
        <a href="https://www.bt.no/nyheter/okonomi/i/AdBBdA/kong-oscars-gate-ble-beskrevet-som-folketom-naa-har-barndomskompisene"/>
      </related>
      <ol>
        <li>
          <a href="https://www.bt.no/tag/Liverpool_FC">Liverpool FC</a>
        </li>
        <li>
          <a href="https://www.bt.no/tag/J%C3%BCrgen_Klopp">Jürgen Klopp</a>
        </li>
        <li>
          <a href="https://www.bt.no/tag/Kylian_Mbapp%C3%A9">Kylian Mbappé</a>
        </li>
        <li>
          <a href="https://www.bt.no/tag/Paris_Saint-Germain">Paris Saint-Germain</a>
        </li>
        <li>
          <a href="https://www.bt.no/tag/Engelsk_fotball">Engelsk fotball</a>
        </li>
      </ol>
    </article>
  </body>
</html>