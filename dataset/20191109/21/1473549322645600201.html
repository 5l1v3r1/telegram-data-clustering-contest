<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/protesty-w-iraku-premier-apeluje-o-powrot-do-normalnego-zycia,984274.html"/>
    <meta property="og:site_name" content="TVN24"/>
    <meta property="article:published_time" content="2019-11-09T21:02:28+00:00"/>
    <meta property="og:title" content="Chaos na irackich ulicach. Premier apeluje o &quot;powrót do normalnego życia&quot;"/>
    <meta property="og:description" content="Protestujący muszą pozwolić na powrót do normalnego życia, co doprowadzi do tego, że ich uzasadnione żądania zostaną spełnione - oświadczył w sobotę premier Iraku Adil Abd al-Mahdi. Jego zdaniem pr..."/>
  </head>
  <body>
    <article>
      <h1>Chaos na irackich ulicach. Premier apeluje o "powrót do normalnego życia"</h1>
      <address><time datetime="2019-11-09T21:02:28+00:00">09 Nov 2019, 21:02</time> by <a rel="author">momo//rzw</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/06022226-d9a3-4530-843b-3c50e54b5b31.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=39/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2244b197-5b6d-42a0-9e5b-21a2253b7ee9-480p.mp4"/>
          <figcaption>Antyrządowe protesty i chaos na ulicach Bagdadu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/56cfdf4f-d765-4e42-ad81-06bcb4058972-480p.mp4"/>
          <figcaption>Protesty antyrządowe w Iraku. Służby bezpieczeństwa...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/c8785b86-ad74-43c3-9876-06fda1ae6a59-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/027bf633-3f98-4c56-b3f0-1399a38a9d1a-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0f011ca0-cf6d-4bcf-998c-969d0a5fea9e-480p.mp4"/>
          <figcaption>Protesty antyrządowe w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/f48602f8-e730-4269-a277-49120240e8ca-480p.mp4"/>
          <figcaption>Kolejny dzień protestów w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/347448aa-61a3-4aec-a1a1-26212047e304-480p.mp4"/>
          <figcaption>Dziesiątki ofiar śmiertelnych w protestach w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/b8f3b42a-04cc-47dd-b9a5-ca3524ad489a-480p.mp4"/>
          <figcaption>Protesty w Bagdadzie, policja użyła gazu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/97c6d576-9bbe-4858-86a2-ceddace9ac4a-480p.mp4"/>
          <figcaption>Protesty w Iraku. Władze wprowadzaja godzinę policyjną</figcaption>
        </figure>
        <figcaption>Premier Iraku apeluje do protestujących, by pozwolili na powrót do normalności<cite>Foto: PAP/EPA/MURTAJA LATEEF | Video: Reuters</cite></figcaption>
      </slideshow>
      <h3>Protestujący muszą pozwolić na powrót do normalnego życia, co doprowadzi do tego, że ich uzasadnione żądania zostaną spełnione - oświadczył w sobotę premier Iraku Adil Abd al-Mahdi. Jego zdaniem przez ostatnie lata irackie partie "poświęcały się", ale przyznał, że "też popełniły wiele błędów".</h3>
      <p>Antyrządowe niepokoje społeczne w Iraku rozpoczęły się na początku października w Bagdadzie, szybko rozprzestrzeniając się na miasta na południu kraju. W wyniku brutalnego tłumienia protestów przez siły bezpieczeństwa zabitych zostało już ponad 270 osób.</p>
      <p>
        <a href="https://www.tvn24.pl/raporty/irak-antyrzadowe-protesty,1407">
          <b>PROTESTY W IRAKU. CZYTAJ WIĘCEJ &gt;&gt;&gt;</b>
        </a>
      </p>
      <h3>Apel o "powrót do normalnego życia"</h3>
      <related>
        <a href="https://www.tvn24.pl/wiadomosci-ze-swiata,2/irackie-sluzby-znow-otworzyly-ogien-do-demonstrantow-zginelo-10-osob,983849.html"/>
      </related>
      <p>- Protesty pomogły i pomogą w wywieraniu presji na grupy polityczne, rząd, (...) by przeprowadzić reformy i zaakceptować zmiany - oświadczył w sobotę premier. Podkreślił jednak, że teraz protestujący "muszą pozwolić na powrót do normalnego życia, co doprowadzi do tego, że ich uzasadnione żądania zostaną spełnione".<br/><br/>Mahdi dodał, że "siły polityczne i partie są ważnymi instytucjami w każdym demokratycznym systemie" i że w ciągu ostatnich 16 lat - od obalenia byłego dyktatora Saddama Husajna - irackie partie "poświęcały się, ale też popełniły wiele błędów".<br/><br/>Premier obiecał wprowadzenie zakazu posiadania broni przez struktury niepaństwowe, które oskarżano o strzelanie do demonstrantów, oraz podkreślił, że kontynuowane będą dochodzenia dotyczące zgonów protestujących.<br/><br/>W poprzednich tygodniach, na fali manifestacji, w których udział biorą dziesiątki tysięcy ludzi, Mahdi zapowiedział serię reform. W sobotę obiecał, że zmiany w systemie wyborczym zostaną ogłoszone "w najbliższych kilku dniach". Nie wyjaśnił, na czym będą polegały.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/c3915966-99ba-45c9-80d0-38308a298c08.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Protesty w Iraku<cite>Źródło: PAP/EPA/MURTAJA LATEEF</cite></figcaption>
      </figure>
      <h3>Brutalne starcia nad rzeką Tygrys</h3>
      <related>
        <a href="https://www.tvn24.pl/wiadomosci-ze-swiata,2/kolejne-ofiary-protestow-reuters-otworzono-ogien-na-pogrzebie,983214.html"/>
      </related>
      <p>W sobotę siły bezpieczeństwa oczyściły z protestujących trzy do tej pory okupowane mosty na rzece Tygrys w Bagdadzie. Użyto przy tym granatów hukowych i gazu łzawiącego. Według agencji AP starcia, do których tam doszło, były jednymi z najbardziej brutalnych od początku października. Agencje podkreślają, że członkowie sił bezpieczeństwa strzelają do manifestantów.<br/><br/>Według źródeł medycznych i urzędników, na których powołuje się AP, w sobotę w Bagdadzie zginęło czterech demonstrantów, w tym trzech od kul, a ponad sto osób odniosło rany.<br/><br/>Protesty w Iraku są wyrazem społecznego wzburzenia wywołanego biedą, bezrobociem, nieregularnymi dostawami prądu i wody pitnej. Polityków i władze obwinia się o chroniczną korupcję, powstrzymującą odbudowę kraju po latach konfliktów religijnych i niszczycielskiej wojnie, w której pokonano dżihadystyczną organizację nazywającą siebie Państwem Islamskim.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/06022226-d9a3-4530-843b-3c50e54b5b31.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Premier Iraku apeluje do protestujących, by pozwolili na powrót do normalności<cite>Źródło: PAP/EPA/MURTAJA LATEEF</cite></figcaption>
      </figure>
      <related>
        <h4>Antyrządowe protesty w Iraku</h4>
        <a href="https://www.tvn24.pl/wiadomosci-ze-swiata,2/irackie-sluzby-znow-otworzyly-ogien-do-demonstrantow-zginelo-10-osob,983849.html"/>
        <a href="https://www.tvn24.pl/wiadomosci-ze-swiata,2/kolejne-ofiary-protestow-reuters-otworzono-ogien-na-pogrzebie,983214.html"/>
        <a href="https://www.tvn24.pl/wiadomosci-ze-swiata,2/chcieli-wedrzec-sie-do-konsulatu-iranu-sily-bezpieczenstwa-otworzyly-ogien,982791.html"/>
        <a href="https://www.tvn24.pl/wiadomosci-ze-swiata,2/miliardy-dolarow-strat-premier-apeluje-do-demonstrantow,982690.html"/>
        <a href="https://www.tvn24.pl/wiadomosci-ze-swiata,2/prezydent-iraku-zlozyl-propozycje-ma-zazegnac-kryzys,982099.html"/>
      </related>
    </article>
  </body>
</html>