<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322558"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-09T21:00:00+00:00"/>
    <meta property="og:title" content="בזמן שעבד בגינה: גבר בן 71 מהוואי נפל ל&quot;בור לבה&quot; בחצר ביתו"/>
    <meta property="og:description" content="הגבר, שגזם עצים בחצר ביתו שבהוואי, נפל לתעלה שנוצרה כתוצאה מהתפרצות וולקנית - תופעה גיאולוגית נפוצה באיי האוקינוס השקט...."/>
  </head>
  <body>
    <article>
      <h1>בזמן שעבד בגינה: גבר בן 71 מהוואי נפל ל"בור לבה" בחצר ביתו</h1>
      <address><time datetime="2019-11-09T21:00:00+00:00">09 Nov 2019, 21:00</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700,t_18/1/7/9/6/1796798-46.jpg"/>
        <figcaption>נהרג כשנפל לפיר מלא בלבה, בזמן שעבד בגינתו. זרימת לבה מהר געש באזור העיר פאהואה בהוואי (צילום: רויטרס)</figcaption>
      </figure>
      <p>גבר בן 71 נהרג לאחר שנפל ל"בור לבה", בזמן שגזם את העצים בביתו שבהוואי. הבור הוא למעשה תעלה שנוצרה כתוצאה מהתפרצות וולקנית. המשטרה המקומית אמרה כי הגבר מת לאחר שנפל לעומק של כשבעה מטרים "דרך איזור רך באדמה". תעלות הלבה, שנוצרות לעיתים תוך כמה ימים בלבד, הן תופעה גיאולוגית נפוצה באיי האוקיינוס השקט.</p>
      <p>עוד מסרה המשטרה כי הגבר נמצא ביום שני האחרון, לאחר שחבריו דיווחו על היעדרותו כשלא שמעו ממנו במהלך כמה ימים. מפקד משטרת הוואי רוברט ווגנר אמר לכלי התקשורת במדינה כי רוחבו של הפיר שלתוכו נפל האיש היה כ-60 סנטימטר. לכוחות כיבוי האש שחילצו את גופתו של האיש נדרש ציוד טיפוס על מנת לרדת למעמקי הבור ולהוציא אותה.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322557">דיווח: הפלגים בעיראק סיכמו על תמיכה ברה"מ אחרי תיווך איראני </a>
        <a href="https://news.walla.co.il/item/3322536"> לאחר כמאה שנות סכסוך: אתר קדוש למוסלמים בהודו יועבר להינדים </a>
        <a href="https://news.walla.co.il/item/3322520"> המוסלמים והיהודים בבוסניה ציינו 200 שנות דו-קיום: "גוף אחד" </a>
        <a href="https://tld.walla.co.il/item/3242677?lm_supplier=16893&amp;lm_bc=18500"> לחצן נייד חדש שיכול להציל את חייכם באירוע לבבי תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/2/9/7/2297427-46.jpg"/>
        <figcaption>תופעה מסוכנת שיכולה להיווצר בתוך ימים. מערת לבה באי בדרום קוריאה שבאוקיינוס השקט (צילום: Gettyimages)</figcaption>
      </figure>
      <p>תעלות הלבה הן תופעה נפוצה במדינת האיים, שנוצרות כאשר לבה מתקררת ורק השכבה העליונה של החומר מתקשה, כששכבות החומר שמתחת אליה מתנקזות בחזרה לאוקיינוס. לטענת המגזין נשיונל ג'יאוגרפיק, שלא כמו תופעות גיאולוגיות אחרות שלהן לוקח זמן להיווצר, כמו מערות - תעלות לבה נוצרות לעיתים תוך ימים או שבועות ספורים. בזמן שהלבה זורמת ומתנקזת למי האוקיינוס, היא מותירה מבוכי תעלות שחלקם באורך של יותר מ-14 מטרים.</p>
    </article>
  </body>
</html>