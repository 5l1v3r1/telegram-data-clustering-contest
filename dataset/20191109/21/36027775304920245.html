<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/09/moskvada-fxx-polkovnigining-ota-onasi-uyidan-50-mln-dollar-va-1-mln-yevro-topildi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-09T21:30:00+00:00"/>
    <meta property="og:title" content="Moskvada FXX polkovnigining ota-onasi uyidan 50 mln dollar va 1 mln yevro topildi"/>
    <meta property="og:description" content="Sud yig‘ilishida polkovnikning onasi tintuv chog‘ida topilgan naqd pullarni o‘g‘li uyga “xizmat zarurati” tufayli olib kelganini bildirgan"/>
  </head>
  <body>
    <article>
      <h1>Moskvada FXX polkovnigining ota-onasi uyidan 50 mln dollar va 1 mln yevro topildi</h1>
      <address>
        <time datetime="2019-11-09T21:30:00+00:00">09 Nov 2019, 21:30</time>
      </address>
      <p>Golovin tuman sudi Rossiya Federal xavfsizlik xizmati (FXX) polkovnigi Kirill Cherkalinning oilasiga tegishli pullar va mulkni davlat daromadiga o‘tkazish haqida qaror qabul qildi. Bu haqda “Moskva” agentligi <a href="https://www.mskagency.ru/materials/2933445">ma’lum qildi</a>.</p>
      <figure>
        <img src="https://s.daryo.uz/wp-content/uploads/2019/11/1502bbc5ff3d5a40a76e3eafa159b3c8-680x383.jpg"/>
        <figcaption>Foto: “Yandeks”</figcaption>
      </figure>
      <p>Gap jami 6 milliard rubllik mol-mulk haqida ketmoqda. Cherkalinning ota-onasi uyidan 50 million dollar, 1 million yevro va 15 million rubl topilgan.</p>
      <p>Sudning 8-noyabr kuni bo‘lib o‘tgan yig‘ilishida polkovnikning onasi Natalya Cherkalina tintuv chog‘ida topilgan naqd pullarni o‘g‘li uyga “xizmat zarurati”  tufayli olib kelganini bildirgan.</p>
      <p>Rossiya FXX iqtisodiy xavfsizlik xizmati bank jinoyatchiligiga qarshi kurash bo‘limini boshqargan polkovnik Cherkalin joriy yil aprelida poraxo‘rlik va firibgarlikda ayblanib hibsga olingandi.</p>
    </article>
  </body>
</html>