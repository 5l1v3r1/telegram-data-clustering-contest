<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/nebesen-fenomen-se-zadava-sledvashchata-sedmitsa-406317.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T21:47:46+00:00"/>
    <meta property="og:title" content="Небесен феномен се задава следващата седмица"/>
    <meta property="og:description" content="Планетата Меркурий ще премине като на парад пред Слънцето"/>
  </head>
  <body>
    <article>
      <h1>Небесен феномен се задава следващата седмица</h1>
      <address><time datetime="2019-11-09T21:47:46+00:00">09 Nov 2019, 21:47</time> by <a rel="author">"Стандарт"</a></address>
      <p>Планетата Меркурий ще устрои рядко небесно шоу следващата седмица, като ще премине като на парад пред Слънцето и ще може да бъде наблюдаван на повечето места по света, предава Асошиейтед прес.</p>
      <p>Космическият феномен ще се състои в понеделник и ще бъде с продължителност 5,5 часа. Той ще бъде видим в източните щати на САЩ, в Канада, в Централна и Южна Америка. Останалата част на света - Северна Америка, Европа и Африка ще стане свидел на част от спектакъла, докато Азия и Австралия ще бъдат изключени от него.</p>
      <p>Меркурий ни дарява с подобни преминавания пред Слънцето около 13-14 пъти за един век. Следващото му шествие е предвидено чак за 2032 година.Ще бъдат нужни специални предпазни средства за очите за наблюдаването на феномена. За препоръчване са бинокли и телескопи със слънчеви филтри. Миниатюрният Меркурий ще бъде трудно забележим с невъоръжено око, като се има предвид неговия диаметър, 4 800 километра, и този на Слънцето - 1,4 милиона километра.</p>
      <p>Малката планета ще премине по диагонал в понеделник пред нашата звезда, отляво надясно. Въпреки че придвижването й може да ни се стори бавно, тя ще все пак ще лети със скорост 241 000 километра в час.</p>
      <p> </p>
      <p> </p>
      <p> </p>
    </article>
  </body>
</html>