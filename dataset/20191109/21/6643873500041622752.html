<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/RRXBdW/marerittet-fortsetter-for-kaare-ingebrigtsen-mistet-seieren-paa-overtid"/>
    <meta property="og:site_name" content="Bergens Tidende"/>
    <meta property="article:published_time" content="2019-11-09T21:38:54+00:00"/>
    <meta property="og:title" content="Marerittet fortsetter: Ti kamper uten seier"/>
    <meta property="og:description" content="Kåre Ingebrigtsen og Oostende har nå spilt ti seriekamper på rad uten seier."/>
  </head>
  <body>
    <article>
      <h1>Marerittet fortsetter: Ti kamper uten seier</h1>
      <h2>Kåre Ingebrigtsen og Oostende har nå spilt ti seriekamper på rad uten seier.</h2>
      <address><time datetime="2019-11-09T21:38:54+00:00">09 Nov 2019, 21:38</time> by <a rel="author">Lars Sørnes</a></address>
      <p>
        <b>Oostende – Mouscron 2–2</b>
      </p>
      <p>Det har vært en tøff tid for Kåre Ingebrigtsen i belgiske Oostende. Før kampen mot Mouscron på hjemmebane lørdag kveld sto laget uten seier på de ni siste seriekampene.</p>
      <p>Den forrige trepoengeren kom hjemme mot Mechelen 24. august.</p>
      <p>
        <a href="https://www.bt.no/sport/i/70oBRo/ingebrigtsens-grusomme-rekke-fortsetter">Les også<br/>Ingebrigtsens grusomme rekke fortsetter</a>
      </p>
      <details>
        <summary>Fakta<br/>Her er mareritt-rekken</summary>
        <p>Oostende har nå spilt ti seriekamper på rad uten seier.</p>
        <p>Kortrijk – <b>Oostende</b> 2–2</p>
        <p><b>Oostende</b> – Standard Liège 1–4</p>
        <p>Genk – <b>Oostende</b> 3–1</p>
        <p><b>Oostende</b> – Antwerpen 1–1</p>
        <p>Waasland-Beveren – <b>Oostende</b> 3–1</p>
        <p><b>Oostende</b> – Eupen 2–3</p>
        <p>Zulte Waregem – <b>Oostende</b> 2–0</p>
        <p><b>Oostende</b> – Charleroi 0–1</p>
        <p>Sint-Truiden – <b>Oostende</b> 1–0</p>
        <p><b>Oostende</b> – Mouscron 2–2</p>
      </details>
      <h3>Overtidsdrama</h3>
      <p>Ingebrigtsens menn fikk en god start på Versluys Arena lørdag. Fire minutter pause ga den zambiske angriperen Fashion Sakala laget ledelsen 1–0.</p>
      <p>Midtveis i 2.-omgang scoret imidlertid bortelaget. Innbytter Stipe Perica sørget for balanse i regnskapet.</p>
      <p>Oostende ble så tildelt straffespark kvarteret før slutt. Islandske Ari Skúlason var sikker fra ellevemetersmerket og ga hjemmepublikummet noe å juble for.</p>
      <p>Men jubelen stilnet tre minutter på overtid. Stipe Perica ble tomålsscorer da han headet ballen i mål.</p>
      <p>
        <a href="https://www.bt.no/sport/i/e8y6JM/hardt-angrep-mot-rosenborg-i-ny-bok-roeper-detaljer-i-bendtners-kontra">Les også<br/>Hardt angrep mot Rosenborg i ny bok: Røper detaljer i Bendtners kontrakt</a>
      </p>
      <p>Dermed endte kampen 2–2, og Ingebrigtsens Oostende står nå uten seier på de siste ti seriekampene. Laget ligger på 14.-plass på tabellen med 12 poeng etter 15 spilte kamper.</p>
      <p>Neste kamp for Oostende er mot serieleder Club Brugge på bortebane. Kampen spilles fredag 22. november på Jan Breydel Stadium.</p>
      <h3>Berge spiller søndag</h3>
      <p>Sunnmøringen Henrik Bjørdal og hans Zulte Waregem tapte hjemme mot Anderlecht fredag kveld. Resultatet ble 1–2. Bjørdal startet oppgjøret på benken og spilte de siste 45 minuttene. Anderlecht trenes for øvrig av tidligere Manchester City-profil Vincent Kompany.</p>
      <p>Sander Berge og Genk møter Gent hjemme på Luminus Arena søndag kveld.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/OpXJ3A/doed-mann-funnet-paa-stemmemyren"/>
        <a href="https://www.bt.no/nyheter/lokalt/i/jdxJPo/rema-rotten-skutt"/>
        <a href="https://www.bt.no/btmeninger/debatt/i/g7xB8a/for-daarlig-bybanetilbud-fra-flesland"/>
        <a href="https://www.bt.no/innenriks/i/aweBrM/mandag-kan-du-se-dette-sjeldne-fenomenet-paa-himmelen"/>
        <a href="https://www.bt.no/sport/i/Xg3BVm/liverpool-stjernen-vil-ikke-snakke-engelsk-til-sine-barn-hver-morgen"/>
        <a href="https://www.bt.no/nyheter/lokalt/i/6jegG8/priser-seg-lykkelig-over-at-det-ikke-gikk-verre-under-brann-i-alvoeen"/>
      </related>
      <ol>
        <li>
          <a href="https://www.bt.no/tag/K%C3%A5re_Ingebrigtsen">Kåre Ingebrigtsen</a>
        </li>
        <li>
          <a href="https://www.bt.no/tag/Belgisk_fotball">Belgisk fotball</a>
        </li>
      </ol>
    </article>
  </body>
</html>