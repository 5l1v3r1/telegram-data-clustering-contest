<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596579/i-tourkia-katadikazei-tis-aksioseis-ton-hpa-gia-to-syriako-petrelaio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T21:01:00+00:00"/>
    <meta property="og:title" content="Η Τουρκία καταδικάζει τις αξιώσεις των ΗΠΑ για το συριακό πετρέλαιο"/>
    <meta property="og:description" content="Tην αντίθεσή τους για τις αμερικανικές αξιώσεις αναφορικά με τα πετρέλαια της Συρίας, εξέφρασαν οι Τούρκοι.   «Οι διακηρύξεις των ΗΠΑ για τα..."/>
  </head>
  <body>
    <article>
      <h1>Η Τουρκία καταδικάζει τις αξιώσεις των ΗΠΑ για το συριακό πετρέλαιο</h1>
      <address><time datetime="2019-11-09T21:01:00+00:00">09 Nov 2019, 21:01</time> by <a rel="author">sigmalive</a></address>
      <p>Tην αντίθεσή τους για τις αμερικανικές αξιώσεις αναφορικά με τα πετρέλαια της Συρίας, εξέφρασαν οι Τούρκοι.</p>
      <p>«Οι διακηρύξεις των ΗΠΑ για τα πετρελαιοπηγές της Συρίας είναι απολύτως παράνομες και δεν έχουν καμία βάση στο διεθνές δίκαιο», ανέφερε ο υπουργός Εξωτερικών της Τουρκίας, Μεβλούτ Τσαβούσογλου.</p>
      <p>«Οι ΗΠΑ αναγνωρίζουν και δηλώνουν ανοιχτά ότι είναι παρόντες στην Συρία λόγω πετρελαιοπηγών. Κανείς δεν έχει δικαίωμα στους πόρους της Συρίας. Αυτοί ήρθαν εδώ, διασχίζοντας χιλιάδες χιλιόμετρα και είπαν: «Θα εκτιμήσουμε την αξία των πετρελαιοπηγών αυτής της χώρας. Αυτό έρχεται σε αντίθεση με τους κανόνες του διεθνούς δικαίου», επεσήμανε ο Τσαβούσογλου, σε δηλώσεις του στο τηλεοπτικό κανάλι A Haber».</p>
      <p>Όλα αυτά επώθηκαν μετά από επανειλημμένες δηλώσεις του Προέδρου Τραμπ, ότι η Ουάσινγκτον θα «εξασφάλιζε» το πετρέλαιο της Συρίας.</p>
      <p>Επίσης, ο επικεφαλής του Πενταγώνου, Μαρκ Έσπερ, επιβεβαίωσε ότι η αποστολή των ΗΠΑ στη Συρία θα έγκειται πλέον να αποτρέψει την πτώση των πετρελαϊκών αποθεμάτων της χώρας στα χέρια είτε των τρομοκρατών είτε της κυβέρνησης της Δαμασκού.</p>
      <p>Το ρωσικό υπουργείο Εξωτερικών, πριν από λίγα 24ωρα, σχολιάζοντας τα αμερικανικά σχέδια επέκτασης της στρατιωτικής αποστολής προκειμένου να προστατευθεί το συριακό πετρέλαιο, επισήμανε ότι οι περιοχές της χώρας όπου υπάρχουν πετρελαιοπηγές θα πρέπει να ελέγχονται από την κυβέρνηση της Συρίας.</p>
    </article>
  </body>
</html>