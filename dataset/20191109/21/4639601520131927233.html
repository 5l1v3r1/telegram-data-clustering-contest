<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/asteras-me-mark-fernanteth-sto-kleanthis-vikelidis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T21:25:08+00:00"/>
    <meta property="og:title" content="Αστέρας: Με Μαρκ Φερνάντεθ στο Κλεάνθης Βικελίδης"/>
    <meta property="og:description" content="Ο Ισπανός ξεπέρασε το πρόβλημα που αντιμετώπιζε και βρίσκεται στην αποστολή για το παιχνίδι με τον Αρη."/>
  </head>
  <body>
    <article>
      <h1>Αστέρας: Με Μαρκ Φερνάντεθ στο Κλεάνθης Βικελίδης</h1>
      <h2>Ο Ισπανός ξεπέρασε το πρόβλημα που αντιμετώπιζε και βρίσκεται στην αποστολή για το παιχνίδι με τον Αρη.</h2>
      <address><time datetime="2019-11-09T21:25:08+00:00">09 Nov 2019, 21:25</time> by <a rel="author">ΤοΒΗΜΑ Team</a></address>
      <p>Με τον Μαρκ Φερνάντεθ στην αποστολή του θα παραταχθεί ο Αστέρας Τρίπολης στον αυριανό αγώνα με τον Αρη στο Κλεάνθης Βικελίδης, καθώς ο Ισπανός μεσοεπιθετικός προπονήθηκε κανονικά με την υπόλοιπη ομάδα και τέθηκε στη διάθεση του Χιμένεθ.</p>
      <p>Ο Ιβηρας είχε χάσει τις πρώτες προπονήσεις της εβδομάδας, ωστόσο, τις τελευταίες ημέρες ακολουθούσε κανονικά το πρόγραμμα, χωρίς να νιώθει ενοχλήσεις και αποφασίστηκε από το ιατρικό τιμ της αρκαδικής ομάδας να συμπεριληφθεί κανονικά στην αποστολή.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>Αντίθετα, εκτός αποστολής βρίσκονται ο Ματίας Ιγκλέσιας και ο Φράνκο Μπέλοκ.</p>
      <p>Ως εκ τούτου, στην Θεσσαλονίκη για την αναμέτρηση με τον Αρη (15:00), συμπεριελήφθησαν οι Παπαδόπουλος, Μιχαήλ, Τασουλής, Σουάρεθ, Κώτσιρας, Μαρτίνες, Ματρικάρντι, Βλάχος, Καπίγια, Βαλιέντε, Μαρκ Φερνάντεθ, Μπόρχα Φερνάντεζ, Ριέρα, Μουνάφο, Σίτο, Λουίς Φερνάντεθ, Χαουρέγκι, Μπαράλες.</p>
      <p>Ένα σημαντικό παιχνίδι για τον Αστέρα Τρίπολης, ο οποίος «καίγεται» για βαθμούς, καθώς μετά από 9 αγωνιστικές βρίσκεται στην 10η θέση έχοντας 10 πόντους.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>