<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/daydzhest/stkleniyat-tron-koyto-mozhe-da-vi-napravi-bogati_news708383.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T21:50:00+00:00"/>
    <meta property="og:title" content="Стъкленият трон, който може да ви направи богати"/>
    <meta property="og:description" content="Игор Рибаков е милиардер, чието име може да прочетете в списъка на Forbes"/>
  </head>
  <body>
    <article>
      <h1>Стъкленият трон, който може да ви направи богати</h1>
      <h2>Игор Рибаков е милиардер, чието име може да прочетете в списъка на Forbes</h2>
      <address>
        <time datetime="2019-11-09T21:50:00+00:00">09 Nov 2019, 21:50</time>
      </address>
      <p>https://blitz.bg/daydzhest/stkleniyat-tron-koyto-mozhe-da-vi-napravi-bogati_news708383.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573328703-stttt.jpg"/>
      </figure>
      <p><b>Игор Рибаков е милиардер, чието име може да прочетете в списъка на Forbes. </b><br/><br/>Той напълни стъклен трон с 1 млн. долара, за да може всеки желаещ да почувства енергията на парите и да стане успешен бизнесмен.</p>
      <p>Този проект на Рибаков цели да мотивира хората да умножават своя капитал. Тронът е дело на художника Алексей Сергиенко и носи названието X10.</p>
      <p>През октомври на петербургския бизнес-форум Synergy Global руският предприемач изнесе реч, в края на която от тавана на „Газпром Арена“ заваляха пари. Върху зрителите се понесоха банкноти на стойност 20 000 долара.<br/><br/>Всяка банкнота е била собственоръчно подписана от милиардера с пожелание хората да увеличат доходите си 10 пъти. Така бизнесменът се опитва да тласне хората да се осмелят да направят следващата крачка към осъществяването на целите им.</p>
      <p>
        <b>Стъкленият трон, пълен с милион долара, е добра идея, убеден е Игор Рибаков.</b>
      </p>
      <p>Това не означава, че е достатъчно да седнете на трона и утре вече ще бъдете богати. Не. Аз знам каква енергия са парите, не бива да я подценяваме. Хората, които седнат на този трон, ще получат от тази енергия. Ще се заредят.<br/><br/>Аз искам благосъстоянието и нивото на щастие на всички хора да се увеличат десетократно. Минимум 10 000 предприемачи да преуспеят като мен. Правя това заради тях, казва милиардерът.</p>
    </article>
  </body>
</html>