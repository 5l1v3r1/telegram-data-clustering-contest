<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89127"/>
    <meta property="og:site_name" content="Denník politika"/>
    <meta property="article:published_time" content="2019-11-09T21:35:25+00:00"/>
    <meta property="og:title" content="Bayern Mníchov v I. bundeslige deklasoval Dortmund, Duda pri nezdare Herthy sedel na lavičke"/>
    <meta property="og:description" content="9.11.2019 (Webnoviny.sk) – Futbalistom Borussie Dortmund sa v mníchovskej Alianz Arene v ostatných sezónach absolútne nedarí. Od sezóny 2015/2016 zakaždým inkasovali na pôde Bayernu Mníchov v ligovom zápase aspoň štyri góly a sobotňajší šláger I. bundesligy nebol výnimkou. Bavori potešili svojich priaznivcov triumfom 4:0 a v tabuľke sa vyšvihli na priebežnú tretiu priečku so ziskom 21 bodov."/>
  </head>
  <body>
    <article>
      <h1>Bayern Mníchov v I. bundeslige deklasoval Dortmund, Duda pri nezdare Herthy sedel na lavičke</h1>
      <address><time datetime="2019-11-09T21:35:25+00:00">09 Nov 2019, 21:35</time> by <a rel="author">Webnoviny</a></address>
      <p>9.11.2019 (Webnoviny.sk) – Futbalistom Borussie Dortmund sa v mníchovskej Alianz Arene v ostatných sezónach absolútne nedarí. Od sezóny 2015/2016 zakaždým inkasovali na pôde Bayernu Mníchov v ligovom zápase aspoň štyri góly a sobotňajší šláger I. bundesligy nebol výnimkou. Bavori potešili svojich priaznivcov triumfom 4:0 a v tabuľke sa vyšvihli na priebežnú tretiu priečku so ziskom 21 bodov.</p>
      <p>Skóre stretnutia otvoril už v 17. min poľský kanonier Robert Lewandowski. Rodák z Varšavy napol sieť aj v 76. min, dokopy nastrieľal v tejto sezóne už 16 ligových gólov a v každom z doterajších jedenástich kôl dokázal skórovať. Okrem neho si vylepšil štatistiky aj vo výbornej forme hrajúci Serge Gnabry a dielo zkazy z pohľadu Dortmundu dokonal desať minút pred koncom vlastným gólom Mats Hummels.</p>
      <p>Dortmund prišiel o sedemzápasovú ligovú neporaziteľnosť a z metropoly Bavorska si odviezol ďalší debakel. V posledných piatich ligových súbojoch prehral v Allianz Arene 1:5, 1:4, 0:6, 0:5 a 0:4. Navyše, už v prvom polčase musel odstúpiť zo zápasu anglický reprezentant Jadon Sancho.</p>
      <h3>I. bundesliga 2019/2020</h3>
      <p>11. kolo – sobota</p>
      <p><b>Hertha Berlín – Lipsko 2:4 (1:2)</b><br/><b>Góly:</b> 32. Mittelstädt, 90.+ Selke – 38. a 90.+ Werner, 45.+ Sabiltzer, 86. Kampl<br/>Ondrej Duda (Hertha Berlín) sedel na lavičke náhradníkov</p>
      <p><b>Mainz – Union Berlín 2:3 (0:2)</b><br/><b>Góly:</b> 81. Onisiwo, 90.+ Brosinski – 30. Ingvartsen, 45.+ a 51. S. Andersson</p>
      <p><b>Paderborn – Augsburg 0:1 (0:1)</b><br/><b>Gól:</b> 41. Max</p>
      <p><b>Schalke 04 – Düsseldorf 3:3 (1:0)</b><br/><b>Góly:</b> 33. D. Caligiuri, 67. Kabak, 79. Serdar – 62., 74. a 85. Hennings (prvý z pok. kopu)</p>
      <p><b>Bayern Mníchov – Dortmund 4:0 (1:0)</b><br/><b>Góly:</b> 17. a 76. Lewandowski, 47. Gnabry, 80. Hummels (vlastný)</p>
      <p>Viac k témam: <a href="https://www.webnoviny.sk/tag/i-bundesliga/"><u>I. bundesliga</u></a><br/>Zdroj: Webnoviny.sk – <a href="https://www.webnoviny.sk/bayern-mnichov-v-i-bundeslige-deklasoval-dortmund-duda-pri-nezdare-herthy-sedel-na-lavicke/"><u>Bayern Mníchov v I. bundeslige deklasoval Dortmund, Duda pri nezdare Herthy sedel na lavičke</u></a> © SITA Všetky práva vyhradené.</p>
    </article>
  </body>
</html>