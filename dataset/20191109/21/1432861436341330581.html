<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/nov-krah-za-borusiq-dortmund-sreshtu-bajern-(myunhen)-(video)-1404653.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T21:26:00+00:00"/>
    <meta property="og:title" content="Нов крах за Борусия Дортмунд срещу Байерн (Мюнхен) (ВИДЕО)"/>
    <meta property="og:description" content="Байерн (Мюнхен) постигна убедителна победа срещу Борусия (Дортмунд) в дербито на 11-ия кръг на Първа Бундеслига Баварците победиха с 4:0 след два гола на Роберт Левандовски, един на Серж Гнабри и автогол на Матс Хумелс"/>
  </head>
  <body>
    <article>
      <h1>Нов крах за Борусия Дортмунд срещу Байерн (Мюнхен) (ВИДЕО)</h1>
      <address><time datetime="2019-11-09T21:26:00+00:00">09 Nov 2019, 21:26</time> by <a rel="author">Sportlive.bg</a></address>
      <p><a href="https://www.sportlive.bg/tags/13464"><b>Байерн (Мюнхен)</b></a> постигна убедителна победа срещу Борусия (Дортмунд) в дербито на 11-ия кръг на Първа Бундеслига. Баварците победиха с 4:0 след два гола на Роберт Левандовски, един на Серж Гнабри и автогол на Матс Хумелс. Дортмунд изигра изключително слаб мач и резултатът е логичен, предвид показаното на терена. В последната срещата между двата тима за шампионата Байерн отново разгроми съперника си. Тогава с 5:0. По този начин баварците са трети с 21 точки, вече с две повече от Борусия.</p>
      <p>Домакините можеха да поведат още преди да е минало минута игра, когато Роберт Левандовски се устреми сам срещу Роман Бюрки, но вратарят излезе и го изпревари в борбата за топката. След това Борусия изигра по-силни минути, но без да се стигне до опасност.</p>
      <p>В 17' след контраатака на баварците се стигна и до първото попадение. Павар завъртя топката дълбоко в наказателното поле и намери непокрит Роберт Левандовски, чийто удар отблизо с глава попадна в средата на мрежата зад гърба на вратаря.</p>
      <figure>
        <iframe data-src="https://twitter.com/SportCentre8/status/1193225041229447168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В 27' Коман беше намерен на точката на дузпата от Левандвоски, но ударът му беше избит от голлинията. Малко след това и Кимих пробва рефлексите на Бюрки от средна дистанция, но стражът се справи. Борусия показа изключително пасивна игра по време на първото полувреме не затрудни по никакъв начин Нойер. В 45' Герейро намери от свободен удар Аксел Витсел, който успя да стигне до топката на задната греда на Нойер, но не и да отправи точен удар.</p>
      <p>Веднага след подновяването на играта баварците удвоиха своя аванс. След чудесен пас към Томас Мюлер на контраатака той успя да пласира успореден на гол линията на Дортмунд пас. Първо Левандовски се размина да нанесе удар, но Серж Гнабри вкара за 2:0. Първоначално попадението не бе зачетено заради засада, но след намесата на ВАР стана ясно, че няма никаква нередност.</p>
      <figure>
        <iframe data-src="https://twitter.com/psychoclownblog/status/1193237022254735360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В 59' Роберт Левандовски стреля опасно точно до дясната греда от наказателното поле, след като връхлетя върху великолепно подаване от страна на Кингсли Коман. 10 минути след това и гостите стигнаха до опасност. Пако пропиля добра възможност, като нанесе удар от наказателното поле, но той премина на сантиметри встрани от лявата греда.</p>
      <p>Напълно логично предвид по-добрата игра на домакините се стигна до трети гол. В 76' Левандовски получи прецизно подаване в наказателното поле от Томас Мюлер и преодоля вратаря с изящен удар в левия ъгъл. 10 минути преди края домакините направиха резултата още по-убедителен, макар и след автогол. Хумелс неволно в собствената си врата подаване, предназначено за един от нападателите.</p>
      <figure>
        <iframe data-src="https://twitter.com/Coral/status/1193244313628692480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>СТАРТОВИ СЪСТАВИ</b>
      </p>
      <p><b>БАЙЕРН:</b> Нойер, Павар, Мартинес, Алаба, Дейвис, Горецка, Кимих, Мюлер, Набри, Коман, Левандовски</p>
      <p><b>БОРУСИЯ: </b>Бюрки, Шулц, Хумелс, Аканджи, Хакими, Витсел, Вайгл, Азар, Бранд, Санчо, Гьотце</p>
      <p>
        <b>ПРЕДИ ДВУБОЯ</b>
      </p>
      <p>В момента Байерн заема петото място в класирането, докато Борусия е на трета позиция. Лидер е Борусия (Мьонхенгладбах), който води на "жълто-черните" с 3 точки и с 4 на "баварците". Грандът от Мюнхен в последно време няма проблеми срещу този съперник на свой терен - последните 3 мача на "Алианц Арена" завършиха с общ резултат 13:1 в полза на домакините.</p>
      <p>Байерн е разтърсен от разгромното поражение в последния кръг - 1:5 срещу Айнтрахт (Франкфурт). Заради него отборът остана без треньор - Нико Ковач беше уволнен, а срещу Борусия "баварците" ще бъдат водени от временния наставник Ханс-Дитер Флик. В Дортмунд настроението пък е доста добро. "Жълто-черните" направиха страхотен обрат в Шампионска лига срещу Интер. В първенството пък тимът на Люсиен Фавр загуби само веднъж през сезона дотук.</p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Kyde-da-gledame-derbito-Bajern-Myunhen---Borusiq-(Dortmund)-1404577.html"/>
        <a href="https://www.sportlive.bg/worldfootball/germany/Mourinxo-i-Bajern-(Myunhen)-sa-zapochnali-pregovori-portugalecyt-ima-specialno-iziskvane-1404504.html"/>
        <a href="https://www.sportlive.bg/worldfootball/germany/Hanzi-Flik-mozhe-da-ostane-nachelo-na-Bajern-do-lqtoto-1404471.html"/>
        <a href="https://www.sportlive.bg/worldfootball/germany/Venger-se-samopredlozhil-na-Bajern-no-Rumenige-mu-otkazal-1404282.html"/>
      </related>
    </article>
  </body>
</html>