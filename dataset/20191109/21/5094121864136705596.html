<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/zachranari-zasahovali-u-muze-po-padu-z-vysky-na-bruntalsku-20191109.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T21:40:00+00:00"/>
    <meta property="og:title" content="Záchranáři zasahovali u muže po pádu z výšky na Bruntálsku"/>
    <meta property="og:description" content="Dvě pozemní posádky zdravotnické záchranné služby MSK zasahovaly v pátek 8. listopadu ráno u vážně zraněného muže na Bruntálsku."/>
  </head>
  <body>
    <article>
      <h1>Záchranáři zasahovali u muže po pádu z výšky na Bruntálsku</h1>
      <address><time datetime="2019-11-09T21:40:00+00:00">09 Nov 2019, 21:40</time> by <a rel="author">Redakce</a></address>
      <p>Po osmé hodině byl operačnímu středisku v Ostravě nahlášen pád z výšky v obci Třemešná. Na pomoc vyjely týmy z krnovské základny ZZS MSK.</p>
      <p>"Pětatřicetiletý muž měl podle informací záchranářů spadnout ze střechy domu, z výšky okolo čtyř metrů. Pacient byl po dopadu na betonový podklad v bezvědomí a ohrožení života," uvedl tiskový mluvčí ZZS MSK Lukáš Humpl s tím, že zasahující lékaři vyslovili podezření na poranění mozku.</p>
      <p>"Muž byl zajištěn krčním límcem, pomocí scoop rámu uložen do vakuové matrace, týmy ZZS podaly potřebné léky a připravily jej k transportu do zdravotnického zařízení. Předán byl do další péče lékařů urgentního příjmu Fakultní nemocnice Ostrava," dodal Humpl.</p>
      <figure>
        <img src="https://g.denik.cz/74/92/inscenace-predstaveni-festival-studenti-slezska-univerzita-festival-na-ceste-opava-06_denik-150-3x2.jpg"/>
      </figure>
      <aside>
        <a href="https://bruntalsky.denik.cz/z-regionu/opavsti-studenti-poradaji-multizanrovy-festival-plny-hvezd-20191108.html">Opavští studenti pořádají multižánrový festival plný hvězd Přečíst článek ›</a>
      </aside>
      <figure>
        <img src="https://g.denik.cz/75/e9/20100420_wellness_bazen_brunta_zahajeni_provozu_voda_tobogan_plavci_004_denik-150-3x2.jpg"/>
      </figure>
      <aside>
        <a href="https://bruntalsky.denik.cz/zpravy_region/saunovy-svet-nebo-vyukovy-bazen-zatim-nic-20191108.html">Saunový svět? Nebo výukový bazén? Zatím nic! Přečíst článek ›</a>
      </aside>
    </article>
  </body>
</html>