<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/denisu-pomagali-do-boljsega-sluha-245404"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T21:05:00+00:00"/>
    <meta property="og:title" content="Denisu pomagali do boljšega sluha"/>
    <meta property="og:description" content="V Slovenskih novicah že nekaj let spremljamo življenjsko zgodbo Denisa Poštraka, znanega glasbenega menedžerja in organizatorja glasbenih dogodkov, ki je leta 1993 uspešno prestal operacijo na od..."/>
  </head>
  <body>
    <article>
      <h1>Denisu pomagali do boljšega sluha</h1>
      <h2>Znani glasbeni menedžer Denis Poštrak premagal še eno oviro. Pospešeno se pripravlja na glasbeno prireditev Moč glasbe nas združuje.</h2>
      <address><time datetime="2019-11-09T21:05:00+00:00">09 Nov 2019, 21:05</time> by <a rel="author">M. M.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/03/1558087.jpg"/>
          <figcaption>Za prvo operacijo na odprtem srcu pri njegovih petih letih ste veliko prispevali bralci Slovenskih novic. FOTO: MARKO FEIST</figcaption>
        </figure>
        <figure>
          <img src="https://www.slovenskenovice.si/images/slike/2019/11/03/1558068.jpg"/>
          <figcaption>Denis Poštrak s Francijem Urankarjem, direktorjem podjetja Audio BM. FOTO: OSEBNI ARHIV</figcaption>
        </figure>
      </slideshow>
      <p>V Slovenskih novicah že nekaj let spremljamo življenjsko zgodbo <b>Denisa Poštraka</b>, znanega glasbenega menedžerja in organizatorja glasbenih dogodkov, ki je leta 1993 uspešno prestal operacijo na odprtem srcu v Švici.</p>
      <figure>
        <img src="https://www.slovenskenovice.si/images/slike/2019/11/03/1558068.jpg"/>
        <figcaption>Denis Poštrak s Francijem Urankarjem, direktorjem podjetja Audio BM. FOTO: OSEBNI ARHIV</figcaption>
      </figure>
      <p>»A najverjetneje je takrat, med posegom, prišlo do zapleta, saj sem po njem slabše slišal, slabši sluh me je spremljal celotno otroštvo. Prav tako naj bi imel od takrat hromo eno glasilko, kar se sliši v mojem glasu. In tudi zato so mi mnogi že v mladosti svetovali, naj si poiščem katero drugo delo in pustim glasbo, saj je treba imeti v tem poslu dober sluh. A kaj ko je bila ljubezen do glasbe tako velika, da sem te nasvete gladko preslišal,« pravi Denis, ki je z jekleno voljo premagal že številne ovire in nizal uspehe.<br/><br/>»Ko so za moje težave nedavno slišali v podjetju Audio BM, so se odločili, da mi omogočijo dober sluh, da bom lahko še naprej kakovostno opravljal svoje glasbeno poslanstvo. In za to sem jim neizmerno hvaležen,« pravi Denis, ki se prav zdaj pospešeno pripravlja na prireditev Moč glasbe nas združuje, ki bo 1. decembra v Lenartu.<br/>V mladosti so mi svetovali, naj si poiščem katero drugo delo in pustim glasbo.<br/><br/><br/>»Tam bodo spet nastopili člani skupine Randez Vous z<b> Božidarjem Volfandom - Wolfom</b> na čelu, ki se bodo po 35 letih ponovno zbrali in zaigrali prav za to priložnost,« je vesel Poštrak. A seveda bodo tam še mnogi drugi glasbeni gostje. </p>
    </article>
  </body>
</html>