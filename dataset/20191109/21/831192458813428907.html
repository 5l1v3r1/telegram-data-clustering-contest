<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/deite-pos-einai-mesa-to-palati-toy-saki-royva-kai-tis-katias-zygoyli-tha-meinete-afonoi-foto/"/>
    <meta property="og:site_name" content="europost.gr"/>
    <meta property="article:published_time" content="2019-11-09T21:45:56+00:00"/>
    <meta property="og:title" content="Δείτε πως είναι μέσα το… «παλάτι» του Σάκη Ρουβά και της Κάτιας Ζυγούλη!… Θα μείνετε άφωνοι! (Φωτο)"/>
    <meta property="og:description" content="Η καλλονή σύζυγος του Σάκη Ρουβά και μητέρα των τεσσάρων παιδιών τους παραχώρησε μία συνέντευξη στο πρώτο τεύχος του Love Yourself Magazine και στην Ελένη Παπαϊωάννου, όπου άνοιξε την καρδιά της και μίλησε για τις"/>
  </head>
  <body>
    <article>
      <h1>Δείτε πως είναι μέσα το… «παλάτι» του Σάκη Ρουβά και της Κάτιας Ζυγούλη!… Θα μείνετε άφωνοι! (Φωτο)</h1>
      <address>
        <time datetime="2019-11-09T21:45:56+00:00">09 Nov 2019, 21:45</time>
      </address>
      <p>Η καλλονή σύζυγος του Σάκη Ρουβά και μητέρα των τεσσάρων παιδιών τους παραχώρησε μία συνέντευξη στο πρώτο τεύχος του Love Yourself Magazine και στην Ελένη Παπαϊωάννου, όπου άνοιξε την καρδιά της και μίλησε για τις “γκρινιάρες μέρες”, τον θηλασμό και για το αν είναι καλή μαμά.</p>
      <p>Άνοιξε για πρώτη φορά το σπίτι της στον φωτογραφικό φακό του καλού της φίλου, Θανάση Κρίκη. Η Κάτια Ζυγούλη ποζάρει στον καταξιωμένο φωτογράφο τόσο στο εσωτερικό του σπιτιού, όσο και στον όμορφο κήπο που διαθέτει η οικογένεια Ρουβά.</p>
      <p>“Υπάρχουν μέρες που τίποτα δεν είναι αρκετό, αρκετά καλό, όπως το σκέφτηκα, όπως το περίμενα. Είναι αυτές οι γκρινιάρες μέρες που σου θολώνουν την πραγματικότητα. Οι περισσότερες είναι φωτεινές. Όχι ολόκληρες, αλλά η βάση τους ναι, είναι. Συνειδητοποίηση, ευγνωμοσύνη, λάμψεις ευτυχίας. Τέσσερα παιδιά, τέσσερις ψυχές, τέσσερις άνθρωποι γεμάτοι αγάπη, λαχτάρα, φως. Δυο εμείς, έξι, ολόκληρη παρέα!”</p>
      <p>“Έχω πάθος με τον θηλασμό. Έχω υπάρξει εθισμένη στην ωκυτοκίνη, στην ορμόνη της αγάπης, στις ατέλειωτες ώρες αγκαλιάς και ευδαιμονίας. Στο μαγικό δέσιμο. Co – sleeping (συν-κοίμηση), μάρσιπος, παντού με το μωρό, σωτηρίες καταστάσεις. Ναι, είμαι από αυτές. Δεν είναι εύκολο, είναι μία τέχνη που την κατακτάς με την εμπειρία. Συμβουλές, υποστήριξη από τους ανθρώπους σου, επιμονή. Χρειάζεται βοήθεια. Όπως κάποτε οι γυναίκες γεννούσαν και για σαράντα ημέρες κάθονταν μέσα με το μωρό στο στήθος. Όλη η οικογένεια, η γειτονιά, οι γιαγιάδες τους έφερναν τα μυστικά τους, τα τσάγια, την βοήθεια, το χάδι. Υπήρχε λόγος. Σήμερα έχουμε μάθει να είμαστε αυτάρκεις., να μην δεχόμαστε βοήθεια. Σημαντικό για μένα είναι να έχεις αποφασίσει αν πραγματικά θέλεις να θηλάσεις και για πόσο καιρό”</p>
      <p>“Θέλω κάθε πρωί να ξυπνάω εγώ τα παιδιά, θέλω να τα βγάζω εγώ από το όνειρό τους. Αν φύγω το βράδυ από το σπίτι, αισθάνομαι σαν να έχω χάσει κάτι πολύτιμο. Το φιλάκι για καληνύχτα. Θέλω να τα κάνω μπάνιο, να είμαι στο τραπέζι όταν τρώνε… Επιμένω να τα κάνω εγώ, είναι για εμένα πολύ σημαντικά. Για εμένα. Οι βροχερές μέρες είναι γεμάτες με παζλ και κατασκευές, movie afternoons με ποπ κορν, μπανιέρα γεμάτη παιχνίδια, παιδάκια τρισευτυχισμένα και μια λίμνη στο πάτωμα. Κάτι θέλω να τους πω για την λίμνη, κοίτα τα όμως πως γελάνε. Πετάω κάτω την καθαρή πετσέτα και κάνω πως δεν τρέχει τίποτα”, εξομολογείται η Κάτια Ζυγούλη στην ερώτηση αν είναι καλή μαμά.</p>
      <p>Μάλιστα, δεν δίστασε να αναφερθεί και στην σχέση της με τον κορυφαίο Έλληνα σταρ, μια σχέση που διαρκεί λίγο παραπάνω από 14 χρόνια: “Έχω ανάγκη να δω τον σύντροφό μου να με κοιτάζει με αγάπη, ενώ εγώ νιώθω χάλια. Και όταν νιώθω υπέροχα, και κάθε μέρα. Έστω τις περισσότερες μέρες. Ιδανικά. Έχω ανάγκη να τον φροντίζω, τον έχω έγνοια. Η σχέση είναι ένα οικοσύστημα αγάπης και φροντίδας, λέει μια φίλη. Είναι επικοινωνία, αλληλοϋποστήριξη και κατανόηση, προσθέτω εγώ. Όποτε ο ένας έχει δυσκολία, ο άλλος είναι πιο μπροστά και τραβάει. Όποτε είμαστε και οι δύο ψηλά, έχουμε λύσει οποιαδήποτε θέμα, πετάμε. Πριν εξοργιστώ με την συμπεριφορά του, παρατηρώ με τα μάτια του, την κατάσταση. Όταν το καταφέρνω, αισθάνομαι τουλάχιστον master guru και έχω γλιτώσει τον καβγά. Όχι πάντα. Είπαμε, είναι και οι γκρινιάρες μέρες. Επικοινωνία για εμένα σημαίνει λιγότερη ανάγκη για άμυνα. Πες του το παράπονό σου σε πρώτο ενικό. “Αισθάνομαι ότι αυτές τις ημέρες χρειάζομαι λίγη παραπάνω τρυφερότητα”, αντί να πεις “είμαι θυμωμένη γιατί έφυγες χωρίς να με φιλήσεις”. Αντί να τον βάλεις σε κατάσταση άμυνας, τον κάνεις σύμμαχο”.</p>
      <p>Δείτε φωτογραφίες από το εσωτερικό του σπιτιού:</p>
      <figure>
        <img src="https://europost.gr/wp-content/uploads/2019/08/zigouli-300x208.jpg"/>
      </figure>
      <figure>
        <img src="https://europost.gr/wp-content/uploads/2019/08/ziigoli-224x300.jpg"/>
      </figure>
      <figure>
        <img src="https://europost.gr/wp-content/uploads/2019/08/zigouli2-245x300.jpg"/>
      </figure>
      <p>Πηγή: athensmagazine.gr</p>
    </article>
  </body>
</html>