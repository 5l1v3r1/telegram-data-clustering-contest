<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/podatkova-u-dnipri-progavila-1-6-mln-akcizu-spravu-rozsliduye-dbr-329100_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T21:56:00+00:00"/>
    <meta property="og:title" content="Податкова у Дніпрі &quot;прогавила&quot; 1,6 млн акцизу, справу розслідує ДБР"/>
    <meta property="og:description" content="Співробітники ДПС не помітили того, що тютюнова компанія не сплатила 1,6 млн акцизного збору."/>
  </head>
  <body>
    <article>
      <h1>Податкова у Дніпрі "прогавила" 1,6 млн акцизу, справу розслідує ДБР</h1>
      <h2>Співробітники ДПС "не помітили" того, що тютюнова компанія не сплатила 1,6 млн акцизного збору.</h2>
      <address>
        <time datetime="2019-11-09T21:56:00+00:00">09 Nov 2019, 21:56</time>
      </address>
      <p>Державне бюро розслідувань проводить слідчі дії за фактом можливого зловживання службовим становищем співробітниками управління Державної податкової служби у Дніпропетровській області під час перевірки <a href="https://dt.ua/ECONOMICS/akciz-na-tyutyunovi-virobi-v-ukrayini-zris-na-9-316127_.html"><b>сплати тютюнового акцизу</b></a>, <a href="https://dbr.gov.ua/news/dbr-pereviryae-dii-podatkivciv-yaki-ne-pomitili-ukhilennya-vid-splati-akcizu-na-ponad-pivtora-milyona-griven">повідомляє</a> прес-служба ДБР в суботу, 9 листопада.</p>
      <p>При перевірці тютюнового виробника співробітники ДПС "не помітили" ухилення виробника від сплати акцизу, у зв'язку з чим державі заподіяно збитків у розмірі 1,637 млн грн. Слідчі ДБР провели обшуки в будівлі Головного управління ДФС у Дніпропетровській області та за місцем ведення господарської діяльності підприємства. Процесуальне керівництво у кримінальному провадженні здійснює Генеральна прокуратура.</p>
      <p>Кваліфікація кримінального провадження: зловживання владою або службовим становищем, що спричинило тяжкі наслідки (ч. 2 ст. 364 Кримінального кодексу).</p>
      <p>Раніше повідомлялося, що надходження від тютюнових акцизів до держбюджету в 2018 році склали 43,6 млрд грн, що на 9,3% більше, ніж у 2017 році.</p>
      <p>У 2008-2018 роках середня ставка акцизу на пачку сигарет в Україні зросло майже в 30 разів, завдяки чому надходження до Держбюджету зросли з 3,5 млрд грн до 43,6 млрд грн в 2018 році при зменшенні кількості курців в Україні з 10 мільйонів до 6,5 мільйона, за даними Державної служби статистики.</p>
      <p><b><a href="https://dt.ua/ECONOMICS/rinok-sigaret-v-ukrayini-u-2017-roci-skorotivsya-na-8-268833_.html">Ринок сигарет в Україні у 2017 році скоротився на 8%.</a></b> Тільки в четвертому кварталі ринок сигарет зменшився майже на 4%.</p>
      <footer>За матеріалами: <a href="https://dt.ua/go/aHR0cHM6Ly9kYnIuZ292LnVh">Прес-служба ДБР</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>