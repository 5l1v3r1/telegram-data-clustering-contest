<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639090/%D8%A7%DB%8C%D8%B1%D8%A7%D8%AF%D8%A7%D8%AA-%D8%B9%D8%AC%DB%8C%D8%A8-%D9%86%D8%B3%D8%AE%D9%87-%DA%A9%D8%A7%D9%85%D9%BE%DB%8C%D9%88%D8%AA%D8%B1-%D8%A8%D8%A7%D8%B2%DB%8C-red-dead-redemption-2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T21:46:00+00:00"/>
    <meta property="og:title" content="ایرادات عجیب نسخه کامپیوتر بازی Red Dead Redemption 2"/>
    <meta property="og:description" content="بسیاری از گیمرها به شرکت راک استار اطلاع دادند که نسخه کامپیوتر بازی Red Dead Redemption 2 حتی هنگام اجرا نیز مشکل دارد."/>
  </head>
  <body>
    <article>
      <h1>
        <a href="https://www.bultannews.com/fa/news/639090/%D8%A7%DB%8C%D8%B1%D8%A7%D8%AF%D8%A7%D8%AA-%D8%B9%D8%AC%DB%8C%D8%A8-%D9%86%D8%B3%D8%AE%D9%87-%DA%A9%D8%A7%D9%85%D9%BE%DB%8C%D9%88%D8%AA%D8%B1-%D8%A8%D8%A7%D8%B2%DB%8C-red-dead-redemption-2">ایرادات عجیب نسخه کامپیوتر بازی Red Dead Redemption 2</a>
      </h1>
      <h2>بسیاری از گیمرها به شرکت راک استار اطلاع دادند که نسخه کامپیوتر بازی Red Dead Redemption 2 حتی هنگام اجرا نیز مشکل دارد.</h2>
      <address><time datetime="2019-11-09T21:46:00+00:00">09 Nov 2019, 21:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عنوان Red Dead Redemption 2 یکی از برترین عناوین فعلی دنیای بازی‌های رایانه‌ای است که در سال ۲۰۱۸ برای کنسول‌های PS4 و Xbox One وارد بازار شده و با استقبال بسیار خوب گیمرها مواجه شد. تاریخ عرضه آخرین شاهکار ساخته شده توسط راک استار برای پلتفرم کامپیوتر تا ماه گذشته مشخص نبود و حتی برخی از گیمرها بر این باور بودند که بازی مذکور برای پلتفرم کامپیوتر عرضه نخواهد شد و این بازی صرفا در انحصار کنسول‌ها خواهد بود. اما ماه گذشته شرکت راک استار تاریخ عرضه این بازی برای کامپیوتر را اعلام کرد و بالاخره نسخه کامپیوتر این بازی چند روز پیش وارد بازار شد.</p>
      <p>اما برخلاف انتظار این بازی دارای ایرادات بسیار زیادی است که گیمرها آن‌‌ها را به شرکت راک استار گزارش داده‌اند؛ برخی از این ایرادات شامل در دسترس نبودن اسلحه‌ سازهای بازی، وجود مشکل هنگام اجرای بازی، فریز شدن و خروج ناگهانی از بازی و همچنین برخی مشکلات که منجر به خروج ناگهانی از بازی خواهد شد می‌شود.</p>
      <p>بسیاری از این ایرادات با بروزرسانی درایور کارت گرافیک یا غیرفعال کردن آنتی ویروس سیستم از بین خواهند رفت با این حال شرکت راک استار اعلام کرد که بروزرسانی جدید را برای بهبود عملکرد و رفع ایرادات بازی منتشر کرده است اما باز هم بسیاری از گیمرها به صفحه پشتیابی شرکت راک استار هجوم آورده و به این شرکت اعلام کرده‌اند که هنوز قادر به انجام بازی Red Dead Redemption نیستند و از راک استار تقاضای رفع ایرادات موجود در بازی را دارند.</p>
      <p>شرکت راک استار فعلا درباره ایرادات موجود در بازی حرفی نزده است از طرفی هم این بازی قرار است ماه آینده وارد فروشگاه استیم شود که بی شک شرکت راک استار باید تمام ایرادات موجود در بازی RDR 2 را برطرف کند. همچنین برخی از گیمرها که از لانچر خود شرکت راک استار استفاده می‌کنند نیز خبر از وجود ایراد در اجرای بازی با این لانچر دادند که اغحتمالا راک استار در روزهای آینده آن را برطرف خواهد کرد.</p>
    </article>
  </body>
</html>