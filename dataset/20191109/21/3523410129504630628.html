<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639091/%D8%A7%D8%AF%D8%A7%D9%85%D9%87-%D8%AD%D9%85%D9%84%D8%A7%D8%AA%D9%BE%DB%8C%D8%A7%D9%85%D8%AF-%D9%86%D8%A7%DA%AF%D9%88%D8%A7%D8%B1%DB%8C-%D8%A8%D8%B1%D8%A7%DB%8C-%D9%85%D8%AA%D8%AC%D8%A7%D9%88%D8%B2%D8%A7%D9%86-%D8%A8%D9%87-%D9%87%D9%85%D8%B1%D8%A7%D9%87-%D8%AE%D9%88%D8%A7%D9%87%D8%AF%D8%AF%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T21:54:00+00:00"/>
    <meta property="og:title" content="ادامه حملات،پیامد ناگواری برای متجاوزان به همراه خواهدداشت"/>
    <meta property="og:description" content="رهبر جنبش انصارالله یمن در سخنانی گفت، کسانی که به دنبال جنگ و تحریم و در نتیجه تسلیم ما هستند، کار بی‌فایده‌ای انجام می‌دهند و عاقبت کار..."/>
  </head>
  <body>
    <article>
      <h1>
        <a href="https://www.bultannews.com/fa/news/639091/%D8%A7%D8%AF%D8%A7%D9%85%D9%87-%D8%AD%D9%85%D9%84%D8%A7%D8%AA%D9%BE%DB%8C%D8%A7%D9%85%D8%AF-%D9%86%D8%A7%DA%AF%D9%88%D8%A7%D8%B1%DB%8C-%D8%A8%D8%B1%D8%A7%DB%8C-%D9%85%D8%AA%D8%AC%D8%A7%D9%88%D8%B2%D8%A7%D9%86-%D8%A8%D9%87-%D9%87%D9%85%D8%B1%D8%A7%D9%87-%D8%AE%D9%88%D8%A7%D9%87%D8%AF%D8%AF%D8%A7%D8%B4%D8%AA">ادامه حملات،پیامد ناگواری برای متجاوزان به همراه خواهدداشت</a>
      </h1>
      <h2>رهبر جنبش انصارالله یمن در سخنانی گفت، کسانی که به دنبال جنگ و تحریم و در نتیجه تسلیم ما هستند، کار بی‌فایده‌ای انجام می‌دهند و عاقبت کار...</h2>
      <address><time datetime="2019-11-09T21:54:00+00:00">09 Nov 2019, 21:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «عبدالملک الحوثی» رهبر جنبش انصارالله <b>یمن</b> روز شنبه به مناسبت سالروز ولادت پیامبر اکرم (ص) سخنرانی کرد و ولادت حضرت محمد (ص) را به ملت یمن و دیگر <b>مسلمانان</b> جهان تبریک گفت.</p>
      <p>وی در ادامه سخنرانی خود به آخرین تحولات یمن اشاره کرد و گفت که ادامه حملات ائتلاف سعودی علیه می‌تواند پیامدهای ناگواری برای متجاوزان به همراه داشته باشد.</p>
      <p>الحوثی تاکید کرد: «ادامه حملات ائتلاف سعودی علیه یمن به معنای ادامه توسعه تجهیزات نظامی ما و حملات سخت‌تر ماست و این حق مشروع ماست».</p>
      <p>وی افزود: «کسانی که به دنبال جنگ و تحریم و در نتیجه تسلیم ما هستند، کار بی‌فایده‌ای انجام می‌دهند و عاقبت کار آنها زیان و خسران است».</p>
      <p>رهبر انصارالله با اشاره به تحولات اخیر لبنان و عراق از ملت‌های منطقه خواست مشکلاتشان را با احتیاط رفع کنند تا زمینه برای جولان دشمنان همانند آنچه که در عراق و لبنان رخ داده است، فراهم نشود.</p>
      <p>رهبر انصارالله خاطرنشان کرد، خوشحالی آمریکا و رژیم صهیونیستی از رویدادهای عراق و لبنان خود گویای همه چیز است و مواضع صریح آمریکایی و صهیونیستی را نشان می‌دهد.</p>
      <p>رهبر جنبش انصارالله یمن در تبیین مواضع کشورش در قبال رژیم صهیونیستی گفت: «اسرائیل رژیم غاصب است و مواضع ضد اسرائیلی یمنی‌ها، انسانی، اخلاقی و دینی است».</p>
      <p>سید عبدالملک الحوثی تصریح کرد، ملت یمن در صورت هرگونه حماقت رژیم صهیونیستی، هیچ گونه تردیدی در اعلام جهاد علیه دشمن اسرائیلی ندارند.</p>
      <p>وی در ادامه اعلام کرد که از ابتدای جنگ یمن تاکنون، بیش از 120 میلیون بشکه نفت در مناطق تحت اشغال ائتلاف سعودی-اماراتی به سرقت رفته است.</p>
    </article>
  </body>
</html>