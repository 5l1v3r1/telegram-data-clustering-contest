<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596580/me-anatropi-nikise-tin-verona-i-inter"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T21:09:00+00:00"/>
    <meta property="og:title" content="Με ανατροπή νίκησε την Βερόνα η Ίντερ"/>
    <meta property="og:description" content="Η Ιντερ βρέθηκε να... κυνηγάει την Ελλάς Βερόνα στο Meazza, όμως με τηλεκατευθυνόμενο γκολ του Μπαρέλα πήρε δύσκολη νίκη με 2-1 και με ματς περισσότερο..."/>
  </head>
  <body>
    <article>
      <h1>Με ανατροπή νίκησε την Βερόνα η Ίντερ</h1>
      <address><time datetime="2019-11-09T21:09:00+00:00">09 Nov 2019, 21:09</time> by <a rel="author">Sigmalive.Sports</a></address>
      <p>Η Ιντερ βρέθηκε να... κυνηγάει την Ελλάς Βερόνα στο Meazza, όμως με τηλεκατευθυνόμενο γκολ του Μπαρέλα πήρε δύσκολη νίκη με 2-1 και με ματς περισσότερο πάτησε στην κορυφή.<br/>«Με ποιον θα καταφέρουμε κάτι; Με τον Μπαρέλα από την Κάλιαρι;», είχε πει μεσοβδόμαδα μετά την ήττα από την Ντόρτμουντ ο τεχνικός της Ιντερ, Αντόνιο Κόντε. Ο Ιταλός μέσος, με εκπληκτικό curler στο παραθυράκι στο 83' χάρισε στους Nerazzurri την νίκη σε βάρος της Βερόνα (2-1), που προηγήθηκε στο Μιλάνο αλλά παίζοντας για πολλά λεπτά ultra αμυντικά, τελικά λύγισε. Πολύ σημαντικό τρίποντο πήρε η Ιντερ, με το οποίο πέρασε για ακόμα μια φορά φέτος πάνω από την Γιουβέντους, που έχει ένα ματς λιγότερο.<br/> <br/> </p>
    </article>
  </body>
</html>