<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/opadoi-tou-panathinaikou-prospathisan-na-petaksoun-stin-pisina-diaititi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T21:45:20+00:00"/>
    <meta property="og:title" content="Οπαδοί του Παναθηναϊκού προσπάθησαν να πετάξουν στην πισίνα διαιτητή"/>
    <meta property="og:description" content="Ένα απίστευτο περιστατικό συνέβη στον αγώνα πόλο μεταξύ του Παναθηναϊκού και του Πανιωνίου, θέλησαν να πετάξουν μέσα στην πισίνα έναν εκ των διαιτητών."/>
  </head>
  <body>
    <article>
      <h1>Οπαδοί του Παναθηναϊκού προσπάθησαν να πετάξουν στην πισίνα διαιτητή</h1>
      <h2>Ένα απίστευτο περιστατικό συνέβη στον αγώνα πόλο μεταξύ του Παναθηναϊκού και του Πανιωνίου, θέλησαν να πετάξουν μέσα στην πισίνα έναν εκ των διαιτητών.</h2>
      <address><time datetime="2019-11-09T21:45:20+00:00">09 Nov 2019, 21:45</time> by <a rel="author">ΤοΒΗΜΑ Team</a></address>
      <p>Ένταση και ένα απίστευτο σκηνικό είχε ο αγώνας πόλο μεταξύ του Παναθηναϊκού και του Πανιωνίου ο οποίος διεξήχθη στο Γουδί.</p>
      <p>Συγκεκριμένα όπως αναφέρει το φύλλο αγώνα οπαδοί του Παναθηναϊκού αποπειράθηκαν να χτυπήσουν και να πετάξουν στην πισίνα τον ένα από τον διαιτητή Χατζηαναστασίου.</p>
      <p>
        <a href="https://www.in.gr/2019/11/10/world/sokolof-o-istorikos-omologise-oti-skotose-kai-diamelise-tin-foititria-tou/">Σοκόλοφ: Ο ιστορικός ομολόγησε ότι σκότωσε και διαμέλισε την φοιτήτρια του</a>
      </p>
      <p>Αναλυτικά όσα αναφέρει το φύλλο αγώνα:</p>
      <p>«Κατόπιν συννενόησης με την αστυνομία έγινε μεταφορά των πάγκων των δύο ομάδων στην απέναντι πλευρά για αποφυγή τυχόν επεισοδίων.</p>
      <p>Το παιχνίδι διακόπηκε στο 4.56 πριν από τη λήξη της 3ης περιόδου από τον διαιτητή Κωνσταντινίδη Ανέστη διότι του πέταγαν νερά οι οπαδοί του Παναθηναϊκού και για να κάνει συστάσεις στους αρχηγούς των δύο ομάδων.</p>
      <p>Στη συνέχεια αποβλήθηκε ο έφορος του Παναθηναϊκού κ. Δημήτρης Σελετόπουλος, με κόκκινη κάρτα, λόγω έντονης και συνεχόμενης διαμαρτυρίας.</p>
      <p>Αμέσως μετά τη λήξη του αγώνα, δύο φίλαθλοι του Παναθηναϊκού μπήκαν στον αγωνιστικό χώρο και έπιασαν τον διαιτητή Χατζηαναστασίου Ιωάννη από τα ρούχα και προσπάθησαν να τον χτυπήσουν και να τον πετάξουν στην πισίνα.</p>
      <p>Με την παρέμβαση των ψυχραιμοτέρων απομακρύνθηκαν οι φίλαθλοι και το γεγονός έλαβε τέλος. Ο κ. Αυγουλέας, αντιπρόεδρος του Παναθηναϊκού, ήρθε στη συνέχεια στα αποδυτήρια των διαιτητών και ζήτησε συγνώμη για τη συμπεριφορά των φιλάθλων».</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>