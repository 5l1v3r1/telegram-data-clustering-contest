<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740873"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T23:42:00+00:00"/>
    <meta property="og:title" content="มือปืนอ้างทวงหนี้&quot;เจ๊เงาะ&quot;ไม่ได้ ถูกด่าซ้ำตามยิงสางแค้น"/>
    <meta property="og:description" content="ตำรวจจับกุมมือปืนสังหาร 'เจ๊เงาะ' แม่ค้าขายของและจัดหาละครรำในวัดโสธรได้แล้ว ภายหลังคุมตัวทำแผนประกอบคำรับสารภาพ อ้างฝ่ายผู้ตายยืมเงิน 8 หมื่นบาท พอทวงถามกลับโดนด่าทอ สุดท้ายทนไม่ไหวตามยิงดับคาถนน"/>
  </head>
  <body>
    <article>
      <h1>มือปืนอ้างทวงหนี้"เจ๊เงาะ"ไม่ได้ ถูกด่าซ้ำตามยิงสางแค้น</h1>
      <address>
        <time datetime="2019-11-09T23:42:00+00:00">09 Nov 2019, 23:42</time>
      </address>
      <p>
        <b>ตำรวจจับกุมมือปืนสังหาร "เจ๊เงาะ" แม่ค้าขายของและจัดหาละครรำในวัดโสธรได้แล้ว ภายหลังคุมตัวทำแผนประกอบคำรับสารภาพ อ้างฝ่ายผู้ตายยืมเงิน 8 หมื่นบาท พอทวงถามกลับโดนด่าทอ สุดท้ายทนไม่ไหวตามยิงดับคาถนน</b>
      </p>
      <p>จากกรณีตำรวจจับกุม นายโชคทวีเกียรติ ชัยเทวะกุล อายุ 54 ปี อาชีพจำหน่ายพระเครื่อง และซื้อ-ขายรถมือสอง ซึ่งเป็นคนร้ายในคดียังสังหาร นางสายใจ ฤทธิ์เนียม อายุ 51 ปี หรือ "เจ๊เงาะ โสธร" อาชีพแม่ค้าขายของและจัดหาละครรำในวัดโสธร ขณะหลบหนีไปกบดานที่จ.ชลบุรี พร้อมของกลางอาวุธปืนลูกโม่ขนาด .38 และรถเก๋งที่ใช่ก่อเหตุตามที่ปรากฏเหตุการณ์ไปแล้วนั้น เกี่ยวกับเรื่องนี้เมื่อวันที่ 10 พ.ย. พล.ต.ต.ธีรพล จินดาหลวง รอง ผบช.ภ.ภาค 2 เปิดเผยว่า หลังจากจับกุมตัวคนร้ายได้แล้วได้นำตัวไปทำแผนประกอบคำรับสารภาพ โดยมีญาติพี่น้องของผู้เสียชีวิตพยายามจะเข้ามาประชาทัณฑ์ แต่ตำรวจสามารถกันเอาไว้ได้<br/><br/>จากการสอบสวน นายโชคทวีเกียรติ ให้การรับสารภาพอ้างว่า เป็นคนลงมือฆ่า "เจ๊เงาะ" จริง โดยสาเหตุมาจากเรื่องที่ผู้ตายยืมเงินไปกว่า 80,000 บาทแล้วไม่ได้คืน พอติดตามทวงถามนานกว่า 1 ปี กลับถูกด่าทอกลับมาตลอด สุดท้ายตัดสินใจสางแค้นด้วยการขับรถเบียดผู้ตายที่กำลังขี่จยย.บนถนนเพื่อให้ล้มคว่ำ จากนั้นก็ลงจากรถใช้ปืนกระหน่ำยิงดับแค้น ก่อนจะหลบหนีไปยัง จ.ชลบุรี เบื้องต้นแจ้งข้อหา ฆ่าผู้อื่นโดยไตร่ตรองไว้ก่อนและความผิดตามพ.ร.บ.อาวุธปืนฯ ส่งพนักงานสอบสวน สภ.เมืองฉะเชิงเทรา ดำเนินคดีต่อไป.</p>
    </article>
  </body>
</html>