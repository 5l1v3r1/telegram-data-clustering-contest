<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818210.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T23:53:00+00:00"/>
    <meta property="og:title" content="برقراری امنیت کامل در مناطق زلزله زده میانه/ پرهیز از ترددهای غیر ضروری به مناطق آسیب دیده"/>
    <meta property="og:description" content="به گزارش فارس از تبریز حسین عبدی اظهارداشت: در همان ساعات اولیه وقوع زلزله، ماموران یگان های انتظامی بلافاصله در مناطق حادثه دیده حضور پیدا کردند."/>
  </head>
  <body>
    <article>
      <h1>برقراری امنیت کامل در مناطق زلزله زده میانه/ پرهیز از ترددهای غیر ضروری به مناطق آسیب دیده</h1>
      <address>
        <time datetime="2019-11-09T23:53:00+00:00">09 Nov 2019, 23:53</time>
      </address>
      <p>فرمانده انتظامی استان آذربایجان‌شرقی با اشاره به حضور پلیس در ساعات اولیه وقوع زلزله در مناطق آسیب دیده از برقراری امنیت کامل در این مناطق خبرداد.</p>
      <p>به گزارش فارس از تبریز حسین عبدی اظهارداشت: در همان ساعات اولیه وقوع زلزله، ماموران یگان های انتظامی بلافاصله در مناطق حادثه دیده حضور پیدا کردند.</p>
      <p>فرمانده انتظامی استان آذربایجان شرقی ادامه داد: برقراری نظم و امنیت، محافظت از اموال مردم، اماکن و تاسیسات و همچنین ساماندهی تردد خودروها در مناطق زلزله زده از اقدامات پلیس در این  مناطق به شمار می آید.</p>
      <p>این مقام ارشد انتظامی از برقراری امنیت کامل در مناطق آسیب دیده از زلزله خبرداد و گفت: تردد در محورهای این مناطق با حضور موثر ماموران پلیس راهور به صورت روان انجام می شود.</p>
      <p>فرمانده انتظامی استان آذربایجان شرقی از شهروندان خواست برای سهولت و سرعت در امدادرسانی به مناطق زلزله زده، از تردد غیرضروری پرهیز کنند.</p>
      <p>سردار عبدی گفت: پلیس تا آخرین لحظه و عادی شدن وضعیت با تمام توان در مناطق زلزله زده حضور خواهد داشت.</p>
      <p>لازم به ذکر است، زلزله‌ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در استان آذربایجان شرقی را لرزاند.</p>
    </article>
  </body>
</html>