<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-nszhu-rozkritikuvali-vimogu-zelenskogo-schodo-rozrobki-standartu-novin-329107_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T23:51:00+00:00"/>
    <meta property="og:title" content="У НСЖУ розкритикували вимогу Зеленського щодо розробки &quot;стандарту новин&quot;"/>
    <meta property="og:description" content="Чинне законодавство дає правоохоронним органам, спецслужбам та регуляторам достатньо повноважень для боротьби з недостовірною інформацією і масштабними маніпуляціями."/>
  </head>
  <body>
    <article>
      <h1>У НСЖУ розкритикували вимогу Зеленського щодо розробки "стандарту новин"</h1>
      <h2>Чинне законодавство дає правоохоронним органам, спецслужбам та регуляторам достатньо повноважень для боротьби з недостовірною інформацією і масштабними маніпуляціями.</h2>
      <address>
        <time datetime="2019-11-09T23:51:00+00:00">09 Nov 2019, 23:51</time>
      </address>
      <p>Намір влади <a href="https://dt.ua/UKRAINE/ministr-kulturi-poyasniv-termin-standart-novin-v-ukazi-zelenskogo-329101_.html"><b>впровадити кримінальну відповідальність для ЗМІ за поширення "недостовірної інформації"</b></a> насправді спрямований на залякування мас-медіа кримінальщиною чи податковими перевірками – і це зовсім не те, чого чекають від влади журналісти і медіа, написав голова НСЖУ Сергій Томіленко у своєму <a href="https://www.facebook.com/photo.php?fbid=2492394770845372&amp;id=100002246203824&amp;set=a.113677965383743&amp;source=57">Facebook</a>.</p>
      <p>"Захист прав журналістів (реальна боротьба із беззаконністю) і захист робочих місць (економічні стимули для розвитку українських ЗМІ). Ось очевидні пріоритети інформаційної політики нового уряду, а не кримінальну відповідальність для медійників", – зазначив він.</p>
      <p>Томіленко додав, що нині чинне законодавство дає численним правоохоронних органів, спецслужб і регуляторам достатньо повноважень для боротьби з недостовірною інформацією і масштабними маніпуляціями.</p>
      <p>"Але очевидна неефективність такої боротьби – це питання до компетентності чиновників і співробітників спецслужб, але це не питання кримінальної відповідальності журналістів і медіа", – додав він.</p>
      <p>Нагадаємо, 9 листопада президент України Володимир Зеленський розпорядився розробити <b><a href="https://dt.ua/POLITICS/zelenskiy-doruchiv-kabminu-vregulyuvati-diyalnist-media-v-ukrayini-329087_.html">законопроект щодо врегулювання роботи медіа</a></b> в Україні.</p>
      <footer>За матеріалами: <a href="https://dt.ua/go/aHR0cHM6Ly93d3cuZmFjZWJvb2suY29tL3NlcmdpeS50b21pbGVua28=">Сергій Томіленко Facebook</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>