<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740814"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T23:00:00+00:00"/>
    <meta property="og:title" content="เช็กดวงประจำวันที่ 10 พฤศจิกายน 2562"/>
    <meta property="og:description" content="สุริยคติกาล วันที่ 10 พฤศจิกายน พ.ศ. 2562 ค.ศ. 2019 จันทร คติกาล ตรงกับวันอาทิตย์ ขึ้น 14 ค่ำ เดือน 12 ปีกุน เอกศก จุลศักราช 1381"/>
  </head>
  <body>
    <article>
      <h1>เช็กดวงประจำวันที่ 10 พฤศจิกายน 2562</h1>
      <address>
        <time datetime="2019-11-09T23:00:00+00:00">09 Nov 2019, 23:00</time>
      </address>
      <figure>
        <img src="https://www.dailynews.co.th/admin/upload/20191109/news_OFFpMIRzyH162401_533.jpg?v=201911101012"/>
      </figure>
      <p>
        <b>สุริยคติกาล วันที่ 10 พฤศจิกายน พ.ศ. 2562 ค.ศ. 2019 จันทร คติกาล ตรงกับวันอาทิตย์ ขึ้น 14 ค่ำ เดือน 12 ปีกุน เอกศก จุลศักราช 1381</b>
      </p>
      <p><i><b>สุริยคติกาล</b></i> วันที่ 10 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันอาทิตย์ ขึ้น 14 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.15 น. <i><b>เที่ยงจริง</b></i> เวลา 12.02 น. <i><b>อาทิตย์ตก</b></i> เวลา 17.49 น. <i><b>จันทร์ตก</b></i> เวลา 04.51 น.<br/><br/><i><b>วันนี้ </b></i>เวลา 00.00-16.18 น.ดาวจันทร์เสวยเรวดีนักษัตรฤกษ์ที่ 27 ประกอบด้วยสมโณแห่งฤกษ์ สมโณ แปลว่า ผู้สงบ หมายถึง นักบวช พระสงฆ์ สมณชีพราหมณ์ นักสอนศาสนา ครูบาอาจารย์ ผู้ถือสันโดษ เวลา 16.19-24.00 น. ดาวจันทร์เสวยอัศวินีนักษัตรฤกษ์ที่ 1 ประกอบด้วยทลิทโทแห่งฤกษ์ ทลิทโท แปลว่า ผู้ขอ ผู้มักน้อย วันอาทิตย์-อุบาทว์ตามกาลโยค เวลา 00.00-16.18 น.-ทำการมงคลได้ตามฤกษ์บนหมวดสมโณฤกษ์ เวลา 16.19-24.00 น.-ทำการมงคลได้ตามฤกษ์บนหมวดทลิทโทฤกษ์ ทิศที่เป็นมงคล-ใต้ ทิศอัปมงคล-เหนือ สีประจำวัน-แดง สีสิริมงคล-เขียวสด สีอัปมงคล-ฟ้า น้ำเงิน ราศีที่ดาวศรีสถิต-ตุล ราศีที่ดาวกาลีสถิต-พิจิก<br/><br/><i><b>เกิดวันนี้ เด็กชาย </b></i>รักความยุติธรรม มีความเจริญก้าวหน้าทางสังคม มีมิตรสหายมาก มีการศึกษาดี รับผิดชอบสูง มีเสน่ห์ รักษาคำพูด คารมคมคาย เฉลียวฉลาด ชอบศึกษา ผู้ใหญ่ช่วยเหลือ ชอบต่อสู้ มักจากถิ่นที่อยู่ไปอยู่ที่อื่น อนาคตแจ่มใส สร้างหลักฐานได้เร็ว จะมั่งคั่งด้วยทรัพย์สินเงินทอง <i><b>เด็กหญิง</b></i> รักสวยรักงาม พูดจริงทำจริง จิตใจสูง มีเสน่ห์ มีผู้อุปถัมภ์ ชอบการศึกษา รักศิลปะการตกแต่ง วัยเด็กจะต่อสู้แต่อนาคตจะดี มีเหตุผล ละเอียดลออนุ่มนวลน่ารัก มีความรับผิดชอบสูง ชอบการสมาคมเพื่อนฝูงมาก ติดต่อเจรจาทางการค้าดี คู่ครองช่วยเสริมเรื่องฐานะความเป็นอยู่</p>
      <figure>
        <img src="https://www.dailynews.co.th/admin/upload/20191109/news_zLmuoZLtqu162400_533.jpg?v=201911101012?v=2293"/>
      </figure>
      <p><i><b>เกิดวันอาทิตย์ </b></i>ผู้ใหญ่และเพื่อนร่วมงานจะให้ การสนับสนุน มีโอกาสได้ศึกษาวิชาการที่แปลกใหม่ เงินทองถูกนำไปใช้ในการซื้ออุปกรณ์และสิ่งอำนวยความสะดวก การปรับปรุงซ่อมแซมต่อเติมอาคารที่อยู่อาศัย จะได้พบคู่รักที่เชิดหน้าชูตา แต่แอบแฝงด้วยผลประโยชน์ มีคนต่างถิ่นเข้ามาคบหาสมาคมด้วย<br/><br/><i><b>เกิดวันจันทร์ </b></i>ผู้ใหญ่ให้การสนับสนุนด้วยดี มีการคบหาสมาคมกับคนต่างถิ่นต่างแดน จะได้ใช้ความรู้ความสามารถอย่างเต็มที่ มีปัญหาอะไรก็ควรแก้ไขให้กระจ่างเสียแต่เนิ่น ๆ ก่อนที่จะเข้าใจผิดมากไป จะได้ศึกษาอบรมเพิ่มเติม สิ่งอบายมุขจะเข้าบ้าน ควรดูแลสุขภาพให้ดี จะได้คบหาสมาคมกับผู้คนมากมาย<br/><br/><mark><i><b>เกิดวันอังคาร </b></i></mark>มีการสะสางงานเก่าที่งค้าง มีปริมาณงานและมีความรับผิดชอบมากขึ้น สามารถทำงานร่วมกับผู้อื่นได้ดีและแก้ปัญหาเฉพาะหน้าได้ มีโอกาสได้ศึกษาอบรมหาความรู้เพิ่มเติม จะได้ทำงานที่เหมาะสมกับวุฒิภาวะ มีการริเริ่มงานใหม่ ๆ ได้คบหาสมาคมกับช่างนักประดิษฐ์และคนในเครื่องแบบ<br/><br/><mark><i><b>เกิดวันพุธ</b></i></mark> มีเงินผ่านมือเข้ามามากกว่าปกติ เนื่องจากมีรายได้ประจำเพิ่มมากขึ้นประกอบกับมีรายได้พิเศษ ทำให้มีเงินเหลือเก็บ ควรระมัดระวังการใช้จ่ายให้ดี การรู้จักบริหารเงินทองด้วยตนเอง การเงินจะดีขึ้นไปพร้อม ๆ กับตำแหน่งหน้าที่การงานที่สูงขึ้นด้วย พี่น้องไปมาหาสู่ มีปากเสียงกับคนใกล้ชิด<br/><br/><i><b>เกิดวันพฤหัสบดี </b></i>จะได้รับมอบหมายให้ทำงานชิ้นสำคัญ การเอาใจใส่ในการงานที่รับผิดชอบทำให้ได้ตำแหน่งที่ดีและมีความก้าวหน้า ไม่ควรลงทุนในห้วงเวลาที่มีการปั่นป่วนทางธุรกิจซึ่งไม่แน่นอน ระวังการเสียรู้ทางการเงิน เงินทองบางส่วนจะใช้จ่ายไปเกี่ยวกับเรื่องการศึกษาและการพักผ่อนของครอบครัว<br/><br/><i><b>เกิดวันศุกร์ </b></i>การลงทุนและการสำรองจ่ายควรรอบคอบ มีรายได้พิเศษหรือได้เงินคืน การรู้จักบริหารเงินทองด้วยตนเอง การเงินจะดีขึ้นไปพร้อมๆ กับตำแหน่ง หน้าที่การงานที่สูงขึ้นด้วย จะได้ส่วนแบ่งผลประโยชน์ที่อยู่ในมือของคนอื่นและค้างชำระนานแล้ว จะได้ทรัพย์สินเงินทอง มีคนต่างถิ่นต่างแดนมาคบหาสมาคมด้วย<br/><br/><i><b>เกิดวันเสาร์ </b></i>จะได้ทำงานกับคนต่างแดน ได้เพื่อนร่วมงานจากต่างถิ่นต่างแดนหลายคน มีโอกาสเดินทางเพราะหน้าที่การงาน มีผลงานเป็นที่ปรากฏต่อสังคม จะโชคดีจากผลงานเก่า ๆ จะได้สิ่งของเก่า ๆ ได้รับข่าวจากทางไกล คนรักควรใส่ใจซึ่งกันและกัน ปรับความเข้าใจกันได้ ได้อิทธิมงคลวัตถุ รักษาสุขภาพให้ดี.</p>
    </article>
  </body>
</html>