<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639125/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D9%81%DB%8C%D9%84%DB%8C%D9%BE%D8%B3-%D8%A8%D9%87-%D8%A8%D8%A7%D8%B2%D8%A7%D8%B1-%D8%B9%D8%B1%D8%B6%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T23:21:00+00:00"/>
    <meta property="og:title" content="تلویزیون اندرویدی فیلیپس به بازار عرضه شد"/>
    <meta property="og:description" content="فیلیپس تصمیم گرفته است تا با عرضه‌ی محصولی متفاوت، به حضور تبلت‌ها و گوشی‌های هوشمند در آشپزخانه‌ها برای تماشای فیلم و ویدئو پایان ببخشد."/>
  </head>
  <body>
    <article>
      <h1>
        <a href="https://www.bultannews.com/fa/news/639125/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D9%81%DB%8C%D9%84%DB%8C%D9%BE%D8%B3-%D8%A8%D9%87-%D8%A8%D8%A7%D8%B2%D8%A7%D8%B1-%D8%B9%D8%B1%D8%B6%D9%87-%D8%B4%D8%AF">تلویزیون اندرویدی فیلیپس به بازار عرضه شد</a>
      </h1>
      <h2>فیلیپس تصمیم گرفته است تا با عرضه‌ی محصولی متفاوت، به حضور تبلت‌ها و گوشی‌های هوشمند در آشپزخانه‌ها برای تماشای فیلم و ویدئو پایان ببخشد.</h2>
      <address><time datetime="2019-11-09T23:21:00+00:00">09 Nov 2019, 23:21</time> by <a rel="author">بولتن نیوز | bultannews.com</a></address>
      <p><b>گروه IT: فیلیپس</b> امروز نوعی<b> تلویزیون اندرویدی منحصربه‌فرد</b> معرفی کرد که هیچ شباهتی با هیچ محصول دیگری که تابه‌حال شاهد بوده‌اید، ندارد. این تلویزیون هوشمند برای استفاده در <b>آشپزخانه</b> طراحی شده و یک <b>بلندگوی گوگل اسیستنت</b> (Google Assistant) در آن تعبیه شده است.   <br/>به گزارش بولتن نیوز به نقل از زومیت، همان‌طور که از تصویر منتشرشده از این محصول فهمیده می‌شود، تلویزیون جدید فیلیپیس دارای یک استند مرکزی است که دو بلندگو به‌همراه میکروفون‌های میدان دور در آن تعبیه شده‌اند. از جدیدترین تلویزیون اندرویدی فیلیپس نیز مانند سایر نمایشگرهای هوشمند، ازجمله<b> نست هاب مکس</b> (Nest Hub Max)، می‌توان برای دنبال‌کردن برنامه‌های آشپزی در یوتیوب یا تماشای سریال‌های موردعلاقه حین آشپزی و انجام سایر کارهای آشپزخانه استفاده کرد. حتی کنترل‌ از راه‌ دور تلویزیون‌های مذکور دارای دکمه‌هایی مخصوص برای بازکردن صفحات یوتیوب و نت‌فلیکس است.</p>
      <figure>
        <img src="https://www.bultannews.com/files/fa/news/1398/8/18/1194465_180.jpg"/>
      </figure>
      <p><b>یوسف ابراهیم</b>، مدیر ارشد بازاریابی محصولات در شرکت FUNAI، در بیانیه‌ای گفت:<br/><br/>در <b>FUNAI</b>، ما به این موضوع دقت کردیم که در بخش‌های مختلف روز، مشتریان چگونه به تماشای محتوا می‌نشینند و متوجه شدیم که در حوزه‌ی آشپزخانه، یک فرصت تجاری وجود دارد. برای پیگیری دستورالعمل‌های آشپزی معمولا از تبلت استفاده می‌شود؛ اما این کار می‌تواند تجربه‌ای چسبناک و کثیف باشد. گروه مهندسی اقدام به طراحی و تولید محصولی کردند که این نیاز بازار را برطرف و موقعیتی منحصربه‌فرد در دل آشپزخانه ایجاد می‌کند. اکنون، اولین تلویزیون با نمایشگر کوچک و مجهز به کنترل صوتی هندزفری را معرفی می‌کنیم.<br/><br/>محصول جدید فیلیپس از پلتفرم تلویزیون اندرویدی استفاده می‌کند و به‌همین دلیل، امکان دسترسی به‌ بیش‌ از <b>۵۰۰۰ برنامه‌ی متفاوت</b> موجود در فروشگاه<b> گوگل پلی</b> برای کاربران مهیا است. این تلویزیون‌ها با قیمت<b> ۳۰۰ دلار</b> به فروش می‌رسند و از روز ششم نوامبر در اختیار فروشگاه‌های عمده در ایالات متحده‌ی آمریکا و کانادا قرار گرفته‌اند اما هنوز خرید آنلاین آن‌ها مهیا نیست.</p>
    </article>
  </body>
</html>