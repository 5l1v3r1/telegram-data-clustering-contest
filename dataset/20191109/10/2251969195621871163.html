<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/un-kit-completo-di-arnesi-da-scasso-nascosto-nel-portabagagli-in-due-nei-guai/1322921/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T10:18:11+00:00"/>
    <meta property="og:title" content="Un kit completo di arnesi da scasso nascosto nel portabagagli: in due nei guai"/>
    <meta property="og:description" content="DENUNCIATI dai carabinieri un 39enne e un uomo di 32 anni residenti nel Maceratese. Sono stati fermati a bordo di una Punto a Numana"/>
  </head>
  <body>
    <article>
      <h1>Un kit completo di arnesi da scasso nascosto nel portabagagli: in due nei guai</h1>
      <h2>DENUNCIATI dai carabinieri un 39enne e un uomo di 32 anni residenti nel Maceratese. Sono stati fermati a bordo di una Punto a Numana</h2>
      <address><time datetime="2019-11-09T10:18:11+00:00">09 Nov 2019, 10:18</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fun-kit-completo-di-arnesi-da-scasso-nascosto-nel-portabagagli-in-due-nei-guai%2F1322921%2F">Condividi11</a><a href="https://twitter.com/intent/tweet?text=Un+kit+completo+di+arnesi+da+scasso++nascosto+nel+portabagagli%3A+in+due+nei+guai&amp;url=https%3A%2F%2Fwww.cronachemaceratesi.it%2F2019%2F11%2F09%2Fun-kit-completo-di-arnesi-da-scasso-nascosto-nel-portabagagli-in-due-nei-guai%2F1322921%2F">Tweet</a>Email11 Condivisioni</p>
      <p> </p>
      <p><b>In auto con un kit completo di arnesi da scasso: in due nei guai. Denunciati un cubano di 39 anni e un 32enne campano, entrambi residenti nel Maceratese e già noti alle forze dell’ordine. I due sono stati fermati dai carabinieri durante un controllo a Numana.</b> Erano vicino al parcheggio del porto turistico a bordo di una Fiat Punto e quando hanno visto la gazzella dell’Arma, hanno tentato di scappare. Subito bloccati, è scattata la perquisizione. In macchina i militari hanno trovato un cacciavite di medie dimensioni, una tronchesina, una torcia a led a batteria, dieci frammenti in ceramica solitamente utilizzati per la rottura dei finestrini delle autovetture ed un paio di guanti da lavoro, il tutto ben occultato all’interno del vano portaoggetti. Da qui la denuncia e il sequestro del materiale, che molto probabilmente sarebbe servito per commettere furti in casa o nelle auto.</p>
      <p> </p>
      <p> </p>
    </article>
  </body>
</html>