<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/un-tanar-din-bihor-a-furat-7000-de-lei-din-casa-unei-consatene-femeia-lasase-usile-deschise-152666.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-09T10:00:00+00:00"/>
    <meta property="og:title" content="Un tânăr din Bihor a furat 7.000 de lei din casa unei consătene. Femeia lăsase uşile deschise"/>
    <meta property="og:description" content="Un tânăr din localitatea bihoreană Curtuişeni a fost prins după ce a furat nu mai puţin de 7.000 de lei din casa unei consătene. Femeia lăsase uşile imobilului 'deschise şi neasigurate', potrivit unui comunicat transmis de Inspectoratul de Poliţie Judeţean Bihor."/>
  </head>
  <body>
    <article>
      <h1>Un tânăr din Bihor a furat 7.000 de lei din casa unei consătene. Femeia lăsase uşile deschise</h1>
      <address><time datetime="2019-11-09T10:00:00+00:00">09 Nov 2019, 10:00</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <figure>
        <img src="https://www.ebihoreanul.ro/modules/news/files/usa-deschidere-generic08112019.jpg"/>
        <figcaption>(foto: generic, sursa: 123rf.com)</figcaption>
      </figure>
      <p>Un tânăr din localitatea bihoreană Curtuişeni a fost prins după ce a furat nu mai puţin de 7.000 de lei din casa unei consătene. Femeia lăsase uşile imobilului "deschise şi neasigurate", potrivit unui comunicat transmis de Inspectoratul de Poliţie Judeţean Bihor.</p>
      <p>"Joi, 7 noiembrie a.c., poliţiştii Postului de Poliţie Curtuişeni din cadrul Inspectoratului de Poliţie Judeţean Bihor au identificat şi cercetat un bărbat de 28 de ani, din Curtuişeni, bănuit că, în perioada 28 octombrie – 1 noiembrie a.c., ar fi pătruns într-un imobil din localitate, lăsat cu uşile deschise şi neasigurate şi ar fi sustras 7.000 de lei", se precizează în informarea IPJ Bihor. </p>
      <p>Poliţiştii au recuperat de la tânăr 3.500 de lei din banii sustraşi.</p>
      <p>"Poliţiştii Postului de Poliţie Curtuişeni din cadrul Inspectoratului de Poliţie Judeţean Bihor continuă cercetările pentru documentarea întregii eventuale activităţi infracţionale a celui în cauză şi pentru recuperarea integrală a prejudiciului", au mai transmis reprezentanţii IPJ.</p>
    </article>
  </body>
</html>