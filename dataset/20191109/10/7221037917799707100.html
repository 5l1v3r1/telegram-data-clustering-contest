<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hincal-uluc-ntv-ve-cnn-turke-fena-saydirdi-yaziklar-olsun/926568"/>
    <meta property="og:site_name" content="medya faresi"/>
    <meta property="article:published_time" content="2019-11-09T10:48:00+00:00"/>
    <meta property="og:title" content="Hıncal Uluç NTV ve CNN Türk'e fena saydırdı! Yazıklar olsun"/>
    <meta property="og:description" content="Sabah yazarı Hıncal Uluç, İstanbul'un Fatih ilçesinde, kapısına &quot;Dikkat siyanür var&quot; yazılı not astıkları evlerinde ölü bulunan dört kardeşe dair yaptıkları yayın nedeniyle haber kanallarına tepki gösterdi."/>
  </head>
  <body>
    <article>
      <h1>Hıncal Uluç NTV ve CNN Türk'e fena saydırdı! Yazıklar olsun</h1>
      <h2>Sabah yazarı Hıncal Uluç, İstanbul'un Fatih ilçesinde, kapısına "Dikkat siyanür var" yazılı not astıkları evlerinde ölü bulunan dört kardeşe dair yaptıkları yayın nedeniyle haber kanallarına tepki gösterdi.</h2>
      <address>
        <time datetime="2019-11-09T10:48:00+00:00">09 Nov 2019, 10:48</time>
      </address>
      <p>Fatih'te geçtiğimiz günlerde yaşanan feci olay konuşulmaya, tartışılmaya devam ediyor. Sabah yazarı Hıncal Uluç da bu olayın ekranlardaki yansımasına değindi.</p>
      <p>NTV ve CNN Türk'ü topa tutan yazar, böyle bir durumda olay yerine kurumdaki en deneyimli gazetecinin gitmesi gerektiğini belirterek NTV ve CNN'deki durumun bambaşka olduğunu söyledi. </p>
      <p>"NTV'nin geldiği yere bakın. 300 liralık bir stajyer bulup yollamışlar. Onun elinden bu geliyor ancak.Döndüm CNN'e tesadüf orda da o haber tam sırada başlamaz mı?. Orda da Özgür Deniz Kaya diye bir genç adam. Ayniyle Baran gibi.. Hiçbir şey bilmeden, hiçbir şey söylemeden resmi açıklamaları tekrarlayan bülbül.." ifadelerini kullanan Uluç, işten çıkarmalar nedeni ile kurumda kimsenin kalmadığını ifade etti ve "Yazıklar olsun" diyerek yazısını noktaladı.</p>
      <p>Uluç'un<b>"Sövmek kolay!. Sövmek popüler!."</b>başlığıyla yayımlanan yazısının ilgili bölümü şöyle: </p>
      <p>NTV dedim de.. Bu ülkenin ilk haber televizyonu. CNN Türk de ikincisi..<br/>Hani feci bir intihar olayı yaşandı, Fatih'te.. Dört kardeş evlerinde ölü bulundu.<br/>İlk bakışta, altından Pulitzer Ödülü alacak polisiye roman çıkar.<br/>NTV ve CNN de işin farkında, olay yerine canlı yayın için muhabir yollamışlar.<br/>Akşam ana haberlerinde NTV'yi açtım. Baran Bila diye bir genç adam var, binanın önünde.. Ekranda Simge Fıstıkoğlu..<br/>Birinci sınıf haberci ve yorumcudur. Can alıcı sorular soruyor. Ama Boran hiçbir şey bilmiyor. Orada durmaya ve bir resmi açıklama yapılırsa, tekrarlamaya gitmiş.. Yahu orası mahalle?.<br/>Hiç mi komşu yok. Bakkal, büfe yok?.<br/>Konuşacak tek kişi bulamadın mı?.<br/>Resmi açıklama bekleyerek canlı yayın mı olur?.<br/>NTV'nin geldiği yere bakın.. 300 liralık bir stajyer bulup yollamışlar. Onun elinden bu geliyor ancak.<br/>Döndüm CNN'e tesadüf orda da o haber tam sırada başlamaz mı?. Orda da Özgür Deniz Kaya diye bir genç adam. Ayniyle Baran gibi.. Hiçbir şey bilmeden, hiçbir şey söylemeden resmi açıklamaları tekrarlayan bülbül..<br/>Yahu bu kadar önemi olayın canlı yayınına stajyer değil, kurumdaki en deneyimli gazeteci gider..<br/>Ama kova kova adam mı bıraktılar ki?.<br/>İşte o zaman "Ölü Yayın"ı "Canlı" diye yutturma çabaları..<br/>Yazıklar olsun!.</p>
    </article>
  </body>
</html>