<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/vsesvitnovidomogo-rezhisera-zvinuvatili-v-zvaltuvanni-638849.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T10:01:26+00:00"/>
    <meta property="og:title" content="Всесвітньовідомого режисера звинуватили в зґвалтуванні"/>
    <meta property="og:description" content="Звинувачення пред’явила французька актриса Валентин Моньє"/>
  </head>
  <body>
    <article>
      <h1>Всесвітньовідомого режисера звинуватили в зґвалтуванні</h1>
      <address>
        <time datetime="2019-11-09T10:01:26+00:00">09 Nov 2019, 10:01</time>
      </address>
      <h4>Звинувачення пред’явила французька актриса Валентин Моньє</h4>
      <p>Французька актриса і фотограф Валентин Моньє звинуватила режисера Романа Поланскі в зґвалтуванні, яке, за її словами, відбулося 44 роки тому. Її історію опублікувала в п’ятницю ввечері газета <a href="http://www.leparisien.fr/faits-divers/une-francaise-accuse-le-realisateur-roman-polanski-de-viol-08-11-2019-8189568.php">Le Parisien</a>.</p>
      <p>«У 1975 році мене зґвалтував Роман Поланскі. У мене не було з ним ніякого зв’язку – ні професійного, ні особистого, я його ледве знала. Це не була якась вечірка, не було ні алкоголю, ні наркотиків», – пише жінка.</p>
      <p>За її словами, це сталося, коли вона відпочивала на гірськолижному курорті в Швейцарії, де також знаходився і режисер. Її друзі познайомили її з Поланскі і на наступний день, коли вони каталися разом і опинилися удвох на підйомнику він, імовірно запитав її про готовність до фізичної близькості. Моньє, якій на той момент було 18 років, відповіла відмовою, але продовжила кататися в їх компанії. Увечері того ж дня вона відправилася з Поланскі в ресторан, після чого повернулася з ним в хатину, яку вони знімали компанією, де він нібито і поглумився над нею.</p>
      <p>Своє бажання заявити про це через 44 роки Моньє пояснює появою новин про вихід нового фільму режисера «Офіцер і шпигун» (J’accuse, 2019) про найгучніший судовий процес в історії Франції – справу Дрейфуса. Вона зазначила, що подати заяву в поліцію на наступний день, як їй радив один із знайомих Поланскі, у якого вона сховалася після цих подій, їй завадив страх, що Поланскі вже тоді користувався славою режисера, який може вбити, щоб уникнути розголосу. Газета також зв’язалася з цим знайомим Поланскі, який заявив про готовність свідчити, якщо справа дійде до суду.</p>
      <blockquote>Поланскі має громадянство Франції і Польщі. У зв’язку зі звинуваченнями у зґвалтуванні неповнолітньої, висунутими проти нього в 1977 році в США, живе у Франції, чия конституція забороняє екстрадувати власних громадян. 86-річний режисер є володарем декількох десятків нагород. В 2011 році на кінофестивалі в Цюріху режисерові була вручена нагорода «За внесок у світовий кінематограф», присуджена ще в 2009 році.</blockquote>
      <related>
        <a href="https://glavcom.ua/news/rosiyski-siloviki-zatrimali-veteranku-krimskotatarskogo-ruhu-seytmuratovu-638788.html"/>
        <a href="https://glavcom.ua/scotch/foto/snezhana-babkina-pokazala-arhivnye-semeynye-snimki-638689.html"/>
        <a href="https://glavcom.ua/scotch/foto/dzhennifer-eniston-rasskazala-pochemu-zavela-profil-v-instagram-638676.html"/>
      </related>
    </article>
  </body>
</html>