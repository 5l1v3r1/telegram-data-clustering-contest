<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/viyana-senfoni-orkestras-nda-titreyen-vibrator-nedeniyle-bomba-panigi-yasand"/>
    <meta property="og:site_name" content="euronews"/>
    <meta property="article:published_time" content="2019-11-09T10:16:32+00:00"/>
    <meta property="og:title" content="'Titreyen vibratör' nedeniyle orkestra gecesinde bomba paniği"/>
    <meta property="og:description" content="'Titreyen vibratör' nedeniyle orkestra gecesinde bomba paniği"/>
  </head>
  <body>
    <article>
      <h1>'Titreyen vibratör' nedeniyle orkestra gecesinde bomba paniği</h1>
      <address><time datetime="2019-11-09T10:16:32+00:00">09 Nov 2019, 10:16</time> by <a rel="author">Kamuran Samar</a></address>
      <p>Dünyaca ünlü Viyana Senfoni Orkestrası'nda verilen bir konser esnasında paniğe neden olan bir çantanın içinde 'titreyen vibratör' çıktı.</p>
      <p>Bir kadına ait olduğu anlaşılan ve içindeki seks oyuncağı vibratörün titremesinden dolayı paniğe neden olan çanta için polis çağrıldı. AFP'nin haberine göre olay yerine gelen polis çantayı etkisiz hale getirdi.</p>
      <p>Polisin yazılı açıklamasına göre ise olay, konser salonunda çalışan bir görevlinin vestiyerdeki çantanın titrediğini fark etmesiyle birlikte güvenlik alarmını çalmasıyla başladı.</p>
      <p>Olay yerine bomba imha ekipleri gönderildi. X-ray cihazlarıyla çantayı inceleyen ekipler, çantada açık bırakılmış bir seks oyuncağı buldu.</p>
      <p>Yazılı açıklamada, söz konusu çantanın kontrolden sonra ait olduğu kişiye teslim edildiği bildirildi.</p>
      <p>Kısa süreli paniğe neden olan olay sonrası Wiener Konzerthaus'in konseri kaldığı yerden devam etti.</p>
      <p>Ek kaynaklar<b> • AFP</b></p>
    </article>
  </body>
</html>