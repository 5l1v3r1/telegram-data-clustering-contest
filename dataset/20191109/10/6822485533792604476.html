<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818039.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T10:32:00+00:00"/>
    <meta property="og:title" content="ترکیه: توطئه بزرگی را در سوریه خنثی کردیم"/>
    <meta property="og:description" content="به گزارش ایسنا، به نقل از سایت النشره، مولود چاووش‌اوغلو، وزیر خارجه ترکیه در جریان سخنرانی خود در جمع اعضای سازمان هلال احمر ترکیه در آنتالیا خاطرنشان کرد که کشورش طی دوره گذشته از طریق تلاش‌های نظامی و دیپلماتیک خود توانست توطئه بزرگی را در سوریه خنثی کند."/>
  </head>
  <body>
    <article>
      <h1>ترکیه: توطئه بزرگی را در سوریه خنثی کردیم</h1>
      <address>
        <time datetime="2019-11-09T10:32:00+00:00">09 Nov 2019, 10:32</time>
      </address>
      <p>وزیر خارجه ترکیه تاکید کرد که کشورش پیروزی نظامی و دیپلماتیکی را در سوریه محقق کرده است.</p>
      <p>به گزارش ایسنا، به نقل از سایت النشره، مولود چاووش‌اوغلو، وزیر خارجه ترکیه در جریان سخنرانی خود در جمع اعضای سازمان هلال احمر ترکیه در آنتالیا خاطرنشان کرد که کشورش طی دوره گذشته از طریق تلاش‌های نظامی و دیپلماتیک خود توانست توطئه بزرگی را در سوریه خنثی کند.</p>
      <p>چاووش‌اوغلو افزود: ما توانستیم اوضاع را دگرگون کنیم و این موضوع تنها درباره تروریست‌ها نبوده بلکه توطئه کسانی که به دنبال ایجاد یک دولت تروریستی بودند را نیز خنثی کردیم.</p>
      <p>وی همچنین تصریح کرد: هلال احمر ترکیه به حدود ۳۰ هزار تن در مناطق "تل ابیض" و "راس العین" واقع در شمال سوریه کمک‌های بشردوستانه ارائه داده است.</p>
      <p>ترکیه نهم اکتبر عملیاتی تحت عنوان "چشمه صلح" را در سوریه علیه نیروهای یگان‌های مدافع خلق کرد (ی‌پ‌گ) به راه انداخت که این عملیات با محکومیت بین‌المللی مواجه شد. پیش از آغاز این عملیات، آمریکا از خروج نیروهای آمریکایی از این منطقه خبر داد که چراغ سبزی برای آغاز عملیات ترکیه به حساب می‌آمد.</p>
    </article>
  </body>
</html>