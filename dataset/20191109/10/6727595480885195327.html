<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/im-vijayan-against-kerala-blasters-says-this-team-is-incapable123.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T10:49:00+00:00"/>
    <meta property="og:title" content="ഈ ടീമിനെ പിരിച്ചു വിടുന്നതാണ് നല്ലത്, സന്തോഷ് ട്രോഫി ടീം ഇതിലും നന്നായി കളിക്കും, കേരള ബ്ലാസ്റ്റേഴ്‌സിനെതിരെ ഐ.എം വിജയന്‍"/>
    <meta property="og:description" content="IM Vijayan Kerala Blasters DSport Sport-News ഒഡീഷയ്‌ക്കെതിരായ മത്സരത്തില്‍ മോശം പ്രകടനം കാഴ്ചവെച്ച കേരള ബ്ലാസ്റ്റേഴ്‌സിനെതിരെ വിമര്‍ശനവുമായി ഐ.എം വിജയന്‍. ഈ ടീമിനെ പിരിച്"/>
  </head>
  <body>
    <article>
      <h1>ഈ ടീമിനെ പിരിച്ചു വിടുന്നതാണ് നല്ലത്, സന്തോഷ് ട്രോഫി ടീം ഇതിലും നന്നായി കളിക്കും, കേരള ബ്ലാസ്റ്റേഴ്‌സിനെതിരെ ഐ.എം വിജയന്‍</h1>
      <address><time datetime="2019-11-09T10:49:00+00:00">09 Nov 2019, 10:49</time> by <a rel="author">ന്യൂസ് ഡെസ്‌ക്</a></address>
      <p>ഒഡീഷയ്‌ക്കെതിരായ മത്സരത്തില്‍ മോശം പ്രകടനം കാഴ്ചവെച്ച കേരള ബ്ലാസ്റ്റേഴ്‌സിനെതിരെ വിമര്‍ശനവുമായി ഐ.എം വിജയന്‍. ഈ ടീമിനെ പിരിച്ചു വിടുന്നതാണ് നല്ലതെന്നാണ് ഐ.എം വിജയന്റെ പ്രതികരണം. മത്സരത്തിനിടയില്‍ മുഹമ്മദ് റാഫിയെ പിന്‍വലിച്ചത് അപമാനിക്കല്‍ ആണെന്നും ഐ.എം വിജയന്‍ പറഞ്ഞു.<br/>“ആത്മാര്‍ത്ഥ ഇല്ലാത്ത ഈ ടീമിനെ മാറ്റി പുതിയ ടീമിനെ കൊണ്ടു വരണം. സ്വന്തം മൈതാനത്തിലെ മൂന്ന് പോയിന്റ് നിര്‍ണ്ണായകമാണ്. അവര്‍ സമനിലയ്ക്ക് വേണ്ടി കളിച്ചു. നമ്മള്‍ ജയിക്കാന്‍ ശ്രമിക്കണമായിരുന്നു. കണ്ടിട്ടുള്ളതില്‍ വെച്ച് ഏറ്റവും ബോറന്‍ കളിയായിരുന്നു ഇത്’, ഐം.എം വിജയന്‍ ട്വന്റി ഫോര്‍ ന്യൂസിനോട് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കേരളത്തിന്റെ സന്തോഷ് ട്രോഫി ടീം ഇതിലും നന്നായി കളിക്കും. ഭൂരിഭാഗം സമയവും കാലില്‍ പന്തു ചേര്‍ത്തുവെക്കുന്നതല്ല യഥാര്‍ഥ ഫുട്ബോള്‍ എന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/kxip-trade-ravichandran-ashwin-to-delhi-capitals-get-rs-1-5-crore-and-jagadeesha-suchith-in-return333.html?utm_source=doolnews&amp;utm_medium=related"/>
      </related>
      <p>മുഹമ്മദ് റാഫിയെ ആദ്യ പകുതിയില്‍ ഇറക്കി രണ്ടാം പകുതിയില്‍ പിന്‍വലിച്ചത് മോശമാണെന്നും അദ്ദേഹത്തോടുള്ള അവഹേളനമാണിതെന്നും ഐ.എം വിജയന്‍ കൂട്ടിച്ചേര്‍ത്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഒഡീഷയ്‌ക്കെതിരായ മത്സരത്തില്‍ ബ്ലാസ്‌റ്റേഴ്‌സ് സമനില വഴങ്ങിയിരുന്നു.  റഫറിയുടെ മോശം തീരുമാനങ്ങള്‍ കളിയെ കാര്യമായി ബാധിച്ചിരുന്നു.</p>
      <figure>
        <iframe src="https://www.youtube.com/embed/xgt35GqLSbQ" width="560" height="315" data-service="Youtube" scrolling="no"/>
      </figure>
    </article>
  </body>
</html>