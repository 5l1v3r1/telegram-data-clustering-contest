<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740825"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T10:13:00+00:00"/>
    <meta property="og:title" content="'ยุทธพงศ์'ส่งหนังสือถึง35รมต. ยับยั้งขยายสัมปทานBTS"/>
    <meta property="og:description" content="“ยุทธพงศ์” ร่อนหนังสือคัดค้านต่อสัมปทาน “BTS” รมต.35 คน จ่อยื่นกระทู้สดสัปดาห์หน้าถามนายกฯ ปมออกม.44 สัมปทานรถไฟฟ้าสายสีเขียวเพียงรายเดียว"/>
  </head>
  <body>
    <article>
      <h1>'ยุทธพงศ์'ส่งหนังสือถึง35รมต. ยับยั้งขยายสัมปทานBTS</h1>
      <address>
        <time datetime="2019-11-09T10:13:00+00:00">09 Nov 2019, 10:13</time>
      </address>
      <p>
        <b>“ยุทธพงศ์” ร่อนหนังสือคัดค้านต่อสัมปทาน “BTS” รมต.35 คน จ่อยื่นกระทู้สดสัปดาห์หน้าถามนายกฯ ปมออกม.44 สัมปทานรถไฟฟ้าสายสีเขียวเพียงรายเดียว</b>
      </p>
      <p>เมื่อวันที่ 9 พ.ย. นายยุทธพงศ์ จรัสเสถียร ส.ส.มหาสารคาม พรรคเพื่อไทย ในฐานะอดีตโฆษกคณะกมธ. การต่อขยายสัมปทานรถไฟฟ้าสายสีเขียว หรือ BTS  สภาผู้แทนราษฎร กล่าวว่า ว่า เมื่อวานนี้ (8 พ.ย.) ตนได้ส่งหนังสือไปทางไปรษณีย์ลงทะเบียนแบบตอบรับฯ จำนวน 35ฉบับ ถึงรัฐมนตรีทั้งหมด 35คนในคณะรัฐมนตรีพล.อ.ประยุทธ์ จันทร์โอชา นายกรัฐมนตรี  สำหรับเนื้อหาในหนังสือที่ส่งถึงรัฐมนตรี มีดังนี้ 1.แจ้งให้ทราบว่า ตนเองได้มีหนังสือขอให้นายกฯ ยับยั้งไม่ให้เอาเรื่อง การต่อขยายฯสัปทานรถไฟฟ้าสายสีเขียว BTS เข้าฯ ครม.  ส่งหนังสือเมื่อวันที่ 6 พ.ย.62ตามสำเนาเลขที่ มท. 0162-0000-258 2.การต่อขยายฯ สัปทานรถไฟฟ้า BTS  เป็นการหลีกเลี่ยง พ.ร.บ. การร่วมลงทุนระหว่างรัฐกับเอกชน ปี 2562 3.การดำเนินการฯ ดังกล่าว จะทำให้ ผลประโยชน์ของรัฐ และประชาชน เกิดความเสียหาย <br/><br/>นายยุทธพงศ์ กล่าวต่อว่า ในวันที่ 13 พ.ย. ที่จะถึงนี้พรรคเพื่อไทย จะได้มอบหมายให้ตนได้ยื่นกระทู้ถามสด ต่อสภาผู้แทนราษฎร์ เพื่อถามนายกฯ  ถึงการออกคำสั่ง ม.44 เพื่อให้ BTS รายเดียว ได้รับสัมปทานรถไฟฟ้าสายสีเขียว ว่ามีความจำเป็นเร่งด่วน และกระทบต่อความมั่นคงทางเศรษฐกิจ อย่างไร โดยตนหวังว่านายกฯ  จะมาตอบกระทู้สดดังกล่าวฯ ด้วยตัวเอง เพราะเรื่องการออก ม.44 ไม่มีใครสามารถตอบแทนนายกฯ ได้.</p>
    </article>
  </body>
</html>