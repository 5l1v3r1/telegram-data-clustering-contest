<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638946/%D8%AA%D8%A7%D8%B1%DB%8C%D8%AE-%D8%A7%D8%B1%D9%88%D9%BE%D8%A7-%D8%B1%D8%A7-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%AF%D9%88%D9%86-%D8%AA%D8%A7%D8%B1%DB%8C%D8%AE-%D9%86%D8%A7%D8%AA%D9%88-%D8%B1%D9%88%D8%A7%DB%8C%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:59:00+00:00"/>
    <meta property="og:title" content="تاریخ اروپا را نمی‌توان بدون تاریخ ناتو روایت کرد"/>
    <meta property="og:description" content="رئیس منتخب کمیسیون اروپا در واکنش به اظهارات رئیس‌جمهور فرانسه علیه ناتو، اعلام کرد تاریخ این قاره با تاریخ سازمان پیمان آتلانتیک شمالی گره خورده است"/>
  </head>
  <body>
    <article>
      <h1>
        <a href="https://www.bultannews.com/fa/news/638946/%D8%AA%D8%A7%D8%B1%DB%8C%D8%AE-%D8%A7%D8%B1%D9%88%D9%BE%D8%A7-%D8%B1%D8%A7-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%AF%D9%88%D9%86-%D8%AA%D8%A7%D8%B1%DB%8C%D8%AE-%D9%86%D8%A7%D8%AA%D9%88-%D8%B1%D9%88%D8%A7%DB%8C%D8%AA-%DA%A9%D8%B1%D8%AF">تاریخ اروپا را نمی‌توان بدون تاریخ ناتو روایت کرد</a>
      </h1>
      <h2>رئیس منتخب کمیسیون اروپا در واکنش به اظهارات رئیس‌جمهور فرانسه علیه ناتو، اعلام کرد تاریخ این قاره با تاریخ سازمان پیمان آتلانتیک شمالی گره خورده است</h2>
      <address><time datetime="2019-11-09T10:59:00+00:00">09 Nov 2019, 10:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، اورزولا فن در لاین، رئیس منتخب کمیسیون اروپا، روز جمعه سازمان پیمان آتلانتیک شمالی (ناتو) را یک روز بعد از انتقاد‌های امانوئل مکرون، رئیس جمهور فرانسه، که ناتو را در حال «مرگ مغزی» توصیف کرد، سازمانی با عملکرد «قابل توجیه» ارزیابی کرد.</p>
      <p>او در سخنانی در برلین -پایتخت آلمان- در آستانه جشن‌های سی‌امین سالگرد فروپاشی دیوار برلین اعلام کرد: «به رغم همه چرخش‌های هفته‌های اخیر، من متعقدم ناتو به منزله سازمان محافظ آزادی، نمایش قابل توجهی از خود نشان داده است.»</p>
      <p>این مقام آلمانی با اعلام اینکه ناتو «توانمندترین اتحاد دفاعی جهان» است، افزود: «تاریخ اروپا را نمی‌توان بدون تاریخ ناتو روایت کرد.»</p>
      <p>مکرون روز پنجشنبه با ابراز تاسف از نبود هماهنگی میان آمریکا و اروپا و رفتار یک جانبه ترکیه، از اعضای ناتو در سوریه، اعلام کرد پیمان آتلانتیک شمالی در حال «مرگ مغزی» است.</p>
      <p>مایک پمپئو، وزیر امور خارجه آمریکا، نیز روز جمعه در دیداری از آلمان اعلام کرد در صورتی که رهبران کشور‌های عضو ناتو به تعهدات خود به ویژه در زمینه مالی عمل نکنند، ناتو «با خطر فروپاشی» مواجه است.</p>
    </article>
  </body>
</html>