<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/9/653521/"/>
    <meta property="og:site_name" content="Економічна правда"/>
    <meta property="article:published_time" content="2019-11-09T10:00:00+00:00"/>
    <meta property="og:title" content="Гончарук: Зростання ВВП на 40% за 5 років - абсолютно реальний результат"/>
    <meta property="og:description" content="Прем’єр-міністр Олексій Гончарук заявив, що задеклароване зростання ВВП на 40% за 5 років є “абсолютно реальним результатом, але для цього треба буде добре попрацювати”."/>
  </head>
  <body>
    <article>
      <h1>Гончарук: Зростання ВВП на 40% за 5 років - абсолютно реальний результат</h1>
      <address>
        <time datetime="2019-11-09T10:00:00+00:00">09 Nov 2019, 10:00</time>
      </address>
      <p>Прем'єр-міністр Олексій Гончарук заявив, що задеклароване зростання ВВП на 40% за 5 років є "абсолютно реальним результатом, але для цього треба буде добре попрацювати".</p>
      <p>Про це він сказав на Київському міжнародному економічному форумі.</p>
      <p>"Ми порахували уважно ризики, можливості, і зробили висновок, які максимально амбітні, але реалістичні цілі ми можемо перед собою поставити як країна. Тому задеклароване зростання на 40% за 5 років - це абсолютно реальний результат, який ми повинні з вами досягнути разом.</p>
      <p>При цьому, нам, звичайно, треба буде добре попрацювати", - підкреслив Гончарук.</p>
      <p>"Я би не говорив зараз про якісь радикальні речі. Я би говорив про те, що нам треба зробити домашнє завдання. У нас фантастична за потенціалом країна. Тут можна зробити набагато більше іноземному інвестору, аніж в їх юрисдикціях. Інвестувати сюди цікаво, питання лише в тому, що тут дуже високі ризики. Були дуже високі ризики.</p>
      <p>І наше з вами завдання довести, що нам можна вірити. Ми просто повинні почати виконувати контракти як країна і як суспільство. І всередині країни, і назовні. Нам повинні вірити", - додав він.</p>
      <p>За його словами, в Україні "традиційно велика кількість груп впливу, які звикли паратизувати на країні. </p>
      <p>"Так більше не можна. Вчора я представив нового керівника Державної служби геології та надр - Романа Опімаха. На мою думку, професійна, порядна людина, з правильним світоглядом. У нього є два місяці, щоб навести лад в цій службі. За моєю інформацією, 80% людей в цій службі досі сиділи на конвертах (тобто зарплати в конвертах). Як можна взагалі розраховувати на те, що сюди до тебе прийде інвестор, якщо ти всім морочиш голову? Тому я би почав з домашнього завдання", - зазначив Гончарук.</p>
      <p>Крім цього, за його словами, потрібно змінювати бізнес-модель.</p>
      <p>"Та бізнес-модель, яка була тут багатьма застосована - не працює, все це тупіковий шлях розвитку", - сказав він.</p>
      <p>Економічна правда</p>
    </article>
  </body>
</html>