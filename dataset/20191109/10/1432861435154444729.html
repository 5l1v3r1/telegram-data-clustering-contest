<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/stamen-belchev-e-s-ultimatum-za-uvolnenie-1404568.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T10:45:00+00:00"/>
    <meta property="og:title" content="Стамен Белчев е с ултиматум за уволнение"/>
    <meta property="og:description" content="Арда (Кърджали) ще има нов треньор, ако Стамен Белчев не вземе мача с Берое, твърди Меридиан мач Треньорът е изчерпал кредита на доверие от страна на ръководството след загубата с 0:2 от Царско село"/>
  </head>
  <body>
    <article>
      <h1>Стамен Белчев е с ултиматум за уволнение</h1>
      <address><time datetime="2019-11-09T10:45:00+00:00">09 Nov 2019, 10:45</time> by <a rel="author">Sportlive.bg</a></address>
      <p><b><a href="https://www.sportlive.bg/tags/72920">Арда (Кърджали)</a></b> ще има нов треньор, ако Стамен Белчев не вземе мача с Берое, твърди "Меридиан мач". Треньорът е изчерпал кредита на доверие от страна на ръководството след загубата с 0:2 от Царско село. Президентът Петър Пешев е бил бесен от безличното представяне в полите на стадион "Локомотив" в Пловдив. Той е нахлул в съблекалнята след срещата и е обявил, че повече не може да се продължава така. Белчев е получил жълт картон и при нова издънка ще загуби поста си.</p>
      <p>Твърди се също, че ръководството вече е стартирало с преговори за негов заместник. Вариантите са сред обичайните заподозрени в последно време - Александър Томаш, Ивайло Петев и Николай Киров. Развръзката ще настъпи в неделя, а новаците в елита ще имат достатъчно време, за да осъществят евентуалната рокада, след като предстои нова пауза в първенството.</p>
      <p>Стамен Белчев обаче не е единственият, който ще опере пешкира. Ръководството е вдигнало мерника и на двама от легионерите. Със сигурност в неделя в групата за мача с Берое няма да попаднат Илиша Сам и Дарен Сидуел. Първият постоянно е контузен, а от срещата с Берое у дома няма силен мач. Холандецът пък натрупа доста грешки в мачовете, въпреки че се радва на една от най-сериозните заплати в отбора. Очаква се да има и други кардинални мерки, ако Арда не се поправи. <b><i><a href="https://www.sportlive.bg/bgfootball/cska/Arda-shte-opredeli-bydeshteto-na-Krushchich-nachelo-na-cSKA-1391596.html">А как с Арда е свързано бъдещето на треньора на ЦСКА Милош Крушчич вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Belchev-otkaza-na-cSKA-i-dublirana-zaplata-ne-go-ubedi-da-se-vyrne-1384194.html"/>
        <a href="https://www.sportlive.bg/bgfootball/cska/Belchev-poema-cSKA-do-dni-chervenite-plashtat-kompensaciq-na-Arda-1383856.html"/>
        <a href="https://www.sportlive.bg/bgfootball/cska/Ot-cSKA-prodylzhavat-da-nastoqvat-za-Stamen-Belchev-1382760.html"/>
        <a href="https://www.sportlive.bg/bgfootball/bgfootballother/Dunav-(Ruse)-prebori-Arda-za-pyrva-pobeda-v-poslednite-7-kryga-1382322.html"/>
        <a href="https://www.sportlive.bg/bgfootball/cska/Ekskluzivno-Bodurov-preminava-v-drug-otbor-ot-elita-1402845.html"/>
      </related>
    </article>
  </body>
</html>