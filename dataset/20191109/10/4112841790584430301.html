<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76394-Slovenskemu-raperovi-sa-pocas-natacania-videoklipu-vyhrazali-zabitim-traja-muzi-Medzi-nimi-aj-sportovy-reprezentant"/>
    <meta property="og:site_name" content="REFRESHER"/>
    <meta property="article:published_time" content="2019-11-09T10:52:00+00:00"/>
    <meta property="og:title" content="Slovenskému raperovi sa počas natáčania videoklipu vyhrážali zabitím traja muži. Medzi nimi aj športový reprezentant"/>
    <meta property="og:description" content="Okrem vyhrážok nechýbali ani verbálne či dokonca fyzické útoky."/>
  </head>
  <body>
    <article>
      <h1>Slovenskému raperovi sa počas natáčania videoklipu vyhrážali zabitím traja muži. Medzi nimi aj športový reprezentant</h1>
      <address><time datetime="2019-11-09T10:52:00+00:00">09 Nov 2019, 10:52</time> by <a rel="author">Daniel Mikolášik</a></address>
      <p>
        <b>Okrem vyhrážok nechýbali ani verbálne či dokonca fyzické útoky.</b>
      </p>
      <p><i>„Toto tu je všetko moje, tak vypadni odtiaľto do p**e.“ </i> Aj takéto <b>vulgárne prejavy</b> adresovala trojica agresívnych mužov<b> mladému raperovi</b> vystupujúcemu pod prezývkou <a href="https://www.instagram.com/setwo.official/?hl=sk">Setwo </a>a štábu, s ktorým vo večerných hodinách natáčali videoklip.</p>
      <p>Celý incident sa odohral len pred pár dňami v lese v petržalskom Ovsišti. Ako informuje facebooková stránka <a href="https://www.facebook.com/prslovakia/posts/981144722231535">PR Production</a>, mladíci sa na miesto vydali <b>natočiť klip</b> a keďže na scénu potrebovali tmu, začali s natáčaním približne o 21:45. Kvôli osvetleniu a technike mali so sebou aj prenosný generátor elektriny, ktorý pri prevádzke vydáva zvuk.</p>
      <related>
        <a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"/>
      </related>
      <p><i>„Vedeli sme, že blízko nás sú nejaké budovy, no nevedeli sme, čo sú zač. Natáčanie však nemalo trvať dlho a hluk nebol veľký. Sme si istí,  že so zavretými oknami to počuť dovnútra žiadnej z budov nebolo,“</i> píše produkcia v statuse.</p>
      <p>Tesne pred desiatou hodinou večer však ku štábu prišli traja muži, ktorí už zozačiatku vystupovali agresívne a žiadali mladíkov, aby skončili s natáčaním a odišli z miesta. Netrvalo dlho a trojica začala štáb <b>verbálne a neskôr aj fyzicky napádať</b>. <i>„Keďže ešte nebolo ani 22:00, tak sa nemôžeme o rušení nočného kľudu ani teoreticky baviť,“</i> obraňuje sa štáb v statuse.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fprslovakia%2Fvideos%2F337732363733803%2F&amp;show_text=0&amp;width=301" width="301" height="478" data-service="Facebook" scrolling="no"/>
      </figure>
      <p>Medzi agresormi sa dokonca nachádzal aj tréner dostihových koní, úspešný parkúrový jazdec a <b>slovenský reprezentant Marián Štangel</b>. Ten mal predstierať volanie polície a tiež z jeho úst vyšla veta: <i>„Neukazuj na mňa rukou, lebo ti ju zlomím.“</i></p>
      <p><i>„Ja keď sa rozčúlim, tak ťa zabijem“ </i>kričal ďalší z agresorov. Konflikt sa začal vyostrovať natoľko, že napokon museli <b>zavolať políciu</b> samotní mladíci. Predtým im ešte Marián Štangel stihol buchnúť po kamere, aby ukončil natáčanie.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76317-Raper-TI-prezradil-ze-kazdy-rok-chodi-s-dcerou-ku-gynekologovi-aby-skontroloval-jej-panensku-blanu-fanusikovia-reaguju"/>
        <a href="https://refresher.sk/25964-Uhadla-nova-aplikacia-skutocny-vek-slovenskych-a-ceskych-raperov-alebo-Microsoft-zlyhal-na-plnej-ciare"/>
        <a href="https://refresher.sk/29164-50-Cent-odpovedal-Rickovi-Rossovi-Aj-napriek-problemom-ma-penazi-ocividne-dostatok"/>
        <a href="https://refresher.sk/35245-Ked-si-predstavujes-ze-si-vo-videoklipe-znameho-interpreta-ale-skutocnost-je-ina-Slovenske-video-si-posvietilo-na-bohatu-ludsku-fantaziu"/>
        <a href="https://refresher.sk/31564-50-Cent-sa-na-Instagrame-chvalil-peniazmi-a-poputuje-opat-pred-sud-Sudkyna-by-rada-vedela-odkial-ich-tolko-ma-ked-vyhlasil-bankrot"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>