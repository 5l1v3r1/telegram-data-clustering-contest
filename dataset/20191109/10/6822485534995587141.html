<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818049.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T10:52:00+00:00"/>
    <meta property="og:title" content="پمپئو: باید به مردم عراق و لبنان کمک کنیم"/>
    <meta property="og:description" content="به گزارش ایسنا، به نقل از سومریه نیوز، مایک پمپئو، وزیر خارجه آمریکا در جریان همایشی در آلمان تصریح کرد: سربازان ما در سوریه حضور دارند و ما از اروپا می‌خواهیم که برای کمک به کردها به ما بپیوندند."/>
  </head>
  <body>
    <article>
      <h1>پمپئو: باید به مردم عراق و لبنان کمک کنیم</h1>
      <address>
        <time datetime="2019-11-09T10:52:00+00:00">09 Nov 2019, 10:52</time>
      </address>
      <p>وزیر خارجه آمریکا در اظهاراتی مداخله‌جویانه درباره اوضاع داخلی در عراق و لبنان گفت: باید به مردم عراق و لبنان در تحقق خواسته‌هایشان "کمک" کنیم.</p>
      <p>به گزارش ایسنا، به نقل از سومریه نیوز، مایک پمپئو، وزیر خارجه آمریکا در جریان همایشی در آلمان تصریح کرد: سربازان ما در سوریه حضور دارند و ما از اروپا می‌خواهیم که برای کمک به کردها به ما بپیوندند.</p>
      <p>پمپئو همچنین خاطرنشان کرد: صدها تروریست در سوریه حضور دارد و ما می‌خواهیم که آنها در کشورهایشان محاکمه شوند.</p>
      <p>وزیر خارجه آمریکا پیشتر مدعی شده بود، اعتراضات مردمی در عراق و لبنان در اعتراض به آنچه "سلطه ایران" بر این کشورها خواند، است.</p>
      <p>تجمع و تحصن مقابل نهادهای دولتی در بیروت در اعتراض به وخامت اوضاع معیشتی و اقتصادی و فساد از حدود ۲۳ روز قبل آغاز شد و استعفای دولت سعد الحریری، نخست‌وزیر این کشور در ۲۲ اکتبر را به دنبال داشت.این تظاهرات موجب تعطیلی برخی موسسات شده است.</p>
      <p>عراق از ۲۵ اکتبر گذشته شاهد موج دوم اعتراضات علیه دولت است، حدود دو هفته قبل نیز اعتراضات مشابهی در این کشور به راه افتاده بود. عادل عبدالمهدی، نخست وزیر عراق تاکید کرده که کابینه‌اش بدون وجود جایگزین استعفا نخواهد کرد.</p>
    </article>
  </body>
</html>