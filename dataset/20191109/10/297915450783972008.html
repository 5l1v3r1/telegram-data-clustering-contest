<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/policista-strelba-horni-pocernice-inspekce-gibs-blondyna-krimi-zlodej-20191109.html"/>
    <meta property="og:site_name" content="Pražský deník"/>
    <meta property="article:published_time" content="2019-11-09T10:17:00+00:00"/>
    <meta property="og:title" content="Policista střelil zloděje do břicha v osobním volnu. GIBS hledá blondýnu"/>
    <meta property="og:description" content="/VIDEO/ Generální inspekce bezpečnostních sborů (GIBS) stále řeší případ z konce října, kdy došlo v prodejně s elektronikou v pražských Horních Počernicích ke krádeži mobilu. Prchajícího zloděje postřelil do břicha policista v době osobního volna. GIBS hledá další svědky - hlavně pak ženu s blond vlasy, která na místě činu nechala oblečení a černou kabelku."/>
  </head>
  <body>
    <article>
      <h1>Policista střelil zloděje do břicha v osobním volnu. GIBS hledá blondýnu</h1>
      <address><time datetime="2019-11-09T10:17:00+00:00">09 Nov 2019, 10:17</time> by <a rel="author">Michael Bereň</a></address>
      <p>„Zloděje pronásledoval policista v civilním oblečení s kšiltovkou na hlavě. V prodejně oba běželi kolem ženy v oranžové mikině s kočárkem a před prodejnou pak toto pronásledování sledovali asi tři svědci,“ popsala událost, která se stala okolo sedmé hodiny večerní 26. října, mluvčí policejní inspekce Ivana Nguyenová.</p>
      <figure>
        <iframe src="https://www.youtube.com/embed/4N4R9S0neOU" width="630" height="354" data-service="Youtube" scrolling="no"/>
      </figure>
      <p>K případu zprvu nebylo moc oficiálních informací, posléze se ukázalo, že příslušník policie - v té chvíli mimo službu - trefil třiačtyřicetiletého muže, jenž v prodejně ukradl mobilní telefon, patrně do břicha. GIBS nyní zveřejnila video, kde jsou vidět výše popsaní svědci a v závěru i blondýna, která se v inkriminované době nacházela před obchodem.</p>
      <figure>
        <img src="https://g.denik.cz/63/3e/strelbapocernice2_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/policista-strelba-praha-prchajici-zlodej-pripad-gibs-krimi-elektronika-20191027.html">Postřelil policista v Praze prchajícího zloděje? Případ převzala GIBS Přečíst článek ›</a>
      </aside>
      <p>„V areálu prodejny jsme zajistili několik kusů oblečení a černou kabelku. Dle zjištěných informací by majitelkou měla být žena s blond vlasy, kterou tedy může být svědkem celé události,“ sdělila mluvčí Nguyenová.</p>
      <p>GIBS žádá ženu, která se pozná na nově přiložené fotografii ze stanice metra Černý Most, nechť se přihlásí operačnímu středisku a věci si převezme. Blonďatá svědkyně by navíc mohla pomoct objasnit, co se ten večer vlastně stalo.</p>
      <figure>
        <img src="https://g.denik.cz/63/10/pronasledovani-auta-praha-4_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/policiste-pronasledovali-auto-pri-uteku-ridice-pouzili-varovne-vystrely-20191106.html">Je lepší být mrtvý, než druhý. Policisté při útěku řidiče varovně stříleli Přečíst článek ›</a>
      </aside>
    </article>
  </body>
</html>