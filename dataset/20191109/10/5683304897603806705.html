<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/business/2019/11/08/bp-moody.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-09T10:52:00+00:00"/>
    <meta property="og:title" content="സാമ്പത്തിക മാന്ദ്യം: സര്‍ക്കാര്‍ നടപടി പാളി; ഇന്ത്യയുടെ റേറ്റിങ് കുറച്ച് മൂഡീസ്"/>
    <meta property="og:description" content="ന്യൂഡൽഹി ∙ ഇന്ത്യയുടെ കണക്കുകൂട്ടലുകൾക്ക് തിരിച്ചടി; സാമ്പത്തിക വളർച്ച കുറഞ്ഞത് കണക്കിലെടുത്ത് റേറ്റിങ് ഏജൻസിയായ മൂഡീസ് ഇൻവെസ്റ്റേഴ്സ് സർവീസ്. Moody's Investors Service | Malayalam News.Business News. Malayalam News. Manorama Online"/>
  </head>
  <body>
    <article>
      <h1>സാമ്പത്തിക മാന്ദ്യം: സര്‍ക്കാര്‍ നടപടി പാളി; ഇന്ത്യയുടെ റേറ്റിങ് കുറച്ച് മൂഡീസ്</h1>
      <address><time datetime="2019-11-09T10:52:00+00:00">09 Nov 2019, 10:52</time> by <a rel="author">മനോരമ ലേഖകൻ</a></address>
      <p>ന്യൂഡൽഹി ∙ ഇന്ത്യയുടെ കണക്കുകൂട്ടലുകൾക്ക്  തിരിച്ചടി; സാമ്പത്തിക വളർച്ച കുറഞ്ഞത് കണക്കിലെടുത്ത് റേറ്റിങ് ഏജൻസിയായ മൂഡീസ് ഇൻവെസ്റ്റേഴ്സ് സർവീസ് ഇന്ത്യയുടെ ക്രെഡിറ്റ് റേറ്റിങ് ‘നെഗറ്റീവ്’ ആക്കി. സാമ്പത്തിക മാന്ദ്യം പരിഹരിക്കാനുള്ള സർക്കാരിന്റെ നടപടികൾ ഫലപ്രദമായില്ല. ഇത് വളർച്ച കുറയ്ക്കും – മൂഡീസ് പറയുന്നു.</p>
      <p>
        <b>മൂഡിസിന്റെ  കണ്ടെത്തലുകൾ</b>
      </p>
      <p>∙ വിദേശ കറൻസി റേറ്റിങ് ബിഎഎ 2 ൽ നിലനിർത്തി.<br/>∙  ധനക്കമ്മി 3.7 ശതമാനത്തിൽ എത്തും. വളർച്ച കുറഞ്ഞതും, കോർപറേറ്റ് നികുതി കുറച്ചതും മൂലം വരുമാനം കുറഞ്ഞതും കാരണം.<br/>∙ കടബാധ്യത ഏറ്റവും ഉയർന്ന തലത്തിൽ<br/>∙ ഏപ്രിൽ – ജൂൺ കാലയളവിൽ സാമ്പത്തിക വളർച്ച 5% മാത്രം. ആഗോള സംഭവ വികാസങ്ങളും കാരണമാണ്.</p>
      <p>∙ ബാങ്ക് ഇതര ധനസ്ഥാപനങ്ങളിൽ തുടങ്ങിയ മാന്ദ്യം റീട്ടെയിൽ ബിസിനസ്, വാഹന വിപണി, റിയൽ എസ്റ്റേറ്റ് മേഖലകളിലേക്കും വ്യാപിച്ചു. തൊഴിൽ സാധ്യതകളും മങ്ങി.</p>
      <p>∙ സാമ്പത്തിക മാന്ദ്യം സാധാരണക്കാരുടെ വരുമാനം കുറയ്ക്കും. ഇത് ജീവിത നിലവാരം ഉയർത്തുന്നതിനും തടസമാകും.<br/>∙ നിക്ഷേപം, നികുതി ഘടന വ്യാപിക്കാനുള്ള ശ്രമം എന്നിവയ്ക്കും തിരിച്ചടി.<br/>∙ സാമ്പത്തിക പാക്കേജുകളും, പലിശനിരക്ക് കുറച്ച ആർബിഐ നടപടിയും സാമ്പത്തിക വളർച്ച പഴയ നിലയിലെത്തിക്കാൻ ഉടനെ സഹായിക്കില്ല.</p>
      <p><b>രൂപയ്ക്ക് തിരിച്ചടി<br/></b>റേറ്റിങ് കുറച്ച നടപടി രൂപയുടെ മൂല്യം കുറച്ചു. 31 പൈസ താഴ്ന്ന് 71.28ൽ എത്തി. 3 ആഴ്ച്ചത്തെ താഴ്ന്ന നിലവാരം.</p>
      <p>
        <b>ക്രെഡിറ്റ് റേറ്റിങ് എന്നാൽ</b>
      </p>
      <p>റേറ്റിങ് ഏജൻസികൾ നൽകുന്ന റിപ്പോർട്ടിൽ രേഖപ്പെടുത്തുന്ന നിരക്കാണു ക്രെഡിറ്റ് സ്കോർ. വായ്പയ്ക്ക് എത്രമാത്രം അർഹതഹതയുണ്ടെന്നു നിർണയിക്കാൻ ഉതകുന്ന സംവിധാനം. മെച്ചപ്പെട്ട സ്കോർ മികച്ച അർഹത ഉറപ്പാക്കുന്നു.</p>
      <p>
        <b>സർക്കാർ പറയുന്നത്</b>
      </p>
      <p>∙ സാമ്പത്തിക രംഗം ശക്തിപ്പെടുത്താൻ ധനകാര്യ മേഖലയിലും മറ്റ് രംഗങ്ങളിലും പരിഷ്കരണങ്ങളും പാക്കേജുകളും പ്രഖ്യാപിച്ചു.<br/>∙ ആഗോള മാന്ദ്യത്തെ മറികടക്കാനും പുതിയ നയങ്ങൾ രൂപീകരിച്ചു. ഇത് മൂലധനം ആകർഷിക്കാനും നിക്ഷേപം കൂട്ടാനും സഹായിക്കും.<br/>∙ വളർച്ചാ സ്ഥിരത നിലനിർത്താൻ കഴിയുന്നുണ്ട്.</p>
    </article>
  </body>
</html>