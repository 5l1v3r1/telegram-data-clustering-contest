<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/valverde-o-syllogos-panta-me-ypostirize-kai-me-sevotan/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T10:38:46+00:00"/>
    <meta property="og:title" content="Βαλβέρδε : Ο σύλλογος πάντα με υποστήριζε και με σεβόταν"/>
    <meta property="og:description" content="Τη στήριξη του ισπανικού συλλόγου νιώθει πως έχει ο ισπανός προπονητής, παρά τα δημοσιεύματα που τον θέλουν να βρίσκεται με το ένα πόδι στην έξοδο από το «Καμπ Νου»"/>
  </head>
  <body>
    <article>
      <h1>Βαλβέρδε : Ο σύλλογος πάντα με υποστήριζε και με σεβόταν</h1>
      <h2>Τη στήριξη του ισπανικού συλλόγου νιώθει πως έχει ο ισπανός προπονητής, παρά τα δημοσιεύματα που τον θέλουν να βρίσκεται με το ένα πόδι στην έξοδο από το «Καμπ Νου»</h2>
      <address><time datetime="2019-11-09T10:38:46+00:00">09 Nov 2019, 10:38</time> by <a rel="author">ΤοΒΗΜΑ Team</a></address>
      <p>Αμείωτη παραμένει η κριτική του διεθνούς Τύπου προς το πρόσωπο του Ερνέστο Βαλβέρδε, ο οποίος όσο περνάει ο καιρός βρίσκεται όλο και περισσότερο πιο κοντά στην έξοδο από το «Καμπ Νου».</p>
      <p>Το νέο αρνητικό αποτέλεσμα των «μπλαουγκράνα» απέναντι στη Σλάβια Πράγας ενίσχυσε τις φωνές που ζητούν την απομάκρυνση του ισπανού τεχνικού από τον πάγκο, ενώ παράλληλα ποικίλα δημοσιεύματα ισχυρίζονται πως στη Βαρκελώνη εξετάζουν ήδη υποψήφια ονόματα για την αντικατάστασή του.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Πάντως, ο ίδιος δείχνει να μην ανησυχεί ιδιαίτερα από την ένταση που έχει δημιουργηθεί γύρω από το πρόσωπό του, καθώς έκανε σαφές πως έχει τη διοίκηση του συλλόγου με το μέρος του.</p>
      <p>«Τις προάλλες έτρωγα με τον πρόεδρο. Το δεδομένο είναι ότι ο σύλλογος πάντα με υποστήριζε και με σεβόταν και έτσι αισθάνομαι και τώρα. Δεν έχω κανένα πρόβλημα με αυτό» ήταν τα λόγια του Βαλβέρδε, ο οποίος απάντησε με ένα «όχι» σχετικά με το αν φοβάται για τη δουλειά του σε περίπτωση που η Μπαρτσελόνα δεν πάρει τη νίκη με τη Θέλτα.</p>
      <p>Στη συνέχεια πρόσθεσε: «Μια εβδομάδα πριν πετάγαμε και κερδίζαμε για επτά σερί ματς. Τώρα δεν έχουμε νικήσει δύο παιχνίδια και αυτό δημιουργεί μια αστάθεια στην ομάδα.</p>
      <p>Ωστόσο, είμαστε ακόμα στην κορυφή της βαθμολογίας και θέλουμε να μείνουμε εκεί, συνεπώς θα πρέπει οπωσδήποτε να επιστρέψουμε στα νικηφόρα αποτελέσματα. Ξέρουμε τι σημαίνει σε αυτόν τον σύλλογο η ήττα» ήταν τα λόγια του στη συνέντευξη Τύπου πριν το ματς με τη Θέλτα.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>