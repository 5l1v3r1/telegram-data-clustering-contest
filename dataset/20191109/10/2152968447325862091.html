<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/09/pastoralno-s-liubov-i-gylybi.427355"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T10:00:00+00:00"/>
    <meta property="og:title" content="Пасторално с &quot;Любов и гълъби&quot;"/>
    <meta property="og:description" content="Филмът - по телевизия Bulgaria ON AIR | Dnes.bg"/>
  </head>
  <body>
    <article>
      <h1>Пасторално с "Любов и гълъби"</h1>
      <h2>Филмът - по телевизия Bulgaria ON AIR</h2>
      <address><time datetime="2019-11-09T10:00:00+00:00">09 Nov 2019, 10:00</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Любовта е хвърковата, като гълъбите и зависи от това, къде ще кацне. В това ще ни убеди Владимир Меншов в една от най-обичаните романтични комедии на СССР "Любов и Гълъби".</p>
      <p>Сюжетът ни среща със сибирякът Василий Кузякин. Героят се е радвал на семейство, деца и гълъби, но за първи път Василий напуска родното далечно село, за да прекара лятната си почивка на Черно море, където го чака трансформация.</p>
      <p>Далеч от родния дом и съпругата Надя, главата му замайва Раиса Захаровна и новите му познати, които му посочват различна страна на живота. На почивка светът изглежда различен. Раиса се влюбва в увлечението на Вася по любимите птици.Какво ще избере героят - ще замени ли стария си живот с новия, изпълнен с повече удобства...</p>
      <p>Меншиков разказва емоционален и пъстър филм, разкриващ колоритността на житейските избори. Пасторални селски пейзажи и автентични образи превръщат филма в късче реалност, непокътната от времето, а реверансът е към обикновените хора и малките селца, където битието носи своята непринуденост и очарование.</p>
      <p>Ролите са поверени на Александр Яковлевич Михайлов, Нина Дорошина, Людмила Гурченко, Сергей Юрски, Наталия Тенякова, Янина Лисовска, Игор Лях, Лада Сизоненко и др.</p>
      <p>Гледайте "Любов и гълъби" на 9 ноември от 22.30 часа по телевизия <a href="https://www.bgonair.bg/"><b>Bulgaria ON AIR</b></a>.</p>
    </article>
  </body>
</html>