<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818027.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T10:01:00+00:00"/>
    <meta property="og:title" content="رایزنی عراقچی در مسکو"/>
    <meta property="og:description" content="به گزارش تسنیم به نقل از خبرگزاری «تاس»،&quot;میخائیل بوگدانوف&quot; نماینده ویژه رئیس جمهوری روسیه در امور خاورمیانه و معاون وزیر امور خارجه این کشور در نشستی با &quot;عباس عراقچی&quot; معاون وزیر امور خارجه ایران در مسائل سیاسی در مسکو برخی مسائل مهم منطقه‌ای را مورد بررسی و تبادل نظر قرار دادند."/>
  </head>
  <body>
    <article>
      <h1>رایزنی عراقچی در مسکو</h1>
      <address>
        <time datetime="2019-11-09T10:01:00+00:00">09 Nov 2019, 10:01</time>
      </address>
      <p>معاون وزیر خارجه ایران در مسائل سیاسی در دیدار با نماینده ویژه پوتین در امور خاورمیانه در مسکو، وضعیت کلی در منطقه، از جمله اوضاع در عراق، یمن، لبنان و ابتکارعمل «صلح هرمز» ایران در خلیج فارس را بررسی کردند.</p>
      <p>به گزارش تسنیم به نقل از خبرگزاری «تاس»،"میخائیل بوگدانوف" نماینده ویژه رئیس جمهوری روسیه در امور خاورمیانه و معاون وزیر امور خارجه این کشور در نشستی با "عباس عراقچی" معاون وزیر امور خارجه ایران در مسائل سیاسی در مسکو برخی مسائل مهم منطقه‌ای را مورد بررسی و تبادل نظر قرار دادند.</p>
      <p>بر اساس اطلاعات منتشره از سوی وزارت خارجه روسیه، در این دیدار که در روز جمعه انجام شد، دیپلمات‌های بلندپایه دو کشور به تبادل نظر درباره اوضاع کلی در منطقه پرداخته و توجه اصلی مذاکرات به روی مسائل مربوط به عراق، یمن، لبنان و وضعیت کنونی در سرزمین‌های فلسطین اشغالی متمرکز بود. در این دیدار طرفین همچنین اوضاع در منطقه خلیج فارس، با توجه به ابتکارعمل «صلح هرمز» که از سوی ایران به منظور تامین امنیت کشتیرانی در منطقه مطرح شده را مورد بررسی و گفت‌وگو قرار دادند.</p>
      <p>طبق این اطلاعات، در پایان این نشست معاونین وزرای خارجه روسیه و ایران، بر اهمیت حفظ تماسها و هماهنگی کامل اقدامات در عرصه سیاست خارجی بین تهران و مسکو برای حل و فصل مشکلات منطقه‌ی تاکید کردند.</p>
    </article>
  </body>
</html>