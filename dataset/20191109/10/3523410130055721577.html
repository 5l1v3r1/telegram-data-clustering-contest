<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638925/%D8%A7%D9%81%D8%B2%D8%A7%DB%8C%D8%B4-%D8%B7%D9%88%D9%84-%D8%B9%D9%85%D8%B1-%D8%B1%D9%88%D8%BA%D9%86-%D9%85%D9%88%D8%AA%D9%88%D8%B1-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%86%D8%A7%D9%86%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:23:00+00:00"/>
    <meta property="og:title" content="افزایش طول عمر روغن موتور با فناوری نانو"/>
    <meta property="og:description" content="پژوهشگران ایرانی توانستند با فناوری نانو روغن موتور‌های جدید برای افزایش بازده روغن و طول عمر موتور خودرو تولید کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638925/%D8%A7%D9%81%D8%B2%D8%A7%DB%8C%D8%B4-%D8%B7%D9%88%D9%84-%D8%B9%D9%85%D8%B1-%D8%B1%D9%88%D8%BA%D9%86-%D9%85%D9%88%D8%AA%D9%88%D8%B1-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%86%D8%A7%D9%86%D9%88">افزایش طول عمر روغن موتور با فناوری نانو</a>
      </h1>
      <h2>پژوهشگران ایرانی توانستند با فناوری نانو روغن موتور‌های جدید برای افزایش بازده روغن و طول عمر موتور خودرو تولید کنند.</h2>
      <address><time datetime="2019-11-09T10:23:00+00:00">09 Nov 2019, 10:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وظایف اصلی روغن موتور، مستهلک سازی قسمتهای متحرک موتور، به حداقل رساندن اصطکاک و فرسایش، کمک به کاهش حرارت و به خود گرفتن آلودگی‌ها، ذرات معلق و رسوبات لجنی حاصل از احتراق است. به دلیل اینکه روغن موتور باید این چند کار پیچیده را به طور همزمان انجام دهد، یک فرمولاسیون شیمیایی پیچیده را می‌طلبد که بهبود کیفیت روغن موتور‌ها در این راستا همواره دغدغه متخصصان است.</p>
      <p>اکنون پژوهشگران ایرانی توانستند روغن موتور‌های حاوی افزودنی‌های نانومتری جزء فناوری‌های جدید برای محافظت و افزایش طول عمر روغن موتور خودرو است. نانو الماس‌های سوسپانسیون شده در روغن موتور به طور کامل در روغن پراکنده شده و منافذ سطوح فلزی را پر می‌کنند. این امر باعث می‌شود که یک لایه روغنی ضخیم‌تری روی سطوح ایجاد شده و باعث روغن کاری بهتر قطعات می شود.</p>
      <p>الماس‌های نانو به عنوان بلبرینگ عمل می‌کنند. آن‌ها منافذ سطوح فلزی را پر کرده و به تشکیل یک لایه روغن بر سطوح داخلی موتور کمک کرده و رطوبت و نقص‌های ایجاد شده که باعث فرسایش می‌شوند را می‌پوشانند. بلبرینگ‌های نانوالماس اصطکاک لغزشی که معمولا بین سطوح فلزی اتفاق می‌افتد را به اصطکاک غلتشی تبدیل می‌کنند که این امر به کاهش حرارت ایجاد شده و کاهش میزان فرسایش موتور می‌انجامد.</p>
    </article>
  </body>
</html>