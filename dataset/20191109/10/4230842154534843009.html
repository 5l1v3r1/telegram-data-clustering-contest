<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-stem-is-fem-provede-it-modul-dlya-starshoklasnyts-sapar-karyagdyyiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T10:07:08+00:00"/>
    <meta property="og:title" content="STEM is FEM проведе IT-модуль для старшокласниць – Сапар Карягдиїв"/>
    <meta property="og:description" content="Проект STEM is FEM проведе благодійний конкурс для дівчат старших класів зі всієї країни щодо теми ІТ. Головна мета – залучити більше представниць жіночої статі до роботи у сфері технологій."/>
  </head>
  <body>
    <article>
      <h1>STEM is FEM проведе IT-модуль для старшокласниць – Сапар Карягдиїв</h1>
      <address>
        <time datetime="2019-11-09T10:07:08+00:00">09 Nov 2019, 10:07</time>
      </address>
      <p>Проект STEM is FEM проведе благодійний конкурс для дівчат старших класів зі всієї країни щодо теми ІТ. Головна мета – залучити більше представниць жіночої статі до роботи у сфері технологій.</p>
      <p>Благодійна ініціатива <b>STEM is FEM</b> розпочинає конкурс, щоб привернути увагу дівчат зі всієї України до сфери IT. На сайті проекту <a href="http://stemisfem.org/">stemisfem.org</a> стартував онлайн-конкурс, переможниці якого будуть запрошені до Києва на другий освітній модуль проекту з теми IT.</p>
      <p>Про це розповідає один з ініціаторів проекту, <b>керівник компанії Gamingtec Сапар Карягдиїв</b>.</p>
      <blockquote>– Другий модуль проводимо для тих школярок, які зацікавлені у комп’ютерних технологіях. Наприклад, у нашій компанії ми намагаємось дотримуватися гендерного балансу, у нас працює багато дівчат, ми цінуємо їх за професіоналізм та високий рівень компетентності.<br/>Сподіваюсь, знайомство з IT-галуззю стане визначальною подією у житті старшокласниць, допоможе їм визначитися із майбутньою професією, а головне – покаже, що у сфері інформаційних технологій багато можливостей, викликів та перспектив, – додав Сапар Карягдиїв.</blockquote>
      <p>Онлайн-конкурс триватиме до 25 листопада. Взяти участь можуть учениці старших класів зі всієї України. За даними організаторів, у першому модулі проекту Біотехнології взяли участь <b>майже 100 дівчат</b>. 30 учасниць, які найкраще впораються із конкурсним завданням з IT-тематики, запросять до Києва на освітній модуль.</p>
      <p>
        <b>Читайте: </b>
        <a href="https://fakty.com.ua/ua/ukraine/ekonomika/20191021-sergij-tokaryev-lucky-labs-i-it-potentsial-ukrayiny/">Сергій Токарєв: Lucky Labs і IT-потенціал України</a>
      </p>
      <p>Під час заходу дівчата більше дізнаються про кар’єру у галузі IT – познайомляться із жінками, які вже тут працюють, послухають лекції, а також завітають на підприємства, пов’язані з інформаційними технологіями.</p>
      <p>Окрім того, учасниць очікує ще один конкурс. Переможниця отримає можливість відвідати захід чи  установу, які мають надихнути її до подальшого розвитку в обраній галузі. Переможниця першого модулю <b>Наталія Снігур</b> отримала участь у <b>Women in Tech Perspectywy</b> – найбільшому польському STEM-саміті для жінок.</p>
      <p>Проект STEM is FEM має на меті мотивувати дівчат до вибору STEM-спеціальностей, а також вирівняти гендерний баланс у галузях науки, технологій, інженерної справи та математики в Україні.</p>
      <p>Нагадаємо, <a href="https://fakty.com.ua/ua/ukraine/20190321-simejni-tsinnosti-rozvytok-i-zdorovyj-sposib-zhyttya-blagodijnyj-fond-maksyma-shkilya-zaprovadyv-programy-rozvytku-ditej/">благодійний фонд Максима Шкіля</a> запровадив програми творчого та особистісного розвитку дітей.</p>
    </article>
  </body>
</html>