<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638928/%D8%AA%D9%84%D8%A7%D8%B4-%D8%AF%D9%85%D9%88%DA%A9%D8%B1%D8%A7%D8%AA%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D9%BE%DB%8C%D8%B4-%D8%A7%D8%B2-%DA%A9%D8%B1%DB%8C%D8%B3%D9%85%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T10:27:00+00:00"/>
    <meta property="og:title" content="تلاش دموکرات‌ها برای استیضاح ترامپ پیش از کریسمس"/>
    <meta property="og:description" content="مجلس نمایندگان آمریکا که در کنترل دموکرات‌ها قرار دارد تلاش دارد تا روند استیضاح رئیس جمهور آمریکا پیش از کریسمس تکمیل شده و وی استیضاح شود."/>
  </head>
  <body>
    <article>
      <h1>
        <a href="https://www.bultannews.com/fa/news/638928/%D8%AA%D9%84%D8%A7%D8%B4-%D8%AF%D9%85%D9%88%DA%A9%D8%B1%D8%A7%D8%AA%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D9%BE%DB%8C%D8%B4-%D8%A7%D8%B2-%DA%A9%D8%B1%DB%8C%D8%B3%D9%85%D8%B3">تلاش دموکرات‌ها برای استیضاح ترامپ پیش از کریسمس</a>
      </h1>
      <h2>مجلس نمایندگان آمریکا که در کنترل دموکرات‌ها قرار دارد تلاش دارد تا روند استیضاح رئیس جمهور آمریکا پیش از کریسمس تکمیل شده و وی استیضاح شود.</h2>
      <address><time datetime="2019-11-09T10:27:00+00:00">09 Nov 2019, 10:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دموکرات‌های مجلس نمایندگان آمریکا هفته پرکاری را در زمینه تحقیقات <b>استیضاح ترامپ</b> پیش رو دارند.</p>
      <p>به گزارش پایگاه خبری هیل، مرحله نخست دموکرات‌ها برای استیضاح ترامپ که پشت درهای بسته برگزار می‌شد به پایان رسیده و هم اکنون دموکرات‌ها به مرحله دوم وارد شده و متن شهادت افرادی که در کمیته‌های مجلس نمایندگان آمریکا حضور یافتند را منتشر می‌کنند.</p>
      <p>بازرسان کنگره به رهبری «آدام شف» رئیس کمیته اطلاعات مجلس نمایندگان آمریکا طی هفته جاری هزاران صفحه از استشهادیه مقامات سابق و کنونی دولت ترامپ را منتشر کردند.</p>
      <p>هفته آینده نیز دموکرات‌ها پس از 7 هفته از آغاز تحقیقات استیضاح ترامپ، نخستین جلسه استماع عمومی را که از تلویزیون پخش خواهد شد برگزار می‌کنند و طی آن سه مقام وزارت امور خارجه آمریکا درباره «بده بستان» ترامپ در موضوع رسوایی اوکراین گیت صحبت خواهند کرد.</p>
      <p>دموکرات‌ها به شدت در تلاش هستند تا در ماه دسامبر تحقیقات استیضاح را تکمیل کنند تا ترامپ سومین رئیس جمهور در تاریخ آمریکا باشد که استیضاح خواهد شد.</p>
    </article>
  </body>
</html>