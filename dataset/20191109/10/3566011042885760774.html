<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545754.html/----%D8%AE%D8%A7%D9%86%D9%88%D8%A7%D8%AF%D9%87-%D8%B2%D9%86%D8%AF%D8%A7%D9%86%DB%8C%D8%A7%D9%86-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%AA%D8%AD%D8%AA-%D8%AD%D9%85%D8%A7%DB%8C%D8%AA-%DA%A9%D9%85%DB%8C%D8%AA%D9%87-%D8%A7%D9%85%D8%AF%D8%A7%D8%AF-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T10:13:00+00:00"/>
    <meta property="og:title" content="۷۶۹ خانواده زندانیان استان مرکزی تحت حمایت کمیته امداد قرار دارند"/>
    <meta property="og:description" content="مدیر کل کمیته امداد استان مرکزی گفت: طی سال جاری تا کنون ۷۶۹ خانواده با سرپرست زندانی تحت حمایت کمیته امداد استان مرکزی بوده و از حمایت‌های این نهاد بهره‌مند هستند."/>
  </head>
  <body>
    <article>
      <h1>۷۶۹ خانواده زندانیان استان مرکزی تحت حمایت کمیته امداد قرار دارند</h1>
      <h2>مدیر کل کمیته امداد استان مرکزی خبر داد؛</h2>
      <address>
        <time datetime="2019-11-09T10:13:00+00:00">09 Nov 2019, 10:13</time>
      </address>
      <p>مدیر کل کمیته امداد استان مرکزی گفت: طی سال جاری تا کنون ۷۶۹ خانواده با سرپرست زندانی تحت حمایت کمیته امداد استان مرکزی بوده و از حمایت‌های این نهاد بهره‌مند هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ قنبر موسی نژاد، مدیر کل کمیته امداد استان مرکزی در گفتگو با <a href="http://diyareaftab.ir/">دیار آفتاب</a>؛ با بیان اینکه حمایت‌ از خانواده‌های زندانی با هدف جلوگیری از آسیب‌های اجتماعی انجام می شود، گفت: طی سال جاری تا کنون ۷۶۹ خانواده با سرپرست زندانی تحت حمایت کمیته امداد استان مرکزی بوده و از حمایت‌های این نهاد بهره‌مند هستند.</p>
      <p>وی با اشاره به اینکه مشکل معیشت و تأمین مخارج زندگی از مهم‌ترین مشکلات خانواده‌های زندانی است، اظهار کرد: کمیته امداد با هدف جلوگیری از بروز آسیب در زندگی مددجویان تحت حمایت از این خانواده‌ها تا زمان زندانی بودن سرپرست خانواده در سرفصل‌های متنوع حمایت می کند.</p>
      <p>مدیر کل کمیته امداد استان مرکزی اضافه کرد: پرداخت کمک هزینه زندگی ، اعطای وام‌های قرض الحسنه اشتغال ، اهدای جهیزیه، ارائه خدمات مشاوره، مددکاری و حقوقی از خدمات کمیته امداد برای خانواده زندانیان است.</p>
      <p>وی توانمندسازی و فراهم کردن زمینه اشتغال را بهترین ابزار در کاهش آسیب های اجتماعی دانست و اظهار کرد: در سال جاری تا کنون تعداد ۷۸ خانواده با زندانیان تحت حمایت با رسیدن به توانمند سازی و یا آزادی سرپرست خانوار از حمایت این نهاد خارج شدند.</p>
      <p>مدیر کل کمیته امداد استان با تأکید بر حفظ و تحکیم بنیان خانواده گفت: اساسی‌ترین اولویت و چشم انداز کمیته امداد توسعه توانمندی مددجویان تحت حمایت و تشویق به کارآفرینی است و از برنامه‌های این نهاد برای خانواده‌های تحت حمایت و از جمله خانواده زندانیان برگزاری دوره‌های آموزشی و پرداخت تسهیلات قرض الحسنه اشتغال برای ورود به بازار کار و فعالیت است.</p>
      <p>انتهای پیام/</p>
      <p> </p>
    </article>
  </body>
</html>