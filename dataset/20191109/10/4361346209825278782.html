<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/plusskiralyno-lesz-ii-erzsebet/186203"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T10:30:00+00:00"/>
    <meta property="og:title" content="Plüsskirálynő lesz II. Erzsébet"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Plüsskirálynő lesz II. Erzsébet</mark>
      </h1>
      <address><time datetime="2019-11-09T10:30:00+00:00">09 Nov 2019, 10:30</time> by <a rel="author">H. N. Zs.</a></address>
      <p>
        <b>Minden gyerek másért rajong. Van, aki a szuperhősökért, van, aki a legújabb Disney-szereplőkért. Tibor kislánya ennél szokatlanabb kedvencet választott. Hódolata tárgya II. Erzsébet angol királynő. </b>
        <b>Minden gyerek másért rajong. Van, aki a szuperhősökért, van, aki a legújabb Disney-szereplőkért. Tibor kislánya ennél szokatlanabb kedvencet választott. Hódolata tárgya II. Erzsébet angol királynő.</b>
      </p>
      <p>Manapság egyre több a divatos plüssfigura. Lehet tömeggyártású szivárványos lámát kapni, de egyre több a piacon az egyedi, kézzel készített műalkotás is. Tibor ezen felbátorodva megosztott a legnépszerűbb közösségi oldalon egy felhívást.</p>
      <figure>
        <img src="http://media.borsonline.hu/cikk/20/191770/big-lead/650x360/2018128_2012507-000-vf031.jpg"/>
        <figcaption>© AFP</figcaption>
      </figure>
      <p>– A középső, hamarosan négy-éves lányom hatalmas II. Erzsébet-rajongó. Olyan valakit keresek, aki esetleg tudna készíteni neki egy puha, II. Erzsébetre erőteljesen emlékeztető plüssfigurát, ami alkalmas alvós cimbinek is – írja a Tibor nevű felhasználó.</p>
      <p>A férfi karácsonyra szeretné meglepni a kislányát a különleges ajándékkal, ugyanis a mostani II. Erzsébetet ábrázoló plüss figurája nem hasonlít eléggé a királynőre, ráadásul aludni sem igazán kényelmes vele.</p>
      <figure>
        <img src="http://media.borsonline.hu/cikk/20/191770/gallery-picture/645w/2018137_img-20191108-0001.jpg"/>
        <figcaption>© Pintér Péter</figcaption>
      </figure>
      <p>A kislány a nagymamájánál látta meg a brit királynő képét egy magazinban, azóta megszállott rajongója lett.</p>
      <p>– Mindig is szerette az időseket, mert tetszik neki a szép, fehér hajuk – írja Tibor.</p>
      <p>A bejegyzés sok-sok lájkot és számtalan kommentet kapott. Volt olyan is, aki felajánlotta, hogy Angliából hozat szuvenírt a kislánynak. Biztosak vagyunk benne, hogy szuper karácsonya lesz.</p>
    </article>
  </body>
</html>