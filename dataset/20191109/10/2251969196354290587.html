<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/mela-rossa-dei-sibilli-lo-studio-unicam-certifica-e-antiossidante-e-antinfiammatoria/1322935/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T10:43:58+00:00"/>
    <meta property="og:title" content="Mela rosa dei Sibillini, lo studio Unicam certifica: «E’ antiossidante»"/>
    <meta property="og:description" content="CAMERINO - La ricerca della Scuola di scienze del farmaco, coordinata dal prof Filippo Maggi, è stata pubblicata nella rivista internazionale “Food &amp; Function”"/>
  </head>
  <body>
    <article>
      <h1>Mela rosa dei Sibillini, lo studio Unicam certifica: «E’ antiossidante»</h1>
      <h2>CAMERINO - La ricerca della Scuola di scienze del farmaco, coordinata dal prof Filippo Maggi, è stata pubblicata nella rivista internazionale “Food &amp; Function”</h2>
      <address><time datetime="2019-11-09T10:43:58+00:00">09 Nov 2019, 10:43</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fmela-rossa-dei-sibilli-lo-studio-unicam-certifica-e-antiossidante-e-antinfiammatoria%2F1322935%2F">Condividi573</a><a href="https://twitter.com/intent/tweet?text=Mela+rosa+dei+Sibillini%2C++lo+studio+Unicam+certifica%3A++%C2%ABE%27+antiossidante%C2%BB&amp;url=https%3A%2F%2Fwww.cronachemaceratesi.it%2F2019%2F11%2F09%2Fmela-rossa-dei-sibilli-lo-studio-unicam-certifica-e-antiossidante-e-antinfiammatoria%2F1322935%2F">Tweet</a>Email573 Condivisioni</p>
      <p> </p>
      <p>
        <b>Continuano gli studi dell’università di Camerino sulle proprietà salutistiche della mela rosa dei monti Sibillini, all’interno del progetto di ricerca intitolato “I fitonutrienti della mela rosa dei monti Sibillini: aspetti fitochimici e proprietà salutistiche”, finanziato dal Bacino imbrifero Montano del Tronto, Regione Marche e Unicam e coordinato dal prof Filippo Maggi della Scuola di scienze del farmaco e dei prodotti della salute.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/02/mela-rosa-e1549898391208-325x277.jpg"/>
      </figure>
      <p>La mela rosa dei Monti Sibillini è uno dei prodotti gastronomici tradizionali più importanti delle Marche e riconosciuto dal 2000 quale presidio Slow Food. Grazie alla collaborazione con la Baqiyatallah University of Medical Sciences di Teheran è stato possibile studiare l’effetto preventivo della mela rosa nei confronti di stress ossidativo ed infiammazione ed i risultati della ricerca sono stati pubblicati nella rivista internazionale “Food &amp; Function” edita dalla Royal Society of Chemistry. «I risultati del nostro studio – sottolinea il prof Maggi – dimostrano come la mela rosa dei monti Sibillini possieda importanti proprietà antiossidanti e antinfiammatorie ed abbia tutte le carte in regola per poter essere utilizzata come fonte di prodotti nutraceutici da impiegare per la prevenzione di malattie cardiovascolari e neurodegenerative. Tali risultati contribuiscono a certificare le qualità di questo antico frutto incentivandone la valorizzazione e la coltivazione nel territorio dei monti Sibillini, anche a vantaggio dell’economia del territorio stesso”.</p>
    </article>
  </body>
</html>