<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545773.html/%D9%87%D8%B4%D8%AF%D8%A7%D8%B1-%D8%B3%D8%A7%D8%B2%D9%85%D8%A7%D9%86-%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D8%A7%D8%B1%D9%86%D8%AF%DA%AF%DB%8C-%D9%87%D8%A7%DB%8C-%D8%AC%D9%86%D9%88%D8%A8-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T10:32:00+00:00"/>
    <meta property="og:title" content="هشدار سازمان هواشناسی درباره بارندگی‌های جنوب کشور"/>
    <meta property="og:description" content="کارشناسان سازمان هواشناسی ضمن هشدار درباره رگبارهای دو روز آینده در برخی نقاط کشور بخصوص سواحل جنوب شرقی تاکید کردند تغییرات جوی در این مناطق باعث متلاطم شدن دریا می‌شود."/>
  </head>
  <body>
    <article>
      <h1>هشدار سازمان هواشناسی درباره بارندگی‌های جنوب کشور</h1>
      <address>
        <time datetime="2019-11-09T10:32:00+00:00">09 Nov 2019, 10:32</time>
      </address>
      <p>کارشناسان سازمان هواشناسی ضمن هشدار درباره رگبارهای دو روز آینده در برخی نقاط کشور بخصوص سواحل جنوب شرقی تاکید کردند تغییرات جوی در این مناطق باعث متلاطم شدن دریا می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ورود سامانه‌ جدید بارشی از جنوب غربی طی 24 ساعت گذشته به کشورمان باعث ایجاد رگبارهای پراکنده در اغلب نقاط جنوبی کشور می‌شود؛ به این ترتیب که این تغییرات رگبار، رعد و برق، تندبادهای لحظه‌ای و احتمال بارش تگرک را در مناطق مرتفع کشور درپی دارد.</p>
      <p>کارشناسان سازمان هواشناسی در این زمینه نسبت به مواج شدن دریا در مناطق ساحلی نیز هشدار داده و معتقدند در برخی مناطق ساحلی بخصوص در مناطق شرقی خلیج فارس شناورهای صیادی باید نسبت به رعایت نکات امنیتی دقت عمل بیشتری داشته باشند.   در این زمینه نقشه‌های هواشناسی نشان می‌دهد امروز (شنبه 18 آبان‌ماه) نیمه جنوبی کرمان، شرق و جنوب استان فارس، هرمزگان و سواحل این استان درکنار بخش‌های شرقی خلیج فارس و جزایر شاهد بارندگی‌هایی حداکثر تا 60 میلیمتر خواهند بود که این بارندگی‌ها در برخی مناطق مرتفع می‌تواند به صورت تگرگ باشد.   این درحالی است که حرکت سامانه بارشی یاد شده به سمت سایر نقاط کشور باعث می‌شود فردا یکشنبه نیز مناطق یاد شده اگرچه شاهد بارندگی‌های پراکنده هستند اما رفته رفته از اواخر وقت همان روز تراکم ابرها کاهش یافته و حداکثر بارش به حدود 30 میلیمتر می‌رسد.   اصلی‌ترین پدیده جوی در مناطق یاد شده علاوه بر افزایش بارندگی را می‌توان به آبگرفتگی معابر عمومی، جاری شدن روان آب، احتمال طغیان آب رودخانه‌های فصلی و متلاط شدن دریا است.   توصیه کارشناسان براین است که افراد هنگام تردد از حاشیه رودخانه‌های فصلی و روان‌آب ها دقت عمل بالایی داشته باشند و به هیچ عنوان در این مناطق اقامت نداشته باشند.   منبع: تسنیم</p>
    </article>
  </body>
</html>