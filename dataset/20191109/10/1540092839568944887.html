<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196782/karamanlis-epikindyna-gerasmenos-o-ellinikos-stolos-aytokiniton-kinitra-gia-kathara-aytokinita"/>
    <meta property="og:site_name" content="CNN.gr"/>
    <meta property="article:published_time" content="2019-11-09T10:55:50+00:00"/>
    <meta property="og:title" content="Καραμανλής: Επικίνδυνα γερασμένος ο ελληνικός στόλος αυτοκινήτων – Κίνητρα για «καθαρά» αυτοκίνητα"/>
    <meta property="og:description" content="Ο υπουργός Υποδομών και Μεταφορών, Κώστας Καραμανλής , εγκαινιάζοντας την έκθεση « Αυτοκίνηση Anytime 2019 » στο παλαιό αεροδρόμιο, χαρακτήρισε επικίνδυνα..."/>
  </head>
  <body>
    <article>
      <h1>Καραμανλής: Επικίνδυνα γερασμένος ο ελληνικός στόλος αυτοκινήτων – Κίνητρα για «καθαρά» αυτοκίνητα</h1>
      <h2>Ο υπουργός Υποδομών και Μεταφορών, Κώστας Καραμανλής, εγκαινιάζοντας την έκθεση «Αυτοκίνηση Anytime 2019» στο παλαιό αεροδρόμιο, χαρακτήρισε επικίνδυνα γερασμένο τον στόλο αυτοκινήτων της Ελλάδας, σημειώνοντας πως ο μέσος όρος ηλικίας είναι περίπου 15,4 έτη έναντι 9,9 ετών στην Ε.Ε.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 12:55 , 09 November 2019</p>
      <p>«Η χώρα χρειάζεται αυτοκίνητα που να ρυπαίνουν λιγότερο και να προσφέρουν μεγαλύτερη ασφάλεια. Αυτή την κατάσταση έχουμε να αντιμετωπίσουμε. Και την αντιμετωπίζουμε άμεσα», τόνισε ο κ Καραμανλής. «Όπως ξέρετε», είπε, «επεξεργαζόμαστε ένα ολοκληρωμένο σχέδιο για «καθαρά» αυτοκίνητα, με ξεκάθαρες προτεραιότητες:</p>
      <p>Να δώσουμε <b>κίνητρα</b> για την αντικατάσταση πολλών από τα αυτοκίνητα που κυκλοφορούν σήμερα, με αντιρρυπαντικής τεχνολογίας, όπως επιτάσσει και η ευρωπαϊκή νομοθεσία.</p>
      <p>Να <b>διευκολύνουμε την εισαγωγή ποιοτικών μεταχειρισμένων αυτοκινήτων</b>, αντιρρυπαντικής τεχνολογίας Euro5 και Euro6.</p>
      <p>Να <b>κινητροδοτήσουμε</b>, σε συνεννόηση και με το υπουργείο Οικονομικών, την αγορά νέων αυτοκινήτων.</p>
      <p>Ήδη, όπως θετικά μας πιστώνεται, καταγράφεται μία σημαντική αύξηση της αγοράς, η οποία ξεπερνάει το 20%. Αυτό, ενώ τα τελευταία 10 χρόνια της οικονομικής κρίσης, η αγορά του αυτοκινήτου έπεσε έως και 80%».</p>
      <p>Ο υπουργός διευκρίνισε, όμως, ότι «παράλληλα, με τα κίνητρα, θα υπάρξουν και κάποια <b>φορολογικά και δασμολογικά αντικίνητρα</b>, στην εισαγωγή εκείνων των μεταχειρισμένων, που είναι παλαιάς τεχνολογίας, και δεν πληρούν τις σύγχρονες προδιαγραφές».</p>
      <p>Ο κ. Καραμανλής ανέφερε ότι το τελευταίο διάστημα, «ως υπουργείο Υποδομών και Μεταφορών, ανοίγουμε τη συζήτηση για την οδική ασφάλεια, αλλά και για την ανάγκη ανανέωσης των αυτοκινήτων». Και πρόσθεσε ότι εδώ πρέπει να αντιμετωπίσουμε ταυτόχρονα <b>δύο προβλήματα</b>: αφενός ότι τα κόστη που πληρώνει σήμερα ο Έλληνας για να αγοράσει αυτοκίνητο είναι σε πολλές περιπτώσεις παράλογα – και για αυτό βέβαια ο μόνος που δεν φταίει είναι η ίδια η αγορά του αυτοκινήτου και οι άνθρωποί της. Και αφετέρου ότι η <a href="https://www.cnn.gr/eidhseis/tag/5950/klimatiki-allagi"><b>κλιματική αλλαγή</b></a> μάς χτυπάει ήδη την πόρτα και πρέπει άμεσα να λάβουμε μέτρα για το περιβάλλον.</p>
      <p>Σύμφωνα με τον υπουργό, μεγάλο μέρος της παγκόσμιας ρύπανσης οφείλεται στα Ι.Χ. αυτοκίνητα, στην Ελλάδα ο μέσος όρος ηλικίας των Ι.Χ. είναι από τους υψηλότερους στην Ευρώπη. Συνεπώς, τόνισε, «<b>πρέπει να δράσουμε τώρα πριν είναι αργά</b>».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/196508/o-makron-pairnei-to-aima-toy-piso-h-galliki-oikonomia-afinei-piso-ti-germaniki">Ο Μακρόν… παίρνει το αίμα του πίσω – Η γαλλική οικονομία αφήνει πίσω τη γερμανική</a>
        </li>
        <li>
          <a href="https://www.cnn.gr/news/kosmos/story/196498/parisi-kathistiki-diamartyria-aktiviston-gia-to-klima-diekopsan-synedrio-gia-tin-energeia">Παρίσι: Καθιστική διαμαρτυρία ακτιβιστών για το κλίμα - Διέκοψαν συνέδριο για την ενέργεια</a>
        </li>
        <li>
          <a href="https://www.cnn.gr/oikonomia/story/196410/ti-sxediazei-i-kyvernisi-gia-tin-antikatastasi-ton-girasmenon-oximaton">Τι σχεδιάζει η κυβέρνηση για την αντικατάσταση των «γηρασμένων» οχημάτων</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/14514/kostas-karamanlis">ΚΩΣΤΑΣ ΚΑΡΑΜΑΝΛΗΣ</a>
        </li>
        <li>
          <a href="https://www.cnn.gr/eidhseis/tag/10076/aytokinita">ΑΥΤΟΚΙΝΗΤΑ</a>
        </li>
        <li>
          <a href="https://www.cnn.gr/eidhseis/tag/82363/ellhnika-aytokinhta">ΕΛΛΗΝΙΚΑ ΑΥΤΟΚΙΝΗΤΑ</a>
        </li>
        <li>
          <a href="https://www.cnn.gr/eidhseis/tag/5950/klimatiki-allagi">ΚΛΙΜΑΤΙΚΗ ΑΛΛΑΓΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/09/196790/snapshot/14446795.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196785/snapshot/2721166.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196772/snapshot/AP_19302448651670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196788/snapshot/money-1033647_960_720.jpg"/>
      </figure>
    </article>
  </body>
</html>