<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-a71-compatibile-con-5g/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T10:34:00+00:00"/>
    <meta property="og:title" content="Samsung Galaxy A71: in arrivo uno smartphone economico con il 5G"/>
    <meta property="og:description" content="Samsung Galaxy A71 sarà il prossimo smartphone economico compatibile con il 5G: le prime informazioni anticipano che il processore scelto è Exynos 980."/>
  </head>
  <body>
    <article>
      <h1>Samsung Galaxy A71: in arrivo uno smartphone economico con il 5G</h1>
      <address><time datetime="2019-11-09T10:34:00+00:00">09 Nov 2019, 10:34</time> by <a rel="author">Biagio Petronaci</a></address>
      <p><i><b>Samsung Galaxy A71 5G</b></i> sarà uno smartphone di fascia media in cui gli utenti potranno trovare la tecnologia di <b>quinta generazione</b>. Abbiamo già visto come la società coreana abbia deciso di riservare molte attenzioni alla serie <a href="http://www.tomshw.it/smartphone/samsung-in-arrivo-un-galaxy-a-con-snapdragon-845/">Galaxy A</a> ed è probabile che anche nel 2020 venga compiuta la stessa scelta.</p>
      <p>Le informazioni diffuse online anticipano l’esistenza di <i>Galaxy A71 5G</i>. Non abbiamo molti dettagli riguardanti la scheda tecnica e il design, ma sappiamo che questo device sarà compatibile con il <b>5G</b>. Lo smartphone rappresenterà, quindi, una<b> soluzione economica</b> per coloro i quali vorrebbero un dispositivo compatibile con lo standard di quinta generazione, senza però spendere una cospicua somma per l’acquisto di un top di gamma.</p>
      <figure>
        <img src="https://www.tomshw.it/images/images/2018/09/5g-copertina-695.768x432.jpg"/>
      </figure>
      <p>Quasi certamente, il dispositivo sarà mosso dal <b>processore</b> <a href="http://www.tomshw.it/smartphone/exynos-980-ecco-il-primo-chip-smartphone-di-samsung-con-modem-5g-integrato/"><i>Exynos 980</i></a>, chip dedicato alla fascia media che supporta il 5G. Esso è stato annunciato da Samsung lo scorso settembre e nasce per estendere il nuovo standard a molte più persone.</p>
      <p>Inoltre, secondo le prime indiscrezioni, questo esemplare costerà ancora meno di <a href="http://www.tomshw.it/smartphone/samsung-galaxy-a90-5g-e-ufficiale-snapdragon-855-e-samsung-dex/"><i>Galaxy A90 5G</i></a>, dispositivo della stessa serie. Molto probabilmente, il modello riconosciuto dal codice <i>SM-A716B</i> sarà quello dedicato al mercato cinese; <i>SM-A716B</i> potrebbe invece identificare quello globale. Il dispositivo sembrerebbe quasi essere un ennesimo tentativo da parte di Samsung di espandersi nel <b>mercato cinese</b>, in cui attualmente non è riuscita a conquistare i consumatori.</p>
      <blockquote>Samsung Galaxy A50 è disponibile in sconto su Amazon, a <a href="https://toms.it/h7UgC">questo indirizzo</a>.</blockquote>
    </article>
  </body>
</html>