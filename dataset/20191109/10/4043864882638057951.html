<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231467/"/>
    <meta property="og:site_name" content="Українська правда"/>
    <meta property="article:published_time" content="2019-11-09T10:59:45+00:00"/>
    <meta property="og:title" content="На Донбасі розпочалося розведення сил біля Петрівського"/>
    <meta property="og:description" content="На лінії розмежування біля н.п. Богданівка та Петрівське (Донецька обл.) почалося розведення сил та засобів. Відео"/>
  </head>
  <body>
    <article>
      <h1>На Донбасі розпочалося розведення сил біля Петрівського</h1>
      <address>
        <time datetime="2019-11-09T10:59:45+00:00">09 Nov 2019, 10:59</time>
      </address>
      <p>На лінії розмежування біля н.п. Богданівка та Петрівське (Донецька обл.) почалося розведення сил та засобів. </p>
      <p><b>Джерело: </b>прямий ефір пресцентру "Маріуполь" у <a href="https://www.facebook.com/100043305461772/videos/107035444083304/?__xts__%5B0%5D=68.ARAeGj0gNZMxf3vfONneBsniVz--AufULcYVov53cPhddcXhBN_kGQZqa9CLt-TJ_S4paUNNrcg8iNBrZLcm-7Qp2e-hobeN7FfgcNXJRzoMZeMAc7YX9P9YhduVbp-prUCMcOtevY0By1MXgvHnBKlO5GlR36gQ_xfLIitsf8sMI3VFSDY4xt6CXe1UYmh2pxjXQy6W77SA-cz4tRnNZ_6ArcrbM-ETUNLAcwhbOcj9r6vqBs10uPKp_euuQSWNc1JTsItSFq7XKVcWwqVDo9CluQn8Sri8-D6axNyHpsuMfcVMvjw0ih7J4xBapcUU3pih1h3pvxFa7kRqXLBx9hiv0Yfuz_52jEU&amp;__tn__=H-R">Facebook</a>, "<a href="https://interfax.com.ua/news/general/623602.html">Інтерфакс</a>", Українська правда </p>
      <p><b>Деталі: </b>За словами представника штабу операції Об'єднаних сил, процес розведення триватиме до 12 листопада.</p>
      <p>"За нашою інформацією, на тому боці (непідконтрольному Україні - ред.) теж почалося розведення. Вони випустили зелену ракетницю і після цього почалося розведення", - повідомив у коментарі журналістам заступник командувача ООС.</p>
      <p>Перед початком бойовики та Україна по черзі здійснили залпи ракетниць зеленого кольору, які стали умовними сигналами до початку розведення і приступили до відведення сил на ділянці Богданівка-Петровське.</p>
      <p>Перед цим були запущені ракетниці білого кольору, за допомогою яких сторони заявили один одного про готовність до розведення.</p>
      <p>Розведення має дзеркально відбуватися на відстань 1 км від лінії розмежування.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100043305461772%2Fvideos%2F107035444083304%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Розведення сил і засобів сторін конфлікту вже відбулося на двох ділянках - №1 в районі селища Станиця Луганська та №2 в районі міста Золоте Луганської області.</p>
      <p>Як <a href="https://www.facebook.com/pressjfo.news/photos/a.364697644022858/707778386381447/?type=3&amp;__xts__%5B0%5D=68.ARAi9aEV1fZHSYFHOdK5qQwZdtgONjTKdE1hTWwxu11k9fQwlo-Nqc-8v6G4byTJfhwUyV2HQxj3lEDZ8oQ8w8YhbLHEU4otohGhZsK-5_YD2dOKI-Ef5KXowGu-MlYLORhuAj-wM8def2EDumVsNXrB8ap8DivHAjhJZWJ_7F1cqYc9ZNvLcsU5l26jmb82XvylOiOeVCfNiBMNG0_C-jTTrTckWbANOQeYwQhJPASy5kPZSZswB1felc09oUatMXzMNUlo9JiedaR6yl17Nni-R976259xk2WCw3n3XPMmWIl2iBenUhiHA2DP3tChxSWU1UVJCficoumP52xuSPk&amp;__tn__=-R">заявив</a> заступник Командувача ОС генерал-майор <b>Богдан Бондар</b>,  відведення сил та засобів на цій ділянці вже відбувалося у 2016 році.</p>
      <p>"Противник рухався вперед, і українська сторона знову зайняли ці позиції. Це підтвердження, що ми вже маємо досвід і повернемося у випадку провокацій назад. Якщо будуть обстріли противником, чи провокації, то командир підрозділу на ділянці, за погодженням командира бригади, приймають рішення на повернення на попередні позиції. Інші ділянки ні в мінському ні в нормандському форматі для процесу розведення не обговорювалися", - повідомив Бондар. </p>
      <p>
        <b>Що передувало:</b>
      </p>
      <ul>
        <li>9 листопада українська сторона заявила, що <a href="https://www.pravda.com.ua/news/2019/11/9/7231465/">готова</a> до початку практичного етапу розведення сил та засобів на ділянці №3 в районі населених пунктів Богданівка і Петрівське Донецької області.</li>
        <li>РосЗМІ пізніше заявили, що Україна і "ДНР" приступили до відведення сил від лінії зіткнення в районі Петрівського. За ситуацією в районі розведення сил стежать співробітники СЦКК і спостерігачі ОБСЄ, повідомив ТАСС.</li>
        <li>8 листопада бойовики зірвали розведення сил та засобів на ділянці №3 в районі населених пунктів Богданівка і Петрівське Донецької області.</li>
        <li>Командувач ООС Володимир Кравченко на брифінгу <a href="https://www.pravda.com.ua/news/2019/11/8/7231346/">заявив</a>, що дзеркальне розведення у Петрівському має розпочатися 9 листопада з 12.00, якщо його не зірвуть бойовики. На момент цієї заяви не було підтвердження бойовиків про готовність до розведення.</li>
        <li>Після розведення сил у Петрівському і Золотому штаб планував почати розведення у районі Богданівки, потім – <a href="https://www.pravda.com.ua/news/2019/10/28/7230308/">ще на 4-х ділянках</a>, а тоді вже вздовж усієї лінії зіткнення.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231475/"/>
        <a href="https://www.pravda.com.ua/news/2019/11/9/7231472/"/>
        <a href="https://www.pravda.com.ua/news/2019/11/9/7231465/"/>
      </related>
    </article>
  </body>
</html>