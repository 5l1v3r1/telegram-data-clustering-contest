<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/facebook-elimina-continutul-referitor-la-denuntatorul-anonim-care-a-declansat-anchetarea-lui-trump-18559762"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T10:24:56+00:00"/>
    <meta property="og:title" content="Facebook elimină conţinutul referitor la denunţătorul anonim care a declanşat anchetarea lui Trump"/>
    <meta property="og:description" content="Facebook elimină orice conţinut care pare a face referire la denunţătorul anonim, care a declanşat o anchetă pentru demiterea preşedintelui american Donald Trump, în urma apelului telefonic al acestuia cu preşedintele Ucrainei, a transmis reţeaua de socializare, vineri, potrivit Reuters."/>
  </head>
  <body>
    <article>
      <h1>Facebook elimină conţinutul referitor la denunţătorul anonim care a declanşat anchetarea lui Trump</h1>
      <address><time datetime="2019-11-09T10:24:56+00:00">09 Nov 2019, 10:24</time> by <a rel="author" href="https://www.zf.ro/autor/laura-albu" target="_blank">Laura Albu</a></address>
      <p>Facebook elimină orice conţinut care pare a face referire la denunţătorul anonim, care a declanşat o anchetă pentru demiterea preşedintelui american Donald Trump, în urma apelului telefonic al acestuia cu preşedintele Ucrainei, a transmis reţeaua de socializare, vineri, potrivit Reuters.</p>
      <p>Declaraţia companiei vine în urma publicării unui articol de către agenţia de ştiri, Breitbart News, care spunea că informatorul a fost identificat.</p>
      <p>Breitbart News, pe care fostul consilier Trump, Steve Bannon a condus-o la un moment dat, a raportat că utilizatorii Facebook care încearcă să vadă articolul au primit un mesaj în care se spune că acesta nu este disponibil, iar administratorii paginii sale de Facebook au început să primească notificări, miercuri seara, conform cărora pagina sa „riscă să nu mai poată fi publicată”.</p>
      <p>"Orice menţiune a denumirii potenţialului denunţător încalcă politica noastră care interzice termenii de martori, informatori sau activişti. Eliminăm toate menţiunile despre numele potenţialului denunţător şi vom revizui această decizie în cazul în care numele lui va fi publicat pe scară largă în mass-media sau utilizat de persoane publice în dezbatere", a spus compania într-un comunicat, utilizat iniţial ca răspuns pentru Breitbart.</p>
      <p>Denunţătorul, un oficial al serviciilor de informaţii din SUA, care a făcut o plângere în privinţa apelului telefonic al lui Trump din 25 iulie cu preşedintele Ucrainei, Volodymyr Zelenskiy, a devenit în ultimele zile o ţintă a atacurilor lui Trump, a aliaţilor săi din Congres şi din mass-media, care au făcut presiuni ca persoana să fie identificată public.</p>
      <p>Breitbart este unul dintre cei mai performanţi editori de pe Facebook şi a fost recent desemnat partener oficial Facebook News. Facebook a răspuns criticilor că Breitbart este un partener neplătit, spre deosebire de anumite puncte de vânzare din secţiune.</p>
    </article>
  </body>
</html>