<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171069/nova_vradiivka_priluki_povstali_proti_baydujosti_politsii.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-09T05:51:00+00:00"/>
    <meta property="og:title" content="Нова Врадіївка: Прилуки повстали проти байдужості поліції"/>
    <meta property="og:description" content="Прилуки - містечко в Чернігівській області - на межі бунту. Там убили дитину. Як відреагувала місцева поліція? Намагалася зам'яти справу. Тож людям довелося самотужки збирати речові докази і примушувати слідчих виконувати свої обов'язки. Всі подробиці цієї жахливої історії - з'ясовував Руслан Смєщук."/>
  </head>
  <body>
    <article>
      <h1>Нова Врадіївка: Прилуки повстали проти байдужості поліції</h1>
      <address>
        <time datetime="2019-11-09T05:51:00+00:00">09 Nov 2019, 05:51</time>
      </address>
      <p>
        <b>Прилуки - містечко в Чернігівській області - на межі бунту. Там убили дитину. Як відреагувала місцева поліція? Намагалася зам'яти справу. Тож людям довелося самотужки збирати речові докази і примушувати слідчих виконувати свої обов'язки. Всі подробиці цієї жахливої історії - з'ясовував Руслан Смєщук.</b>
      </p>
      <p>Прилуки на Чернігівщені вже називають другою Врадіївкою. Усе через загадкову загибель 14-тирічного Дениса Чаленка. Його родичі впевнені: хлопця вбили,а потім все намагалися видати за нещасний випадок. За їхніми словами, правоохоронці замість розслідувати вбивство, навпаки покривають злочин.</p>
      <p>Після цієї трагедії Прилуки повстали. Хвиля народного гніву окошилася на поліцейських. Уже другий тиждень містечко - збурене!</p>
      <p>Родичі загиблого й городяни вимагають справедливості.</p>
      <p>А почалося все 29 жовтня. Тоді тіло Дениса Чаленка знайшли на залізничних коліях. Усе було схоже на те, що хлопця збив поїзд! Та родичі були переконані - це інсценування. Їхнього Дениса вбили, а потім поклали на рейки.</p>
      <p>"Батько на місці витягував Дениса з-під потяга. І він бачив гематоми, ушкодження, як розірвана куртка у дитини була. Він запитав у машиніста і у лікарів там на місті - що це поезд? Ні, вони сказали, що він вже лежав без ознак життя скручений бубліком. Потяг навіть не встиг розігнатися - вони почали єкстрено тормозити, а він не подавав ніяких знаків", - говорить Світлана Терещенко, хресна мати загиблого Дениса Чаленка .</p>
      <p>Та найбільше людей обурило інше: поліція не хотіла розслідувати цю справу як вбивство. Слідчі переконували: це - нещасний випадок. Тож родичі вирішили Самостійно шукати речові докази. Більше того, Змушували правоохоронців документувати й долучати їх до справи.</p>
      <p>"Наступного дня тато поїхав с товарищами на місце - дивитись відео з камер - бо там є камери на СТО. Знайшли кров, кров всі уліки знаходили ми. Яке б в мене горе не було, кожен день туди їздили і шукали, опитували сусідів і все це робили ми", - говорить Світлана Чаленко, мати загиблого Дениса Чаленка.</p>
      <p>"Бачили як наша міліція несла телефон Дениса без перчаток голими руками - і клацали. Була собака кінологів, вони її не випустили на місце. Нічого не робилося, вони нам всю ночь запевняли, що це потяг. Понаходили каплі крові на колії яка вела до того місця де знайшли Денечку. Визивали наших - вони не хотіли їхати. Поки Вітя папа - не дозвонився на Чернигів. Ми просили щоб вони взяли змиви - вони не хотіли", - говорить Ірина Удут, подруга сім'ї Чаленків.</p>
      <p>І тоді греблю народного гніву, що називається, прорвало. Спочатку люди зібралися під відділком поліції:</p>
      <p>"В мене є внуки і є діти. І так як до нас относятся наши правоохоронці і наша страна - от ми прийшли і будемо поддерживать. Шо вбили таку молоду дитину - нізащо вбили. І хочуть замилить сліди. Повністю", - говорить Василь, житель Прилук.</p>
      <p>Та мітинг вийшли дуже різні люди. І ті, хто знає родину Чаленків, і незнайомі. Бо трагедія зачепила всіх.</p>
      <p>"Ми хочемо дізнатися правду про цього хлопця. Мені дуже шкода його. Ми вражені і ми не віримо що це самогубство", - говорить Діана, жителька Прилук.</p>
      <p>До людей приїхало поліцейське керівництво з Чернигова. Але й вони почали переконувати, що смерть Дениса - це нещасний випадок. При цьому не хотіли віддавати тіло на альтернативу експертизу! І тоді запалали шини...</p>
      <p>До речі, цей відділок уже горів - пів століття тому. Його підпалили прилучани, коли радянська міліція теж намагалася приховати вбивство хлопця.</p>
      <p>Цього тижня Дениса поховали. Попращатися з ним прийшло все місто.</p>
      <p>А до того, таки провели повторну експертизу тіла. Але вже в Києві. У Прилуки приїхали столичні слідчі. Знову оглянули місце, де було знайдено хлопця.</p>
      <p>"Слєдственний експеремент робили, завтра чи після завтра ще будуть. Брали покази. Я показував, де ми знайшли всі докази отаке", - говорить Віктор Чаленко, батько загиблого Дениса Чаленка.</p>
      <p>Але містяни не заспокоюються. І знову сотні людей під відділком поліції. Тепер до них виходить начальник Головного слідчого управління, заступник очільника Нацполіції України. Відтепер головна версія слідчих уже не нещасний випадок.</p>
      <p>"Версії три. Перша і найголовніша - це побиття і залишення хлопчика на шпалах. Це нещасний випадок через перебування на колії, і нещасний випадок що він там мог впасти. Але основна версія, пріоритетна - це саме", - говорить Максим Цуцкірідзе, заступник голови Національної поліції .</p>
      <p>Отже, за цією, головною версією, Дениса могли побити знайомі. А потім у важкому стані перенести на колії, щоб приховати злочин. Тим більше, батьки хлопця кажуть, сину погрожували...</p>
      <p>"Передають інформацію І була переважна інформація що там був конфлікт, ми її зараз перевіряємо", - говорить Максим Цуцкирідзе, заступник голови Національної поліції.</p>
      <p>Інше питання: чому місцеві поліцейські приховували сліди злочину? Чому ігнорували докази? А за розслідування взалися лише під примусом і після розголосу. І це теж з'ясовуватимуть.</p>
      <p>"Попередній керевник відсторонений від посади. За матеріалами службового розслідування подальша доля його взагалі і в поліції буде визначена. Ну і в зв'язку з тим що головним слідчим управлінням уже здійснюється досудове розслідування. Ми також надамо оцінку збору доказів та документуванню на початку розслідування цієї справи", - говорить Максим Цуцкирідзе, заступник голови Національної поліції.</p>
      <p>Але на головне запитання: убивство це чи нещасний випадок, правоохоронці відповіді поки що не дають. Чекають на результати київських експертиз.</p>
      <p>Тим часом батьки Дениса Чаленка кажуть, що за ними стежать. Вони бояться помсти. Бояться за себе і двох маленьких дітей.</p>
      <p>"Честно ми вже боїмося ходити по вулиці. Зі мною завжди дівчата. Особливо я боюся за тата він постійно виступає, світиться і якщо щось з ним трапиться, що я одна зроблю? Я не знаю".</p>
      <p>
        <a href="https://podrobnosti.ua/2325309-nova-vradvka-priluki-povstali-proti-bajduzhost-polts.html">https://podrobnosti.ua/2325309-nova-vradvka-priluki-povstali-proti-bajduzhost-polts.html</a>
      </p>
    </article>
  </body>
</html>