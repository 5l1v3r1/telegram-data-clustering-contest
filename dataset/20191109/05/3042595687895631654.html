<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/roper-grunnen-til-ny-sveis/71792490"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T05:21:04+00:00"/>
    <meta property="og:title" content="Røper grunnen til ny sveis"/>
    <meta property="og:description" content="- Det var skikkelig dritt, for å være ærlig."/>
  </head>
  <body>
    <article>
      <h1>Røper grunnen til ny sveis</h1>
      <h2>- Det var skikkelig dritt, for å være ærlig.</h2>
      <address><time datetime="2019-11-09T05:21:04+00:00">09 Nov 2019, 05:21</time> by <a rel="author">Henriette Eilertsen</a></address>
      <p><a href="https://www.dagbladet.no/kjendis/jeg-er-verdt-a-kjempe-for/71704174">Jennifer Aniston (50) har tilbrakt over halve livet sitt i rampelyset</a>, og fikk sitt <a href="https://www.dagbladet.no/kjendis/tar-et-oppgjor-med-mediene---jeg-er-ikke-knust/70070021">store gjennombrudd</a> allerede i 1994, da den mye omtalte tv-serien «Friends» hadde premiere.</p>
      <p>I ti år spilte Aniston <a href="https://www.dagbladet.no/kjendis/var-sa-forelska-i-jennifer-aniston-at-han-glemte-replikkene-i-friends/67413051">rollen som Rachel Green i situasjonskomedien</a>, og ble raskt en yndling både hos publikum og filmskaperne. I disse dager er hun aktuell i Apples nye storsatsing <a href="https://www.dagbladet.no/kultur/kryptisk-friends-melding/71760528">«The Morning Show»</a>.</p>
      <h3>Hatet sveisen</h3>
      <p>Selv om hun har gjort en rekke minneverdige roller siden tida på «Friends»-settet, er det likevel <i>den</i> serien mange forbinder henne med. Aniston var på 90-tallet så populær at også mange valgte å kopiere hårsveisen hennes, som fikk navnet spesielt «The Rachel» - en frisyre hun hadde helt i starten av suksessen.</p>
      <figure>
        <embed-post data-src="https://www.instagram.com/p/B2o6VgPJ_Y8" data-service="Instagram"/>
      </figure>
      <p>Og hun endte opp med den mye omtalte hårsveisen, var kanskje ikke planen i utgangspunktet. I 2013 avslørte nemlig frisøren, Chris McMillan, som fremdeles jobber tett med 50-åringen, at han var høy da han klippet henne.</p>
      <p>- Jeg har vært edru i 14 år, så jeg føler meg trygg nok til å kunne si det nå, sa McMillan til <a href="https://wwd.com/beauty-industry-news/hair/jennifer-aniston-talks-living-proof-6926691/?module=Beauty-hero">Women's Wear Daily</a> for seks år siden.</p>
      <figure>
        <img src="https://dbstatic.no/71794765.jpg?imageId=71794765&amp;width=1024&amp;height=615"/>
        <figcaption><b>HEI SVEIS:</b> Denne sveisen ble en umiddelbar suksess da Jennifer Aniston dukket opp med den i «Friends». Foto: TVNorge / Warner Bros Vis mer</figcaption>
      </figure>
      <p>Selv hatet Aniston den berømte frisyren, noe hun har uttalt flere ganger.</p>
      <p>- Da jeg først møtte frisøren min, Chris McMillan, i salongen hans i Los Angeles, ga han meg en fantastisk klipp. En måned seinere ga han meg det som ble kjent gjennom «Friends» som «The Rachel», har Aniston sagt i et intervju med <a href="https://www.telegraph.co.uk/beauty/people/jennifer-aniston-shares-her-beauty-secrets-and-hair-traumas/">The Telegraph</a>.</p>
      <p>
        <b>I tillegg krevde sveisen at skuespilleren gikk til frisøren hver sjette uke for å opprettholde den.</b>
      </p>
      <p>- Det var skikkelig dritt, for å være ærlig. Kanskje en av de vanskeligste frisyrene å opprettholde med mindre Chris gjorde det for meg, fortsatte hun.</p>
      <figure>
        <img src="https://dbstatic.no/71792769.jpg?imageId=71792769&amp;x=0&amp;y=2.8138528138528&amp;cropw=99.68992248062&amp;croph=93.939393939394&amp;width=643&amp;height=435"/>
        <figcaption><b>NÆRE VENNER:</b> Chris og Jennifer har jobbet sammen i mange år, og er også gode venner privat. Foto: NTB Scanpix Vis mer</figcaption>
      </figure>
      <figure>
        <img src="https://dbstatic.no/71793417.jpg?imageId=71793417&amp;x=0&amp;y=1.5439429928741&amp;cropw=100&amp;croph=51.425178147268&amp;width=643&amp;height=433"/>
        <figcaption><b>BØLGER:</b> Jennifer Aniston har naturlig fall i håret, ikke helt rett som vi er vant til å se henne. Her sammen med kollega Reese Witherspoon nylig. Foto: NTB Scanpix Vis mer</figcaption>
      </figure>
      <h3>Rusa</h3>
      <p>Som nevnt har McMillan jobbet tett med Aniston siden karrieren hennes først skjøt fart, og de to blir stadig fotografert sammen. I sosiale medier har de delt en rekke bilder sammen og beskriver hverandre som bestevenner.</p>
      <figure>
        <embed-post data-src="https://www.instagram.com/p/B3pZ8dnJGYR" data-service="Instagram"/>
      </figure>
      <figure>
        <embed-post data-src="https://www.instagram.com/p/Btw5L8zhywR" data-service="Instagram"/>
      </figure>
      <p>Tidligere denne måneden kunne McMillan også avsløre flere «hemmeligheter» om Anistons hår.</p>
      <p>Vi ser henne som oftest med rettet hår eller en frisyre hvor håret tydelig er stylet med krølltang, men i forbindelse med «The Morning Show»-premieren i New York, overrasket hun med krøller.</p>
      <h3>- En ære</h3>
      <p>I ettertid har McMillan avkreftet at Aniston faktisk har rett hår.</p>
      <p>«Det var en ære å få være en del av dette. Dette er Jennifers sitt naturlige hår med krøller og bølger», skriver han sammen med et bilde av henne på rød løper, og fortsetter:</p>
      <figure>
        <embed-post data-src="https://www.instagram.com/p/B4ciPJLJ_9G" data-service="Instagram"/>
      </figure>
      <p>«Her har håret tørket naturlig og vi har bare fikset minimalt med føner for å få røttene til å ligge riktig».</p>
      <p>Frisøren innrømmer at de har fikset litt på tuppene hennes med en bølgetang, men forsikrer om at det er hennes naturlige hår som kommer fram på bildet.</p>
      <h3>Fikk pris</h3>
      <p>McMillan har en rekke celebriteter på klientlista, og er godt kjent i Hollywood for sitt arbeid. I fjor delte Aniston ut prisen «Hairstylist of the year» til McMillan under Instyle Awards, og nok en gang kom det fram hvor mye han betyr og har betydd for henne.</p>
      <figure>
        <img src="https://dbstatic.no/71793383.jpg?imageId=71793383&amp;x=0&amp;y=3.455497382199&amp;cropw=100&amp;croph=53.926701570681&amp;width=643&amp;height=516"/>
        <figcaption><b>FIKK PRIS:</b> Under InStyle awards i 2018 fikk Chris prisen som årets frisør. Den var det Jennifer som overrakte ham. Foto: NTB Scanpix Vis mer</figcaption>
      </figure>
      <p>- Jeg er her i kveld for å snakke om min kjæreste venn, min bror fra en annen mor, min ektemann som ikke vil gifte seg med meg fordi han er homofil, xa hun lattermildt fra scenen, ifølge<a href="https://www.instyle.com/news/jennifer-aniston-chris-mcmillan-rachel-cut"> Instyle</a>.</p>
      <p>- Jeg har bare noen få ting å si om deg. Du er en av de mest lidenskapelige og snille menneskene jeg har vært så heldig å få bli kjent med, og som jeg får kalle familie. Jeg føler meg velsignet hver eneste dag for det, fortsatte hun.</p>
    </article>
  </body>
</html>