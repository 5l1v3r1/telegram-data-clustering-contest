<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322518"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-09T05:04:00+00:00"/>
    <meta property="og:title" content="הדרדרו לוואדי בדרך לים המלח: שני צעירים חולצו מרכבם במצב קשה"/>
    <meta property="og:description" content="הפצועים, כבני 20, חולצו במסוק לבית החולים לאחר שהרכב שבו נסעו בכביש 31 הדרדר לתהום בירידות לים המלח. בתאונות דרכים נוספות..."/>
  </head>
  <body>
    <article>
      <h1>הדרדרו לוואדי בדרך לים המלח: שני צעירים חולצו מרכבם במצב קשה</h1>
      <address><time datetime="2019-11-09T05:04:00+00:00">09 Nov 2019, 05:04</time> by <a rel="author">יניר יגנה ויואב איתיאל</a></address>
      <figure>
        <img src="https://img.wcdn.co.il/f_auto,w_700,t_18/2/9/4/7/2947668-46.jpg"/>
        <figcaption>צוותי מד"א וכוח רפואה של צה"ל מחלצים את הפצועים (צילום: דוברות מד"א)</figcaption>
      </figure>
      <p>שני צעירים כבני 20 נפצעו הלילה (שבת) באורח קשה לאחר שרכבם הידרדר לוואדי סמוך לכביש 31, בירידות לים המלח. חובשים ופרמדיקים של מד"א, בשיתוף כוח רפואה של צה"ל, הגיעו לזירת התאונה ופינו את השניים במסוק לבית החולים הדסה עין כרם בירושלים, כשהם סובלים מחבלות בפלג גופם העליון.</p>
      <p>פרמדיקית מד"א ירדן מאדר שהוזעקה לזירת התאונה סיפרה כי "בפניה לשטח מתוך הירידות לים המלח נכנסנו עם האמבולנסים לשטח במרחק של דקות נסיעה ארוכות. ראינו את הרכב בתחתית הוואדי ובסמוך אליו היו הפצועים". היא הוסיפה כי הכוחות חילצו את הפצועים לאמבולנסים "וביצענו בדיקות רפואיות. הם סבלו מחבלות בפלג גופם העליון ויחד עם צוות רפואי של צה"ל הענקנו להם טיפול רפואי והם פונו במסוק לבית החולים כשמצבם קשה ויציב".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322211">השופט לא שרק לסיום: חקירת חפץ היא לא שער הניצחון של נתניהו בתיק 4000 </a>
        <a href="https://news.walla.co.il/item/3322504"> לאחר שהחל לרצות את עונשו: נשיא ברזיל לשעבר שוחרר מהכלא </a>
        <a href="https://news.walla.co.il/item/3322444"> חשד לפגע וברח בצפון: עזר לנהג להחליף גלגל ונדרס למוות, הנהג נעצר </a>
        <a href="https://tld.walla.co.il/item/3242677?lm_supplier=16893&amp;lm_bc=18500"> לחצן נייד חדש שיכול להציל את חייכם באירוע לבבי תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/4/7/2947669-46.jpg"/>
        <figcaption>חילוץ הנוסעים שהדרדרו עם רכבם לואדי (צילום: דוברות מד"א)</figcaption>
      </figure>
      <p>בתאונת דרכים נוספת שאירעה הלילה צעיר בן 18 נפצע באורח קשה כשהרכב שבו נהג התנגש בעץ בדלית אל כרמל. צעיר נוסף ששהה ברכב נפצע באורח בינוני. חובשים ופרמדיקים של מד"א העניקו לשני הפצועים טיפול רפואי ופינו אותם לבית החולים רמב"ם בחיפה.</p>
      <p>בתל אביב נפצע רוכב קורקינט בן 25 באורח קשה מפגיעת רכב בשדרות בן גוריון בעיר. חובשים ופרמדיקים של מד"א העניקו לו טיפול רפואי ופינו אותו לבית החולים איכילוב בעיר עם חבלות בראש ובגפיים.</p>
    </article>
  </body>
</html>