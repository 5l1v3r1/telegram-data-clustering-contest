<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/akhmed-akhmedov-pred-transfer-v-tsska-406239.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T05:47:44+00:00"/>
    <meta property="og:title" content="Ахмед Ахмедов пред трансфер в ЦСКА"/>
    <meta property="og:description" content="Нападателят на Дунав ще рита на &quot;Армията&quot; от пролетта"/>
  </head>
  <body>
    <article>
      <h1>Ахмед Ахмедов пред трансфер в ЦСКА</h1>
      <address><time datetime="2019-11-09T05:47:44+00:00">09 Nov 2019, 05:47</time> by <a rel="author">Димитър Душков</a></address>
      <p>Първото зимно ново попълнение на ЦСКА ще бъде факт до дни и това е нападателят на Дунав Русе Ахмед Ахмедов. Роденият през 1995-а година юноша на Черноморец Бургас е имал предложения от още два български отбора, единият от които Левски, но е избрал "армейците" поради лични, а не финансови причини, съобщи dsport.bg . Играчът ще изкара есенния дял при русенци и от новата 2020-а година ще облече червения екип. В момента той кара втория си сезон в елита, а до момента е отбелязал 6 гола.</p>
      <p>Ахмедов пристигна в Дунав (Русе) от Поморие по настояване на старши треньора Малин Орачев, който му е бил наставник и в школата на "акулите". Преди да се присъедини към русенци е играл във Втора лига за Поморие и за ПФК Бургас. Ахмед Ахмедов е договорил личните си условия и му предстои да подпише личния си договор. Най-вероятно в Дунав ще влязат пари от трансфера, което ще бъде полезно за целия клуб предвид финансовата криза, в която се намира клубът</p>
    </article>
  </body>
</html>