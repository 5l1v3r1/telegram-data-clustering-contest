<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-odin-viyskoviy-distav-poranennya-odin-pomer-u-gospitali-638820.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T05:32:18+00:00"/>
    <meta property="og:title" content="Доба на Донбасі: один військовий дістав поранення, один помер у госпіталі"/>
    <meta property="og:description" content="Противник обстрілював позиції підрозділів Об’єднаних сил із гармат БМП, гранатометів різних систем та стрілецької зброї, з великокаліберними кулеметами"/>
  </head>
  <body>
    <article>
      <h1>Доба на Донбасі: один військовий дістав поранення, один помер у госпіталі</h1>
      <address>
        <time datetime="2019-11-09T05:32:18+00:00">09 Nov 2019, 05:32</time>
      </address>
      <h4>Противник обстрілював позиції підрозділів Об’єднаних сил із гармат БМП, гранатометів різних систем та стрілецької зброї, з великокаліберними кулеметами</h4>
      <p>8 листопада збройні формування Російської Федерації 11 разів порушили режим припинення вогню. </p>
      <p>Про це повідомляє пресцентр штабу ООС.</p>
      <p>Противник обстрілював позиції підрозділів Об’єднаних сил із гармат БМП, гранатометів різних систем та стрілецької зброї, з великокаліберними кулеметами включно.</p>
      <p>В районі відповідальності оперативно-тактичного угруповання «Схід» противник здійснив 3 обстріли:</p>
      <ul>
        <li>неподалік Водяного, що на Приазов’ї — з ручних протитанкових гранатометів;</li>
        <li>біля Лебединського — зі стрілецької зброї та автоматичних гранатометів;</li>
        <li>поблизу Гнутового — з СПГ, великокаліберних кулеметів та іншої стрілецької зброї.</li>
      </ul>
      <p>8 обстрілів російські окупаційні війська здійснили в районі відповідальності оперативно-тактичного угруповання «Північ»:</p>
      <ul>
        <li>біля Оріхового — з озброєння БМП-2, станкових протитанкових та автоматичних гранатометів і стрілецької зброї;</li>
        <li>поблизу Луганського — з автоматичних гранатометів;</li>
        <li>у районі Золотого (поза межами ділянки розведення) — зі стрілецької зброї;</li>
        <li>біля Залізного — з великокаліберних кулеметів;</li>
        <li>двічі неподалік Зайцевого — з гранатометів різних систем і стрілецької зброї;</li>
        <li>неподалік Південного — з великокаліберних кулеметів та автоматичних гранатометів;</li>
        <li>біля Кримського — з гармат БМП-1 і БМП-2, станкових протитанкових гранатометів і стрілецької зброї, з великокаліберними кулеметами включно.</li>
      </ul>
      <p>Минулої доби, 8 листопада, внаслідок обстрілів, поранено одного військовослужбовця Об’єднаних сил. Також, від поранень отриманих напередодні, у лікувальному закладі помер ще один український воїн.</p>
      <p>Нагадаємо, раніше в ООС підтвердили, що відведення військ біля Петрівського перенесли на 9 листопада.</p>
      <p>З початку цієї доби російські окупаційні війська вогневої активності не проявляли. Втрат серед</p>
    </article>
  </body>
</html>