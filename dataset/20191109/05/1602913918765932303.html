<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/inflatia-din-turcia-atinge-cel-mai-mare-nivel-din-ultimii-trei-ani-18540113"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T05:19:00+00:00"/>
    <meta property="og:title" content="Inflaţia din Turcia atinge cel mai mare nivel din ultimii trei ani"/>
    <meta property="og:description" content="În octombrie, inflaţia din Turcia a ajuns la cel mai mare nivel din ultimii trei ani. Preţurile au crescut cu 8.6% faţă de luna octombrie a anului 2019, procent ce reprezintă cea mai lentă creştere din luna decembrie a anului 2016 până în prezent. Cifrele sunt datorate stabilităţii lirei turceşti, dar şi încetinirii creşterii economice ce a rezultat din criza valutară de anul trecut."/>
  </head>
  <body>
    <article>
      <h1>Inflaţia din Turcia atinge cel mai mare nivel din ultimii trei ani</h1>
      <address><time datetime="2019-11-09T05:19:00+00:00">09 Nov 2019, 05:19</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>În octombrie, inflaţia din Turcia a ajuns la cel mai mare nivel din ultimii trei ani. Preţurile au crescut cu 8.6% faţă de luna octombrie a anului 2019, procent ce reprezintă cea mai lentă creştere din luna decembrie a anului 2016 până în prezent. Cifrele sunt datorate stabilităţii lirei turceşti, dar şi încetinirii creşterii economice ce a rezultat din criza valutară de anul trecut.</p>
      <p>Conform Financial Times, un alt factor stă la baza inflaţiei masive de 25% din ultimele 12 luni. Banca Centrală a Turciei prevede pentru finalul anului o medie de 12% a inflaţiei pe 2019, cu mult peste target-ul iniţial de 5%.</p>
      <p>Analiştii sunt îngrijoraţi din cauza faptului că procentele ar putea mări presiunea politică asupra Turciei în ceea ce priveşte reducerea ratelor dobânzilor, după ce au fost reduse drastic în ultimele luni.</p>
      <p>Preşedintele Turciei, Recep Tayyip Erdogan, se opune puternic ratelor mari ale dobânzilor, declarând în mod repetat că vrea ca inflaţia şi ratele să ajungă sub pragul de 10% cât de repede cu putinţă, idei ce fac parte din planul preşedintelui de creştere economică imediată.</p>
      <p>După demiterea fostului guvernator a Băncii Centrale din luna iulie, noul guvernator, Murat Usyal, a redus rata de referinţă a dobânzilor cu 10%,. Usyal a declarat în mod repetat că vrea le asigure investitorilor o rată „rezonabilă” a rentabilităţii. Investitorii străini şi economiştii interni cer, de asemenea, o asigurare vis-a-vis de rata inflaţiei şi faţă de asset-urile în lire turceşti.</p>
      <p>Totuşi, guvernatorul a fost contestat de către analiştii şi economiştii prezenţi la o întâlnire cu presa de săptămâna trecută cu privire la o declaraţiei mai veche a acestuia conform căreia tăierile ratelor dobânzilor vor fi limitate, declaraţie infirmată ulterior de o tăiere cu mult peste aşteptări, de 2.5%.</p>
    </article>
  </body>
</html>