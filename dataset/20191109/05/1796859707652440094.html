<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/auto/yak-vibrati-zimovu-gumu-yaki-shini-arktichnogo-tipu-varto-kupiti-na-svoye-avto-50052531.html"/>
    <meta property="og:site_name" content="НВ"/>
    <meta property="article:published_time" content="2019-11-09T05:02:00+00:00"/>
    <meta property="og:title" content="Як вибрати зимову гуму. ТОП-5 найкращих арктичних шин"/>
    <meta property="og:description" content="Вибираємо так звану «липучку» — зимову гуму арктичного типу."/>
  </head>
  <body>
    <article>
      <h1>Як вибрати зимову гуму. ТОП-5 найкращих арктичних шин</h1>
      <h2>Вибираємо так звану «липучку» — зимову гуму арктичного типу.</h2>
      <address><time datetime="2019-11-09T05:02:00+00:00">09 Nov 2019, 05:02</time> by <a rel="author">Максим Таран</a></address>
      <p>Пам'ятаєте наш огляд <a href="https://techno.nv.ua/ukr/auto/yak-vibrati-zimovu-gumu-naykrashchi-shipovani-shini-dlya-zimi-50049451.html">шипованих зимових шин</a>? А добірку <a href="https://techno.nv.ua/ukr/auto/yak-vibrati-zimovu-gumu-naykrashchi-yevropeyski-shini-dlya-avto-na-zimu-50051838.html">зимових шин для європейської зими</a>?</p>
      <p>Тепер уявіть, що вам потрібно об'єднати переваги перших і других — ось це і будуть зимові шини арктичного типу, або т.зв. «арктична липучка».</p>
      <p>Саме про такі покришки й піде мова в цьому матеріалі.</p>
      <p>Перш ніж перейти безпосередньо до рейтингу, пояснимо, чим є зимова шина арктичного типу?</p>
      <p>По-перше, таку гума створюють для суворої зими, коли на дорозі багато снігу й льоду. Вона забезпечує найвищий рівень зчеплення (крім шипів, звичайно) на слизькій зимовій дорозі — завдяки протектору, буквально порізаному різними каналами і ламелями.</p>
      <p>Подібні шини вирізняються великою кількістю блоків-шашок, до того ж зазвичай вони мають гострі краї: що більше зубців — то вищі шанси зачепитися за слизьку дорогу.</p>
      <p>По-друге, такі шини створені для роботи під час сильних морозів. А це вимагає використання особливо м'якої гумової суміші, яка часто-густо має добавки, що зберігають її еластичність за низьких температур — «силіка» та різні оливи. Трапляються навіть зовсім оригінальні «рецепти» гуми з додаванням тертої шкаралупи горіха або інших твердих частинок, що дає можливість створити на поверхні протектора т.зв. «мікрошипи» для поліпшення зчеплення з дорогою.</p>
      <p>Однак такі особливості покришки не минають даремно. Шина виходить дуже м'якою, а її протектор — пухким. І це помітно в разі спроби швидкої їзди по сухому або мокрому асфальту: знижується точність і чіткість керування. Наприклад, покришки типу «єврозима» за таких умов почуваються краще.</p>
      <p>Зате «арктична липучка» виграє на типово зимових покриттях — сніг і лід. Словом, зимова шина арктичного типу знадобиться, коли потрібно їздити по снігу і льоду, але водій не хоче миритися з підвищеною витратою пального і не хоче слухати постійний гул від кочення «шиповок», або коли є обмеження на використання шипів (наприклад, ви любите подорожувати, а в деяких європейських країнах є обмеження на використання «шиповок»).</p>
      <p>Отже — ось наш рейтинг ТОП-5 найкращих зимових шин арктичного типу.</p>
      <h3>Continental VikingContact 7</h3>
      <p>Ознайомившись з минулими добірками ТОП-5, ви можете вигукнути «а на манежі ті самі».</p>
      <p>Так, це так. Кілька відомих брендів постійно перебувають у лідерах і позиції Continental тут сильні. За рахунок чого?</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/509/big_portrait/c616967de94002c3b4bf0e63c98a0d70.png?stamp=20191108235512&amp;q=85&amp;output=jpg&amp;bg=white"/>
        <figcaption>Фото: Continental</figcaption>
      </figure>
      <p>Ймовірно — за рахунок особливостей малюнка протектора і підбору гумової суміші.</p>
      <p>Зимова шина Continental VikingContact 7 виділяється симетричним направленим малюнком протектора (цікаво, що шостий «Вікінг» мав асиметричний протектор), де водовідвідні канавки перетинаються між собою, формуючи сітку і ромбовидні блоки з гострими краями.</p>
      <p>Також відзначимо численні 3D-ламелі, які дають можливість підвищити рівень зчеплення зі снігом і льодом. До речі, в покришках Continental VikingContact 7 використовують ламелі одразу двох типів: П-подібні на боковинах і V-подібні в центрі — що, знову-таки, слугує для поліпшення «зачепу» на кількох зимових поверхнях. Нарешті, відзначимо особливу морозостійку гумову суміш, приготовану з додаванням компонента «силіка» й рапсової оливи.</p>
      <p>Результатом такої роботи стала шина, яка не боїться найсуворіших зим: багато випробувачів відзначили, що покришка Continental VikingContact 7 демонструє високий рівень зчеплення на льоду і снігу, забезпечує хорошу стійкість у поворотах. Також у плюси можна записати хороший акустичний комфорт і невисокий опір коченню. У мінусах — поведінка на асфальті (сухому або мокрому), а також досить висока ціна.</p>
      <p>Можливо, це ідеальний варіант для мінливої, але суворої української зими. Ось <a href="https://fas.st/Ecfqw">посилання</a>, перейшовши за яким можна підібрати VikingContact 7 для будь-якого авто.</p>
      <h3>Goodyear UltraGrip Ice 2</h3>
      <p>Зимова шина Goodyear UltraGrip Ice 2 також має спрямований стріловидний протектор, який рясніє численними косими канавками: напевний спосіб прибрати воду і сніг, що тане з плями контакту.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/510/big_portrait/033cb2744283b6373e076e1774bc530b.png?stamp=20191108235544&amp;q=85&amp;output=jpg&amp;bg=white"/>
        <figcaption>Фото: Goodyear</figcaption>
      </figure>
      <p>Не обійшлося і без фірмових «хитрощів» у вигляді технології ActiveGrip. У цьому випадку йдеться про 2-шаровий протектор: один шар м'якший, другий шар жорсткіший.</p>
      <p>До того ж кожен із шарів відрізняється своєю формою ламелів: прямі або звивисті. В результаті виробник обіцяє відмінне зчеплення на слизьких зимових покриттях (сніг і лід) одночасно з надійною керованістю на сухому і мокрому асфальті. Вдалося?</p>
      <p>Загалом — так, що підтвердили численні тести шин. Цікаво, що на відміну від Continental, тут змінилися акценти в характері.</p>
      <p>Так, покришка Goodyear UltraGrip Ice 2 відмінно почувається на сухому і мокрому асфальті: чітка і зрозуміла керованість, відмінний опір акваплануванню, короткий гальмівний шлях. Але є низка зауважень до поведінки на льоду: розгін і гальмування, зачіп у повороті. Хоча до прохідності під час їзди по глибокому снігу зауважень майже немає.</p>
      <p>Загалом виходить, що покришка Goodyear UltraGrip Ice 2 займає якесь проміжне положення між зимовими шинами «європейського» і «арктичного» типу — хороший варіант для тих, хто часто їздить містом по розчищених дорогах, але хоче бути впевненим у гумі під час їзди по глибокому снігу. У будь-якому разі: автошини Goodyear UltraGrip Ice 2 — вдалий варіант зимової покришки з досить збалансованим характером.</p>
      <p>Підібрати UltraGrip Ice 2 для свого авто можна <a href="https://fas.st/_F04ZS">тут</a>.</p>
      <h3>Pirelli Ice Zero FR</h3>
      <p>Традиційно ми включили в рейтинг не тільки абсолютних лідерів, але також низку сильних гравців середнього класу: гідні характеристики і постійно серед призерів порівняльних тестів, водночас — досить приваблива ціна. І першим зразком нехай буде покришка Pirelli Ice Zero FR.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/511/big_portrait/c43eb347513677448eff3cb57d680c0c.png?stamp=20191108235622&amp;q=85&amp;output=jpg&amp;bg=white"/>
        <figcaption>Фото: Pirelli</figcaption>
      </figure>
      <p>Зимові шини Pirelli Ice Zero FR частково являють собою фрикційну модель «шиповки» Pirelli Ice Zero — досить вдалої покришки з недалекого минулого. Зимова шина Pirelli Ice Zero FR має V-подібний рисунок протектора, де широка центральна частина слугує для стабільності руху і хорошого зчеплення зі снігом, косі канавки призначені для відведення води, а м'які й вузькі бічні блоки ефективно працюють у поворотах. Цікаво, що покришка Pirelli Ice Zero FR отримала ламелі з тривимірною конфігурацією — для самоблокування і поліпшення керованості, а також додаткову дрібну насічку на поверхні протектора — для поліпшення зчеплення зі снігом.</p>
      <p>Результат? Автошина Pirelli Ice Zero FR відмінно себе показала під час їзди типово зимовими дорогами (сніг, лід) — коротка гальмівна дистанція, хороша і зрозуміла керованість. Також до переваг слід записати тишу в русі. Зауваження стосуються лише поведінки на вологому асфальті та стійкості до аквапланування під час їзди з високою швидкістю.</p>
      <p>Для неспішного й обережного водія це — просто ідеальна зимова гума. Впізнали себе в цьому описі? Тоді бігом за <a href="https://fas.st/v26H7_">посиланням</a>, ціни на Ice Zero FR не кусаються, а зима вже близько.</p>
      <h3>Nokian Nordman RS2</h3>
      <p>«Старий кінь борозни не псує» — фраза, яка цілком і повністю описує відносно недорогі шини Nokian Nordman RS2. Бо в минулому ця покришка була не чим іншим, як моделлю топ-класу Nokian Hakkapeliitta R.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/512/big_portrait/f475f886400d711e6c2c5fb37fb802eb.png?stamp=20191108235657&amp;q=85&amp;output=jpg&amp;bg=white"/>
        <figcaption>Фото: Nokian</figcaption>
      </figure>
      <p>Зимова шина Nokian Nordman RS2 має аналогічний направлений малюнок протектора: явно виражене центральне ребро і численні канавки, які формують блоки з гострими краями — перший пункт призначений для стабільності під час швидкої їзди, а другий важливий для відведення води та крижаної крихти.</p>
      <p>Плюс відзначимо використання ступінчастих і П-подібних ламелів, які підвищують рівень зчеплення зі снігом і льодом. Нарешті, слід згадати і зимові шини Nokian Nordman RS2 SUV для кросоверів. При ідентичному протекторі насправді вони відрізняються посиленою внутрішньою конструкцією і додатковим шаром корду.</p>
      <p>Порівняльні тести показали, що покришка Nokian Nordman RS2 навіть сьогодні може входити в п'ятірку найкращих шин свого сегмента, поступаючись лише дорожчим лідерам ринку.</p>
      <p>Зимова шина Nokian Nordman RS2 чудово почувається на асфальті, демонструє короткий гальмівний шлях. Також до переваг можна записати курсову стійкість на снігу і хорошу прохідність: мабуть, дається взнаки «гребучий» рисунок протектора.</p>
      <p>Однак і мінуси є. Передусім — слабкі позиції на льоду: погана стійкість і керованість. Також випробувачі часом відзначали шум під час їзди. Словом: так, у Nokian є «зима» і трохи краща — але й дорожча. Набагато дорожча.</p>
      <p>Ось <a href="https://fas.st/F_Cgup">посилання</a> з відмінними цінами на Nordman RS2, переконайтеся самі.</p>
      <h3>Hankook Winter i*Cept iZ2 W616</h3>
      <p>Зізнатися, зимова шина Hankook Winter i*Cept iZ2 W616 не може претендувати на позицію вище середнього рівня. Проте відома якість і більш ніж гуманний цінник роблять свою справу.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/513/big_portrait/14c5ed37f77b50a2a35dc479e99ee42e.png?stamp=20191108235752&amp;q=85&amp;output=jpg&amp;bg=white"/>
        <figcaption>Фото: Hankook</figcaption>
      </figure>
      <p>Отже, що таке Hankook Winter i*Cept iZ2 W616? Це зимова шина з направленим рисунком протектора, де особливо виділяються стріловидна центральна частина і великі бічні шашки-блоки з гострими краями. До речі, сам протектор буквально порізаний численними зигзагоподібними ламелями з гострими краями. Все це призначено для поліпшення зачепу під час їзди слизькими і мокрими дорогами. А використання добавки «силіка» дає можливість зберегти еластичність гумової суміші навіть у сильні морози.</p>
      <p>Зрештою нехай шина Hankook Winter i*Cept iZ2 W616 «зірок з неба не хапає», але взимку везе автомобіль вперед. Під час їзди по снігу і льоду випробувачі оцінили поведінку покришки Hankook Winter i*Cept iZ2 W616 на середньому рівні, проте рівень характеристик досить збалансований і минулося без очевидних провалів: на снігу трохи краще, на льоду трохи гірше. Водночас під час їзди на сухому і мокрому асфальті ця шина проявила себе досить добре. Плюс є кілька додаткових переваг: наприклад, низький рівень шуму в їзді та невисокий опір коченню. Як наслідок, зимова шина Hankook Winter i*Cept iZ2 W616 намагається зайняти проміжну позицію між «арктичною» і «європейською зимою»: ставка на спокійних водіїв, комфорт у їзді, розчищений асфальт, але в разі чого — готовність до глибокого снігу.</p>
      <p>Якщо ви намагаєтеся уникати пригод у глибокому снігу, але хочете впевнено почуватися в умовах погано розчищених українських доріг взимку, пірнайте за <a href="https://fas.st/UpyAkz">посиланням</a>. Ціни зараз цілком розумні.</p>
      <hr/>
    </article>
  </body>
</html>