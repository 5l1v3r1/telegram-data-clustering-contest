<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/tenisovy-turnaj-nadeji-vyhral-prekvapive-ital-sinner/1819224?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-09T22:42:00+00:00"/>
    <meta property="og:title" content="Tenisový turnaj nadějí vyhrál překvapivě Ital Sinner"/>
    <meta property="og:description" content="Milán - Tenisový Turnaj mistrů hráčů do 21 let vyhrál v Miláně překvapivě domácí Ital Jannik Sinner. Osmnáctiletý tenista startující díky pozvání organizátorů v dnešním finále porazil hladce 4:2, 4:1, 4:2 nejvýše nasazeného Alexe de Minaura z Austrálie."/>
  </head>
  <body>
    <article>
      <h1>Tenisový turnaj nadějí vyhrál překvapivě Ital Sinner</h1>
      <address><time datetime="2019-11-09T22:42:00+00:00">09 Nov 2019, 22:42</time> by <a rel="author" href="http://www.ctk.cz/" target="_blank">ČTK</a></address>
      <p>Milán - Tenisový Turnaj mistrů hráčů do 21 let vyhrál v Miláně překvapivě domácí Ital Jannik Sinner. Osmnáctiletý tenista startující díky pozvání organizátorů v dnešním finále porazil hladce 4:2, 4:1, 4:2 nejvýše nasazeného Alexe de Minaura z Austrálie.</p>
      <p>De Minaur je osmnáctým hráčem světového žebříčku a už loni neúspěšně ve finále v Miláně bojoval s Řekem Stefanosem Tsitsipasem, jenž letos hraje na "velkém" Turnaji mistrů v Londýně. Sinner ale dnes korunoval skvělý rok, který začal na 551. místě žebříčku a nyní je jako 95. nejmladším hráčem v Top 100.</p>
      <p>Vzhledem ke svému věku může Sinner teoreticky na takzvaném Next Gen ATP Finals hrát až do roku 2022.</p>
      <h3>Tenisový Turnaj mistrů hráčů do 21 let v Miláně</h3>
      <p>
        <i>(tvrdý povrch, dotace 1,4 milionu dolarů)</i>
      </p>
      <p>
        <b>Finále:</b>
      </p>
      <p>Sinner (8-It.) - De Minaur (1-Austr.) 4:2, 4:1, 4:2.</p>
    </article>
  </body>
</html>