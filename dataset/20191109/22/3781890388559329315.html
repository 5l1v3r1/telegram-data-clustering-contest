<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740778"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T22:30:00+00:00"/>
    <meta property="og:title" content="'ราศีกุมภ์'การงานคล่องตัว 'ราศีตุล'มีลาภจากคนอายุน้อยกว่า"/>
    <meta property="og:description" content="'ยิปซีพยากรณ์' ทำนายดวงชะตาของราศีต่าง ๆ ตั้งแต่วันที่ 10 พ.ย. - 16 พ.ย. 2562 โดย 'อ.คฑา ชินบัญชร'"/>
  </head>
  <body>
    <article>
      <h1>'ราศีกุมภ์'การงานคล่องตัว 'ราศีตุล'มีลาภจากคนอายุน้อยกว่า</h1>
      <address>
        <time datetime="2019-11-09T22:30:00+00:00">09 Nov 2019, 22:30</time>
      </address>
      <p>
        <b>'ยิปซีพยากรณ์' ทำนายดวงชะตาของราศีต่าง ๆ ตั้งแต่วันที่ 10 พ.ย. - 16 พ.ย. 2562 โดย 'อ.คฑา ชินบัญชร'</b>
      </p>
      <p><b><mark>ราศีมังกร (16ม.ค.-12ก.พ.)</mark></b><br/><br/>“ไพ่ ราชาดาบ” จะทำอะไรต้องคิดหน้าคิดหลังให้ดี มีเกณฑ์ขัดแย้งได้ง่าย การงานหนักเป็นช่วง ๆ ให้ทำใจ ช่วงกลางระวังขัดแย้งกับผู้ใหญ่ หากมีเจ้านาย หรือหัวหน้า เป็นผู้หญิงจะมีเรื่องจุกจิกอยู่ตลอดให้ใจเย็นเข้าไว้ ช่วงปลายเป็นช่วงเหมาะในการลงทุน ขยับขยาย ไอเดียบรรเจิด การเงินรู้จักเก็บหอมรอมริบจึงสามารถควบคุมสภาพคล่องได้ดี แต่ถ้าจะร่วมหุ้นกับใคร ต้องดู  เรื่องสัญญาให้ดี อาจมีเรื่องผิดใจเกี่ยวกับเงินทองได้ ความรักไม่หวือหวา เป็นช่วงของการเมียงมอง เสาะหา ยังไม่เจอใครโดน ๆ ส่วนใหญ่ที่เข้ามาจะมีอายุน้อยกว่า ส่วนคนมีแฟนแล้วเป็นช่วงหงุดหงิดง่าย หูเบา ทำให้ทะเลาะกันบ่อย<br/><br/><mark><b>ราศีกุมภ์ (13ก.พ.-13มี.ค.)</b></mark><br/><br/>ความพยายามอยู่ที่ไหนความสำเร็จอยู่ที่นั่น การงานเริ่มคล่อง เริ่มไวขึ้น ทำให้ได้รับความไว้วางใจจากผู้ใหญ่ แต่ต้องหมั่นฝึกฝน ค้นคว้าเรียนรู้เพิ่มเติม เพื่อจะได้ไม่ล้าหลัง  ไปกว่าคนอื่น และคงความเก่งอย่างนี้ตลอดไป ช่วงปลายงานขยับขยาย ได้รับการโปร    โมชั่น ได้รับคำชม “ไพ่ ราชาเหรียญ” การเงินเฟื่องฟู น้ำขึ้นให้รีบตัก สิ่งที่ลงทุนหวังผลไป กำลังจะได้กลับคืนมาคุ้มเหนื่อย เหมาะเล่นหุ้น เสี่ยงโชค ทำให้ยิ้มหน้าบานกับรายรับที่มีมากขึ้น ความรักมีแง่งอนกันบ้าง แต่ไม่ใหญ่โต ลองมองหาของขวัญให้กันสักชิ้นอาจทำให้บรรยากาศดีขึ้น ส่วนคนโสดเห็นทีต้องอาศัยคนรอบข้างช่วยเป็นสื่อ ถึงจะมีโอกาสได้สละโสด<br/><br/><mark><b>ราศีมีน (14มี.ค.-12เม.ย)</b></mark><br/><br/>สิ่งแวดล้อมรอบตัวมักพาให้อารมณ์กระเจิดกระเจิง การงานเบื่อเซ็ง เจอปัญหาเดิม ๆ ส่วนใหญ่จะมาจากผู้ร่วมงาน ลองคิดใหม่ทำใหม่ หาอะไรทำเสริมเพิ่มเติม จะทำให้คุณรู้สึกสดชื่น มีมุมมองที่ดีมากขึ้น ช่วงปลายงานก้าวหน้าขึ้น มีช่องทางใหม่ ๆ ถ้ามองหางานเสริมจะได้ทำในสิ่งที่ชอบ แถมด้วยรายรับที่เพิ่มขึ้น “ไพ่ ราชินีเหรียญ” การเงินหากไม่ใจอ่อนให้ใครหยิบยืม ต้องบอกว่าสภาพคล่องดีเยี่ยม มักจะได้ข้อมูลเด็ด ๆ แบบไม่รู้เนื้อรู้ตัว ทำให้ไม่พลาดในการตัดสินใจ หรือการเสี่ยงโชค ความรักดูเหมือนความสัมพันธ์จะเนิบเกินไป ต้องหาอะไรใหม่ ๆ ทำ คนโสดลุกขึ้นมาเปลี่ยนแปลงตัวเองดู จะทำให้บรรยากาศดีขึ้น<br/><br/><mark><b>ราศีเมษ (13เม.ย.-13พ.ค)</b></mark><br/><br/>ต้องใช้ไหวพริบ งดเรื่องใช้อารมณ์ การงานอย่าบุ่มบ่ามใจร้อนไม่เกิดผลดีแน่ และเป็นอีกช่วงที่คุณต้องอาศัยคนอื่นเพื่อให้งานคุณลุล่วง ควรปรึกษา เข้าหาผู้ใหญ่จะทำให้งานรุ่งขึ้น มีโอกาสได้ทำงานเสริมควบคู่กันไป ด้วย และงานเสริมจะทำให้คุณดูโดดเด่น และมีชื่อเสียงเพิ่ม การเงินช่วงแรกดูไม่จืด ชักหน้าไม่ถึงหลัง รายจ่ายเพียบ ต้องคอยลดสิ่งที่ไม่จำเป็นลงบ้าง แต่ก็มีลาภลอยกับเขาเหมือนกัน ส่วนใหญ่มาจากความเสน่หา “ไพ่ ราชินีพระจันทร์” ความรักไม่ชอบอะไรที่ง่าย ๆ ตรง ๆ ชอบความท้าทาย ชอบลอง จึงไปชอบคนมีเจ้าของบ้าง พวกเจ้าชู้บ้าง จึงมีประสบการณ์แปลก ๆ ใหม่ ๆ อยู่เสมอ ส่วนคนมีแฟนแล้วไม่ถอดลาย แอบมีนอกใจ<br/><br/><b><mark>ราศีพฤษภ (14พ.ค.-13มิ.ย.)</mark></b><br/><br/>“ไพ่ 5 ดาบ” สุ่มเสี่ยงต่อการมีปากเสียงกับคนรอบข้าง ต้องคุมอารมณ์และมีสติอยู่เสมอ การงานช่วงแรกขยันขันแข็ง มีผลงานดี แต่ทำได้ไม่นานเพราะเจอคนเขม่น มีโอกาสเกิดความขัดแย้งได้บ่อย พยายามอย่าทำอะไรข้ามหน้าข้ามตาใคร และไม่ควรเผชิญหน้าจะกลายเป็นเรื่องใหญ่โต การเงินบริหารจัดการได้เป็นอย่างดี แต่จะมาพลาดตรงความใจอ่อน เชื่อคนง่าย ช่วงนี้คงต้องหนักแน่น มีโอกาสถูกหลอก หรือเสียทีกับเรื่องเงินทองได้ง่าย ความรักน้อยใจง่าย คนรักตินั่นตินี่ ชอบเปรียบเทียบ ทำให้รู้สึกอึดอัด ปรับได้ก็ช่วยกันปรับตัวกันไปก่อน ส่วนคนโสดไร้วี่แวว หากจะมีเข้ามา ก็คงเป็นเหตุมาจากการติดต่อเรื่องงาน<br/><br/><mark><b>ราศีเมถุน (14มิ.ย.-14ก.ค.)</b></mark><br/><br/>“ไพ่ 3 ดาบ” หัวเสีย  กับเรื่องเล็กน้อย ต้องไม่เก็บ  มาเป็นอารมณ์ การงานติด ๆ ขัด ๆ เอาแน่นอนไม่ค่อยได้ ดวงผู้ใหญ่สนับ สนุนส่งเสริมดี แต่จะมาตายเอาตรงเพื่อน   ร่วมงาน หรือบริวารชอบก่อปัญหา ให้ใจ    เย็น ๆ หากมีปัญหาให้เข้าขอคำแนะนำจากผู้ใหญ่ผู้รู้โดยตรง ดีกว่ามาบ่นอุบอิบ การเงินเข้าสู่โหมดประหยัด สภาพคล่องลดน้อยลง จึงต้องใช้วิธีลดค่าใช้จ่ายที่ไม่จำเป็นลงบ้าง ยังไม่มีโชคลาภเด่น ๆ แต่พอมีผู้ใหญ่ช่วยเหลืออยู่บ้าง ความรักคนโสดออกแนวสะดุดรักแบบฉับพลัน ได้เจอคนถูกใจแบบไม่ทันตั้งตัว แต่ต้องบอกไว้ก่อนว่าส่วนใหญ่จะ  เป็นคนอายุมากกว่า ส่วนคนมีแฟนแล้วมีเรื่องหึงหวง นอกใจกันบ่อย ค่อย ๆ คุยกันยังไม่มีอะไรน่าห่วง<br/><br/><mark><b>ราศีกรกฏ (15ก.ค.-16ส.ค.)</b></mark><br/><br/>เป็นช่วงของการเริ่มต้น ได้ทำในสิ่งที่ไม่เคยทำ “ไพ่ 1 คทา” การงานมีโอกาสได้ลองทำงานใหม่ หรือมีงานเสริม เป็นช่องทาง     ที่ทำให้ก้าวหน้าเร็วขึ้น แต่บางสิ่งบางอย่างอาจต้องอึดอัดกับสิ่งที่ต้องเก็บเป็นความลับ การเงินยังมีภาระที่ต้องสะสางมากอยู่ แต่ช่วงนี้รับเข้ากับจ่ายออกอยู่แบบสมดุล และมีความรู้จักจับจ่ายมากขึ้น ทำให้ไม่ขัดสน    ยังไม่มีลาภลอย ความรักไม่ค่อยชอบอะไรเหมือนใคร จึงมีประสบการณ์รักแบบแปลก ๆ น่าค้นหา แต่มักจะเป็นเพียงแค่ผ่านมาผ่านไป ยังไม่เจอใครที่ใช่ ส่วนคนมีแฟนแล้วยังมีอุปสรรคจากญาติพี่น้อง หรือคนใกล้ชิด พาลทำให้ความสัมพันธ์สะดุดบ่อย<br/><br/><mark><b>ราศีสิงห์ (17ส.ค.-16ก.ย.)</b></mark><br/><br/>พรสวรรค์ที่มีจะช่วย  ให้ไปถึงจุดหมายได้เร็วกว่า   คนอื่น “ไพ่ ราชาคทา” การงานมีขยันบ้าง ขี้เกียจบ้าง แต่ถ้าไม่เน้นหา เรื่องใคร งานรุ่งแน่นอน เพราะมีโอกาสได้แสดงความสามารถเต็มที่ ช่วงปลายมีดวง    ในการเริ่มต้นงานใหม่ เหมาะกับการลงทุน จะจับธุรกิจส่วนตัวก็ไม่มีปัญหา การเงินเตรียมใจกับรายจ่ายเกี่ยวกับรถไว้ได้เลย      แต่ไม่ต้องห่วงว่าจะติดขัด เพราะช่วงปลาย   มีโชคลาภจากการเสี่ยง ถ้าชอบด้านนี้อยู่แล้วคงไม่ผิดหวัง ความรักต้องช่วยกันทำความเข้าใจและปรับตัวเข้าหากัน รักจึงจะหวาน ชื่น ส่วนคนโสดเจอเร็วไปเร็ว มักจะมีรัก  แบบฉาบฉวยเข้ามาอยู่เรื่อย ๆ อย่าเพิ่งไปคิดจริงจัง<br/><br/><mark><b>ราศีกันย์ (17ก.ย.-16ต.ค.)</b></mark><br/><br/>อ่อนไหวไปกับคำชัก ชวนได้ง่าย การงานเกิดอาการเบื่อ ๆ อยากเปลี่ยน อยาก     ทำอะไรใหม่ ๆ ดูบ้าง งานที่ทำอยู่จึงไม่      ค่อยให้ความสนใจมากนัก คุณเหมาะกับ    งานท่องเที่ยว งานบันเทิง แต่ถ้าจะลงมือ     ทำธุรกิจเอง คงต้องทำใจ เพราะบริวารไม่   ค่อยดี หาเรื่องปวดหัวให้อยู่เสมอ การเงิน     ดูเหมือนรายจ่ายจะมากกว่ารายรับ ใช้เก่ง    แต่ตอนหาออกแนวขี้เกียจ สภาพคล่องจึง   ไม่สมดุล ยังไม่มีโชคลาภ ขยันให้มากไว้   เป็นดี “ไพ่ อัศวินถ้วย” ความรักเฮฮา รื่นเริง    แบบสุด ๆ ใครชวนไปไหนไปกัน คนโสดชอบ  แบบรักสนุกไม่คิดผูกพัน จึงมีเรื่องเล่าได้ตลอด ส่วนคนมีแฟนแล้วต้องพยายามชวนกันไปทำกิจกรรมแปลกใหม่ จะทำให้ไม่เบื่อซึ่งกันและกัน<br/><br/><mark><b>ราศีตุล (17ต.ค.-16พ.ย.)</b></mark><br/><br/>มีโครงการเยอะแยะมากมาย การงานเป็นช่วงจุดเปลี่ยนที่คุณจะได้เริ่มต้นทำอะไรใหม่ ๆ หากมีอะไรเก็บไว้ในใจ ให้รีบสานต่อจะประสบความสำเร็จที่ดี ช่วงปลายดวงงานกำลังแรง ได้รับข่าวดีจากสิ่งที่รอคอย หากคิดเปลี่ยนย้ายงานไม่มีพลาด การเงินดู   นิ่ง ๆ แต่มีจับจ่ายใช้สอยได้สบายใจ พอมีลาภเข้ามาจากคนอายุน้อยกว่า หรือจากคนไกล การเดินทางไกล อยากได้อะไรซื้อหาได้ไม่ต้องยั้ง “ไพ่ เจ้าชายถ้วย” ความรักถึงเวลาได้สละโสดกันเสียที อดใจไม่ไหวกับเด็ก ๆ ที่มาข้องแวะ มีแนวโน้มได้คนรักอายุน้อยกว่า ส่วนคนมีแฟนแล้วนัดแนะกันไปพักผ่อนเปลี่ยนบรรยากาศ รักหอมหวานจนน่าอิจฉา<br/><br/><mark><b>ราศีพิจิก (17พ.ย.-15ธ.ค.)</b></mark><br/><br/>ได้เวลาเด็ดเดี่ยวกับสิ่งที่ต้องการ อย่าให้เรื่องหมกมุ่นมาทำให้คุณไขว้เขว “ไพ่ 4 คทา” การงานไปแบบช้า ๆ แต่มั่นคง มีผลงานได้รับคำชม จะเสียตรงบริวารเจ้าปัญหา มีเรื่องให้ต้องตามเช็ด ตามแก้ได้ทุกวัน ต้องเข้มงวดและเด็ดขาดให้มากขึ้น การเงินมีโอกาสรับทรัพย์แบบเน้น ๆ แต่ต้องมองให้ออก อุปสรรคในการใช้จ่ายคงมีเพียงคนอายุน้อยกว่า ที่หาเรื่องเดือดร้อนมาให้อยู่เสมอ ความรักออกแนวช่างเลือก มีวิถีไปทางสงบ ออกบวช ปลง ยังไม่เจอคนที่ใช่ ส่วนคนมีแฟนแล้วถ้อยทีถ้อยอาศัย รักกันด้วยความเข้าใจ อย่าไปฟังเสียงเล็กเสียงน้อยที่บั่นทอน ให้เชื่อในกันและกันดีที่สุด<br/><br/><mark><b>ราศีธนู (16ธ.ค.-15ม.ค.)</b></mark><br/><br/>เอาแน่นอนไม่ค่อยได้ ต้องลดความลังเลและใจร้อนลง การงานช่วงต้นไปได้สวย ไม่ว่าจะจับกลุ่มรวมทีม ประสานงานราบรื่น แต่พอช่วงปลายกลับตรงกันข้าม มีเรื่องขัดแย้งได้ตลอด ความคิดเห็นไม่เหมือนกัน ให้ใจเย็น ๆ อย่าใช้อารมณ์ จะทำให้เรื่องเล็กน้อยกลายเป็นเรื่องใหญ่เกินแก้ การเงินแม้จะมีกิจกรรมเยอะ แต่กลับเอาอยู่ สภาพคล่องดี เป็นช่วงที่จะได้ของถูกใจมาแบบไม่ต้องเสียเงิน ยังไม่เหมาะให้หยิบยืมจะมีเรื่องผิดใจกันตามมา “ไพ่ 7 ถ้วย” ความรักคนโสดได้เฮ มีคนนั้นคนนี้เข้ามาให้เลือกเฟ้น ไปไหนมีแต่คนชม เล่นเอาปลื้มหน้าบานได้ตลอด ส่วนคนมีแฟนแล้วคนรักเอาใจออกนอกหน้า แค่เอ่ยปาก ก็ได้ในสิ่งที่ต้องการ.<br/><br/>............................<br/><b>อ.คฑา ชินบัญชร.</b></p>
    </article>
  </body>
</html>