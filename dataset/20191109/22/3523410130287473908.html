<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639097/%D8%AA%D9%88%D8%B1%D9%85-%D8%A8%D8%AE%D8%B4-%D9%85%D8%B9%D8%AF%D9%86-%D8%A8%D9%87-%DB%B5%DB%B9%DB%B2-%D8%AF%D8%B1%D8%B5%D8%AF-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:04:00+00:00"/>
    <meta property="og:title" content="تورم بخش معدن به ۵۹.۲ درصد رسید"/>
    <meta property="og:description" content="تغییرات میانگین شاخص کل قیمت تولیدکننده بخش معدن در چهار فصل منتهی به فصل تابستان ١٣٩٨، نسبت به دوره مشابه در سال قبل (تورم سالانه) به ٥۹.٢ درصد رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639097/%D8%AA%D9%88%D8%B1%D9%85-%D8%A8%D8%AE%D8%B4-%D9%85%D8%B9%D8%AF%D9%86-%D8%A8%D9%87-%DB%B5%DB%B9%DB%B2-%D8%AF%D8%B1%D8%B5%D8%AF-%D8%B1%D8%B3%DB%8C%D8%AF">تورم بخش معدن به ۵۹.۲ درصد رسید</a>
      </h1>
      <h2>تغییرات میانگین شاخص کل قیمت تولیدکننده بخش معدن در چهار فصل منتهی به فصل تابستان ١٣٩٨، نسبت به دوره مشابه در سال قبل (تورم سالانه) به ٥۹.٢ درصد رسید.</h2>
      <address><time datetime="2019-11-09T22:04:00+00:00">09 Nov 2019, 22:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گزارش شاخص قیمت <b>تولیدکننده</b> بخش معدن در ایران- فصل تابستان ١٣٩٨ از سوی مرکز آمار ایران منتشر شد.</p>
      <p>تورم فصلی</p>
      <p>تغییرات شاخص قیمت تولیدکننده بخش معدن نسبت به فصل قبل (تورم فصلی) در فصل تابستان ١٣٩٨ به ٣.۵ درصد رسید که در مقایسه با همین اطلاع در فصل بهار ١٣٩٨، ١٣.۴ واحد درصد کاهش دارد. تورم فصلی مربوط به گروه استخراج زغال سنگ معادل ١.٣- درصد، استخراج کانه های فلزی ٣.٥ درصد و استخراج سایر معادن ٥.٩ درصد است.</p>
      <p>تورم فصلی هر سه گروه عمده استخراج معادن در حال بهره ­برداری کشور در مقایسه با فصل بهار سال جاری کاهش داشته است.</p>
      <p>تورم نقطه به نقطه</p>
      <p>تغییرات شاخص قیمت تولیدکننده بخش معدن نسبت به فصل مشابه سال قبل (تورم نقطه به نقطه) در فصل تابستان ١٣٩٨ به ٥١.٤ درصد رسید که در مقایسه با همین اطلاع در فصل بهار سال جاری، ١٢.٩ واحد درصد کاهش داشته است.</p>
      <p>به عبارتی، میانگین قیمت دریافتی توسط فروشندگان مواد معدنی به ازای فروش محصولاتشان در داخل کشور، در فصل تابستان ١٣٩٨ نسبت به فصل تابستان ١٣٩٧، ٥١.٤ درصد افزایش دارد. تورم نقطه به نقطه مربوط به گروه استخراج زغال سنگ (٩١.٦ درصد )،استخراج کانه ­های فلزی (٥١.٨ درصد ) و استخراج سایر معادن (٣٨.٤ درصد ) است.</p>
      <p>تورم نقطه به نقطه هر سه گروه عمده در مقایسه با فصل قبل کاهش داشته است.</p>
      <p>تورم سالانه</p>
      <p>تغییرات میانگین شاخص کل قیمت تولیدکننده بخش معدن در چهار فصل منتهی به فصل تابستان ١٣٩٨ نسبت به دوره مشابه در سال قبل (تورم سالانه) به ٥۹.٢ درصد رسید که نسبت به همین اطلاع در فصل قبل ٠.٣ واحد درصد افزایش نشان می­ دهد.</p>
      <p>در فصل مورد بررسی، تورم سالانه مربوط به گروه استخراج زغال سنگ (٧١.٩ درصد )، استخراج کانه­ های فلزی (٦٥.٤ درصد ) و استخراج سایر معادن (٣٤.٠ درصد ) است.</p>
    </article>
  </body>
</html>