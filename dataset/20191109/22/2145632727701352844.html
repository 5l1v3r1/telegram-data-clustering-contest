<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18551674-un-zid-de-dimensiunea-celebrului-zid-al-lui-hadrian-a-fost-descoperit-in-iran"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Un zid de dimensiunea celebrului Zid al lui Hadrian a fost descoperit în Iran"/>
    <meta property="og:description" content="Rămăşiţele unui zid din piatră slab conservat, care se întindea pe circa 114 km spre Munţii Bamu, au fost descoperite în partea vestică a Iranului de către o echipă de arheologi conduşi de Sajjad Alibaigi, de la Universitatea din Tehran."/>
  </head>
  <body>
    <article>
      <h1>Un zid de dimensiunea celebrului Zid al lui Hadrian a fost descoperit în Iran</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/mihaela-stoica" target="_blank">Mihaela Stoica</a></address>
      <figure>
        <img src="https://storage0.dms.mpinteractiv.ro/media/401/321/33406/18551674/1/zid-dewscoperit-in-iran-vqazut-din-satelit-2019-maxar-technologi.jpg"/>
        <figcaption>O parte din zid, văzut din satelit / Credit foto: 2019 Maxar Technologies</figcaption>
      </figure>
      <p>Rămăşiţele unui zid din piatră slab conservat, care se întindea pe circa 114 km spre Munţii Bamu, au fost descoperite în partea vestică a Iranului de către o echipă de arheologi conduşi de Sajjad Alibaigi, de la Universitatea din Tehran.</p>
      <p>Alături de structura ale cărei dimensiuni se apropie de celebrul <a href="https://www.descopera.ro/mari-intrebari/15921686-ce-este-zidul-lui-hadrian">Zid al lui Hadrian</a>, construit în Anglia de către romani, au fost descoperite şi obiecte ceramice care au permis ca „Zidul Gawri”, aşa cum a fost denumit de localnici, să fie datat ca fiind din secolele IV î. Hr. - VI d. Hr.</p>
      <p>Arheologii au găsit totodată dovezi ale existenţei unor turnuri şi clădiri de-a lungul zidului, care au fost construite „de către o forţă de muncă considerabilă” din materiale locale, precum piatră şi bolovani, care au fost fixate cu mortar pe bază de gips. În total este vorba de un volum de circa un milion de metri cubi de piatră descoperiţi, potrivit <a href="http://www.livescience.com/hadrians-wall-of-iran-discovered.html">Live Science</a>.</p>
      <p>Specialiştii nu ştiu încă cu siguranţă cine a construit zidul şi pentru ce scop, iar din cauza conservării extrem de deficitare nu pot spune cu exactitate cât măsura în lungime şi înălţime.</p>
      <p>Sajjad Alibaigi şi colegii lui estimează, totuşi, că avea o înălţime de circa 3 metri şi o lăţime de 4 metri şi este posibil să fi fost construit cu scopul de graniţă de către <a href="https://www.descopera.ro/istorie/14953641-cele-mai-mari-esecuri-militare-din-istorie-cine-s-a-aflat-in-spatele-acestora-foto">parţi </a>(care au dominat zona între 247 în Hr. - 224 d. Hr) sau <a href="https://www.descopera.ro/mari-intrebari/13806144-de-ce-hunii-au-invadat-europa-si-nu-china">sassanizi</a> (224 - 651). Ambele imperii din vestul Iranului au construit castele mari, cetăţi şi sisteme de irigaţii, astfel că este posibil ca ambele să fi avut resurse să contruiască Zidul Gawri, a scris Sajjad Alibaigi în studiul dedicat acestei descoperiri, publicat în revista <i>Antiquity</i>.</p>
      <p>Zidul Gawri nu este singurul descoperit în Iran, structuri similare au fost excavate în trecut în părţile nordice şi nord-estice, iar despre acestea se crede că aveau rol de apărare.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/cultura/14640284-calatorie-fascinanta-prin-vechea-persie-actualul-iran">Călătorie fascinantă prin Vechea Persie, actualul Iran</a>
        </b>
      </p>
      <p>
        <b>
          <a href="https://www.descopera.ro/cultura/11479701-cine-sunt-siitii">Cine sunt şiiţii?</a>
        </b>
      </p>
      <p>
        <b>
          <a href="https://www.descopera.ro/cultura/10904749-avicenna-cel-mai-mare-savant-al-lumii-musulmane">Avicenna: cel mai mare savant al lumii musulmane</a>
        </b>
      </p>
      <p>
        <b>
          <a href="https://www.descopera.ro/cultura/11175542-la-portile-orientului-asasini-si-hasisini">La porţile Orientului: asasini şi haşişini</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/18519113-interviu-document-istoricul-marius-oprea-si-corneliu-manescu-mi-s-a-vorbit-de-deportarea-din-locuinta"/>
        <a href="https://www.descopera.ro/istorie/18514456-istoricul-marius-oprea-despartirea-de-vladimir-bukovski"/>
        <a href="https://www.descopera.ro/istorie/18514037-un-complex-demiurgic-alimentat-de-catre-un-hipnotist-cauza-ascensiunii-lui-adolf-hitler"/>
        <a href="https://www.descopera.ro/istorie/18513584-botwana-locul-de-origine-al-oamenilor-moderni"/>
      </related>
    </article>
  </body>
</html>