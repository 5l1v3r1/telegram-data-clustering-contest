<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818203.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T22:45:00+00:00"/>
    <meta property="og:title" content="ترامپ: «آلمان» متحد ارزشمند ماست"/>
    <meta property="og:description" content="گزارش فارس، رئیس جمهور آمریکا شنبه در سی‌امین سالگرد فروپاشی دیوار برلین، آلمان را یک متحد «ارزشمند» خطاب کرد."/>
  </head>
  <body>
    <article>
      <h1>ترامپ: «آلمان» متحد ارزشمند ماست</h1>
      <address>
        <time datetime="2019-11-09T22:45:00+00:00">09 Nov 2019, 22:45</time>
      </address>
      <p>رئیس جمهور آمریکا در پیامی به مناسبت سی امین سالگرد فروپاشی دیوار برلین، به تداوم همکاری با آلمان به عنوان یک متحد ارزشمند اشاره کرد.</p>
      <p>گزارش فارس، رئیس جمهور آمریکا شنبه در سی‌امین سالگرد فروپاشی دیوار برلین، آلمان را یک متحد «ارزشمند» خطاب کرد.</p>
      <p> به گزارش «خبرگزاری فرانسه» «دونالد ترامپ» رئیس جمهور آمریکا که روابط کشورش با آلمان در دوران زمامداری او رو به تیرگی نهاده، در پیامی از واشنگتن گفت: «جنگ سرد مدت زیادی است که خاتمه یافته، اما رژیم‌های استبدادی در سراسر جهان همچنان از تاکتیک‌های سرکوبگرانه تمامیت خواه به سبک اتحاد جماهیر شوروی سابق استفاده می‌کنند.»</p>
      <p>وی در ادامه گفت: «من به ملت آلمان تبریک می‌گویم که اقدامات فوق‌العاده‌ای در مسیر اتحاد دوباره کشورشان و در بازسازی آلمان شرقی سابق انجام دادند. ما همکاری خود را با آلمان، یکی از متحدین بسیار ارزشمند خود ادامه خواهیم داد تا اطمینان حاصل کنیم که شعله‌های آزادی به عنوان نور امید و فرصتی برای دیدن همه جهان می سوزند.»</p>
      <p>در نهم نوامبر (آبان) 1989، مرزبانان آلمان شرقی دروازه‌های دیوار برلین را به سمت  غرب باز کرده و به مردم اجازه تردد دارند. این رویداد مهم در نهایت به سقوط رژیم کمونیستی آلمان شرقی و یک سال بعد به اتحاد آلمان منجر شد. </p>
      <p> به نوشته خبرگزاری فرانسه، «آنگلا مرکل» صدر اعظم آلمان نیز در برلین به همین مناسبت گفت که دیوار برلین  باید به آلمانی‌ها یادآوری کند که لازم است برای آزادی و دموکراسی به سم خود  اقدامی انجام دهیم.</p>
      <p>به نوشته خبرگزاری «اسپوتنیک» «فرانک والتر اشتین ‌مایر» رئیس جمهور آلمان نیز در سخنانی به این مناسبت آمریکا را یک شریک متقابل قابل احترام برشمرد.</p>
      <p>رئیس جمهور آلمان در این زمینه گفت، این آمریکا به عنوان یک شریک متقابل محترم، به عنوان شریکی برای دموکراسی و آزادی، در برابر خودخواهی ملی، همانی است که من در آینده نیز به آن امیدوارم.</p>
    </article>
  </body>
</html>