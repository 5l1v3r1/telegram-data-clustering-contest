<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545995.html/%D8%B1%D8%B2%D9%85%D8%A7%DB%8C%D8%B4-%D9%88-%D8%B1%D9%88%DB%8C%D8%AF%D8%A7%D8%AF-%D8%A8%D8%B2%D8%B1%DA%AF-%D8%AA%D9%88%D9%84%DB%8C%D8%AF-%D9%85%D8%AD%D8%AA%D9%88%D8%A7%DB%8C-%D8%A8%D8%B3%DB%8C%D8%AC-%D8%AF%D8%B1-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF--%D8%B9%D9%84%D8%A7%D9%82%D9%85%D9%86%D8%AF%D8%A7%D9%86-%D9%85%DB%8C-%D8%AA%D9%88%D8%A7%D9%86%D9%86%D8%AF-%D8%AF%D8%B1-%D8%B3%D9%87-%D9%85%D8%AD%D9%88%D8%B1-%D9%BE%D9%88%DB%8C%D8%A7-%D9%86%D9%85%D8%A7%DB%8C%DB%8C--%D9%86%D8%B1%D9%85-%D8%A7%D9%81%D8%B2%D8%A7%D8%B1-%D9%88-%D8%A8%D8%A7%D8%B2%DB%8C-%D8%AB%D8%A8%D8%AA-%D9%86%D8%A7%D9%85-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T22:51:00+00:00"/>
    <meta property="og:title" content="رزمایش و رویداد بزرگ تولید محتوای بسیج در اردبیل برگزار می شود/ علاقمندان می توانند در سه محور پویا نمایی، نرم افزار و بازی ثبت نام کنند"/>
    <meta property="og:description" content="مسئول سازمان فضای مجازی بسیج سپاه حضرت عباس (ع) استان اردبیل از برگزاری بزرگترین رویداد و رزمایش تولید محتوای بسیج در هفته بسیج خبرداد."/>
  </head>
  <body>
    <article>
      <h1>رزمایش و رویداد بزرگ تولید محتوای بسیج در اردبیل برگزار می شود/ علاقمندان می توانند در سه محور پویا نمایی، نرم افزار و بازی ثبت نام کنند</h1>
      <h2>مسئول سازمان فضای مجازی بسیج اردبیل؛</h2>
      <address>
        <time datetime="2019-11-09T22:51:00+00:00">09 Nov 2019, 22:51</time>
      </address>
      <p>مسئول سازمان فضای مجازی بسیج سپاه حضرت عباس (ع) استان اردبیل از برگزاری بزرگترین رویداد و رزمایش تولید محتوای بسیج در هفته بسیج خبرداد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از قاسم محمدزاده در گفتگو با خبرنگار پایگاه خبری تحلیلی <a href="http://sabalanema.ir/">سبلان‌ما</a>، اظهارداشت: بمناسبت فرا رسیدن هفته بسیج رزمایش و رویداد بزرگ تولید محتوای بسیج در اردبیل برگزار می شود.</p>
      <p>محمدزاده با اشاره به اینکه این رویداد بزرگ و رزمایش در سه محور پویا نمایی کات اوت، بازی های ویژه پلتفرم اندروید و نرم افزارهای ویژه پلتفرم اندروید برگزار می شود افزود: علاقمندان در این سه بخش و محور می توانند با حضور در دبیرخانه برگزاری رویداد بزرگ و رزمایش تولید محتوای بسیج واقع در میدان 15 خرداد جنب مدرسه امام حسن مجتبی (ع) ثبت نام و شرکت کنند.</p>
      <p>وی هدف از برگزاری این رویداد بزرگ تولید محتوای را مانور حرکت هماهنگ در فضای مجازی، تشکیل یک فرماندهی و کنترل واحد برای عملیات در فضای مجازی و تولید حجم قابل توجهی از محصول با کیفیت رقابتی در طراز اندیشه و توان بسیج عنوان کرد وافزود: شرکت کنندگان در یک رزمایش 48 ساعته باید در زمینه تولید این محصولات به رقابت بپردازند.</p>
      <p>مسئول سازمان فضای مجازی بسیج استان اردبیل تصریح کرد: شرکت کنندگان باید کلیه تجهیزات الکترونیک ( اعم از لپ تاپ، تلفن همراه ( به عنوان مودم) هارد اکسترنال و فلش) و تجهیزات غیر الکترونیک نظیر، کاغذ، مداد طراحی، تخته شاسی و .. را با خود به همراه داشته باشند.</p>
      <p>محمدزاده گفت: برگزیدگان و تیم های برتر جواز حضور در مرحله نهایی رویداد ملی تولید محتوای بسیج را در بهمن ماه کسب خواهند کرد.</p>
      <p>به گزارش <a href="http://sabalanema.ir/">سبلان‌ما</a>، زمان و مکان این رویداد و رزمایش بزرگ تولید محتوای بسیج بزرودی اعلام می شود.</p>
      <p>انتهای پیام/</p>
    </article>
  </body>
</html>