<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/uomo_accoltellato_da_ergastolano_in_permesso_premio-6520558/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T22:12:00+00:00"/>
    <meta property="og:title" content="Uomo accoltellato da ergastolano in permesso premio a Milano"/>
    <meta property="og:description" content="L'aggressore è Antonio Cianci, condannato per omicidio colposo plurimo, che ha sottratto alla vittima soldi e un cellulare, ma è stato fermato poco dopo da una volante della Polizia"/>
  </head>
  <body>
    <article>
      <h1>Uomo accoltellato da ergastolano in permesso premio a Milano</h1>
      <h2>L'aggressore è Antonio Cianci, condannato per omicidio colposo plurimo, che ha sottratto alla vittima soldi e un cellulare, ma è stato fermato poco dopo da una volante della Polizia</h2>
      <address><time datetime="2019-11-09T22:12:00+00:00">09 Nov 2019, 22:12</time> by <a rel="author">AGI - Agenzia Giornalistica Italia</a></address>
      <p>Un uomo di 79 anni è stato accoltellato oggi pomeriggio nel parcheggio sotterraneo dell'ospedale San Raffaele di Milano. L'aggressore è Antonio Cianci, ergastolano in permesso premio, che ha sottratto alla vittima soldi e un cellulare, ma è stato fermato poco dopo da una volante della Polizia. Il 79enne è stato soccorso in codice rosso ma non è in pericolo di vita. Cianci, detenuto nel carcere di Bollate, sta scontando l'ergastolo perché, nell'ottobre del 1979, uccise tre carabinieri a Melzo. </p>
      <p>L'uomo accoltellato è stato ferito alla gola con un taglierino: ha riferito agli inquirenti che, mentre si trovava al piano -1 dell'ospedale, vicino alle macchinette del caffè, è stato minacciato e poi colpito da un uomo che gli chiedeva soldi. Cianci - 60 anni, originario del Foggiano, condannato per omicidio colposo plurimo - è stato poi fermato nei pressi di Cascina Gobba, ancora in possesso del taglierino e con i pantaloni insanguinati, guanti e cellulare della vittima. Il fatto è accaduto oggi pomeriggio, intorno alle ore 18.</p>
    </article>
  </body>
</html>