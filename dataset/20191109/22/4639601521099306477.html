<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/10/sports/mpartselona-thelta-4-1/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T22:14:55+00:00"/>
    <meta property="og:title" content="Μπαρτσελόνα- Θέλτα 4-1"/>
    <meta property="og:description" content="Η Μπαρτσελόνα με δύο μαγικές εκτελέσεις φάουλ του Λίο Μέσι, επικράτησε 4-1 της Θέλτα, στο ντεμπούτο του πρώην «ερυθρόλευκου» Όσκαρ Γκαρσία και έπιασε την Ρεάλ Μαδρίτης στην κορυφή."/>
  </head>
  <body>
    <article>
      <h1>Μπαρτσελόνα- Θέλτα 4-1</h1>
      <h2>Η Μπαρτσελόνα με δύο μαγικές εκτελέσεις φάουλ του Λίο Μέσι, επικράτησε 4-1 της Θέλτα, στο ντεμπούτο του πρώην «ερυθρόλευκου» Όσκαρ Γκαρσία και έπιασε την Ρεάλ Μαδρίτης στην κορυφή.</h2>
      <address><time datetime="2019-11-09T22:14:55+00:00">09 Nov 2019, 22:14</time> by <a rel="author">ΤοΒΗΜΑ Team</a></address>
      <p>Η κατάσταση στην Μπαρτσελόνα ήταν οριακή, μετά την ήττα 3-1 από την Λεβάντε και την λευκή εντός έδρας ισοπαλία με τη Σλάβια Πράγας για το Champions League.</p>
      <p>Αυτός που ανέλαβε να αποκαταστήσει την τάξη δεν θα μπορούσε να ήταν άλλος από τον Λίονελ Μέσι, με τον Αργεντινό να πετυχαίνει χατ- τρικ και να στέλνει τους «μπλαουγκράνα» στην κορυφή μαζί με την Ρεάλ Μαδρίτης.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>Όλα αυτά στο ντεμπούτο του πρώην τεχνικού του Ολυμπιακού, Όσκαρ Γκαρθία, στον πάγκο των φιλοξενούμενων.</p>
      <p>Ο 32χρονος άνοιξε το σκορ στο 23′, αλλά ο Ουρουγουανός μπακ, Ολάθα, ισοφάρισε στο 42′ για τη Θέλτα, γράφοντας το 1-1. Και όμως δεν ήταν αυτό το αποτέλεσμα του ημιχρόνου, με τον Αργεντινό σταρ να δίνει και πάλι το προβάδισμα στην εκπνοή του ημιχρόνου με απευθείας εκτέλεση φάουλ.</p>
      <p>Όπως τελείωσε το πρώτο ημίχρονο, έτσι άνοιξε και το δεύτερο, με τον Μέσι να γράφει το 3-1 και πάλι με απευθείας εκτέλεση φάουλ στη δεξιά γωνία του Μπλάνκο.</p>
      <p>Το τελικό 4-1 σημείωσε ο Σέρχιο Μπούσκετς στο 85′ που πέρασε στον αγωνιστικό χώρο ως αλλαγή.</p>
      <p>Με τη νίκη αυτή, η Μπαρτσελόνα πήγε στους 25 βαθμούς κι έπιασε τη Ρεάλ Μαδρίτης στην κορυφή της βαθμολογίας της La Liga, ενώ η Θέλτα, παρέμεινε στη ζώνη του υποβιβασμού με 9 βαθμούς.</p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>