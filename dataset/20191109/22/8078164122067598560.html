<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_10/atp-finals-berrettini-djokovic-partita-diretta-57aa98c6-03c3-11ea-a09d-144c1806035c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Atp Finals Berrettini-Djokovic, la partita in diretta"/>
    <meta property="og:description" content="per Djokovic&amp;#46; Inizia il secondo set&amp;#46; Serve il n&amp;#176;2 del mondo&amp;#46; E lascia di nuovo a zero Berrettini&amp;#46; &amp;#171;Vai Matteo&amp;#187; gli gridano dalla 02 Arena&amp;#46; E&amp;#8217; teso..."/>
  </head>
  <body>
    <article>
      <h1>Atp Finals Berrettini-Djokovic, la partita in diretta</h1>
      <h2>Il tennista romano a Londra fra i primi otto del mondo debutta contro il serbo</h2>
      <address>
        <time datetime="2019-11-09T22:00:00+00:00">09 Nov 2019, 22:00</time>
      </address>
      <p><b>1-0</b> per Djokovic. Inizia il secondo set. Serve il n°2 del mondo. E lascia di nuovo a zero Berrettini. «Vai Matteo» gli gridano dalla 02 Arena. E’ teso il romano, emozionato. E gioca contro un Nole in versione robot.</p>
      <p><b>6-2</b>.<b>Nole ha preso le contromisure al servizio di Berrettini, altro break</b><b>. </b>Pesantissimo. Il serbo vola sul 6-2 lasciando l’italiano a zero. Il primo set è durato 29 minuti. <b><br/></b><b><br/></b><b>5-2 </b>Djokovic non è infallibile sul servizio, sbaglia diverse prime. Berrettini non ne approfitta. Nole prende il largo. <b><br/></b><b><br/></b><b>4-2</b> per Djokovic: Nole parte forte, Berrettini risponde alla grande con un gran recupero di rovescio. Ma non basta perché Nole gli strappa il servizio con esperienza e classe. Costringendo l’italiano a sbagliare. <b><br/></b><b><br/></b><b>3-2</b> Djokovic continua a spingere sul servizio, Berrettini soffre negli scambi e sbaglia troppo. Terzo ace anche per Nole. <b><br/></b><b><br/></b><b>2-2 </b><b>Cambio campo,</b><b>Berrettini inizia con un altro ace. Poi un brutto errore di rovescio. Ma si fa perdonare subito infilando il terzo ace della partita. Il servizio funziona bene, 79% di prime palle dentro: si prende il game e pareggia i conti. </b><b><br/></b><b><br/></b><b>2-1 </b><b>per Djokovic</b><b>, </b><b>il serbo sbaglia poco al servizio. Cede solo un punto nel terzo game. </b><b><br/></b><b><br/></b><b>Servizio a Berrettini,</b> ma l’inizio è in salita. Poi trova un ace, è il primo punto della partita fin qui. E il secondo arriva con dritto potente che costringe Djokovic all’errore. Altra battuta a oltre 220 orari, dalle tribune arriva l’incitamento degli italiani presenti: «Forza Matteo!». Si va sull’<b>1-1</b><b><br/></b><b><br/></b><b>Primo game:</b> serve Djokovic. Parte subito forte il serbo lasciando a zero l’avversario : 1-0 per Novak. Troppi errori per l’azzurro sul cemento della 02 Arena. <br/><br/><b>Al via a Londra le Atp Finals</b>, esordio per Matteo Berrettini contro Novak Djokovic: il tennista romano, n° 8 al mondo, viene da una stagione incredibile: all’inizio dell’anno era al 53esimo posto della graduatoria Atp.</p>
    </article>
  </body>
</html>