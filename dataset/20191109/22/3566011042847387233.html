<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545986.html/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%B8%D8%B1%D9%81%DB%8C%D8%AA-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%A8%D8%B1%D8%A7%DB%8C-%D8%A8%D9%87%D8%A8%D9%88%D8%AF-%D9%81%D8%B6%D8%A7%DB%8C-%DA%A9%D8%B3%D8%A8-%D9%88-%DA%A9%D8%A7%D8%B1-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T22:04:00+00:00"/>
    <meta property="og:title" content="استفاده از ظرفیت قوه قضائیه برای بهبود فضای کسب و کار در کرمانشاه"/>
    <meta property="og:description" content="رئیس اتاق بازرگانی استان کرمانشاه بر لزوم استفاده از ظرفیت قوه قضائیه برای بهبود فضای کسب و کار در این استان تاکید کرد."/>
  </head>
  <body>
    <article>
      <h1>استفاده از ظرفیت قوه قضائیه برای بهبود فضای کسب و کار در کرمانشاه</h1>
      <h2>رئیس اتاق بازرگانی کرمانشاه مطرح کرد؛</h2>
      <address>
        <time datetime="2019-11-09T22:04:00+00:00">09 Nov 2019, 22:04</time>
      </address>
      <p>رئیس اتاق بازرگانی استان کرمانشاه بر لزوم استفاده از ظرفیت قوه قضائیه برای بهبود فضای کسب و کار در این استان تاکید کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://www.mersadnews.ir/news/386820/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%B8%D8%B1%D9%81%DB%8C%D8%AA-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%A8%D8%B1%D8%A7%DB%8C-%D8%A8%D9%87%D8%A8%D9%88%D8%AF-%D9%81%D8%B6%D8%A7%DB%8C-%DA%A9%D8%B3%D8%A8-%D9%88-%DA%A9%D8%A7%D8%B1-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"> </a><a href="http://www.mersadnews.ir/">شبکه اطلاع رسانی مرصاد</a> ،کیوان کاشفی ظهر امروز شنبه در نشست فعالان اقتصادی استان کرمانشاه که در اتاق بازرگانی برگزار شد، اظهار داشت: امروز آن چیزی که نقش سیستم قضا را مهم کرده است اکوسیستم فضای کسب و کار است.</p>
      <p>رئیس اتاق بازرگانی استان کرمانشاه افزود: طی ۱۰ سال اخیر به همان میزانی که از خارج مورد فشار قرار داشتیم فضای داخلی نیز برای ما بسیار سخت و طاقت فرسا است.</p>
      <p>این مسئول با بیان اینکه قوانین و مقررات برای فعالین اقتصادی دست و پا گیر هستند، گفت: گاهی مشاهده می شود دستگاههای دولتی فراقانوتی عمل می کنند که این نیز یکی از مشکلات در حوزه اقتصادی است و همین امر سبب شده در قوانین خلاء به وجود بیاید.</p>
      <p>کاشفی خاطر نشان کرد: امروز حجم زیادی از پرونده ها در دیوان عدالت اداری داریم که از فراقانونی ها شاکی هستند.</p>
      <p>وی اظهار داست: شرایط موجود در خیلی از موارد خط بین اصلح و فساد به اندازه یک تار مو کرده است.</p>
      <p>
        <b>انتقاد از سختگیری برخی بانک ها</b>
      </p>
      <p>عضو هیئت رئیسه اتاق ایران همچنین از سختگیری های برخی بانک ها انتقاد کرد و ادامه داد: گاهی مشاهده شده است که تسهیلات ۵۰۰ میلیون تومانی پس از چند سال تبدیل به پنج میلیارد تومان شده و سیستم بانکی ما برای وصول پول به هر قانونی روی می آورد.<br/><br/>وی در بخش دیگری از سخنانش بیان داشت: اگر چه برخی فسادهای اقتصادی در فضای کسب و کار وجود دارد اما عقیده دارم امروز بیشتر احساس فساد در جامعه وجود دارد تا فساد واقعی.</p>
      <p>کاشفی اذعان داشت: طی ارزیابی که در خصوص فساد در دستگاههای اداری به عمل آمد ۹۳ درصد مردم وجود فساد در کشور را قبول داشتند اما فقط ۱۲ درصد با این فساد مواجه شده بودند.</p>
      <p>رئیس اتاق بازرگانی استان کرمانشاه گفت: امروز کشور ما در شرایطی است که اگر فساد اداری وجود دارد باید با سیستم ارشادی آنرا به راه راست هدایت کرد.</p>
      <p>
        <b>سالم سازی فضای اداری در رشد و توسعه اقتصادی موثر است</b>
      </p>
      <p>کاشفی گفت: طبق بررسی های انجام شده اگر موفق شویم شاخص ادرای فساد را در کشور ۳ نمره کاهش دهیم ۵ درصد رشد اقتصادی را افزایش دهیم.</p>
      <p>این مسئول تاکید کرد: سالم سازی فضای اداری در رشد و توسعه اقتصادی بسیار موثر خواهد بود.</p>
      <p>وی در پایان حضور رئیس کل دادگستری استان کرمانشاه را در نشست فعالان اقتصادی پیامی برای حمایت از تولید و اشتغال دانست و گفت: امیدواریم با مبارزه و برخورد با فساد شاهد بهبود فضای کسب و کار باشیم.</p>
      <p> </p>
      <p>انتهای پیام/</p>
    </article>
  </body>
</html>