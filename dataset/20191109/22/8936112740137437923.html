<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/wisla-krakow-arka-gdynia-wynik-na-zywo-i-relacja-live-pko-ekstraklasa,984291.html"/>
    <meta property="og:site_name" content="TVN24"/>
    <meta property="article:published_time" content="2019-11-09T22:21:00+00:00"/>
    <meta property="og:title" content="Wisła pogrąża się w kryzysie. Błaszczykowski jej nie uzdrowił"/>
    <meta property="og:description" content="Wisła Kraków wciąż jest w dołku. W sobotnim meczu ligowym z Arką Gdynia na swoim stadionie przegrała 0:1 i po zakończeniu tej kolejki może znaleźć się na dnie tabeli."/>
  </head>
  <body>
    <article>
      <h1>Wisła pogrąża się w kryzysie. Błaszczykowski jej nie uzdrowił</h1>
      <address>
        <time datetime="2019-11-09T22:21:00+00:00">09 Nov 2019, 22:21</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/44968aece94f667e4095002d140b5896/fc0e3806-8ed5-4b42-b275-19609f0c8c9e-480p.mp4"/>
        <figcaption>Wisła przegrywa mecz za meczem Foto: PAP/EPA | Video: Newspix</figcaption>
      </figure>
      <h3>Wisła Kraków wciąż jest w dołku. W sobotnim meczu ligowym z Arką Gdynia na swoim stadionie przegrała 0:1 i po zakończeniu tej kolejki może znaleźć się na dnie tabeli.</h3>
      <p>Kibice Białej Gwiazdy czekają na punkty swojego zespołu od prawie dwóch miesięcy. Po wrześniowym remisie z Koroną Kielce krakowianie przegrali siedem kolejnych ligowych meczów. Od trzech nie potrafią strzelić gola.</p>
      <related>
        <a href="https://eurosport.tvn24.pl/pilka-nozna,105/bezlitosna-legia-rozbila-gornika-szesc-goli-w-warszawie,984262.html"/>
      </related>
      <p>W sobotę nie udało się wywalczyć nawet remisu, choć dość długo się na to zanosiło. W pierwszej połowie wiślacy nie pozwolili gościom na wiele, za to w drugiej Arka momentami robiła, co chciała. Gospodarzy pogrążył Maciej Jankowski, który kiedyś bronił barw Wisły.</p>
      <h3>Powrót "Kuby"</h3>
      <p>Wydarzeniem wartym odnotowania jest powrót na boisku Jakuba Błaszczykowskiego. Reprezentant Polski wyleczył już kontuzję uda i zagrał po raz pierwszy od dwóch miesięcy. Na bosku pojawił się w trakcie drugiej połowy.</p>
      <p>Jeśli Korona Kielce wywalczy choćby punkt w niedzielnym spotkaniu z Lechem w Poznaniu opuści ostatnie miejsce w tabeli spychając na nie właśnie Wisłę.</p>
      <p><b>Wisła Kraków - Arka Gdynia 0:1 </b><br/><br/><b>Bramki: </b>0:1 Maciej Jankowski (71-głową).<br/><br/><b>Wisła Kraków:</b> Michał Buchalik - David Niepsuj, Rafał Janicki, Lukas Klemenz, Maciej Sadlok – Vullnet Basha, Jean Carlos (79. Aleksander Buksa) – Michał Mak (58. Chuca), Kamil Wojtkowski, Rafał Boguski (67. Jakub Błaszczykowski) – Paweł Brożek.<br/><br/><b>Arka Gdynia:</b> Pavels Steinbors - Damian Zbozień, Christian Maghoma, Adam Danch, Adam Marciniak – Azer Busuladzic, Marko Vejinovic – Kamil Antonik (86. Mateusz Młyński), Michał Nalepa (90+3 Vinicius), Maciej Jankowski - Dawit Szirtładze.</p>
      <p>Autor: TG / Źródło: eurosport.pl</p>
    </article>
  </body>
</html>