<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/metoo-roman-polanski-iznasilil-18-godishna-frenska-aktrisa-predi-44-godini_news708355.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T22:20:00+00:00"/>
    <meta property="og:title" content="#MeToo: Роман Полански изнасилил 18-годишна френска актриса преди 44 години"/>
    <meta property="og:description" content="​​​​​​​Моние, която тогава точно е била навършила пълнолетие, му отказала, но продължила да кара ски в тяхната компания."/>
  </head>
  <body>
    <article>
      <h1>#MeToo: Роман Полански изнасилил 18-годишна френска актриса преди 44 години</h1>
      <h2>​​​​​​​Моние, която тогава точно е била навършила пълнолетие, му отказала, но продължила да кара ски в тяхната компания.</h2>
      <address>
        <time datetime="2019-11-09T22:20:00+00:00">09 Nov 2019, 22:20</time>
      </address>
      <p>https://blitz.bg/svyat/metoo-roman-polanski-iznasilil-18-godishna-frenska-aktrisa-predi-44-godini_news708355.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573312314-145867-660-370.jpg"/>
      </figure>
      <p><b>Френската актриса и фотографка Валантин Моние обвини известния режисьор Роман Полански в изнасилване, което по нейните думи е станало преди 44 години, пише в."Паризиен"</b><br/> <br/>"През 1975 година бях изнасилена от Полански. Аз нямах никаква връзка с него - нито професионална, нито лична, една го познавах. Нямаше никакво парти, нямаше алкохол, нито наркотици", пише Моние.<br/> <br/>Това станало в ски курорта Гщаад в Швейцария, където тя била на почивка. Нейните приятели я запознали с режисьора. На следващия ден, след като карали ски, той ѝ предложил физическа близост.<br/><br/>Моние, която тогава била на 18 години, му отказала, но продължила да кара ски в тяхната компания. Същата вечер тя отишла с Полански на ресторант, след което се върнали в хижата му, където режисьорът зверски я изнасилил.<br/> <br/>Своето желание да разкаже за случката с 44 години закъснение пострадалата свързва с излизането на новия филм на Полански "Офицер и шпионин", посветен на аферата "Драйфус".<br/><br/>Моние искала да припомни тъмните страни на режисьора. Навремето тя не отишла в полицията да подаде жалба, тъй като се страхувала за живота си. Полански тогава бил достатъчно известен и според Моние можело да бъде убита, за да бъде потулен скандалът.</p>
    </article>
  </body>
</html>