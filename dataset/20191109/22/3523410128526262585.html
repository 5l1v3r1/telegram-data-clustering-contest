<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639114/%D8%AD%D8%B0%D9%81-%D8%AA%D8%A7%D9%85%DB%8C%D9%86-%D9%85%D8%A7%D9%84%DB%8C-%D9%BE%D8%B1%D9%88%DA%98%D9%87%E2%80%8C%D9%87%D8%A7%DB%8C-%D9%86%D9%81%D8%AA-%DA%AF%D8%A7%D8%B2-%D9%88-%D8%B2%D8%BA%D8%A7%D9%84-%D8%B3%D9%86%DA%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:47:00+00:00"/>
    <meta property="og:title" content="حذف تامین مالی پروژه‌های نفت، گاز و زغال سنگ"/>
    <meta property="og:description" content="وزیران دارایی اتحادیه اروپا اعلام کردند این بلوک باید تامین مالی پروژه‌های نفت، گاز و زغال سنگ را متوقف کند که احتمالا دو میلیارد یورو از ...."/>
  </head>
  <body>
    <article>
      <h1>
        <a href="https://www.bultannews.com/fa/news/639114/%D8%AD%D8%B0%D9%81-%D8%AA%D8%A7%D9%85%DB%8C%D9%86-%D9%85%D8%A7%D9%84%DB%8C-%D9%BE%D8%B1%D9%88%DA%98%D9%87%E2%80%8C%D9%87%D8%A7%DB%8C-%D9%86%D9%81%D8%AA-%DA%AF%D8%A7%D8%B2-%D9%88-%D8%B2%D8%BA%D8%A7%D9%84-%D8%B3%D9%86%DA%AF">حذف تامین مالی پروژه‌های نفت، گاز و زغال سنگ</a>
      </h1>
      <h2>وزیران دارایی اتحادیه اروپا اعلام کردند این بلوک باید تامین مالی پروژه‌های نفت، گاز و زغال سنگ را متوقف کند که احتمالا دو میلیارد یورو از ....</h2>
      <address><time datetime="2019-11-09T22:47:00+00:00">09 Nov 2019, 22:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزیران دارایی اتحادیه اروپا از <b>بانک سرمایه‌گذاری اروپایی</b> (EIB) که واحد فاینانس این بلوک است، خواستند تامین مالی خود را قطع کند.</p>
      <p>آنها پیش از این خواستار لغو تامین مالی برای پروژه‌های زغال سنگ شده بودند.</p>
      <p>بانک سرمایه‌گذاری اروپایی از سال ۲۰۱۲ پروژه‌های سوخت فسیلی به ارزش ۱۳.۴ میلیارد دلار یورو را تامین مالی کرده است. این بانک سال میلادی گذشته پروژه‌هایی به ارزش حدود دو میلیارد یورو را تامین مالی کرده بود.</p>
      <p>پس از این که مجارستان اظهار کرد که کرواسی و اوکراین چاره دیگری به جز اتکا به روسیه ندارند، برخی از پروژه‌های گاز ممکن است معذور شوند.</p>
      <p>پروژه‌های گاز در میان اعضای اتحادیه اروپا نسبتا متداول هستند زیرا گاز گزینه پاک‌تری نسبت به زغال سنگ و نفت به حساب آمده و در مقایسه با منابع انرژی تجدیدپذیر در طول زمستان، مطمئن‌تر است.</p>
      <p>در بیانیه مشترک وزیران دارایی اتحادیه اروپا از بانک سرمایه‌گذاری اروپایی و سایر موسسات وام دهنده بین‌المللی نظیر بانک جهانی خواسته شده است با در نظر گرفتن توسعه پایدار و نیازهای انرژی از جمله امنیت انرژی، فاینانس پروژه‌های سوخت فسیلی به خصوص سوختهای فسیلی جامد را متوقف کنند.</p>
      <p>اعتراضات علیه سوخت‌های فسیلی در سال‌های اخیر تشدید شده و فعالان از دولت‌ها می‌خواهند وضعیت جوی اضطراری اعلام کنند.</p>
      <p>بر اساس گزارش شبکه خبری بی بی سی، درخواست وزیران دارایی اتحادیه اروپا باید در نشست هیات مدیره بانک سرمایه‌گذاری اروپایی که ۱۴ نوامبر برگزار می‌شود، مورد موافقت قرار گیرد.</p>
    </article>
  </body>
</html>