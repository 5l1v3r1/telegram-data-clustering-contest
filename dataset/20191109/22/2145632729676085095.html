<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18538070-cercetatorii-au-recreat-big-bang-ul-accidental"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Cercetătorii au recreat Big Bang-ul... accidental"/>
    <meta property="og:description" content="Cercetătorii de la Universitatea Florida au recreat condiţiile necesare Big Bang-ului din greşeală."/>
  </head>
  <body>
    <article>
      <h1>Cercetătorii au recreat Big Bang-ul... accidental</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18538070/1/big-bang-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Cercetătorii de la Universitatea Florida au recreat condiţiile necesare Big Bang-ului din greşeală.</p>
      <p>Teoria care explică începutul Universului odată cu Big Bang-ul se bucură de un larg sprinjin în lumea ştiinţifică şi, de-a lungul timpului, cercetătorii au putut să explice modul în care Universul a evoluat începând cu prima fracţiune de secundă. Totuşi, condiţiile care au permis această explozie primordială rămân necunoscute.</p>
      <p>Cercetătorii din cadrul Departamentului de Inginerie Mecanică şi Aerospaţială din cadrul Universitaţii Florida, care studiau diferite metode de producere a propulsiei hipersonice, ar putea să ofere, în mod accidental, o serie de răspunsuri legate de <a href="https://www.descopera.ro/stiinta/17986504-universul-inainte-big-bang">condiţiile </a>care au dus la Big Bang, notează <a href="http://futurism.com/scientists-accidentally-recreate-big-bang-explosion?fbclid=IwAR1ADaM2h2R_B59qXA6zPKOCmlHUoAPwJySNisLDFtJuNXvDbHIg8EzzJBQ">Futurism</a>.</p>
      <p>„Exploram aceste reacţii supersonice pentru propulsie şi am dat peste acest mecanism care părea foarte interesant”, a spus Kareem Ahmed într-un comunicat de presă. „Când am început să investigăm mai îndeaproape, ne-am dat seama că acest lucru poate fi legat de ceva la fel de profund precum originea universului”, a mai adăugat acesta.</p>
      <p>În timpul experimentelor, oamenii de ştiinţă au observat unele flăcări pasive, asemănătoare unei flăcări de lumânare, care creşteau singure în intensitate şi la final se auto-detonau.</p>
      <p>Pornind de la această observaţie, cercetătorii au creat un tub de şoc care permite flăcărilor pasive să se formeze şi cu ajutorul căruia aceştia au putut observa mici explozii (n.r. Little Bang). Dr. Ahmed explică faptul că aceste <a href="https://www.descopera.ro/mari-intrebari/17140894-cum-stim-ca-big-bang-ul-a-avut-loc">explozii </a>atingeau viteze de cinci ori mai mari faţă de cea a <a href="https://www.descopera.ro/mari-intrebari/16921075-de-ce-sunetul-calatoreste-mai-departe-atunci-cand-este-frig">sunetului</a>.</p>
      <p>Această descoperire accidentală ar putea avea multiple aplicaţii în tehnologia zborului sau chiar în cadrul explorării spaţiale. De asemenea, oamenii de ştiinţă sunt de părere că observaţiile lor vor putea fi folosite pentru a înţelege condiţiile în care s-a produs Big Bang-ul.</p>
      <p>Studiul în care cercetătorii îşi detaliază cercetarea iniţială şi descoperirile legate de Big Bang a fost publicat în jurnalul <i>Science</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/mari-intrebari/17108115-de-unde-vine-numele-de-big-bang-fenomenul-prin-care-a-fost-creat-universul">De unde vine numele de Big Bang, fenomenul prin care a fost creat Universul?</a>
        </b>
      </p>
      <p>
        <b>
          <a href="https://www.descopera.ro/stiinta/17986504-universul-inainte-big-bang">O echipă de cercetători a elaborat o metodă prin care se poate răspunde la o întrebare fundamentală: ce exista înainte de Univers?</a>
        </b>
      </p>
      <p>
        <b>
          <a href="https://www.descopera.ro/stiinta/17891743-energia-intunecata-big-bang-soarta-universului">Cum a intervenit energia întunecată în formarea Universului şi cum aceasta îl poate distruge</a>
        </b>
      </p>
      <p>
        <b>
          <a href="https://www.descopera.ro/mari-intrebari/17140894-cum-stim-ca-big-bang-ul-a-avut-loc">Cum ştim că Big Bang-ul a avut loc?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/17821675-universul-compus-antimaterie-poate-exista"/>
        <a href="https://www.descopera.ro/stiinta/17791314-fosila-big-bang-descoperita"/>
        <a href="https://www.descopera.ro/stiinta/17717502-create-elemente-grele-big-bang"/>
        <a href="https://www.descopera.ro/stiinta/17351748-ingredientele-cheie-ale-vietii-s-ar-fi-format-la-scurt-timp-dupa-big-bang"/>
      </related>
    </article>
  </body>
</html>