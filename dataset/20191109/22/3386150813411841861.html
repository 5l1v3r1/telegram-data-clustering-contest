<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/anna-hazare-road-guna-govinda-open/"/>
    <meta property="og:site_name" content="Lokmat"/>
    <meta property="article:published_time" content="2019-11-09T22:03:20+00:00"/>
    <meta property="og:title" content="गुण्या-गोविंदाने नांदण्याचा रस्ता मोकळा- अण्णा हजारे"/>
    <meta property="og:description" content="अयोध्याप्रश्नी सर्वोच्च न्यायालयाने शनिवारी ऐतिहासिक निकाल दिला आहे."/>
  </head>
  <body>
    <article>
      <h1>गुण्या-गोविंदाने नांदण्याचा रस्ता मोकळा- अण्णा हजारे</h1>
      <h2>अयोध्याप्रश्नी सर्वोच्च न्यायालयाने शनिवारी ऐतिहासिक निकाल दिला आहे.</h2>
      <address><time datetime="2019-11-09T22:03:20+00:00">09 Nov 2019, 22:03</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>मुंबई : <a href="https://www.lokmat.com/topics/ayodhya/">अयोध्याप्रश्नी</a> सर्वोच्च न्यायालयाने शनिवारी ऐतिहासिक निकाल दिला आहे. या निकालाचे सर्वांनी स्वागत केले पाहिजे, अशी प्रतिक्रिया ज्येष्ठ समाजसेवक अण्णा हजारे यांनी व्यक्त केली आहे.<br/>अनेक वर्षांपासून या प्रश्नी वाद-विवाद होते. मंदिर-मशिदीच्या वादाचे अनेकांनी राजकारण केले. परंतु सर्वोच्च न्यायालय नेहमी आपला देश एकसंध ठेवत आले आहे. न्यायालयाने निकाल देताना मंदिर आणि मशिद या दोघांचेही निर्माण करण्यास सांगितले आहे. त्यामुळे आता वाद-विवाद संपून गुण्या-गोविंदाने नांदण्याचा मार्ग मोकळा झाला आहे. आपला देश विविध जाती-धर्मांनी नटलेला आहे. तरी देखील आपण सगळे एक आहोत, हा एक मोठा संदेश या निकालातून घ्यायला हवा. या निकालानंतर एकमेकांचा विचार करणारी माणसे घडायला हवीत असे अण्णा म्हणाले.</p>
    </article>
  </body>
</html>