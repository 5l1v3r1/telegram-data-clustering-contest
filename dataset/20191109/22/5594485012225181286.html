<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/bivshiyat-kmet-na-pernik-vyara-tserovska-s-shokirashch-khod-otkaza-da_news708361.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T22:05:00+00:00"/>
    <meta property="og:title" content="Бившият кмет на Перник Вяра Церовска с шокиращ ход, отказа да..."/>
    <meta property="og:description" content="Тя е депозирала заявление в ОИК, че не желае да встъпи в пълномощията на общински съветник"/>
  </head>
  <body>
    <article>
      <h1>Бившият кмет на Перник Вяра Церовска с шокиращ ход, отказа да...</h1>
      <h2>Тя е депозирала заявление в ОИК, че не желае да встъпи в пълномощията на общински съветник</h2>
      <address>
        <time datetime="2019-11-09T22:05:00+00:00">09 Nov 2019, 22:05</time>
      </address>
      <p>https://blitz.bg/politika/bivshiyat-kmet-na-pernik-vyara-tserovska-s-shokirashch-khod-otkaza-da_news708361.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573315957-67ad564e7192a4a67040580939cbba08.jpg"/>
      </figure>
      <p>
        <b>Бившият кмет на Перник Вяра Церовска няма да бъде общински съветник. Церовска, която бе водач на листата на ГЕРБ е депозирала заявление в ОИК, че не желае да встъпи в пълномощията на общински съветник. На нейно място в ОбС влиза десетият в листата на ГЕРБ– Симеон Желев от СДС, съобщава БНР.</b>
      </p>
      <p>Световният и европейски шампион по борба от 2013 година Иво Ангелов също е депозирал заявление с отказ за участие  в новия ОбС. Той беше водач на листата на Български съюз „Радикали”. Вместо него клетва в ОбС ще положи третият в листата Петър Басмаджиев, който наскоро бе назначен за директор на Областно пътно управление.</p>
      <p>Овакантеното от новоизбрания кмет и водач на листата на БСП Станислав Владимиров място в ОбС ще бъде заето от местния лидер на „Атака” Румен Ваташки. Той бе 10-и поред в листата на социалистите.</p>
      <p>В групата на БСП за България се очакват и други рокади, тъй като Владимиров все още не е обявил екипа си. Той ще встъпи официално в длъжност на 12 ноември. Тогава клетва ще положат и  новоизбраните съветници.</p>
    </article>
  </body>
</html>