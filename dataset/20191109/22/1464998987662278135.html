<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/governor-invited-bjp-to-form-govt-maharashtra"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-09T22:28:00+00:00"/>
    <meta property="og:title" content="മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ബിജെപിയെ ക്ഷണിച്ച്‌ ഗവര്‍ണര്‍"/>
    <meta property="og:description" content="മും​ബൈ: മ​ഹാ​രാ​ഷ്ട്ര​യി​ല്‍ സ​ര്‍​ക്കാ​രു​ണ്ടാ​ക്കാ​ന്‍ ദേ​വേ​ന്ദ്ര ഫ​ഡ്നാ​വി​സി​നെ ക്ഷ​ണി​ച്ച്‌ ഗ​വ​ര്‍​ണ​ര്‍ ഭ​ഗ​ത് സിം​ഗ് കോ​ഷി​യാ​രി. ഏ​റ്റ​വും വ​ലി​യ ഒ​റ്റ​ക​ക്ഷി എ​ന്ന നി​ല​യി​ലാ​ണ് ബി​ജെ​പി​യെ ക്ഷ​ണി​ച്ച​ത്. ന​വം​ബ​ര്‍ 11ന് ​രാ​ത്രി എ​ട്ടി​ന​കം ഭൂ​രി​പ​ക്ഷം തെ​ളി​യി​ക്ക​ണം. അ​തേ​സ​മ​യം, ഒ​റ്റ​യ്ക്ക്..."/>
  </head>
  <body>
    <article>
      <h1>മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ബിജെപിയെ ക്ഷണിച്ച്‌ ഗവര്‍ണര്‍</h1>
      <address><time datetime="2019-11-09T22:28:00+00:00">09 Nov 2019, 22:28</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മും​ബൈ: മ​ഹാ​രാ​ഷ്ട്ര​യി​ല്‍ സ​ര്‍​ക്കാ​രു​ണ്ടാ​ക്കാ​ന്‍ ദേ​വേ​ന്ദ്ര ഫ​ഡ്നാ​വി​സി​നെ ക്ഷ​ണി​ച്ച്‌ ഗ​വ​ര്‍​ണ​ര്‍ ഭ​ഗ​ത് സിം​ഗ് കോ​ഷി​യാ​രി. ഏ​റ്റ​വും വ​ലി​യ ഒ​റ്റ​ക​ക്ഷി എ​ന്ന നി​ല​യി​ലാ​ണ് ബി​ജെ​പി​യെ ക്ഷ​ണി​ച്ച​ത്. ന​വം​ബ​ര്‍ 11ന് ​രാ​ത്രി എ​ട്ടി​ന​കം ഭൂ​രി​പ​ക്ഷം തെ​ളി​യി​ക്ക​ണം. അ​തേ​സ​മ​യം, ഒ​റ്റ​യ്ക്ക് ഭൂ​രി​പ​ക്ഷം തെ‍​ളി​യി​ക്കാ​ന്‍ ബി​ജെ​പി ത​യാ​റാ​കു​മോ എ​ന്ന​തി​ല്‍ സ്ഥി​രീ​ക​ര​ണം വ​ന്നി​ട്ടി​ല്ല.</p>
      <p>ശിവസേനയുമായുള്ള ചര്‍ച്ചകള്‍ വഴിമുട്ടിയിരിക്കെ ദേവേന്ദ്ര ഫഡ്‌നാവിസ് മുഖ്യമന്ത്രി സ്ഥാനം രാജിവച്ചിരുന്നു. വെള്ളിയാഴ്ചയാണ് ഫഡ്‌നാവിസ് രാജിവച്ചത്. ആദ്യത്തെ രണ്ടര വര്‍ഷം മുഖ്യമന്ത്രി സ്ഥാനവും തുല്യമായി മന്ത്രിസ്ഥാനങ്ങളും ലഭിക്കണമെന്ന ശിവസേനാ നിലപാടില്‍ തട്ടിയാണ് മഹാരാഷ്ട്രയില്‍ ചര്‍ച്ചകള്‍ വഴിമുട്ടിയത്. മുഖ്യമന്ത്രി സ്ഥാനം വിട്ടുകൊടുക്കാന്‍ ബി.ജെ.പി തയ്യാറല്ല. അതേസമയം അമിത് ഷായുടെ സാന്നിധ്യത്തില്‍ നടന്ന ചര്‍ച്ചയില്‍ തങ്ങള്‍ക്ക് മുഖ്യമന്ത്രി സ്ഥാനം വാഗ്ദാനം ചെയ്തിട്ടുണ്ടെന്നാണ് ശിവസേനയുടെ വാദം.</p>
      <p>ര​ണ്ടാ​മ​ത്തെ വ​ലി​യ ക​ക്ഷി ശി​വ​സേ​ന​യാ​ണ്. ബി​ജെ​പി ഭൂ​രി​പ​ക്ഷം തെ​ളി​യി​ച്ചി​ല്ലെ​ങ്കി​ല്‍ അ​ടു​ത്ത ഊ​ഴം ശി​വ​സേ​ന​യ്ക്കാ​ണ്. തെ​ര​ഞ്ഞെ​ടു​പ്പി​നു മു​ന്‍​പു​ള്ള സ​ഖ്യ​മാ​യി പ​രി​ഗ​ണി​ച്ചാ​ല്‍ എ​ന്‍​സി​പി-​കോ​ണ്‍​ഗ്ര​സ് സ​ഖ്യ​മാ​ണ് ര​ണ്ടാ​മ​ത്. സേ​ന​യെ​യോ എ​ന്‍​സി​പി-​കോ​ണ്‍​ഗ്ര​സ് സ​ഖ്യ​ത്തെ​യോ ഗ​വ​ര്‍​ണ​ര്‍ ക്ഷ​ണി​ക്കു​മെ​ന്ന സൂ​ച​ന​യു​മി​ല്ല.</p>
      <p>ഇതിനിടിടെ എം.എല്‍.എമാരെ ചാക്കിട്ടുപിടിക്കാനുള്ള ബി.ജെ.പി നീക്കം മുന്നില്‍ കണ്ട് ശിവസേനാ എം.എല്‍.എമാരെ റിസോര്‍ട്ടിലേക്ക് മാറ്റി. മലാടിലെ റിട്രീറ്റ് ഹോട്ടലിലേക്കാണ് ശിവസേനാ എം.എല്‍.എമാരെ മാറ്റിയിരിക്കുന്നത്. നവംബര്‍ 15 വരെ എം.എല്‍.എമാരെ അവിടെ താമസിപ്പിക്കും. എം.എല്‍.എമാര്‍ക്ക് സംരക്ഷണം തേടി ശിവസേന പോലീസിനെയും സമീപിച്ചിട്ടുണ്ട്.</p>
    </article>
  </body>
</html>