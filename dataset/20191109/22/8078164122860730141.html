<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_10/a-passeggio-sedia-rotelle-vittorio-sgarbi-sfida-fiamma-satta-8c60bdae-03df-11ea-a09d-144c1806035c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="A passeggio in sedia a rotelle con Vittorio Sgarbi, la sfida di Fiamma Satta"/>
    <meta property="og:description" content="La rubrica della giornalista colpita dalla Sclerosi multipla. prevede incontri con personaggi dell’arte e dello spettacolo: «Voglio dimostrare che la disabilità fa parte del convivere sociale»"/>
  </head>
  <body>
    <article>
      <h1>A passeggio in sedia a rotelle con Vittorio Sgarbi, la sfida di Fiamma Satta</h1>
      <h2>La rubrica della giornalista colpita dalla Sclerosi multipla. prevede incontri con personaggi dell’arte e dello spettacolo: «Voglio dimostrare che la disabilità fa parte del convivere sociale»</h2>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author">Maria Volpe</a></address>
      <p>Chi non conosce l’ira di Vittorio Sgarbi? Da lunedí 11 novembre conoscerà anche la sua parte più “umana”, affabile, empatica. A raccontarlo è Fiamma Satta, nota giornalista radiofonica, scrittrice e giornalista, affetta da sclerosi multipla e dal 2012 costretta su una sedie a rotelle. Che ha avuto un splendida idea: una rubrica - «A spasso con te» - dove personaggi noti del mondo della cultura e dello spettacolo, la portano a passeggio in luoghi a loro cari, speciali, e tra una domanda e l’altra della giornalista le raccontano dei luoghi, ma anche di loro stessi, lasciandosi andare a racconti personali.</p>
      <h4>La rubrica</h4>
      <p>Lunedí 11 , all’interno del programma di Rai3, Geo delle 16, verso le 16.30 va in onda la su rubrica che dura circa una decina di minuti. Ed é talmente intenso che potrebbe diventare un programma a se stante di prima serata. Si comincia con Vittorio Sgarbi che porta a passeggio Fiamma, a Sutri (la cittadina alla porte di Roma di cui é sindaco) e le fa visitare il Museo Doebbing, il Mitreo e l’Anfiteatro romano commentando quadri ineguagliabili come solo lui sa fare. (Le prossime passeggiate nelle prossime settimane saranno con Sergio Rubini, Paola, Turci, Giampiero Mughini, Sveva Sagramola, Sonia Bergamasco e molti altri) «Io mi pongo come intervistatrice - racconta Satta - e vengono fuori conversazioni intime. In questo caso ho lasciato più spazio a Sgarbi per la sua capacità di spiegare l’arte. Ma il vero obiettivo di questa rubrica é mostrare che la disabilità fa parte della vita. Non deve creare imbarazzo, non deve generare paura , né ammirazione. Con queste passeggiate voglio dimostrare che la disabilità fa parte del nostro convivere sociale. Certo non è auspicabile, ma può capitare».</p>
      <h4>Una combattente gioiosa</h4>
      <p>Fiamma é una vera combattente gioiosa: la sla le é stata diagnosticata nel ‘93, ma dal 2005 ha cominciato ad avere seri problemi di deambulazione («camminare é stato un inferno») poi dal 2012 é arrivata la sedie a rotelle, «e sono diventata ufficialmente disabile». Ma la disperazione, la commiserazione, non hanno mai fatto parte del suo vivere e del suo rapporto con la malattia. Anzi é stata portatrice di messaggi positivi ricordando a tutti «che ci sono tante forme di disabilità invisibili e che nonostante tutto ció dobbiamo nutrirci di bellezza, ironia e cultura». Ci tiene a sottolineare proprio la bellezza di questa prima puntata di Sgarbi e quanto lui «sia stato attentissimo a spingermi con la carrozzella, guidandomi coi gradini all’indietro. Sono rimasta ammirata da lui da tanti punti di vista». E soprattutto ammette, grazie a questa rubrica , «mi prendo il lusso di godermi la vita. Sto seduta e mi dico “supereremo l’ostacolo insieme” senza che mi debba arrabbiare e occupare come succede ogni giorno delle barriere architettoniche e degli ostacoli da superare. Del resto anche nella vita non tutto può sempre quadrare e ci sono ostacoli da superare».</p>
    </article>
  </body>
</html>