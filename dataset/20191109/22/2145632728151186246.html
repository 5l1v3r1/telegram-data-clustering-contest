<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18551272-mars-direct-planul-de-a-ajunge-pe-planeta-rosie-fara-a-ne-mai-opri-la-luna"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Mars Direct, planul de a ajunge pe planeta roşie fără a ne mai opri la Lună"/>
    <meta property="og:description" content="Robert Zubrin, fondatorul Mars Society, este de părere că Luna nu ar trebui să reprezinte o etapă intermediară în trimiterea unui echipaj uman pe Marte."/>
  </head>
  <body>
    <article>
      <h1>Mars Direct, planul de a ajunge pe planeta roşie fără a ne mai opri la Lună</h1>
      <address><time datetime="2019-11-09T22:00:00+00:00">09 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18551272/1/marte-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Robert Zubrin, fondatorul Mars Society, este de părere că Luna nu ar trebui să reprezinte o etapă intermediară în trimiterea unui echipaj uman pe Marte.</p>
      <p>În timpul Congresului Aeronautic Internaţional din luna octombrie, Robert Zubrin, fondatorul Mars Society, o organizaţie nonguvernamentală care militează pentru <a href="https://www.descopera.ro/dnews/18265041-descoperiri-interesante-facute-de-curiosity-pe-suprafata-planetei-marte">explorarea </a>şi colonizarea planetei Marte, a avut o prezentare despre planul „Mars Direct”. Acest plan presupune explorarea planetei roşii cu o cantitate cât mai mică de resurse, notează <a href="http://www.space.com/crewed-mars-direct-missions-robert-zubrin-iac-2019.html?fbclid=IwAR1SurGezbAUQo3dp60-u_f8n9mJExrtrTKzRUSIMLnkDjcVDFALHo06RuU">Space</a>.</p>
      <p>Acest plan a fost propus iniţial în urmă cu trei decenii şi propune folosirea tehnologiei pe care o avem deja la dispoziţie pentru a facilita explorarea planetei Marte. Astfel, în prima fază, ar trebui lansată o misiune fără echipaj, care după un zbor de şase luni ar trebui să pună pe suprafaţa planetei un generator, Earth Return Vehicle (ERV), care va folosi dioxidul de carbon din atmosferă pentru a produce <a href="https://www.descopera.ro/stiinta/18229569-combustibilul-verde-al-nasa-a-trecut-de-primul-test-de-siguranta">combustibilul necesar</a> întoarcerii spre Pământ a unei misiuni cu echipaj uman.</p>
      <p>În cea de a doua fază a acestui plan, după 26 de luni ar trebui lansate alte două misuni, prima va avea un ERV secundar şi cea de a doua va avea un habitat în care vor locui astronauţii. Primii astronauţi care vor fi trimişi ar trebui să petreacă 18 luni pe Marte, iar în timpul zborului către Pământ, un ERV şi un nou habitat vor fi lansate pentru o nouă misiune.</p>
      <p>În timpul prezentării sale, Robert Zubrin a ţinut să precizeze că <a href="https://www.descopera.ro/dnews/18242985-nasa-si-esa-au-stabilit-locul-de-amplasare-al-lunar-gateway-o-statie-spatiala-lunara">NASA </a>şi SpaceX, care lucrează la proiecte a căror finalitate este reprezentată de către trimiterea unor misiuni cu echipaj uman către Marte, au ales un curs de acţiune diferit.</p>
      <p>Planul pe care Elon Musk l-a conturat de-a lungul anilor presupune folosirea navetelor din clasa Starship, care vor fi lansate cu ajutorul rachetelor Super Heavy pe orbită. Acolo, naveta ar trebui să fie realimentată pentru a putea ajunge către Marte, în timp ce sistemul de rachete ar trebui să se întoarcă pe pământ, pentru a putea fi folosit în alte lansări spaţiale. Planul lui Musk este similar cu Mars Direct în ceea ce priveşte folosirea resurselor de pe Marte privind realimentarea pentru zborul de întoarcere.</p>
      <p>Planurile NASA în ceea ce priveşte misunile umane către Marte sunt încă în lucru şi sunt dependente de reuşita <a href="https://www.descopera.ro/dnews/18522641-nasa-ofera-primele-detalii-concrete-despre-misunea-artemis-pe-luna">programului Artemis</a>. O constantă a planurilor acestei agenţii spaţiale este reprezentată de către platforma spaţială <a href="https://www.descopera.ro/stiinta/17841032-gateway-statia-spatiala-nasa-orbita-luna">Gateway</a>, aceasta urmând să orbiteze Luna şi care ar reprezenta un pas intermediar atât într-o nouă aselenizare cât şi pentru amartizare.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18159076-radiatiile-ridica-un-pericol-major-pentru-misunile-pe-marte">Radiaţiile ridică un pericol major pentru misunile pe Marte</a>
        </b>
      </p>
      <p>
        <b>
          <a href="https://www.descopera.ro/stiinta/18151976-china-lucreaza-la-roverul-pentru-explorarea-planetei-marte">China lucrează la roverul pentru explorarea planetei Marte</a>
        </b>
      </p>
      <p>
        <b>
          <a href="https://www.descopera.ro/dnews/9237529-baza-de-pe-luna-un-avanpost-pentru-explorarea-planetei-marte">Baza de pe Lună, un avanpost pentru explorarea planetei Marte</a>
        </b>
      </p>
      <p>
        <b>
          <a href="https://www.descopera.ro/dnews/10422456-roboti-arici-vor-explora-satelitul-planetei-marte">Roboţi “arici” vor explora satelitul planetei Marte</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18510102-roverul-mars-2020-vehiculul-pe-care-nasa-il-va-trimite-pe-marte-video"/>
        <a href="https://www.descopera.ro/dnews/18488987-prima-misiune-cu-echipaj-uman-pe-marte-ar-putea-avea-loc-in-2035"/>
        <a href="https://www.descopera.ro/stiinta/18475373-agricultura-in-spatiu-solul-de-pe-marte-si-de-pe-luna-se-dovedeste-a-fi-fertil"/>
        <a href="https://www.descopera.ro/stiinta/18454488-cercetatorii-de-la-nasa-au-putut-stabili-modul-in-care-s-a-format-muntele-sharp-de-pe-marte"/>
      </related>
    </article>
  </body>
</html>