<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639108/%D8%AA%D9%88%D8%A6%DB%8C%D8%AA%D8%B1-%D8%AF%D8%B1-%D8%AD%D8%A7%D9%84-%D8%B1%D9%81%D8%B9-%D8%A7%D8%B4%DA%A9%D8%A7%D9%84-%D9%BE%DB%8C%D9%85%D8%A7%DB%8C%D8%B4-%D8%AE%D9%88%D8%AF%DA%A9%D8%A7%D8%B1-%D8%AF%D8%B1-%D8%B3%DB%8C%D8%B3%D8%AA%D9%85-%D8%B9%D8%A7%D9%85%D9%84-ios"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T22:25:00+00:00"/>
    <meta property="og:title" content="توئیتر در حال رفع اشکال پیمایش خودکار در سیستم عامل iOS"/>
    <meta property="og:description" content="توئیتر با ویژگی‌هایی جدید در تلاش است تا باگ‌ها و اشکلات موجود در نسخه هماهنگ‌ با iOS این شبکه اجتماعی را رفع کند."/>
  </head>
  <body>
    <article>
      <h1>
        <a href="https://www.bultannews.com/fa/news/639108/%D8%AA%D9%88%D8%A6%DB%8C%D8%AA%D8%B1-%D8%AF%D8%B1-%D8%AD%D8%A7%D9%84-%D8%B1%D9%81%D8%B9-%D8%A7%D8%B4%DA%A9%D8%A7%D9%84-%D9%BE%DB%8C%D9%85%D8%A7%DB%8C%D8%B4-%D8%AE%D9%88%D8%AF%DA%A9%D8%A7%D8%B1-%D8%AF%D8%B1-%D8%B3%DB%8C%D8%B3%D8%AA%D9%85-%D8%B9%D8%A7%D9%85%D9%84-ios">توئیتر در حال رفع اشکال پیمایش خودکار در سیستم عامل iOS</a>
      </h1>
      <h2>توئیتر با ویژگی‌هایی جدید در تلاش است تا باگ‌ها و اشکلات موجود در نسخه هماهنگ‌ با iOS این شبکه اجتماعی را رفع کند.</h2>
      <address><time datetime="2019-11-09T22:25:00+00:00">09 Nov 2019, 22:25</time> by <a rel="author">بولتن نیوز | bultannews.com</a></address>
      <p>مدیران و دست‌اندرکاران شبکه اجتماعی توئیتر برای هماهنگی هرچه بیشتر و بهتر این برنامه با سیستم عامل iOS ویژگی‌های جدیدی را به آن اضافه کرده است. توئیتر از کاربران سیستم عامل iOS خواسته است برای مشاهده توانایی‌های جدید این شبکه اجتماعی در آیپد و یا آیفون خود به دنبال آن بگردند.</p>
      <p>کاربران سیستم عامل iOS معتقدند تیم پشتیبانی توئیتر در مورد ارائه نسخه‌های بروزرسانی شده این نرم‌افزار برای آن‌ها ضعیف عمل می‌کند و درحالی که در بازه‌های زمانی کوتاه نسخه‌های جدید این برنامه را برای اندروید عرضه می‌کند در iOS عملکرد خوبی ندارد. هرچند مدیران توئیتر هیچ‌گاه چنین ادعایی را قبول نکرده‌اند ولی برای رضایت هرچه بیشتر کاربران خود ویژگی‌های جدیدی را به این شبکه اجتماعی اضافه کرده‌اند.</p>
      <p>
        <b>ویژگی‌های کاربردی توئیتر برای کاربران سیستم عامل iOS</b>
      </p>
      <p>در جدیدترین نسخه توئیتر برای سیستم عامل iOS کاربران می‌توانند راحت‌تر از گذشته تصمیم بگیرند کدام توئیت‌ها را خوانده و یا به کدام توئیت‌ها پاسخ دهند و حتی در هنگام واکنش به اتفاقات جامعه و تصمیم به انتشار توئیتی جدید می‌توانند هوشمندانه و با دقت کافی عمل کنند. در واقع می‌توان گفت توئیتر نوعی مدیریت جامع را در اختیار کاربران قرار می‌دهد.</p>
      <p>هم‌چنین در نسخه جدید توئیتر یا نسخه ۸.۱.۵ هیچ کدام از توئیت‌ها به صورت خودکار خوانده نمی‌شود و حتی در موارد نادری که توئیت به صورت خودکار ارسال می‌شود نیز دیگر اتفاق نمی‌افتد. توئیتر به دلیل استفاده گسترده سیاست‌مداران و شخصیت‌های برجسته جهانی از آن به نوعی تربیون آزاد برای بیان نظرات است و در کشورهای زیادی از آن استفاده می‌شود.</p>
      <p>روزانه میلیون‌ها نفر در سراسر دنیا از توئیتر به دلایل مختلف استفاده می‌کنند و همین موضوع سبب می‌شود هرگونه اشکال و باگ در این برنامه به صورت واکنش‌های منفی را در پی داشته و حتی موجب کاهش کاربران این شبکه اجتماعی شود.</p>
    </article>
  </body>
</html>