<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818199.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T22:20:00+00:00"/>
    <meta property="og:title" content="روسیه: به جز آمریکا و ترامپ، همه دنیا اهمیت برجام را درک می‌کنند"/>
    <meta property="og:description" content="به گزارش ایسنا، سرگئی ریابکوف عصر روز شنبه، در پنل ویژه «برجام» در کنفرانس بین المللی منع گسترش تسلیحات هسته ای  و خلع سلاح که در مسکو برگزار شده بود ، اظهار کرد :  آمریکا با خروج غیرقانونی از برجام، نه تنها خود مرتکب تخلفی شدید و آشکار شده است ، بلکه دیگر کشورها را وادار می کند قطعنامه شورای امنیت را زیر پا بگذارند."/>
  </head>
  <body>
    <article>
      <h1>روسیه: به جز آمریکا و ترامپ، همه دنیا اهمیت برجام را درک می‌کنند</h1>
      <address>
        <time datetime="2019-11-09T22:20:00+00:00">09 Nov 2019, 22:20</time>
      </address>
      <p>معاون وزیر امورخارجه روسیه تاکید کرد: همه جهان اهمیت برجام را درک می‌کنند، غیر از آمریکا و ترامپ!</p>
      <p>به گزارش ایسنا، سرگئی ریابکوف عصر روز شنبه، در پنل ویژه «برجام» در کنفرانس بین المللی منع گسترش تسلیحات هسته ای  و خلع سلاح که در مسکو برگزار شده بود ، اظهار کرد :  آمریکا با خروج غیرقانونی از برجام، نه تنها خود مرتکب تخلفی شدید و آشکار شده است ، بلکه دیگر کشورها را وادار می کند قطعنامه شورای امنیت را زیر پا بگذارند.</p>
      <p> این دیپلمات ارشد روس افزود : امیدواریم آمریکا متوجه شود فروپاشی توافق هسته ای ایران (برجام) به بازارهای انرژی و مالی صدمه وارد می کند.    </p>
      <p> وی با بیان این که  پس از خروج یکجانبه آمریکا از برجام، ایران همچنان به تعهدات خود  پایبند بود،خاطرنشان کرد :اروپا با بی مسئولیتی، به هیچکدام از تعهدات خود عمل نکرده است. </p>
      <p> ریابکوف همچنین خاطرنشان کرد : مسکو امیدوار است بتواند به حفظ این توافق مهم بین المللی که برای امنیت و ثبات منطقه و جهان بسیار اهمیت دارد، کمک کند.</p>
    </article>
  </body>
</html>