<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/potresavashchite-spomeni-na-svetski-diplomat-za-uchastieto-na-moskva-v-prevrata-sreshchu-zhivkov_news708364.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T22:00:00+00:00"/>
    <meta property="og:title" content="Потресаващите спомени на съветски дипломат за участието на Москва в преврата срещу Живков"/>
    <meta property="og:description" content="Някои негови наблюдения от онова време изглеждат възмутително достоверни, а към днешна дата като че ли предразполагат и към конфузни алюзии и размишления"/>
  </head>
  <body>
    <article>
      <h1>Потресаващите спомени на съветски дипломат за участието на Москва в преврата срещу Живков</h1>
      <h2>Някои негови наблюдения от онова време изглеждат възмутително достоверни, а към днешна дата като че ли предразполагат и към конфузни алюзии и размишления</h2>
      <address>
        <time datetime="2019-11-09T22:00:00+00:00">09 Nov 2019, 22:00</time>
      </address>
      <p>https://blitz.bg/analizi-i-komentari/potresavashchite-spomeni-na-svetski-diplomat-za-uchastieto-na-moskva-v-prevrata-sreshchu-zhivkov_news708364.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573329753-clipboard01.jpg"/>
      </figure>
      <p><b>По повод 30 г. от падането на Тодор Живков, препрочитам спомените на съветския дипломат Валентин Терехов, който описва с най-големи подробности участието на Москва в преврата. </b><br/><br/>Някои негови наблюдения от онова време изглеждат възмутително достоверни, а към днешна дата като че ли предразполагат и към конфузни алюзии и размишления...</p>
      <p>„Тодор Живков - безспорно - забележителна личност: природно умен (наистина не особено образован, а по-точно - необразован), селски хитрец и коварен, твърд и даже жесток.<br/><br/>Често безпощаден.<br/><br/>Абсолютно безпринципен. Кланяше се само на един Бог - личната и семейната власт. За да я опази и съхрани, беше готов на всичко, включително и на престъпления. Нашият човек в България! Беше забележителен демагог и добър бизнесмен.<br/><br/>Доставяхме ежегодно на България 13 млн. тона нефт, половината от който той веднага препродаваше (по световни цени, разбира се). Живков държеше в ръцете си всички и всичко. На него нищо не му струваше да разфасова Политбюро, ЦК, правителството, местните власти...<br/><br/>Кръстих го “човекоядецът - вегетарианец”, тъй като след като изхвърляше хората от играта, той ги унищожаваше морално, но не и физически...<br/><br/>Грях ми на душата, но ще кажа някои не особено приятни неща за българите. Може би поради печалния исторически опит, забелязах у тях доносничество, невярност, предателство.<br/><br/>Въпреки че като цяло те са един нормален, добър народ, те са твърде законопослушни и недостатъчно обществено инициативни...<br/><br/>Във висшите български кръгове доносничеството като историческо наследство бе толкова усилено от подлостта на обществения слой, че се изразяваше понякога в уродливи форми...<br/><br/>Около Живков винаги се навърташе една групичка “полухора”, от чиито услуги той се ползваше и разместваше като колода омазнени карти. Ех, какви момчета бяха!<br/><br/>И почти всеки се стремеше да е по-плътно до Живков - на каквато и да е цена. Каквато и да е! Неведнъж наблюдавах как тези “момчета” си подливаха вода един на друг.<br/><br/>Гледаш - приятели неразделни, и смъртта не може да ги раздели, а се топят. Безкористно. От душа. Лично мен това всеки път много ме разстройваше.<br/><br/>Често “носеха” в посолството и на нас - съветските дипломати. Вероятно се надяваха, че ще им го зачетем като точка... Живков се отнасяше с голямо подозрение към двойката Младенов - Луканов.<br/><br/>Андрей той просто мразеше, а с Петър постоянно плетеше игрички. В критичните моменти посолството ни помагаше и на Андрей, и на Петър...”</p>
    </article>
  </body>
</html>