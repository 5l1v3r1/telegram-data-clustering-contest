<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/csodalja-meg-a-darvakat-a-feher-tonal/186244"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T17:00:00+00:00"/>
    <meta property="og:title" content="Csodálja meg a darvakat a Fehér-tónál!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Csodálja meg a darvakat a Fehér-tónál!</mark>
      </h1>
      <address><time datetime="2019-11-09T17:00:00+00:00">09 Nov 2019, 17:00</time> by <a rel="author">Bors</a></address>
      <p>Az egyik leggyönyörűbb látvány ősszel a darvak vonulása a Dél-Alföldön.</p>
      <p>A Kiskunsági Nemzeti Park nyolcadik alkalommal rendezi meg a Fehértavi Darvadozást, amin a madárvonulást lehet megcsodálni. Ma a szegedi Fehér-tónál várják az érdeklődőket, ahol több helyszínen párhuzamosan zajlanak a családi programok, melyek a délutáni darubehúzással zárulnak. A kelet-európai daruállomány egyik kiemelt gyülekezési helye a Fehér-tó és környéke.</p>
      <figure>
        <img src="http://media.borsonline.hu/cikk/20/191812/big-lead/650x360/2018603_b-daru-3-puskas-jozsef-kiskunsagi-nemzeti-park.jpg"/>
        <figcaption>Több ezer daru vonulását lehet ma megnézni a szegedi Fehér-tónál © Kiskunsagi Nemzeti Park/Puskas Jozsef</figcaption>
      </figure>
      <p>Az itt megpihenő darvak a szántókon, tarlókon megfelelő táplálkozóhelyet találnak, az éjszakákat pedig a lecsapolt halastavakon töltik. A Kiskunsági Nemzeti Park több daruleső túrát is szervez ebben az időszakban, a Fehértavi Darvadozás azonban több ennél. A családokat a szatymazi Postakocsi Csárdához is várják, ahol állatbemutató, játszóház, kézműves foglalkozások, lovaskocsizás, madárgyűrűzési bemutató is lesz. Ma 15 órától pedig Sándorfalváról indul a darunéző túra, amikor meg lehet tekinteni a Fehér-tó napnyugta előtti darumozgalmát.</p>
    </article>
  </body>
</html>