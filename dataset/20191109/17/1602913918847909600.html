<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/un-nou-incendiu-provocat-de-detinutii-de-la-rahova-mai-multe-persoane-transportate-la-spital-18560942"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T17:51:33+00:00"/>
    <meta property="og:title" content="Un nou incendiu provocat de deţinuţii de la Rahova. Mai multe persoane, transportate la spital"/>
    <meta property="og:description" content="Pompierii au intervenit, din nou, la Penitenciarul Rahova, după ce deţinuţii au provocat un nou incendiu. Trei gardieni şi un deţinut vor fi transportaţi la spital din cauza expunerii la fum, informează ISU. "/>
  </head>
  <body>
    <article>
      <h1>Un nou incendiu provocat de deţinuţii de la Rahova. Mai multe persoane, transportate la spital</h1>
      <address>
        <time datetime="2019-11-09T17:51:33+00:00">09 Nov 2019, 17:51</time>
      </address>
      <p>Pompierii au intervenit, din nou, la Penitenciarul Rahova, după ce deţinuţii au provocat un nou incendiu. Trei gardieni şi un deţinut vor fi transportaţi la spital din cauza expunerii la fum, informează ISU. </p>
      <p>Pompierii au intervenit, sâmbătă seară, la Penitenciarul Rahova, unde este încarcerat şi Liviu Dragnea, după ce deţinuţii au provocat un nou incendiu.</p>
      <p>Potrivit ISU Bucureşti-Ilfov, trei gardieni şi un deţinut vor fi transportaţi la spital după ce au fost expuşi la fum.</p>
      <p>Patru autospeciale SMURD şi o ambulanţă Bucureşti-Ilfov au fost mobilizate.</p>
      <p>Acesta este al doilea incendiu provocat la Rahova.</p>
      <p>Pompierii au intervenit, sâmbătă dimineaţă, însă la Spitalul Penitenciar Rahova, unde a izbucnit un incendiu după ce deţinuţii ar fi dat foc unor obiecte din cameră.</p>
      <p>Patru gardieni şi un deţinut au fost transportaţi la Spitalul Floreasca pentru că au fost expuşi la fum.</p>
    </article>
  </body>
</html>