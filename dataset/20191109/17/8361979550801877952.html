<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/den-pisemnosti-ta-movi-v-dnipri-rozgaduvali-krosvord-novini-ukrajini-50052596.html"/>
    <meta property="og:site_name" content="НВ"/>
    <meta property="article:published_time" content="2019-11-09T17:15:00+00:00"/>
    <meta property="og:title" content="У Дніпрі влаштували масштабне розгадування кросворду до Дня української писемності та мови"/>
    <meta property="og:description" content="У Дніпрі до Дня української писемності та мови, 9 листопада, провели акцію з публічного розгадування кросворду Розвивай українську, щебечи солов'їною."/>
  </head>
  <body>
    <article>
      <h1>У Дніпрі влаштували масштабне розгадування кросворду до Дня української писемності та мови</h1>
      <h2>У Дніпрі до Дня української писемності та мови, 9 листопада, провели акцію з публічного розгадування кросворду Розвивай українську, щебечи солов'їною.</h2>
      <address>
        <time datetime="2019-11-09T17:15:00+00:00">09 Nov 2019, 17:15</time>
      </address>
      <p>Про це повідомляє <a href="https://www.radiosvoboda.org/a/news-dnipro-den-movy/30261670.html">Радіо.Свобода.</a></p>
      <p>Активісти на Європейській площі пропонували всім охочим долучитися до спільного розгадування кросворду про українську мову.</p>
      <p>«Цей кросворд — про українську мову, про її унікальність, її колорит, про ті слова, які не повторюються в жодній з інших мов. Люди зможуть дізнатись якісь нові для себе слова, гарно провести час», — розповів координатор акції в Дніпрі Дмитро Твердохліб.</p>
      <p>У кросворді, зокрема, були запитання про українських письменників та їхні твори, українські відповідники популярних англомовних слів, питання про найдовше слово українською, про твір Тараса Шевченка, перекладений найбільшою кількістю іноземних мов, тощо.</p>
      <p>За словами активістів, ініціатива із кросвордом — нова, але вони сподіваються, що може стати традицією. Схожі акції проведуть і в інших містах України.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/ukrajinskiy-multserial-rozpochav-noviy-sezon-rep-trekom-pro-ukrajinsku-movu-video-novini-ukrajini-50052191.html">Мультсеріал Книга-мандрівка. Україна розпочав новий сезон реп-треком про українську мову — відео</a>
        </li>
        <li>
          <a href="https://nv.ua/ukr/ukraine/politics/zelenskiy-privitav-ukrajinciv-z-dnem-ukrajinskoji-movi-novini-ukrajini-50052574.html">Зеленський привітав українців з Днем української мови</a>
        </li>
      </ul>
    </article>
  </body>
</html>