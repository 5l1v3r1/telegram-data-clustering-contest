<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620647/%D9%81%D9%88%D9%86-%D8%AF%D8%B1-%D9%84%D8%A7%DB%8C%D9%86-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%A8%D8%A7%DB%8C%D8%AF-%D8%B2%D8%A8%D8%A7%D9%86-%D9%82%D8%AF%D8%B1%D8%AA-%D8%B1%D8%A7-%DB%8C%D8%A7%D8%AF-%D8%A8%DA%AF%DB%8C%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T17:10:00+00:00"/>
    <meta property="og:title" content="فون در لاین: اتحادیه اروپا باید زبان قدرت را یاد بگیرد"/>
    <meta property="og:description" content="رئیس آینده کمیسیون اروپا گفت، اتحادیه اروپا برای نشان دادن قاطعیت خود، باید زبان قدرت را یاد بگیرد."/>
  </head>
  <body>
    <article>
      <h1>فون در لاین: اتحادیه اروپا باید زبان قدرت را یاد بگیرد</h1>
      <address>
        <time datetime="2019-11-09T17:10:00+00:00">09 Nov 2019, 17:10</time>
      </address>
      <p>
        <i>رئیس آینده کمیسیون اروپا گفت، اتحادیه اروپا برای نشان دادن قاطعیت خود، باید زبان قدرت را یاد بگیرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«اورسولا فون در لاین» رئیس آینده کمیسیون اروپا روز جمعه گفت، اتحادیه اروپا دیگر نباید بر قدرت نرم تکیه کند و باید زبان قدرت را یاد بگیرد.</p>
      <p>به نوشته خبرگزاری «رویترز»، فون در لاین گفت، اروپا در جهان آشفته امروز سنگری برای دموکراسی است و برگزیت (برنامه خروج بریتانیا از اتحادیه اروپا) موجب همبستگی بیشتر کشورهای باقی‌مانده در اتحادیه اروپا شده است.</p>
      <figure>
        <img src="https://aftabnews.ir/files/fa/news/1398/8/18/357106_255.jpg"/>
      </figure>
      <p>فون در لاین افزود:‌ «ما باید با اعتماد به مسیرش ادامه دهیم. اگر ما اروپایی‌ها می‌خواهیم قاطعیت خود را نشان دهیم باید بدانیم که در جهان امروز قدرت نرم به‌تنهایی کافی نیست. اروپا باید زبان قدرت را نیز یاد بگیرد».</p>
      <p>رئیس آینده کمیسیون اروپا شرح داد: «این بدان معنا است که از یک سو باید قدرت سخت‌افزاری خود را توسعه دهیم، برای مثال در زمینه سیاست‌های امنیتی. از سوی دیگر باید باید بر توانی که داریم تمرکز بیشتری کنیم.</p>
      <p>فون در لاین که از متحدان نزدیک «آنگلا مرکل» صدر اعظم آلمان محسوب می‌شود و از یکم دسامبر (۱۰ آذر) ریاست کمیسیون اروپا را عهده دار می‌شود در ادامه گفت:‌ «ما باید راهبردی‌تر و با نگاهی به منافع خارجی خود عمل کنیم» که سیاست گسترش اتحادیه اروپا نیز بخشی از آن است.</p>
    </article>
  </body>
</html>