<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/botev/sdruzhenieto-na-botev-ne-sme-bezrazlichni-km-sdbinite-si_442813.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-09T17:49:00+00:00"/>
    <meta property="og:title" content="Сдружението на Ботев: Не сме безразлични към съдбините си!"/>
    <meta property="og:description" content="Отправиха апел към привържениците на клуба"/>
  </head>
  <body>
    <article>
      <h1>Сдружението на Ботев: Не сме безразлични към съдбините си!</h1>
      <h2>Отправиха апел към привържениците на клуба</h2>
      <address>
        <time datetime="2019-11-09T17:49:00+00:00">09 Nov 2019, 17:49</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573314557uk.jpg"/>
      </figure>
      <p>Сдружението на Ботев (Пловдив) излезе с позиция относно промените, поискани от президента на клуба Георги Самуилов. <br/><br/><b>Публикуваме официалното съобщение на сдружението без редакторска намеса:</b><br/><br/>"Скъпи ботевисти,<br/><br/>Лансираната преди няколко дни идея за развалянето на концесията на Стадион "Христо Ботев", хвърли в смут привържениците на отбора. Тази идея не е нова и тя се споменава периодично през последните няколко години.<br/><br/>След обявеното възобновяване на строежа, във всички нас цареше увереност, че поетите ангажименти от хора на високи позиции в държавата ни ще бъдат изпълнени.<br/><br/>Не е ясно какво днес променя ситуацията на 180°!<br/><br/>Развалянето на концесионния договор за строителството на стадиона затваря вратите пред възможността дружеството ПФК Ботев АД да бъде оздравено и оставя много неясноти и несигурност около бъдещето на стадиона, като „Дом на Ботев Пловдив“.<br/><br/>Сдружение ПФК Ботев, призовава своите членове да се включат в предстоящото събиране на 10.11.2019 пред Стадион "Христо Ботев" от 11.00 часа, организирано от Обединени фракции „Bultras” и „Клуб на привържениците на Ботев Пловдив”.<br/><br/>Провеждането на това мероприятие и неговата масовост са ясно доказателство към обществеността и хората облечени във власт, че "жълто-черната" общност не е безразлична пред съдбините си. Сега имаме нужда да сме по-обединени от всякога!<br/><br/>Управителен съвет на Сдружение ПФК Ботев".<br/><br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><b><a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a></b></p>
    </article>
  </body>
</html>