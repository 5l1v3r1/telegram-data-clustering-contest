<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/ma-koji-ronaldo-sari-otkrio-kljucnog-igraca-juventusa-i-sve-iznenadio/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T17:02:16+00:00"/>
    <meta property="og:title" content="MA KOJI RONALDO: Sari otkrio ključnog igrača Juventusa i sve iznenadio!"/>
    <meta property="og:description" content="Derbi 12. kola Serije A između Juventusa i Milana na rasporedu je u nedelju u 20:45 sati po srednjeevropskom vremenu. Trener Juventusa Mauricio Sari veruje da će fudbaleri Milana biti visoko motivisani bez obzira na slab ulazak u sezonu. – Milan je dobar tim, još nisu pokazali sve od sebe ove sezone, svašta se može […]"/>
  </head>
  <body>
    <article>
      <h1>MA KOJI RONALDO: Sari otkrio ključnog igrača Juventusa i sve iznenadio!</h1>
      <address><time datetime="2019-11-09T17:02:16+00:00">09 Nov 2019, 17:02</time> by <a rel="author">Kopi</a></address>
      <p>Derbi 12. kola <a href="https://www.sportskacentrala.com/tag/serije-a/">Serije A</a> između Juventusa i Milana na rasporedu je u nedelju u 20:45 sati po srednjeevropskom vremenu.</p>
      <p>Trener Juventusa Mauricio Sari veruje da će fudbaleri Milana biti visoko motivisani bez obzira na slab ulazak u sezonu.</p>
      <p>–<b> Milan je dobar tim, još nisu pokazali sve od sebe ove sezone, svašta se može dogoditi na jednoj utakmici – </b>upozorio je Sari na svojoj konferenciji za novinare.</p>
      <p>– <b>Milan postavlja temelje. Ne znam koliko će im to pomoći da se vrate na određeni nivo, ali imaju dobar potencijal. Definitivno će nam biti potreban veći intenzitet, pogotovo u obrani, u odnosu na utakmicu protiv Lokomotive iz Moskve.</b></p>
      <p>Kristijano Ronaldo zamenjen je tokom pobede Juventusa protiv Lokomotive u Ligi šampiona od 2:1 zbog problema sa kolenom i mišićima.</p>
      <p>– <b>Ne znam može li još igrati, videćemo. To nije ništa ozbiljno, već samo bol u kolenu koji ga nakon toga dovodi do neuravnoteženosti držanja tokom igranja. Matijas de Ligt je imao pozitivan odgovor na testove na gležnju i videćemo nakon današnjeg treninga.</b></p>
      <p>Iako Sari rotira svoju ekipu, čini se da Leonardo Bonući nikada nema odmora.</p>
      <p>– <b>Moji izbori govore sve. Da mislim da možemo bez njega, pustio bih ga da se odmori. Potreban nam je zbog svog iskustva, karaktera i obrambene organizacije, pa od njega u ovom trenutku tražimo ogromnu žrtvu. On je u ovom trenutku ključan igrač, a nadam se da će se moći odmarati u budućnosti –</b> rekao je Sari i pomalo iznenadio okupljene.</p>
      <p>Sutrašnja utakmica posebna je za Gonzala Iguaina, koji je imao razočaravajućih šest meseci na pozajmici u Milanu pre nego što se ponovo vratio u <a href="https://www.sportskacentrala.com/tag/fk-juventus/">Juventus</a>.</p>
      <p>– <b>Gonzalova istorija pokazuje da mu je potrebna snažna motivacija da bi dao sve od sebe. Trenutno je u dobroj formi i fizički i mentalno pa daje ekipi veliki doprinos. On zaista pomaže u izgradnji, mislim da može učiniti malo više u završnici, tako da treba više ići na postizanje golova.</b></p>
      <p>Za kraj, bivšeg trenera Napolija upitali su o haosu koji se trenutno odvija na San Paolu, igrači su se pobunili protiv predsednika De Laurentiisa i Karlo Anćeloti je pod velikim pritiskom.</p>
      <p>–<b> Nalazim se izvan te situacije, pa ne znam što se događa. Tamo su snažni likovi poput Anćelotija i Đuntolija tako da sam siguran da će oni to rešiti.</b></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/konteu-ne-pomazu-ispadi-inter-nastavlja-po-starom-s-pojacanjima/"/>
        <a href="https://www.sportskacentrala.com/2019/11/08/sasuolo-porazio-bolonju-asistencija-djuricica-video/"/>
        <a href="https://www.sportskacentrala.com/2019/11/08/gazeta-otkriva-iza-konteovog-besa-stoji-propali-letosnji-transfer/"/>
        <a href="https://www.sportskacentrala.com/2019/11/08/senzacionalna-vest-stize-iz-amerike-zlatan-ibrahimovic-potpisao-za-italijanskog-velikana/"/>
        <a href="https://www.sportskacentrala.com/2019/11/07/skauti-milana-bili-sinoc-u-zagrebu-ova-2-igraca-su-glavne-mete-rosonera-u-januarskom-prelaznom-roku/"/>
        <a href="https://www.sportskacentrala.com/2019/11/07/arsen-venger-bez-dlake-na-jeziku-zbog-ovoga-je-aron-remzi-napustio-arsenal-i-presao-u-juventus/"/>
        <a href="https://www.sportskacentrala.com/2019/11/07/svetlo-na-kraju-tunela-pioli-pronasao-spas-tamo-gde-se-najmanje-nadao/"/>
        <a href="https://www.sportskacentrala.com/2019/11/06/bajern-odradio-posao-brazilac-za-trijumf-juventusa-video/"/>
        <a href="https://www.sportskacentrala.com/2019/11/06/navijaci-vucice-ce-biti-besni-milan-krade-romi-vec-dogovoreno-pojacanje/"/>
      </related>
    </article>
  </body>
</html>