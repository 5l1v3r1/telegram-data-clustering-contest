<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/ubriaco-perso-spacca-bottiglie-dentro-al-supermercato"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-09T17:46:42+00:00"/>
    <meta property="og:title" content="Ubriaco perso spacca bottiglie dentro al supermercato"/>
    <meta property="og:description" content="E' stato immobilizzato dai carabinieri"/>
  </head>
  <body>
    <article>
      <h1>Ubriaco perso spacca bottiglie dentro al supermercato</h1>
      <h2>E' stato immobilizzato dai carabinieri</h2>
      <address>
        <time datetime="2019-11-09T17:46:42+00:00">09 Nov 2019, 17:46</time>
      </address>
      <p>Ubriaco perso porta scompiglio all’interno del supermercato.</p>
      <h3>Ubriaco perso spacca bottiglie e fa danni al Penny Market</h3>
      <p>E’ successo nella serata di ieri, venerdì 8 novembre, al Penny Market di viale Macallè. Un giovane uomo, originario del Gambia e residente in città, è entrato nell’esercizio commerciale e ha danneggiato uno scaffale e gettato a terra generi alimentari e bottiglie di alcolici, nonostante riuscisse a stento a mantenere l’equilibrio per via dell’evidente stato di ubriachezza.</p>
      <h3>Immobilizzato dai carabinieri</h3>
      <p>Il personale del supermercato ha provato a fermarlo, senza successo. Solo l’arrivo dei carabinieri ha permesso di riportare la situazione alla calma. I militari della sezione radiomobile della compagnia di Biella hanno immobilizzato il 25enne, per poi affidarlo alle cure del 118, che lo ha portato all’ospedale in ambulanza.</p>
      <h3>Nessun ferito</h3>
      <p>Fortunatamente nel trambusto generale nessuna delle persone presenti è rimasta ferita. Il ragazzo è stato denunciato per danneggiamento aggravato.</p>
      <h3>Le polemiche</h3>
      <p>L’episodio è stato ripreso e raccontato su Facebook anche dal vicesindaco Giacomo Moscarola (la foto a corredo dell’articolo è stata pubblicata sul suo profilo), che<a href="https://laprovinciadibiella.it/cronaca/straniero-fa-danni-in-un-supermercato-e-scatta-la-propaganda"> l’ha “buttata” sulla polemica politica, parlando di “risorse tanto care alla sinistra” e provocando la reazione di diversi esponenti del centrosinistra</a>, tra i quali la consigliera comunale del Pd Manuela Mazza. “Noi semplicemente distinguiamo tra delinquenti e non delinquenti, non tra italiani e non italiani”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/straniero-fa-danni-in-un-supermercato-e-scatta-la-propaganda"/>
        <a href="https://laprovinciadibiella.it/cronaca/tribunale-abuso-professione"/>
        <a href="https://laprovinciadibiella.it/cronaca/lunedi-pomeriggio-in-duomo-il-funerale-di-paolo-sisto"/>
      </related>
    </article>
  </body>
</html>