<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-iit-madras-student-hanged-herself-in-hostel-room-for-getting-low-marks-2840880.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T17:23:29+00:00"/>
    <meta property="og:title" content="IIT-M की छात्रा ने हास्टल के कमरे में फांसी लगाकर दी जान, ये था कारण"/>
    <meta property="og:description" content="इंडियन इंस्टीट्यूट ऑफ टेक्नोलॉजी (आईआईटी) मद्रास की छात्रा ने हास्टल के अपने कमरे में फांसी लगाकर जान दे दी। घटना से हॉस्टल समेत पूरे संस्थान में सनसनी फैल गई। वह 19 साल की थी और मास्टर्स में फर्स्ट..."/>
  </head>
  <body>
    <article>
      <h1>IIT-M की छात्रा ने हास्टल के कमरे में फांसी लगाकर दी जान, ये था कारण</h1>
      <address><time datetime="2019-11-09T17:23:29+00:00">09 Nov 2019, 17:23</time> by <a rel="author">हिन्दुस्तान टीम,नई दिल्ली</a></address>
      <p>इंडियन इंस्टीट्यूट ऑफ टेक्नोलॉजी (आईआईटी) मद्रास की छात्रा ने हास्टल के अपने कमरे में फांसी लगाकर जान दे दी। घटना से हॉस्टल समेत पूरे संस्थान में सनसनी फैल गई। वह 19 साल की थी और मास्टर्स में फर्स्ट ईयर की छात्रा थी। पुलिस ने शनिवार को घटना के बारे में जानकारी दी।</p>
      <p>घटना के बाद मौके पर पहुंची पुलिस ने पीड़िता की पहचान फातिमा लतीफ के रूप में की है। फातिमा ह्यूमैनिटीज मास्टर डिग्री में फर्स्ट ईयर की छात्रा थी। छात्रा केरल के कोल्लम की रहने वाली थी। पुलिस को संदेह है कि फर्स्ट ईयर में उसके कम अंक आए थे  शायद इसी कारण से उसने आत्महत्या कर ली होगी।</p>
      <p>फातिमा आईआईटी कैम्पस के सरयू हॉस्टल में रह रही थी। शनिवार को फातिमा का रूप में सुबह करीब 11:30 तक बद मिला तो  उसके दौस्तों ने दरवाजा तोड़कर अंदर प्रवेश किया। दोस्तों ने देखा कि उसका शव पंखे लटका हुआ है। इसके बाद घटना के बारे में पुलिस को सूचित किया गया।</p>
      <p>फातिमा की मां ने पुलिस को बताया कि शुक्रवार की सुबह से वह बेटी से फोन पर संपर्क करने की कोशिश कर रही थी।</p>
      <p>मामले की जांच कर रहे अधिकारी के अनुसार, फातिमा पहली बार अपने घर से दूर हॉस्टल में रह रही थी। उसे अपने घर की बहुत याद आया करती थी। हाल ही में फातिमा को इंटरनल परीक्षा में बहुत ही कम नंबर मिले थे, शायद इसी कारण से उसने जान दे दी है।</p>
      <p>पुलिस ने आत्महत्या का केस दर्ज कर शव को पोस्टमार्टम के लिए भेज दिया। हिन्दुस्तान टाइम्स से आईआईटी मद्रास के अधिकारियों से संपर्क करने की कोशिश की लेकिन देर शाम तक किसी से संपर्क नहीं हो सका। </p>
    </article>
  </body>
</html>