<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ayti-einai-i-giafka-tis-tromokratikis-organosis-sto-cholargo-foto-kai-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-09T17:38:49+00:00"/>
    <meta property="og:title" content="Αυτή είναι η γιάφκα της τρομοκρατικής οργάνωσης στο Χολαργό (Φωτο και βίντεο)"/>
    <meta property="og:description" content="Από την οργάνωση «Επαναστατική Αυτοάμυνα» είχε χρησιμοποιηθεί ένα από τα όπλα που εντοπίστηκαν και κατασχέθηκαν νωρίτερα σήμερα κατά τη διάρκεια μεγάλης επιχείρησης της Αντιτρομοκρατικής Υπηρεσίας στην Αττική. Τα όπλα κατασχέθηκαν από διαμέρισμα στον Χολαργό, επί"/>
  </head>
  <body>
    <article>
      <h1>Αυτή είναι η γιάφκα της τρομοκρατικής οργάνωσης στο Χολαργό (Φωτο και βίντεο)</h1>
      <address>
        <time datetime="2019-11-09T17:38:49+00:00">09 Nov 2019, 17:38</time>
      </address>
      <p>Από την οργάνωση «Επαναστατική Αυτοάμυνα» είχε χρησιμοποιηθεί ένα από τα όπλα που εντοπίστηκαν και κατασχέθηκαν νωρίτερα σήμερα κατά τη διάρκεια μεγάλης επιχείρησης της Αντιτρομοκρατικής Υπηρεσίας στην Αττική. Τα όπλα κατασχέθηκαν από διαμέρισμα στον Χολαργό, επί της οδού 17ης Νοεμβρίου 57 στον έκτο όροφο, το οποίο μέλη της οργάνωσης χρησιμοποιούσαν ως κρησφύγετο.<br/>Στο διαμέρισμα φαίνεται να κατοικούσε κυρίως ο 45χρονος άνδρας που έχει συλληφθεί μαζί με έναν 41χρονο και τη σύντροφό τους, μια 39χρονη γυναίκα.<br/>Μάλιστα, ο 41χρονος είχε συλληφθεί το 2010 μαζί με τον Νίκο Μαζιώτη και την Πόλα Ρούπα αμέσως μετά τη δολοφονία του Λάμπρου Φούντα στον Νέο Κόσμο, ενώ ο 45χρονος δεν είχε συλληφθεί ποτέ, όμως ηταν ανερχόμενο πρόσωπο στο σύγχρονο αντάρτικο πόλης και ήταν ο ιδιοκτήτης του σπιτιού στο οποίο τα όπλα στο Χολαργό.<br/>Αναζητείται ακόμη ένας 46χρονος, ο οποίος είναι κι αυτός σκληρός αναρχικός, που δεν έχει συλληφθεί και αυτός είναι ένα από τα δυνατά πρόσωπα στο σύγχρονο αντάρτικο πόλης.</p>
      <p>Η αρχή του τέλους για την οργάνωση ήταν μια ληστεία που διέπραξαν στις 21 Οκτωβρίου σε καταστημα ΟΠΑΠ στο Χολαργό. Τότε, το όπλο του 41χρονου εκπυρσοκρότησε κατά λάθος και τραυμάτισε τον 46χρονο.</p>
      <p>Η ληστεία πραγματοποιήθηκε στο συγκεκριμένο κατάστημα γιατί ήταν κοντά στο διαμέρισμα του 45χρονου συλληφθέντα, εκεί όπου βρέθηκαν τα καλάσνικοφ.</p>
      <p>Σύμφωνα με το ρεπορτάζ, οι δύο δράστες λήστεψαν το κατάστημα του ΟΠΑΠ γιατί γνώριζαν ότι η επιχείρηση είχε κέρδη.</p>
      <p>Συγκεκριμένα, απέσπασαν 2.000 ευρώ και κατά τη διαφυγή τους, τραυματίστηκε στο πόδι ο 46χρονος που αναζητείται.</p>
      <p>Η αστυνομία, εν συνεχεία, ξεκίνησε την εξέταση ιατρών και νοσοκόμων, στους οποίους προσέφυγαν εκείνη την ημέρα οι δυο τους. Μάλιστα εγείρονται ερωτήματα, για το πώς κανείς δεν ενημέρωσε τις Αρχές για το περιστατικό, καθώς το τραύμα προερχόταν από σφαίρα, ενώ μεγάλο ερώτημα παραμένει και τι άκρες είχαν οι συλληφθέντες στο χώρο της περίθαλψης.</p>
      <figure>
        <iframe src="https://www.youtube.com/embed/bCN3y9NAG9s" width="696" height="392" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/HOYBtTNlVEU" width="696" height="392" data-service="Youtube" scrolling="no"/>
      </figure>
      <figure>
        <img src="https://europost.gr/wp-content/uploads/2019/11/giafka2-225x300.jpg"/>
      </figure>
      <figure>
        <img src="https://europost.gr/wp-content/uploads/2019/11/hit2-300x169.jpg"/>
      </figure>
      <figure>
        <img src="https://europost.gr/wp-content/uploads/2019/11/hit3-300x225.jpg"/>
      </figure>
    </article>
  </body>
</html>