<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545784.html/%D9%85%D8%B1%D8%AF%D9%85-%D9%82%D9%85-%D9%88%D9%84%D8%A7%DB%8C%D8%AA%D9%85%D8%AF%D8%A7%D8%B1%DB%8C-%D9%88-%D8%AF%DB%8C%D9%86%D8%AF%D8%A7%D8%B1%DB%8C-%D8%AE%D9%88%D8%AF%D8%B4%D8%A7%D9%86-%D8%B1%D8%A7-%D8%A8%D8%A7%D8%B1%D9%87%D8%A7-%D8%AB%D8%A7%D8%A8%D8%AA-%DA%A9%D8%B1%D8%AF%D9%87-%D8%A7%D9%86%D8%AF-%D8%A2%D8%A8-%D8%A8%D9%87-%D8%A2%D8%B3%DB%8C%D8%A7%D8%A8-%D8%AF%D8%B4%D9%85%D9%86%D8%A7%D9%86-%D9%86%D8%B1%DB%8C%D8%B2%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T17:39:00+00:00"/>
    <meta property="og:title" content="مردم قم ولایتمداری و دینداری خودشان را بارها ثابت کرده اند/آب به آسیاب دشمنان نریزیم"/>
    <meta property="og:description" content="مردم قم نه‌تنها در مبارزات انقلابی بلکه بعدازآن نیز و در طول جنگ تحمیلی هزاران شهید تقدیم این خاک و میهن کردند و شایسته نیست که این‌گونه با القابی زشت و زننده از آن‌ها نام برد."/>
  </head>
  <body>
    <article>
      <h1>مردم قم ولایتمداری و دینداری خودشان را بارها ثابت کرده اند/آب به آسیاب دشمنان نریزیم</h1>
      <h2>در حاشیه اظهارات موهن ابراهیم فیاض؛</h2>
      <address>
        <time datetime="2019-11-09T17:39:00+00:00">09 Nov 2019, 17:39</time>
      </address>
      <p>مردم قم نه‌تنها در مبارزات انقلابی بلکه بعدازآن نیز و در طول جنگ تحمیلی هزاران شهید تقدیم این خاک و میهن کردند و شایسته نیست که این‌گونه با القابی زشت و زننده از آن‌ها نام برد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://www.qomefarda.ir/">قم فردا</a>،  همه‌چیز از با انتشار پوستری در فضای مجازی شروع شد، پوستری که در آن از علاقه‌مندان برای شرکت در دوره‌های آموزشی چندهمسری دعوت‌شده بود.<br/><br/>موسسه حیات طیبه حسنی میزبان و مجری این کارگاه مهارت‌هایِ چندهمسری است که در سایت خود این موسسه نیز به آن اشاره‌شده است اما کار به همین‌جا ختم نشد چراکه با نشر و پخش شدن این پوسترها بلافاصله واکنش‌های زیادی در فضای مجازی به راه افتاد.<br/><br/>عده‌ای موافق و در مقابل عده‌ای زیادتری از مردم جامعه مخالف این اقدام و حتی برگزاری کارگاه آن بودند به‌طوری‌که مخالفان اظهارات تأیید نشده‌ای را نیز به مقام رهبری نسبت دادند و گفتند که ایشان مخالف چندهمسری است.<br/><br/>در این میان درحالی‌که کم‌کم به نظر می‌آمد که تب برگزاری این دوره و حواشی آن در فضای مجازی فروکش کرده بود به‌یک‌باره اظهارات تَند و غیرواقعی ابراهیم فیاض کارشناس جامعه‌شناسی در خصوص این موضوع و همچنین مردم انقلابی قم بار دیگر بحث برگزاری کارگاه و چندهمسری را بر سر زبان‌ها انداخت.<br/><br/>وی در مصاحبه‌ای که با یکی از رسانه داخلی کشور اظهارات موهن و غیرواقعی را به مردم قم نسبت داده که جای سؤال و البته پیگیری قانونی دارد.<br/><br/>فیاض که خود را مخالف چندهمسری بیان کرده و اظهاراتی سخیف بیان داشته: «همین آقایان با صیغه‌هایی که در قم کردند این شهر را پر از فاحشه کردند!»، «...<br/>همان‌طور که گفتم فاحشه‌های قم حاصل صیغه‌های خیلی از آقایان است!»، «... امروز می‌بینیم که ردیف چهارتاچهارتا کنار خیابان‌های قم می‌ایستند، آن‌هم باحجاب کامل! چند شب قبل ماشین خود من در قم خراب شد و دیدم که فاحشه با چادر و مقنعه و حجاب کامل به ماشین چسبیده بود!»<br/><br/>هرچند که جمعی از مردم انقلابی و با بصیرت شهر قم با نوشتن نامه‌ای به دادستان قم خواستار محاکمه آقای فیاض بر اساس ماده ۶۹۷ و 698 قانون مجازات اسلامی‌شده‌اند اما ذکر چند نکته برای روشن شدن ذهن این جامعه‌شناس خالی از لطف نیست.<br/><br/>نخست: دین‌داری و ولایتمداری و علاقه‌مندی مردم قم امروز به همگان ثابت‌شده است که جدیدترین نمونه آن را می‌توان به حضور مردم قم در پیاده‌روی اربعین اشاره کرد که بر اساس آمار از همه استان‌ها بیشتر بوده است.<br/><br/>دوم: مردم قم همواره در مراسمات مذهبی و آیینی و همچنین کارهای خیر بیشترین حضور و مشارکت رادارند و این خود نشان‌دهنده معنویت بالا و تقوای آن‌ها است.<br/><br/>سوم: تغییر چهره و فرهنگ شهر قم هدفی است که دشمنان نظام آن را دنبال می‌کنند و در این زمینه از هیچ کوششی فروگذار نیستند به‌طوری‌که مقام معظم رهبری دی‌ماه سال گذشته در دیدار خود با مردم قم بر این موضوع تأکید کردند.<br/><br/>حال در شرایطی که دشمنان نظام از هر روزنه‌ای برای ضربه زدن به وجهه و اعتبار شهر قم فروگذار نیستند بهتر است امثال آقای فیاض آب به آسیاب دشمن نریزند و با این اظهارات موهن در مسیر و خواست دشمن حرکت نکنند.<br/><br/>چهارم: مردم قم نه‌تنها در مبارزات انقلابی بلکه بعدازآن نیز و در طول جنگ تحمیلی هزاران شهید تقدیم این خاک و میهن کردند و شایسته نیست که این‌گونه با القابی زشت و زننده از آن‌ها نام برد.<br/><br/>پنجم: شاید آقای فیاض شهر قم و تعابیر آن را از رسانه‌های معاند و ضدانقلاب شنیده و چنین برداشت غلطی از این شهر شهیدپرور و انقلابی دارد و بهتر است برای مدتی هم شده که در قم سکونت داشته و بداند که مردم قم چگونه پای عقاید و قوانین اسلام مانده و آن را در زندگی خود جاری و ساری می‌کنند.<br/><br/>انتهای پیام/</p>
    </article>
  </body>
</html>