<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/ambiente/2019/11/09/news/san_francisco_un_murale_per_greta_thunberg-240712638/"/>
    <meta property="og:site_name" content="Repubblica.it"/>
    <meta property="article:published_time" content="2019-11-09T17:19:00+00:00"/>
    <meta property="og:title" content="San Francisco, un murale per Greta Thunberg. &quot;Un esempio per tutti, diamoci da fare&quot;"/>
    <meta property="og:description" content="Lavori in corso sulla facciata di un palazzo della città californiana. E' opera di Andrés Iglesias, alias Cobre: &quot;Dobbiamo prenderci"/>
  </head>
  <body>
    <article>
      <h1>San Francisco, un murale per Greta Thunberg. "Un esempio per tutti, diamoci da fare"</h1>
      <h2>Lavori in corso sulla facciata di un palazzo della città californiana. E' opera di Andrés Iglesias, alias Cobre: "Dobbiamo prenderci cura del Pianeta"</h2>
      <address>
        <time datetime="2019-11-09T17:19:00+00:00">09 Nov 2019, 17:19</time>
      </address>
      <p>Nel cuore di San Francisco basta alzare il naso per vedere il volto di <b><a href="https://www.repubblica.it/protagonisti/Greta_Thunberg">Greta Thunberg</a></b>. E' opera dell'artista argentino <b>Andrés Iglesias</b> che ha firmato il murale gigante con lo pseudonimo Cobre e, stando a <i>SFGate</i>, si ripromette di terminare i lavori entro la prossima settimana.<br/><br/>La dedica alla giovane attivista svedese che guida le proteste per il clima è stata pensata per non dimenticare che "dobbiamo prenderci cura del Pianeta" combattendo contro il <a href="https://www.repubblica.it/argomenti/riscaldamento_globale">riscaldamento globale</a>. In città Iglesias aveva già dipinto un murale con il volto di <b>Robin Williams</b> su un palazzo poi demolito.</p>
      <figure>
        <iframe data-src="https://twitter.com/SFGate/status/1192921752122167296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cobre è salito sulle rampe per dipingere Greta dopo che l'associazione non-profit One Atmosphere lo ha contattato per realizzare il progetto. "Greta sa quello che sta facendo, - ha detto il direttore Paul Scott - speriamo che la gente segua il suo esempio e faccia qualcosa".</p>
    </article>
  </body>
</html>