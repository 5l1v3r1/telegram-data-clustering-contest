<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425457/yparxoyn-enallaktikes-lyseis-gia-to-metanasteytiko"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T17:10:01+00:00"/>
    <meta property="og:title" content="Υπάρχουν εναλλακτικές λύσεις για το μεταναστευτικό"/>
    <meta property="og:description" content="Γεωργίου Β. Παπαγεωργίου"/>
  </head>
  <body>
    <article>
      <h1>Υπάρχουν εναλλακτικές λύσεις για το μεταναστευτικό</h1>
      <address>
        <time datetime="2019-11-09T17:10:01+00:00">09 Nov 2019, 17:10</time>
      </address>
      <p>Του <b>Γεωργίου Β. Παπαγεωργίου</b></p>
      <p>
        <b>Παρακολουθώ με αγωνία την πατρίδα μου και το μεγάλο, ασήκωτο βάρος που της φόρτωσαν όχι μόνον η Ευρωπαϊκή Ένωση, αλλά θα έλεγα και όλη η υπεύθυνη διεθνής Κοινότητα και ο Ο.Η.Ε., αφού δεν θέλουν ή δεν μπορούν να σταματήσουν έναν πόλεμο ή να δεχθούν στις χώρες τους τους πρόσφυγες, βρήκαν το μεγάλο θύμα την Ελλάδα και μας ταλαιπωρούν.</b>
      </p>
      <p>Σε όλα τα λιμάνια του κόσμου και βέβαια της Ευρώπης και της Ελλάδος μη εξαιρουμένης, υπάρχουν στα αγκυροβόλια των λιμανιών των χωρών, μεγάλα ΠΑΡΟΠΛΙΣΜΕΝΑ επιβατικά σκάφη και κρουαζιερόπλοια που μπορούν το καθένα ξεχωριστά να φιλοξενήσει προσωρινά, εύκολα αποτελεσματικά, λειτουργικά, από 1.000 έως και 5.000 άτομα σε κάθε πλοίο, δηλαδή κάθε πλοίο και μια ΜΟΡΙΑ, πιο ασφαλής.</p>
      <p>Αφού δεν θέλουν τους πρόσφυγες-μετανάστες στις χώρες τους, στα εδάφη τους, τότε ας τους φιλοξενήσουν σε ΠΛΟΙΑ, όλες οι χώρες είναι σε θέση, όλες μπορούν, έχουν τις δυνατότητες, δεν χωρά καμμία αμφιβολία, διαφορετικά είναι υποκριτές και φαρισαίοι, και άξιοι του κακού παρελθόντος των συστημάτων που υπηρέτησαν.</p>
      <p>Η Ευρωπαϊκή Ένωση, αντί να σπαταλά δισεκατομμύρια ευρώ σε Μη Κυβερνητικές Οργανώσεις και κυρίως στην Τουρκία που εκβιάζει συνεχώς, ας ΜΙΣΘΩΣΕΙ μεγάλα ΚΡΟΥΑΖΙΕΡΟΠΛΟΙΑ που μπορούν να φιλοξενήσουν με ανέσεις μέχρι και 5.000 άτομα το καθένα, να τα προσδέσουν στα λιμάνι τους προσωρινά και να βοηθήσουν όλοι στην επίλυση ενός από τα μεγαλύτερα δράματα στον κόσμο.</p>
      <p>Η Ελλάδα γέμισε και γεμίζει συνεχώς, η δε μεταφορά των φιλοξενουμένων από τα νησιά που έχουν γεμίσει ασφυκτικά στο εσωτερικό της χώρας, δεν λύνει, αλλά οξύνει το πρόβλημα, αφού οι λαθρομετανάστες έχουν γίνει απαιτητικοί και επικίνδυνοι, ενώ όπου και αν φιλοξενηθούν έστω και προσωρινά, δημιουργούν προβλήματα με τις παραβατικές τους συμπεριφορές, διακόπτουν ακόμη και τα τρένα.</p>
      <p>Λόγω του μεγάλου αριθμού των προσφυγικών ροών στη χώρα μας, δεν είναι εύκολος ο άμεσος έλεγχος, αφού υπάρχει πάντα ο φόβος μέσα στους πρόσφυγες, μετανάστες, να υπάρχουν και επικίνδυνα για την ασφάλεια της χώρας μας άτομα, όπως απεδείχθη, οφείλουμε να επαγρυπνούμε.</p>
    </article>
  </body>
</html>