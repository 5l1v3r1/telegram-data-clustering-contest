<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191109-turkiya-ta-tsaida-lokacin-soma-maida-mayakan-ga-kasashensu"/>
    <meta property="og:site_name" content="RFI"/>
    <meta property="article:published_time" content="2019-11-09T17:21:33+00:00"/>
    <meta property="og:title" content="Turkiya ta soma tasa keyar mayakan IS zuwa kasashensu"/>
    <meta property="og:description" content="Yau litinin Turkiya ta fara tasa keyar mayakan IS ‘yan kasashen waje mafi akasari daga yankin Turai zuwa kasashen su na asali, ciki har da Faransawa, da kuma Jamusawa."/>
  </head>
  <body>
    <article>
      <h1>Turkiya ta soma tasa keyar mayakan IS zuwa kasashensu</h1>
      <address><time datetime="2019-11-09T17:21:33+00:00">09 Nov 2019, 17:21</time> by <a rel="author">Nura Ado Suleiman</a></address>
      <p>
        <b>Yau litinin Turkiya ta fara tasa keyar mayakan IS ‘yan kasashen waje mafi akasari daga yankin Turai zuwa kasashen su na asali, ciki har da Faransawa, da kuma Jamusawa.</b>
      </p>
      <p>Tun ranar Juma’ar da ta gabata ne dai Turkiya ta sha alwashin cewar za ta soma mayar da mayakan IS da ke hannunta zuwa kasashensu na asali.</p>
      <p>Gabanin sanarwar, ministan cikin gidan Turkiyan Suleyman Soylu, yace yanzu haka, kasar na tsare da mayakan kungiyar ta IS kusan dubu 1 da 200, banda karin wasu 287 da ta kame, yayin farmakin baya bayan data kaddamar kan mayakan Kurdawa a arewacin kasar Syria.</p>
      <p>Turkiya dai ta dade tana sukar kasashe da dama, musamman na yammacin Turai, da kin karbar ‘ya ‘yansu da suka zama mayakan IS a Syria da Iraqi, inda suke soke damar kasancewarsu ‘yan kasa.</p>
    </article>
  </body>
</html>