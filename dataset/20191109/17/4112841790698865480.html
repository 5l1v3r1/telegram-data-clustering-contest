<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76395-Dvaja-zamestnanci-Disneylandu-boli-zatknuti-nasli-u-nich-detsku-pornografiu"/>
    <meta property="og:site_name" content="REFRESHER"/>
    <meta property="article:published_time" content="2019-11-09T17:27:00+00:00"/>
    <meta property="og:title" content="Dvaja zamestnanci Disneylandu boli zatknutí, našli u nich detskú pornografiu"/>
    <meta property="og:description" content="Jeden z nich bol v zábavnom parku zamestnaný na vysokej manažérskej pozícii."/>
  </head>
  <body>
    <article>
      <h1>Dvaja zamestnanci Disneylandu boli zatknutí, našli u nich detskú pornografiu</h1>
      <address><time datetime="2019-11-09T17:27:00+00:00">09 Nov 2019, 17:27</time> by <a rel="author">Daniel Mikolášik</a></address>
      <p>
        <b>Jeden z nich bol v zábavnom parku zamestnaný na vysokej manažérskej pozícii.</b>
      </p>
      <p>V piatok vtrhla do <b>Walt Disney World rezortu</b> v americkom Orlande polícia a <b>zatkla dvoch zamestnancov</b>. Tí totiž mali <b>prechovávať a šíriť detskú pornografiu</b>. V rámci tajnej akcie bolo na Floride zatknutých až 17 mužov, ktorí sa dopustili rovnakého trestného činu, informuje<a href="https://edition.cnn.com/2019/11/08/us/disney-employees-child-porn-sting/index.html"> CNN</a>.</p>
      <p>Medzi aktuálne obvinenými pracovníkmi Disneylandu sú 40-ročný Brett Kinney a 52-ročný Donald Durr mladší. Brett bol dokonca v zábavnom parku zamestnaný na <b>vysokej manažérskej pozícii</b>. Dopustiť sa mal v jednom prípade šírenia a až v 24 prípadoch prechovávania detskej pornografie.</p>
      <p>Hovorca spoločnosti Disney sa pre CNN vyjadril, že Bretta Kinneyho okamžite prepustili. Podľa tlačovej správy kancelárie šerifa mal niekdajší manažér Disney Worldu na internete vyhľadávať <b>fotky nahých chlapcov od batoliat až po 10-ročných.</b></p>
      <figure>
        <img src="https://i.refresher.sk/public/daniel-m/191108142237-disney-employees-child-porn-sting-split-exlarge-169.jpg"/>
        <figcaption>
          <cite>Kancelária šerifa v Polk County</cite>
        </figcaption>
      </figure>
      <p>Kinney sa vyšetrovateľom priznal, že je <b>závislý na detskom porne už 22 rokov</b>. Druhý zatknutý pracoval v Disney Worlde ako upratovač. Donald Durr mladší sa mal dopustiť v jednom prípade šírenia a v 8 prípadoch prechovávania detskej pornografie.</p>
      <p>Polícia u neho objavila tablet a DVD nosič s nahými deťmi, ktorý sám vytvoril pred 9 rokmi. Durr sám seba označil ako zvrhlého, ale vraj sa rozhodne nepovažuje za monštrum.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
      </related>
    </article>
  </body>
</html>