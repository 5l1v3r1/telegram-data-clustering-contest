<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10659--video-zurici-tenistka-chtela-napadnout-souperku"/>
    <meta property="og:site_name" content="Tenisový svět"/>
    <meta property="article:published_time" content="2019-11-09T16:49:00+00:00"/>
    <meta property="og:title" content="VIDEO: Zuřící tenistka chtěla napadnout soupeřku"/>
    <meta property="og:description" content="Turnaj v Las Vegas zažil tento týden nebývalou situaci. Na kurtu chtěla jedna tenistka napadnout tu druhou. Vyhrocený moment přišel poté, co Katherine Sebovová porazila Alycii Parksovou 6:0, 7:6(9) a údajně příliš silně stiskla ruku soupeřky u sítě."/>
  </head>
  <body>
    <article>
      <h1>VIDEO: Zuřící tenistka chtěla napadnout soupeřku</h1>
      <address>
        <time datetime="2019-11-09T16:49:00+00:00">09 Nov 2019, 16:49</time>
      </address>
      <p>
        <b>Turnaj v Las Vegas zažil tento týden nebývalou situaci. Na kurtu chtěla jedna tenistka napadnout tu druhou. Vyhrocený moment přišel poté, co Katherine Sebovová porazila Alycii Parksovou 6:0, 7:6(9) a údajně příliš silně stiskla ruku soupeřky u sítě.</b>
      </p>
      <p>Dvacetiletá Kanaďanka po svém vítězství vyrazila k síti a sledovala, jak její soupeřka s křikem zahodila raketu. Američanka Parksová, jež byla z porážky frustrovaná, došla po chvíli k síti a její podání ruky bylo hodně odměřené.</p>
      <p>Sebovová ovšem podání ruky nechtěla jen odfláknout a sevřela soupeřku o něco silněji. To se poražené Parksové vůbec nelíbilo a problém byl na světě.</p>
      <figure>
        <iframe data-src="https://twitter.com/DatGoneIt77/status/1192549750706491392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Umpirový rozhodčí rychle seběhl ze své stoličky a začal situaci uklidňovat, zuřící Parksová se ovšem hnala k Sebovové s úmyslem ji napadnout. Na kurt se rychle seběhli členové obou týmů a otec Parksové podle svědků pokřikoval něco o rasisticky motivované provokaci ze strany Sebovové.</p>
      <p>Parksová byla po utkání hodně aktivní na sociálních sítích, kde svou reakci vysvětlila násilným potřesením rukou od soupeřky. „Stiskla mi ruku velmi tvrdě,“ napsala.</p>
      <p>To potvrdila i další americká tenistka Sachia Vickeryová, která byla na utkání také přítomna. „Byla jsem tam, viděla jsem, že jí tu ruku stiskla nepřiměřenou silou. Doufám, že se to teď Sebovová nesnaží otočit ve svůj prospěch,“ podotkla.</p>
      <footer>Jan Vojkůvka, foto: Twitter: Paps</footer>
    </article>
  </body>
</html>