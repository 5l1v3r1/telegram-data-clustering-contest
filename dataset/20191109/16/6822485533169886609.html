<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818138.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T16:59:00+00:00"/>
    <meta property="og:title" content="تهران دارای بیشترین آمار گازگرفتگی در کشور"/>
    <meta property="og:description" content="به گزارش ایسنا، بر اساس آخرین آمار اورژانس کشور از ابتدای مهر تا ۱۷ آبان ماه استان تهران با ۱۰۵ نفر بیشترین آمار مسمومیت با گاز CO (کربن‌منوکسید) را داشته است که از این تعداد ۳۸ نفر به مراکز درمانی اعزام و ۶۶ نفر در محل درمان شدند متاسفانه یک نفر در این استان بر اثر مسمومیت با گاز CO جان خود را از دست داد."/>
  </head>
  <body>
    <article>
      <h1>تهران دارای بیشترین آمار گازگرفتگی در کشور</h1>
      <address>
        <time datetime="2019-11-09T16:59:00+00:00">09 Nov 2019, 16:59</time>
      </address>
      <p>بر اساس اعلام اورژانس کشور استان تهران از ابتدای مهر ماه تاکنون بیشترین آمار مسمومیت با گاز CO (کربن‌منوکسید) را داشته است.</p>
      <p>به گزارش ایسنا، بر اساس آخرین آمار اورژانس کشور از ابتدای مهر تا ۱۷ آبان ماه استان تهران با ۱۰۵ نفر بیشترین آمار مسمومیت با گاز CO (کربن‌منوکسید) را داشته است که از این تعداد ۳۸ نفر به مراکز درمانی اعزام و ۶۶ نفر در محل درمان شدند متاسفانه یک نفر در این استان بر اثر مسمومیت با گاز CO جان خود را از دست داد.</p>
      <p>پس از استان تهران، خراسان رضوی با ۷۸ نفر بیشترین آمار مسمومیت با گاز CO (کربن‌منوکسید) را در این بازه زمانی دارد  از این تعداد متاسفانه سه نفر فوت کردند و ۵۸ نفر به مراکز درمانی منتقل شدند.</p>
      <p>استان آذربایجان شرقی نیز در رتبه سوم گازگرفتگی قرار دارد. در این استان ۵۵ نفر به مراکز درمانی مراجعه کرده‌اند و چهار نفر در اثر گازگرفتگی جان خود را از دست داده‌اند.</p>
      <p>بر اساس اطلاعات اورژانس کشور بیشترین فوتی در اثر مسمومیت با گاز CO به ترتیب در استان فارس با شش نفر فوتی و در استان مازندران با پنج نفر فوتی گزارش شده است.</p>
    </article>
  </body>
</html>