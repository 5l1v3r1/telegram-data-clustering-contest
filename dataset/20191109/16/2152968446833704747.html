<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T16:25:00+00:00"/>
    <meta property="og:title" content="Браво! Стотици старозагорци залесиха нова дъбова гора"/>
    <meta property="og:description" content="Тя ще бъде на мястото на опожарената през 2007 година горска площ | Dnes.bg"/>
  </head>
  <body>
    <article>
      <h1>Браво! Стотици старозагорци залесиха нова дъбова гора</h1>
      <h2>Тя ще бъде на мястото на опожарената през 2007 година горска площ</h2>
      <address><time datetime="2019-11-09T16:25:00+00:00">09 Nov 2019, 16:25</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251665-middle.jpg"/>
        </figure>
        <p>Снимка: Община Стара Загора</p>
        <p>1<a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image2#photo">2</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image3#photo">3</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image4#photo">4</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image5#photo">5</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image6#photo">6</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image7#photo">7</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image8#photo">8</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image9#photo">9</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image10#photo">10</a><a href="https://www.dnes.bg/stranata/2019/11/09/bravo-stotici-starozagorci-zalesiha-nova-dybova-gora.429090,image11#photo">11</a></p>
        <p>Няколкостотин старозагорци участваха днес в акцията по засаждането на нова дъбова гора, на мястото на опожарената през 2007 година по време на големите пожари над града. <br/> <br/>Първата акция от кампанията "Да си отгледаме гора, засаждайки 10 000 дръвчета за един ден" стартира в 10.00 часа.</p>
        <p>Много старозагорци се включиха в залесяването, след като преминаха инструктаж от Петър Заяков,  директор на Регионалната дирекция по горите. Според Заяков трябва да се засадят 10 000 дъбови фиданки на 20 дка. Теренът бе разделен на бразди, а лесовъди обясняваха технологията за засаждане на доброволците.</p>
        <p>"Моята идея е да ангажираме града в озеленяването и да подобрим горския фонд около Стара Загора. Всичко това е важно за чистотата на въздуха, който дишаме и това Стара Загора да става все по-зелена. Благодаря на всички, които са тук и подкрепят идеята. Всяко година ще засаждаме по 10 000 дръвчета, за да си отгледаме заедно гора в покрайнините на нашия град. Сигурен съм, че доброволците ще стават все повече", каза кметът Живко Тодоров.</p>
        <p>Община Стара Загора осигури безплатен транспорт за всички желаещи, които искат да допринесат за отглеждането на нова гора в района на "Дъбрава". <br/> </p>
      </anchor>
    </article>
  </body>
</html>