<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/timeout/timeoutother/stiliqn-petrov-vze-diploma-za-menidzhyr-na-evropejski-klubove-1404641.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T16:27:00+00:00"/>
    <meta property="og:title" content="Стилиян Петров взе диплома за мениджър на европейски клубове"/>
    <meta property="og:description" content="Бившият капитан на българския национален отбор по футбол Стилиян Петров придоби магистърска диплома към УЕФА Той завърши успешно курса за управление и икономика на спорта, организиран от европейската футболна централа"/>
  </head>
  <body>
    <article>
      <h1>Стилиян Петров взе диплома за мениджър на европейски клубове</h1>
      <address><time datetime="2019-11-09T16:27:00+00:00">09 Nov 2019, 16:27</time> by <a rel="author">Sportlive.bg</a></address>
      <p>Бившият капитан на българския национален отбор по футбол <b><a href="https://www.sportlive.bg/tags/3852">Стилиян Петров</a></b> придоби магистърска диплома към УЕФА. Той завърши успешно курса за управление и икономика на спорта, организиран от европейската футболна централа. Така бившият играч на Селтик и Астън Вила вече има право да работи като генерален мениджър на европейски футболни клубове.</p>
      <p>40-годишният Петров се похвали в Туитър, където позира сам с дипломата и заедно със своите колеги от курса. <i>"Изключително горд с всеки един от тази невероятна група за усилията и усърдната работа през последните две години. Поздравления за всички",</i> написа бившият халф. В свои интервюта Стилиян не крие, че мечтата му е да се завърне в големия футбол под една или друга форма.</p>
      <p>Програмата на УЕФА е създадена само за бивши футболисти, допринесли за развитието на играта и националните си отбори, и такива, които са печелили европейски трофеи. Курсът на Петров е завършен от играчи като Луис Гарсия, Юри Джоркаеф и Гайска Мендиета. Подобни дипломи имат Зинедин Зидан, Ерик Абидал и други. <b><i><a href="https://www.sportlive.bg/worldfootball/england/Zvezda-na-Manchestyr-Yunajted-Stiliqn-Petrov-e-lider-bi-bil-uspeshen-trenxor-698478.html">А коя бивша звезда на Манчестър Юнайтед смята, че Петров ще стане добър треньор вижте в този материал.</a></i></b></p>
      <figure>
        <iframe data-src="https://twitter.com/StanPetrov19/status/1192845449142685696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Bivsh-anglijski-nacional-Stiliqn-Petrov-trqbva-da-poeme-BFS-1385741.html"/>
        <a href="https://www.sportlive.bg/worldfootball/bulgariansabroad/Stiliqn-Petrov-e-gotov-za-menidzhyrska-rabota-752597.html"/>
        <a href="https://www.sportlive.bg/worldfootball/bulgariansabroad/Stenli-Momchetata-mi-me-vidqha-v-systoqnie-v-koeto-ne-biva-da-byde-vizhdan-nikoj-roditel-752588.html"/>
        <a href="https://www.sportlive.bg/bgfootball/levski/Stiliqn-Petrov-otkazal-da-stane-sporten-direktor-na-Levski-744734.html"/>
        <a href="https://www.sportlive.bg/bgfootball/bgfootballother/Vtorodivizionen-tim-v-Bylgariq-e-pokanil-Stiliqn-Petrov-698332.html"/>
      </related>
    </article>
  </body>
</html>