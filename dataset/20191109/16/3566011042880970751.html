<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545981.html/%D8%AA%D8%B3%D9%87%DB%8C%D9%84-%D8%AA%D8%B1%D8%AF%D8%AF-%D8%B2%D8%A7%D8%A6%D8%B1%D8%A7%D9%86-%D9%BE%D8%A7%DA%A9%D8%B3%D8%AA%D8%A7%D9%86%DB%8C-%D8%AF%D8%B1-%D9%85%D8%B1%D8%B2-%D9%85%DB%8C%D8%B1%D8%AC%D8%A7%D9%88%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T16:37:00+00:00"/>
    <meta property="og:title" content="تسهیل تردد زائران پاکستانی در مرز میرجاوه"/>
    <meta property="og:description" content="فرمانده مرزبانی ناجا گفت: کلیه روابط ما با کشور پاکستان در حال رشد و توسعه بوده و این تعامل می تواند مشکلات مربوط به مرز را کاهش دهد."/>
  </head>
  <body>
    <article>
      <h1>تسهیل تردد زائران پاکستانی در مرز میرجاوه</h1>
      <address>
        <time datetime="2019-11-09T16:37:00+00:00">09 Nov 2019, 16:37</time>
      </address>
      <p>فرمانده مرزبانی ناجا گفت: کلیه روابط ما با کشور پاکستان در حال رشد و توسعه بوده و این تعامل می تواند مشکلات مربوط به مرز را کاهش دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار "قاسم رضایی" در حاشیه بازدید از یگانهای مرزی استان سیستان و بلوچستان در جمع خبرنگاران گفت: استان سیستان و بلوچستان با دو کشور افغانستان و پاکستان هم مرز است و روابط بسیار خوبی با هر دو کشور داریم و از طرفی هم با پاکستان و عمان مرز دریایی مشترک داریم.</p>
      <p>  وی با اشاره به بازدید از مرزهای دریایی عنوان کرد: در راستای ارتقاء تعاملات با گارد ساحلی پاکستان، برنامه های مشترکی برای آینده در دستور کار قرار گرفته و امیدواریم بتوانیم امنیت مطلوبی را در دریا و سواحل برقرار کنیم.   فرمانده مرزبانی ناجا روابط با کشور پاکستان را در سال جاری مطلوب عنوان کرد و افزود: در سال گذشته مشکلاتی در مرز مشترک با پاکستان داشتیم که با رایزنی ها و پیگیری های صورت گرفته توسط مرزبانان دو کشور این مشکلات مرتفع و خلاءهای مرزی توسط مرزبانان پوشش داده می شود.   سردار رضایی با اشاره به بازدید و ملاقات مرزی فرماندهان مرزبانی ایران و پاکستان گفت: در این ملاقات تاکید بر پوشش خلاءهای مرزی، جاده‌های مرزی، ابنیه‌ها و مدیریت مشترک در مرز گفت و گو می‌شود.   به گزارش پایگاه خبری پلیس، وی اقدامات و تعامل مرزبانان دو کشور در سال جاری را مطلوب ارزیابی کرد و افزود: کلیه روابط ما با کشور پاکستان در حال رشد و توسعه بوده و این تعامل می تواند مشکلات مربوط به مرز را کاهش دهد.   فرمانده مرزبانی ناجا خاطرنشان کرد: اقدامات خوبی در راستای تسهیل تردد زائران پاکستانی در مرز میرجاوه صورت گرفته که این نشان از روابط خوب دو کشور دارد.   انتهای پیام</p>
    </article>
  </body>
</html>