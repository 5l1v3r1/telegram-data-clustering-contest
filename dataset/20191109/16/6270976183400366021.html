<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/majzhe-64-meshkantsiv-ordlo-vvazhayut-shho-vidnovlennya-donbasu-maye-vidbuvatys-za-koshty-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-09T16:53:40+00:00"/>
    <meta property="og:title" content="Майже 64% мешканців ОРДЛО вважають, що відновлення Донбасу має відбуватись за кошти України"/>
    <meta property="og:description" content="63,6% мешканців ОРДЛО вважають, що відновлення Донбасу має відбуватись за кошти України. Про це свідчать результати опитування, яке на замовлення ZN у жовтні провела компанія “Нью імідж маркетинг груп”. “63,6% опитаних вважають, що за кошти України. Запам’ятайте цей вирок. Тут, до речі, спецгрупу зі збору коштів створювати не треба. Вона вже є — оточення президента сильно націлене […]"/>
  </head>
  <body>
    <article>
      <h1>Майже 64% мешканців ОРДЛО вважають, що відновлення Донбасу має відбуватись за кошти України</h1>
      <address><time datetime="2019-11-09T16:53:40+00:00">09 Nov 2019, 16:53</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/obstrily-v-zolotomu-620x420.jpg"/>
      </figure>
      <p>
        <b>
          <b>63,6% мешканців ОРДЛО вважають, що відновлення Донбасу має відбуватись за кошти України.</b>
        </b>
      </p>
      <p>Про це свідчать результати опитування, яке на замовлення <a href="https://dt.ua/internal/test-na-sumisnist-329032_.html">ZN</a> у жовтні провела компанія “Нью імідж маркетинг груп”.</p>
      <p>“63,6% опитаних вважають, що за кошти України. Запам’ятайте цей вирок. Тут, до речі, спецгрупу зі збору коштів створювати не треба. Вона вже є — оточення президента сильно націлене на роботу. 29,3% вважають справедливим примусити до оплати відновлення Донбасу українських олігархів. 18,5% — не хочуть залежності в цьому питанні ні від кого і розраховують на власні сили. 17% готові покласти цей тягар на США. У них там явно після роздачі печива щось у калитці лишилося. 16,5% вважають справедливим відновлювати Донбас за кошти Європи. Рівно 16% — за кошти Росії. І тільки 13% мудро й зріло покладають витрати на відновлення зруйнованого краю, розграбованого краю, депресивного краю на плечі всіх вищезгаданих. Хай буде так. Аби не розікрали”, – пише ЗМІ.</p>
      <p>При цьому, <a href="https://rubryka.com/2019/11/09/55-4-meshkantsiv-ordlo-vvazhayut-sebe-ukrayintsyamy-opytuvannya/">55,4% опитаних вважають себе українцями</a>, а <a href="https://rubryka.com/2019/11/09/41-3-zhyteliv-ordlo-vvazhayut-sebe-bidnymy-opytuvannya/">41,3% жителів ОРДЛО вважають себе бідними.</a></p>
      <p>
        <b>Довідка</b>
      </p>
      <p>
        <i>Дослідження проводилося з 7-го по 31 жовтня 2019 р. Опитано 1606 респондентів: 800 — у непідконтрольній частині Луганської і 806 — у непідконтрольній частині Донецькій областей. Для розрахунків вибірки було використано офіційні статистичні дані 2014 р., скориговані з урахуванням наявних демографічних даних ВПО, які залишили непідконтрольні території. Інтерв’ю face-to-face проводилися в домогосподарствах респондентів за структурованою анкетою. Погрішність результатів не перевищує 3,2%.</i>
      </p>
    </article>
  </body>
</html>