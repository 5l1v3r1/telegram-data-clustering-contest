<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/von-der-leyen-verdedigt-navo-na-uitspraken-macron/"/>
    <meta property="og:site_name" content="SCEPTR"/>
    <meta property="article:published_time" content="2019-11-09T16:44:38+00:00"/>
    <meta property="og:title" content="Von der Leyen verdedigt NAVO na uitspraken Macron"/>
    <meta property="og:description" content="EU-Commissievoorzitter Ursula Von der Leyen is het niet eens met de uitspraken van de Franse president Emmanuel Macron (LREM) over de NAVO."/>
  </head>
  <body>
    <article>
      <h1>Von der Leyen verdedigt NAVO na uitspraken Macron</h1>
      <address><time datetime="2019-11-09T16:44:38+00:00">09 Nov 2019, 16:44</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>EU-Commissievoorzitter <a href="https://sceptr.net/tag/Ursula-Von-der-Leyen">Ursula Von der Leyen</a> is het niet eens met de uitspraken van de Franse president <a href="https://sceptr.net/tag/emmanuel-macron">Emmanuel Macron</a> (LREM) over de NAVO. <a href="https://sceptr.net/2019/11/macron-navo-is-hersendood/">Die laatste zei eerder deze week</a> dat de militaire alliantie <i>“hersendood” </i>is en dat Europese landen niet langer op de Verenigde Staten kunnen vertrouwen voor hun verdediging.</b>
      </p>
      <p>De voorzitter van de Europese Commissie en voormalig Duits Defensieminister omschreef de NAVO als een <i>“uitstekend beschermend schild van vrijheid” </i>in een toespraak ter herdenking van de val van de Berlijnse muur. Vandaag 30 jaar geleden. <i>“In haar 70-jarige geschiedenis is er veel veranderd in de NAVO”</i>, klonk het nog bij Von der Leyen.<i> “Maar één ding is altijd hetzelfde gebleven: de NAVO was en is altijd wat haar lidstaten ervan maken.”</i></p>
      <figure>
        <iframe data-src="https://twitter.com/SCEPTR_online/status/1192703126475870211?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>NAVO: Turks offensief in Noord-Syrië zet verhoudingen op scherp</h3>
      <p>In tegenstelling tot wat de Franse president <a href="https://sceptr.net/tag/emmanuel-macron">Emmanuel Macron</a> (LREM) eerder verklaarde, is de NAVO volgens de EU-Commissievoorzitter <i>“de sterkste militaire alliantie in de wereld”. </i><a href="https://sceptr.net/2019/11/macron-navo-is-hersendood/">Eerder deze week zei Macron</a> dat de NAVO <i>“hersendood” </i>is en dat Europese landen niet langer op de Verenigde Staten kunnen vertrouwen voor hun verdediging. Dit na de beslissing van de Amerikaanse president <a href="https://sceptr.net/tag/donald-trump">Donald Trump</a> (Rep.) om troepen uit Syrië terug te trekken zonder zijn bondgenoten te raadplegen. Volgens de Fransman een teken dat de VS hun <i>“</i><i>rug</i><i> naar ons toekeren”. </i></p>
      <p><i>Je hebt geen enkele coördinatie van de strategische besluitvorming tussen de Verenigde Staten en hun NAVO-bondgenoten”,</i> klonk het nog bij Macron over het Turkse offensief in Noord-Syrië.<i> “Je hebt een ongecoördineerde agressieve actie van een andere NAVO-bondgenoot, Turkije, in een gebied waar onze belangen op het spel staan.”</i></p>
      <p>Von der Leyen wordt bijgetreden door haar landgenoot en Buitenlandminister <a href="https://sceptr.net/tag/heiko-maas">Heiko Maas</a> (SPD). Ook de Amerikaanse minister van Buitenlandse Zaken <a href="https://sceptr.net/tag/mike-pompeo">Mike Pompeo</a> (Rep.) ziet geen graten in de uitspraak van de Franse president.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/iran-haalt-buitenlandse-drone-neer/"/>
        <a href="https://sceptr.net/2019/11/macron-navo-is-hersendood/"/>
        <a href="https://sceptr.net/2019/11/parijs-politie-ruimt-migrantenkampen-op/"/>
      </related>
    </article>
  </body>
</html>