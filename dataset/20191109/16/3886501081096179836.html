<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119105-u-bagdadu-poginula-cetiri-demonstranta?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T16:20:04+00:00"/>
    <meta property="og:title" content="U Bagdadu poginula četiri demonstranta (VIDEO)"/>
    <meta property="og:description" content="Četiri antivladina demonstranta su danas poginula, a 108 je povredjeno u Bagdadu, rekli su irački zvaničnici.Oni su naveli da je do pogibija i ranjavanja popodne kada su se pojačale višenedeljne demonstracije pošto je policija oterala demonstrante s tri glavna mosta preko reke Tigra, prenela je agencija AP.Policija je ranije danas na učesnike protesta u centru Bagdada pucala bojevom municijom.Navedeno je da su tri osobe poginule od vatrenog oružja, a četvrta pošto je patronom suzavca pogodjena u glavu.Agencija AFP je krajem oktobra objavila da je niz demonstranata u Bagdadu poginuo pošto su pogodjeni u glavu teškim patronama suzavca, deset puta težim od onih koje obično koristi policija. Na taj problem je ukazala medjunarodna organizacija za ljudska prava Amnesti internešenal (Amnesty International AI), tvrdeći da su te patrone teške čak 220 do 250 grama, &quot;srpskog i bugarskog porekla&quot;."/>
  </head>
  <body>
    <article>
      <h1>U Bagdadu poginula četiri demonstranta (VIDEO)</h1>
      <address>
        <time datetime="2019-11-09T16:20:04+00:00">09 Nov 2019, 16:20</time>
      </address>
      <slideshow>
        <figure>
          <img src="https://static.beta.rs/thumbs/4cc15f14.556x371.jpg"/>
        </figure>
        <figure>
          <img src="https://static.beta.rs/thumbs/64de6e7f.556x371.jpg"/>
        </figure>
        <figure>
          <img src="https://static.beta.rs/thumbs/29295689.528x371.jpg"/>
        </figure>
        <figure>
          <img src="https://static.beta.rs/thumbs/1b8633a8.554x371.jpg"/>
        </figure>
      </slideshow>
      <p><b>Četiri antivladina demonstranta su danas poginula, a 108 je povredjeno u Bagdadu, rekli su irački zvaničnici.</b><br/><br/>Oni su naveli da je do pogibija i ranjavanja popodne kada su se pojačale višenedeljne demonstracije pošto je policija oterala demonstrante s tri glavna mosta preko reke Tigra, prenela je agencija AP.<br/><br/>Policija je ranije danas na učesnike protesta u centru Bagdada pucala bojevom municijom.<br/><br/>Navedeno je da su tri osobe poginule od vatrenog oružja, a četvrta pošto je patronom suzavca pogodjena u glavu.<br/><br/>Agencija AFP je krajem oktobra objavila da je niz demonstranata u Bagdadu poginuo pošto su pogodjeni u glavu teškim patronama suzavca, deset puta težim od onih koje obično koristi policija. <br/><br/>Na taj problem je ukazala medjunarodna organizacija za ljudska prava Amnesti internešenal (Amnesty International AI), tvrdeći da su te patrone teške čak 220 do 250 grama, "srpskog i bugarskog porekla".</p>
      <figure>
        <iframe src="https://www.youtube.com/embed/E9U9Rsg53Es" width="660" height="388" data-service="Youtube" scrolling="no"/>
      </figure>
    </article>
  </body>
</html>