<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/la-carica-di-capitan-juantorena-tutti-al-palas-per-la-sfida-con-perugia/1323105/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T16:57:00+00:00"/>
    <meta property="og:title" content="La carica di capitan Juantorena: «Tutti al palas per la sfida con Perugia»"/>
    <meta property="og:description" content="Ancora 24 ore e all’Eurosuole Forum andrà in scena uno dei match più attesi della stagione: domenica (ore 18) la sfida tra Lube Civitanova e Sir Safety Conad Perugia, incrocio che nella storia ha già dato vita a ben tre serie di Finale Scudetto. Una partita, anticipata al 10 novembre rispetto alla d"/>
  </head>
  <body>
    <article>
      <h1>La carica di capitan Juantorena: «Tutti al palas per la sfida con Perugia»</h1>
      <address><time datetime="2019-11-09T16:57:00+00:00">09 Nov 2019, 16:57</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fla-carica-di-capitan-juantorena-tutti-al-palas-per-la-sfida-con-perugia%2F1323105%2F">Condividi52</a><a href="https://twitter.com/intent/tweet?text=La+carica+di+capitan+Juantorena%3A++%C2%ABTutti+al+palas+per+la+sfida+con+Perugia%C2%BB&amp;url=https%3A%2F%2Fwww.cronachemaceratesi.it%2F2019%2F11%2F09%2Fla-carica-di-capitan-juantorena-tutti-al-palas-per-la-sfida-con-perugia%2F1323105%2F">Tweet</a>Email52 Condivisioni</p>
      <p> </p>
      <p> </p>
      <p>
        <b>Ancora 24 ore e all’Eurosuole Forum andrà in scena uno dei match più attesi della stagione: domenica (ore 18) la sfida tra Lube Civitanova e Sir Safety Conad Perugia, incrocio che nella storia ha già dato vita a ben tre serie di Finale Scudetto. Una partita, anticipata al 10 novembre rispetto alla data originaria dell’8 dicembre (causa Mondiale per Club), assolutamente da non perdere.</b>
      </p>
      <p><b>Biglietti ancora disponibili – </b>C’è ancora possibilità di acquistare il tagliando per assistere al big match Cucine Lube-Sir. Biglietti in vendita online, collegandovi al sito lubevolley.vivaticket.it, oppure recandovi nei punti vendita Vivaticket in Italia. Biglietti in vendita anche all’Eurosuole Forum di Civitanova domenica dalle 10 alle 12.30 e dalle 15.00 fino ad inizio gara. Per informazioni telefonare allo 0733-1999422 negli orari suddetti.</p>
      <p><b>Osmany Juantorena carica pubblico e squadra</b> – “Sicuramente sarà una sfida molto stimolante per noi, conosciamo bene il valore di Perugia che ha appena vinto la Supercoppa italiana e si presenterà all’Eurosuole Forum bella carica. Non vediamo l’ora di affrontare la gara anche per capire a che punto siamo. Mi aspetto un palasport pieno di tifosi che ci sostengano dal primo all’ultimo minuto, sarà uno spettacolo sugli spalti e invito tutti a venire a seguirci: abbiamo bisogno del calore del nostro palasport, un fattore che può essere molto importante. Proveremo a fare del nostro meglio per vincere, pensando al nostro gioco palla dopo palla e a crescere ancora”.</p>
    </article>
  </body>
</html>