<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231481/"/>
    <meta property="og:site_name" content="Українська правда"/>
    <meta property="article:published_time" content="2019-11-09T16:02:50+00:00"/>
    <meta property="og:title" content="МЗС РФ прокоментувало рішення Суду ООН на користь України"/>
    <meta property="og:description" content="Росія сподівається, що при розгляді справи “Україна проти Росії” по суті Міжнародний суд ООН “залишить без задоволення всі українські претензії”."/>
  </head>
  <body>
    <article>
      <h1>МЗС РФ прокоментувало рішення Суду ООН на користь України</h1>
      <address>
        <time datetime="2019-11-09T16:02:50+00:00">09 Nov 2019, 16:02</time>
      </address>
      <p>Росія сподівається, що при розгляді справи "Україна проти Росії" по суті Міжнародний суд ООН "залишить без задоволення всі українські претензії".</p>
      <p>Як повідомляє <a href="https://www.eurointegration.com.ua/news/2019/11/9/7102849/">"Європейська правда"</a>, про це йдеться у заяві на сайті міністерства закордонних справ РФ.</p>
      <p>"Російська Федерація розраховує, що на етапі розгляду спору по суті Міжнародний суд ООН в повній мірі врахує позицію Росії і в підсумку залишить без задоволення всі українські претензії", - сказано в заяві.</p>
      <p>Рішення Суду ООН про наявність у нього юрисдикції "не вирішує результат справи, зокрема і з урахуванням того, що до 8 грудня 2020 року Росії ще тільки належить представити свої контраргументи по суті спору", кажуть у Москві.</p>
      <p>Напередодні Суд ООН у Гаазі визнав свою юрисдикцію у справі України проти Російської Федерації попри заперечення останньої.</p>
      <p>Докази щодо фінансування Росією тероризму в Україні та здійснення расової дискримінації в Криму, тепер будуть предметом розгляду на слуханнях по суті.</p>
      <p>
        <i>
          <b>Детальніше про ухвалене в Гаазі рішення читайте у статті "<a href="https://www.eurointegration.com.ua/articles/2019/11/8/7102832/">Перемога повна, але не остання: що означає рішення Суду ООН по Криму та Донбасу</a>".</b>
        </i>
      </p>
      <related>
        <a href="https://www.pravda.com.ua/news/2019/11/9/7231479/"/>
        <a href="https://www.pravda.com.ua/news/2019/11/9/7231475/"/>
        <a href="https://www.pravda.com.ua/news/2019/11/9/7231472/"/>
      </related>
    </article>
  </body>
</html>