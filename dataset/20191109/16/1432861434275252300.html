<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/duzpa-i-kup-propuski-provaliha-cherno-more-sreshtu-etyr-morqcite-s-treta-poredna-zaguba-1404654.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T16:54:00+00:00"/>
    <meta property="og:title" content="Дузпа и куп пропуски провалиха Черно море срещу Етър, &quot;моряците&quot; с трета поредна загуба"/>
    <meta property="og:description" content="Етър (Велико Търново) победи Черно море с 1:0 в среща от 16-ия кръг на Първа професионална лига На стадион „Ивайло единственото попадение отбеляза Румен Руменов от дузпа в самия край на първото полувреме"/>
  </head>
  <body>
    <article>
      <h1>Дузпа и куп пропуски провалиха Черно море срещу Етър, "моряците" с трета поредна загуба</h1>
      <address><time datetime="2019-11-09T16:54:00+00:00">09 Nov 2019, 16:54</time> by <a rel="author">Sportlive.bg</a></address>
      <p>Етър (Велико Търново) победи Черно море с 1:0 в среща от 16-ия кръг на <a href="https://www.sportlive.bg/bgfootball"><b>Първа професионална лига</b></a>. На стадион „Ивайло" единственото попадение отбеляза Румен Руменов от дузпа в самия край на първото полувреме.</p>
      <p>Наказателният удар бе отсъден за нарушение на Мирослав Енчев срещу Даниел Младенов. По-рано „моряците" също имаха основателни претенции за дузпа, но такава не бе отсъдена. В 71-та минута Никола Попов свири все пак такава, но потърпевшият Мартин Минчев пропусна от бялата точка.</p>
      <p>Черно море имаше по-добрите ситуации за гол в мача, но неточности при завършващите удари и отличните прояви на вратаря на домакините Христо Иванов не позволиха да се стигне до гол. Етър записа първа победа в родния елит над Черно море от 9 март 2013 г. Така „виолетовите" отново се върнаха на победния път след двете загуби от ЦСКА и Левски. Черно море пък записа трета поредна загуба. В класирането Етър се изкачи до 9-то място със 17 точки, докато Черно море засега остави 6-ти с 21.</p>
      <related>
        <h4>Още по темата</h4>
        <a href="https://www.sportlive.bg/bgfootball/levski/I-Levski-ne-pozhali-kletiq-Etyr--1403497.html"/>
        <a href="https://www.sportlive.bg/bgfootball/cska/Nastavnikyt-na-Etyr-pobesnq-sled-porazhenieto-ot-cSKA-Otrqzaha-ni-glavite-1390204.html"/>
        <a href="https://www.sportlive.bg/bgfootball/levski/Ilian-Iliev-Podarihme-pobedata-na-Levski-mozhe-bi-obyrkah-systava-1375848.html"/>
        <a href="https://www.sportlive.bg/bgfootball/levski/Misteriozniqt-Hubchev-Pritesnqva-me-neshto-no-shte-go-zapazq-za-sebe-si-1375847.html"/>
      </related>
    </article>
  </body>
</html>