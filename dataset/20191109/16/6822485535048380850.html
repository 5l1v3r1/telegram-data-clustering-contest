<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818136.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T16:58:00+00:00"/>
    <meta property="og:title" content="ظریف: همکاری منطقه‌ای، اولویت سیاست خارجی ایران است"/>
    <meta property="og:description" content="به گزارش فارس، وزیر خارجه ایران در پیامی توئیتری با اشاره به نشست شورای وزیران خارجه سازمان همکاری‌های اقتصادی «اکو» در شهر آنتالیا در ترکیه، بر اولویت همکاری منطقه‌ای در سیاست خارجی ایران تاکید کرده است."/>
  </head>
  <body>
    <article>
      <h1>ظریف: همکاری منطقه‌ای، اولویت سیاست خارجی ایران است</h1>
      <address>
        <time datetime="2019-11-09T16:58:00+00:00">09 Nov 2019, 16:58</time>
      </address>
      <p>«مجمد جواد ظریف» وزیر خارجه ایران ضمن ابراز خرسندی از حضور در نشست شورای وزیران خارجه سازمان همکاری‌های اقتصادی «اکو»، از اولویت همکاری منطقه‌ای در سیاست خارجی ایران سخن گفته است.</p>
      <p>به گزارش فارس، وزیر خارجه ایران در پیامی توئیتری با اشاره به نشست شورای وزیران خارجه سازمان همکاری‌های اقتصادی «اکو» در شهر آنتالیا در ترکیه، بر اولویت همکاری منطقه‌ای در سیاست خارجی ایران تاکید کرده است.</p>
      <p>ظریف در این توئیت نوشت: «از بودن در ترکیه و حضور در بیست و چهارمین نشست وزرای خارجه اکو خرسند هستم. در حفظ سیاست خارجی ایران که طبق آن همسایگانمان همیشه در اولویت اول قرار دارند، همکاری منطقه‌ای همچنان یک اولویت است. ما امیدواریم که این موضوع مورد استقبال همسایگان جنوبی‌مان هم قرار بگیرد».</p>
      <p>ابراز امیدواری ظریف درباره استقبال همسایگان جنوبی ایران از اولویت«همکاری منطقه‌ای» در حالی مطرح شده است که کشورهای حاشیه جنوبی خلیج فارس از قبیل عربستان سعودی و بحرین، در ماه‌های گذشته بارها علیه ایران اتهام‌زنی‌های بی سندی در موضوعات مختلف منطقه‌ای وارد کرده‌اند. </p>
    </article>
  </body>
</html>