<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140525/%D9%86%DA%A9%D8%A7%D8%AA-%D9%85%D9%87%D9%85-%D9%88-%DB%B4-%D8%B4%D8%B1%D8%B7-%D9%88%D8%A7%D8%AC%D8%A8-%D8%A8%D8%B1%D8%A7%DB%8C-%D8%AB%D8%A8%D8%AA-%D9%86%D8%A7%D9%85-%D8%AF%D8%B1-%D8%B7%D8%B1%D8%AD-%D9%85%D9%84%DB%8C-%D9%85%D8%B3%DA%A9%D9%86-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-09T16:40:00+00:00"/>
    <meta property="og:title" content="نکات مهم و ۴ شرط واجب برای ثبت نام در طرح ملی مسکن اعلام شد"/>
    <meta property="og:description" content="معاون مسکن و ساختمان وزیر راه با اعلام ۴ شرط واجب برای ثبت نام در طرح ملی مسکن، درباره زمان ، جزئیات وام و استان های فعلی و آینده توضیح داد ."/>
  </head>
  <body>
    <article>
      <h1>نکات مهم و ۴ شرط واجب برای ثبت نام در طرح ملی مسکن اعلام شد</h1>
      <h2>توسط معاون مسکن و ساختمان وزیر راه:</h2>
      <address>
        <time datetime="2019-11-09T16:40:00+00:00">09 Nov 2019, 16:40</time>
      </address>
      <p>
        <i>معاون مسکن و ساختمان وزیر راه با اعلام ۴ شرط واجب برای ثبت نام در طرح ملی مسکن، درباره زمان ، جزئیات وام و استان های فعلی و آینده توضیح داد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمود محمودزاده در اولین برنامه خبری مربوط به ثبت‌نام متقاضیان مسکن در طرح اقدام ملی و ساخت 400 هزار واحد مسکونی ،گفت:‌ متقاضیان باید 4 شرط فاقد مالکیت از اول تیر 84، عدم استفاده از امکانات دولتی از اول انقلاب، تأهل و سابقه 4 سال اقامت در شهر مورد نظر را داشته باشند.</p>
      <p>وی ادامه داد: فعلا" سقف و کفی برای قیمت مسکن در نظر گرفته نشده اما اما میانگین قیمت ساخت هر متر حدود 2 میلیون تا 2.5 میلیون تومان است و در مرحله اول ، متقاضیان باید 30 درصد قیمت مسکن را پرداخت کنند.</p>
      <p>این مقام مسئول افزود : در این میان برای برخی واحدهای مشمول بهره مندی از منابع بانک مسکن ، وام 75 تا 100 میلیون تومان با اقساط  1.2 و 1.7 میلیون تومانی و سود 18 درصدی و دوره 12 ساله در نظر گرفته خواهد شد. همچنین امکان دریافت 80 تا 160 میلیون تومانی از صندوق مسکن یکم وجود دارد که به ساخت مسکن هم متصل می شود .</p>
      <p>محمودزاده با معرفی سامانه <a href="https://tem.mrud.ir/">www.tem.mrud.ir</a> و اعلام شروع ثبت نام در 4 استان سیستان و بلوچستان، قم و خراسان‌ شمالی و جنوبی ، خاطر نشان کرد: ثبت نام استان های چهارمحال و بختیاری، همدان و یزد نیز از هفته آینده و در شهرهای جدید ، کمتر از یک ماه آینده شروع خواهد شد. واجدین شرایط هم برای مراجعه حضوری باید به ادارات راه و شهرسازی ،بنیاد مسکن و یا شهرهای جدید مراجعه کنند.</p>
      <p>انتهای پیام</p>
    </article>
  </body>
</html>