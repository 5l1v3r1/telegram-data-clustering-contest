<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950609"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T16:34:58+00:00"/>
    <meta property="og:title" content="అద్వాణీ ఘనత: అయోధ్య తీర్పుపై ఉమా భారతి"/>
    <meta property="og:description" content="ADVT"/>
  </head>
  <body>
    <article>
      <h1>అద్వాణీ ఘనత: అయోధ్య తీర్పుపై ఉమా భారతి</h1>
      <address>
        <time datetime="2019-11-09T16:34:58+00:00">09 Nov 2019, 16:34</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> అయోధ్యలోని వివాదస్పద 2.77 ఎకరాల భూమిని రామజన్మభూమి న్యాస్‌కు అప్పగించాలని దేశ అత్యున్నత న్యాయస్థానం ఇచ్చిన తీర్పు భారతీయ జనతా పార్టీ సీనియర్ నేత ఎల్‌కె అద్వాణీ ఘనతని ఆ పార్టీ నేత ఉమా భారతి అన్నారు. అంతే కాకుండా విశ్వహిందూ పరిషత్ మాజీ అంతర్జాతీయ అధ్యక్షుడు అశోక్ సింఘాల్‌కూ ఈ ఘనతలో భాగస్వామ్యం ఉందని పేర్కొన్నారు. సుప్రీం కోర్టు దైవ నిర్ణయమైన తీర్పును వెలువరించిందని, ఈ తీర్పును తాము స్వాగతిస్తున్నామని ఆమె హర్షం వ్యక్తం చేశారు.</p>
      <p> </p>
      <p>‘‘తమ జీవితాల్ని పణంగా పెట్టి రామమందిరం కోసం పోరాడిన వారందరికీ నేను నివాళులు అర్పిస్తున్నాను. రామమందిరంపై సుప్రీం కోర్టు ఇచ్చిన తీర్పు అద్వాణీ ఘనత. ఇది ఆయనకు ఘనమైన కీర్తికి మచ్చు తునక. ఆయన నాయకత్వంలో ఇలాంటి ఘనతలు సాధించడం బీజేపీ గర్వకారణం’’ అని ఉమాభారతి అన్నారు.</p>
      <p> </p>
      <p>దశాబ్దాల కాలం పాటు వివాదాలు, న్యాయస్థానాల మధ్య నలిగిన రామజన్మభూమి, బాబ్రీ మసీదు వివాదంపై సుప్రీం కోర్టు చారిత్రాత్మక తీర్పు వెల్లడించింది. ఈ క్రమంలో అయోధ్య యాక్ట్ కింద ట్రస్ట్ మూడు నెలల్లో ఏర్పాటు చేయాలని ఆదేశించింది. అయోధ్యలోనే మసీదు నిర్మాణానికి ఐదు ఎకరాల స్థలం ఇవ్వాలని సూచించింది. స్థలాన్ని సున్నీ బోర్డుకు ఇవ్వాలని ఆదేశించింది. భూ కేటాయింపునకు కేంద్రం ప్రత్యేక ప్రణాళిక రూపొందించాలని తెలిపింది.</p>
    </article>
  </body>
</html>