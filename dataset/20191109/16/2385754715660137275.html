<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/salamina/596535/salaminaefxi-olon-mas-na-einai-o-teleftaios-agonas-pou-dieksagetai-sti-larnaka"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T16:00:00+00:00"/>
    <meta property="og:title" content="Σαλαμίνα:Ευχή όλων μας να είναι ο τελευταίος αγώνας που διεξάγεται στη Λάρνακα"/>
    <meta property="og:description" content="  Η Νέα Σαλαμίνα καλεί τους φίλους της ομάδας να δώσουν το παρών τους στο Βαρωσιώτικο ντέρμπι με την Ανόρθωση,ενώ εύχεται ο σημερινός αγώνας να είναι ο..."/>
  </head>
  <body>
    <article>
      <h1>Σαλαμίνα:Ευχή όλων μας να είναι ο τελευταίος αγώνας που διεξάγεται στη Λάρνακα</h1>
      <address><time datetime="2019-11-09T16:00:00+00:00">09 Nov 2019, 16:00</time> by <a rel="author">Sigmalive.Sports</a></address>
      <p> <br/>Η Νέα Σαλαμίνα καλεί τους φίλους της ομάδας να δώσουν το παρών τους στο Βαρωσιώτικο ντέρμπι με την Ανόρθωση,ενώ εύχεται ο σημερινός αγώνας να είναι ο τελευταίος που διεξάγεται στη Λάρνακα και όχι στην  Αμμόχωστο.<br/> <br/>Αναλυτικά το μήνυμα της Σαλαμίνας:<br/> <br/>"Φίλοι της ΝΕΑΣ ΣΑΛΑΜΙΝΑΣ ΑΜΜΟΧΩΣΤΟΥ, σήμερα η ομάδα μας αγωνίζεται στις 19:00 στο N.Papas Group Αμμόχωστος Επιστροφή με την συμπολίτιδα ΑΝΟΡΘΩΣΗ.<br/> <br/>Ακόμα ένας αγώνας που βρίσκει και τις 2 ομάδες μακριά από την φυσική μας έδρα, μακριά από την αγαπημένη ΑΜΜΟΧΩΣΤΟ.<br/> <br/>Ευχή όλων μας να είναι ο τελευταίος αγώνας που διεξάγεται στη Λάρνακα και όχι στο Δημοτικό Στάδιο ΑΜΜΟΧΩΣΤΟΥ ή στο Γ.Σ.Ε.<br/> <br/>Σαλαμιναίε, Σαλαμιναία το σωματείο μας παλεύει και κρατά ασβέστη τη φλόγα της επιστροφής, παλεύει για να ξανά δει τα ερυθρόλευκα της χρώματα στην αγαπημένη Αμμόχωστο!<br/> <br/>Σαλαμιναίε, Σαλαμιναία, η θέση σου είναι δίπλα στην ομάδα μας, η θέση σου είναι στην κεντρική εξέδρα.<br/> <br/>Στήριξε την ομάδα μας με την δική σου παρουσία, με τον δικό σου παλμό"!<br/> <br/>Πάρε θέση!!<br/> </p>
    </article>
  </body>
</html>