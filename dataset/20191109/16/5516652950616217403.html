<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425430/giati-to-fthinopwro-yposxetai-kaytes-sexoyalikes-bradies"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T16:40:01+00:00"/>
    <meta property="og:title" content="Γιατί το φθινόπωρο υπόσχεται καυτές σεξουαλικές βραδιές;"/>
    <meta property="og:description" content="Θα μπορούσαμε να παρομοιάσουμε τον κύκλο της σχέσης με τις εποχές του χρόνου, όπου συνήθως δημιουργείται φλερτάροντας μέσα από την ευωδιαστή και ερωτική ανοιξιάτικη ατμόσφαιρα, περνώντας στη ζεστή παθιασμένη και έντονη καλοκαιρινή διάθεση."/>
  </head>
  <body>
    <article>
      <h1>Γιατί το φθινόπωρο υπόσχεται καυτές σεξουαλικές βραδιές;</h1>
      <address>
        <time datetime="2019-11-09T16:40:01+00:00">09 Nov 2019, 16:40</time>
      </address>
      <p>
        <b>Θα μπορούσαμε να παρομοιάσουμε τον κύκλο της σχέσης με τις εποχές του χρόνου, όπου συνήθως δημιουργείται φλερτάροντας μέσα από την ευωδιαστή και ερωτική ανοιξιάτικη ατμόσφαιρα, περνώντας στη ζεστή παθιασμένη και έντονη καλοκαιρινή διάθεση.</b>
      </p>
      <p>Αργότερα, το πάθος αρχίζει να καταλαγιάζει, δίνοντας θέση σε μία πιο μελαγχολική φθινοπωρινή διάσταση, καταλήγοντας σε δύο κατηγορίες: την ψυχρή και κρύα χειμωνιάτικη εικόνα της όπου τελικά δεν αντέχει και πεθαίνει ή σε μία ζεστή και χουχουλιάρικη κατάσταση, αψηφώντας τους βοριάδες, τα κρύα και τα χιόνια και επιβιώνει στη ζέστη της εστίας της!</p>
      <p>Αν επικεντρωθούμε στο φθινόπωρο, το μεταβατικό αυτό στάδιο από το καλοκαίρι στο χειμώνα, από τη ζέστη στο κρύο, από τις φωτεινές και ανέμελες μέρες στις πιο σκοτεινές και μελαγχολικές, φαίνεται πως υπάρχουν αρκετά θετικά σύμφωνα με ερευνητές που υποστηρίζουν πως το φθινόπωρο μπορεί και πάλι να εκτινάξει το πάθος και να διατηρήσει την καλοκαιρινή παθιασμένη ερωτική ατμόσφαιρα, εφόσον αυξάνονται τα επίπεδα των ορμονών που ευθύνονται για τη σεξουαλική λειτουργία – η τεστοστερόνη: το καύσιμο του άνδρα και τα οιστρογόνα: η αντίστοιχη γυναικεία ορμόνη.</p>
      <p>Σύμφωνα με γερμανούς σεξολόγους σε δημοσίευμά τους στην εφημερίδα «Bild», το φθινόπωρο υπόσχεται καυτές σεξουαλικές βραδιές! Γιατί;</p>
      <p>1. Οι μέρες που μικραίνουν σταδιακά και οι νύχτες που όλο και μεγαλώνουν, αφυπνίζουν τις ορμόνες μας</p>
      <p>2. Δεδομένου ότι η αρχίζει και νυχτώνει νωρίτερα, το ζευγάρι ξαπλώνει νωρίτερα, άρα μένει περισσότερο στο κρεβάτι, δίνοντας το χρόνο να ασχοληθούν ο ένας με τον άλλον…</p>
      <p>3. Ο καιρός αρχίζει και μελαγχολεί, συμπαρασύροντας και τη θερμοκρασία που αρχίζει και πέφτει. Αναζητάμε όλο και περισσότερο τη ζεστασιά. Αλήθεια, τι πιο όμορφο σε μία πιο ψυχρή βραδιά από την αγκαλιά του συντρόφου μας και ό,τι μπορεί να προκύψει;</p>
      <p>4. Σύμφωνα με τους ερευνητές, το φθινόπωρο με την πιο χαμηλή θερμοκρασία, το σώμα μας χρειάζεται την προστασία του ανοσοποιητικού συστήματος από γρίπες και κρυολογήματα. Μπορεί λοιπόν ο οργανισμός μας να θωρακιστεί μέσα από έναν οργασμό, που όπως έχει αποδειχθεί βοηθά το ανοσοποιητικό μας σύστημα.</p>
      <p>5. Η ανδρική φαντασία αρχίζει και οργιάζει και πάλι, καθώς οι γυναίκες φορούν όλο και περισσότερα ρούχα, τόσο όσο όμως όσο να εξάπτουν πολύ περισσότερο τη φαντασία του αντίθετου φύλου, καθώς αρχίζουν και «κρύβουν» έντεχνα σημεία του σώματός τους. Το φθινόπωρο η ενδυμασία δεν είναι βαριά αλλά ούτε και τόσο αποκαλυπτική, διατηρώντας ένα μυστήριο και διεγείροντας τη φαντασία…<br/>Πηγή: iator.gr</p>
    </article>
  </body>
</html>