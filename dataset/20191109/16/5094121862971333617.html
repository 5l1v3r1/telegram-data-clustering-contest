<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/spor-o-d56-ministerstvo-se-ohradilo-kraj-nechape-proc-20191109.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T16:08:00+00:00"/>
    <meta property="og:title" content="Spor o D56: ministerstvo se ohradilo, kraj nechápe proč"/>
    <meta property="og:description" content="Zástupci ministerstva dopravy (MD) chtěli uvést spor na pravou míru, přitom jen znovu zvedli mandle představitelům kraje."/>
  </head>
  <body>
    <article>
      <h1>Spor o D56: ministerstvo se ohradilo, kraj nechápe proč</h1>
      <address><time datetime="2019-11-09T16:08:00+00:00">09 Nov 2019, 16:08</time> by <a rel="author">Petr Jiříček</a></address>
      <p>Ministerstvo vydalo na svých webových stránkách reakci na čtvrteční článek v Moravskoslezském deníku, který se věnoval snaze regionu zrušit zpoplatnění dálnice D56 mezi Ostravou a Frýdkem-Místkem. Vedení kraje a asi patnácti obcí podél dálnice dlouhodobě usilují o změnu, podle MD však špatnou cestou. </p>
      <figure>
        <img src="https://g.denik.cz/71/7f/omezeni-doprava-frydek-mistek-dalnice-ostrava_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/za-dalnici-z-ostravy-do-frydku-se-bude-dal-platit-obce-zvazuji-blokadu-20191130.html">Za dálnici z Ostravy do Frýdku se bude dál platit. Obce zvažují blokádu! Přečíst článek ›</a>
      </aside>
      <p>„V rámci letošní novely vyhlášky měl Moravskoslezský kraj možnost uplatnit připomínky či návrhy na její úpravu, včetně žádosti o vynětí části dálnice z časového zpoplatnění (používání dálničních známek – pozn. red.). Moravskoslezský kraj však žádné připomínky v řádné lhůtě neuplatnil,“ stojí v prohlášení ministerstva s tím, že změny pro rok 2020 tedy už nelze realizovat. MD také podotýká, že v minulých letech vyjmulo z časového zpoplatnění bezmála dvě stě kilometrů dálnic.</p>
      <p>Reakce ministerstva však pobouřila náměstka hejtmana kraje pro dopravu Jakuba Unucku.</p>
      <p>„Ve chvíli, kdy vám celé měsíce leží na stole oficiální žádost o urgentní schůzku s ministrem, kde toto téma chceme probrat, mi přijde dost divné argumentovat tím, že jsme něco v nějakém termínu nestihli. Po iks měsících od obdržení žádosti, kterou neřešili, se pak ozvou, že jsme nereagovali?“ diví se Unucka, který spolu s primátorem Ostravy Tomášem Macurou míří v závěru měsíce do Prahy k „vymodlenému“ jednání s ministrem dopravy Vladimírem Kremlíkem. Změn pro příští rok však už nedosáhnou.</p>
      <figure>
        <img src="https://g.denik.cz/57/cf/191108-ostrava-foto-pachatel_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zlociny-a-soudy/nasilnik-na-ulici-vytrhl-muzi-penize-pak-utekl-20191108.html">Násilník na ulici vytrhl muži peníze, pak utekl Přečíst článek ›</a>
      </aside>
    </article>
  </body>
</html>