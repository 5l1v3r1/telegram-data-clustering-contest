<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/supreme-court-refer-guruvayur-temple-in-ayodhya-verdict-676.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T16:11:00+00:00"/>
    <meta property="og:title" content="അയോധ്യാ വിധിയില്‍ ഗുരുവായൂര്‍ ക്ഷേത്രത്തെ പരാമര്‍ശിച്ച് സുപ്രീം കോടതി"/>
    <meta property="og:description" content="Ayodhya Verdict India ന്യൂദല്‍ഹി: അയോധ്യാ ഭൂമി തര്‍ക്കകേസിലെ വിധിയില്‍ ഗുരുവായൂര്‍ ക്ഷേത്രത്തെക്കുറിച്ച് പരാമര്‍ശിച്ച് സുപ്രീം കോടതി ഭരണഘടനാ ബെഞ്ച്.ക്ഷേത്രകാര്യങ്ങളില"/>
  </head>
  <body>
    <article>
      <h1>അയോധ്യാ വിധിയില്‍ ഗുരുവായൂര്‍ ക്ഷേത്രത്തെ പരാമര്‍ശിച്ച് സുപ്രീം കോടതി</h1>
      <address><time datetime="2019-11-09T16:11:00+00:00">09 Nov 2019, 16:11</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യാ ഭൂമി തര്‍ക്കകേസിലെ വിധിയില്‍ ഗുരുവായൂര്‍ ക്ഷേത്രത്തെക്കുറിച്ച് പരാമര്‍ശിച്ച് സുപ്രീം കോടതി ഭരണഘടനാ ബെഞ്ച്.</p>
      <p>ക്ഷേത്രകാര്യങ്ങളില്‍ കോടതിക്ക് ഇടപെടാമോ എന്നും ക്ഷേത്രത്തെ നിയമവിധേയമായ ഒരു വ്യക്തിയായി കരുതാനാകുമോ എന്നുമുള്ള ചോദ്യത്തിനാണ് ഗുരുവായൂര്‍ ക്ഷേത്രവുമായി ബന്ധപ്പെട്ട 1993 ലെ കേസ് ഭരണഘടനാ ബെഞ്ച് പരാമര്‍ശിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഗുരുവായൂര്‍ ക്ഷേത്രത്തിലെ ക്രമക്കേടുകളുമായി ബന്ധപ്പെട്ട് ദേവസ്വം ബോര്‍ഡിനെതിരെ പൊതുപ്രവര്‍ത്തകന്‍ സി. കെ രാജന്‍ നല്‍കിയ കേസിലെ സുപ്രീം കോടതി വിധിയാണ് ഭരണഘടനാ ബെഞ്ച് ഉദ്ധരിച്ചത്.</p>
      <p>ക്ഷേത്രത്തിന് സ്വന്തം ഭരണഘടനയും നടപടിക്രമവും ഉണ്ടെങ്കിലും ഹൈക്കോടതിക്കും സുപ്രീം കോടതിക്കും ഇടപെടാം എന്നായിരുന്നു 1993ല്‍ നല്‍കിയ കേസില്‍ സുപ്രീം കോടതി വിധിച്ചത്.</p>
      <related>
        <a href="https://www.doolnews.com/former-pm-hd-deve-gowda-on-ayodhya-verdict-454.html?utm_source=doolnews&amp;utm_medium=related"/>
      </related>
      <p>സര്‍ക്കാരിന്റെ ഭാഗത്തു നിന്നും ആര്‍ട്ടിക്കിള്‍ 25,26 നല്‍കുന്ന മൗലികാവകാശം ലംഘിക്കപ്പെട്ടുവെന്ന് തോന്നിയാല്‍ പൊതുതാത്പര്യ ഹരജി വഴി ഭക്തര്‍ക്ക് ഹൈക്കോടതിയേയോ സുപ്രീം കോടതിയേയോ സമീപിക്കാമെന്ന് അന്ന് ഉത്തരവില്‍ പറഞ്ഞിരുന്നു.</p>
      <p>അയോധ്യാ വിധിയിലെ 204, 205 പേജുകളിലാണ് ഗുരുവായൂരിനെക്കുറിച്ചു പറയുന്നത്. നിയമവിധേനായ ഒരു വ്യക്തിക്കെതിരെ കേസുകള്‍ നടത്തുന്നതുപോലെ ക്ഷേത്രങ്ങള്‍ക്കെതിരെയും കേസുകള്‍ നടത്താം എന്ന് വിധിയില്‍ ജസ്റ്റിസ് എസ്. ബി സിന്‍ഹ പറഞ്ഞിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ ക്ഷേത്രത്തെ നിയമവിധേയമായ വ്യക്തിയായി കണക്കാക്കാം എന്ന് ജസ്റ്റിസ് സിന്‍ഹ വിധിച്ചിട്ടില്ലെന്നാണ് അയോധ്യ വിധിയില്‍ ഭരണഘടനാ ബഞ്ചിന്റെ കണ്ടത്തല്‍. വ്യക്തികള്‍ക്കുള്ള എല്ലാ നിയമവും ക്ഷേത്രത്തിന് ബാധകമാകണം എന്ന് നിര്‍ബന്ധമില്ലെന്ന വാദവും വിധിയില്‍ എടുത്തെഴുതിയിട്ടുണ്ട്.</p>
    </article>
  </body>
</html>