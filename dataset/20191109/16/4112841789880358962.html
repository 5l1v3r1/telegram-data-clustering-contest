<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76401-Attila-Vegh-vs-Karlos-Vemola-Kedy-to-cele-vypukne-a-kde-mozes-zapas-storocia-sledovat"/>
    <meta property="og:site_name" content="REFRESHER"/>
    <meta property="article:published_time" content="2019-11-09T16:45:00+00:00"/>
    <meta property="og:title" content="Attila Végh vs. Karlos Vémola: Kedy to celé vypukne a kde môžeš zápas storočia sledovať?"/>
    <meta property="og:description" content="Možností, ako sledovať dnešný dlhoočakávaný súboj, je mnoho."/>
  </head>
  <body>
    <article>
      <h1>Attila Végh vs. Karlos Vémola: Kedy to celé vypukne a kde môžeš zápas storočia sledovať?</h1>
      <address><time datetime="2019-11-09T16:45:00+00:00">09 Nov 2019, 16:45</time> by <a rel="author">Daniel Mikolášik</a></address>
      <p>
        <b>Možností, ako sledovať dnešný dlhoočakávaný súboj, je mnoho.</b>
      </p>
      <p>Konečne nastal ten dlhoočakávaný deň. Dnes večer sa proti sebe konečne postavia dvaja velikáni českej a slovenskej <b>MMA</b> scény.  V rámci <b>Oktagon 15</b> si to medzi sebou rozdajú za Slovensko <b>Attila Végh</b> a za Česko <b>Karlos Vémola</b>.</p>
      <related>
        <a href="https://refresher.sk/76378-Vyhra-Vegh-alebo-Vemola-Spytali-sme-sa-slavnych-MMA-bojovnikov-aky-tipuju-vysledok-zapasu-storocia"/>
      </related>
      <p><b>Zápas storočia</b>, ako ho mnohí nazývajú, vyvrcholí v beznádejne vypredanej pražskej <b>O2 Aréne</b>. <b>Program začína už o 18:00</b>, kedy ľudí v hale, no aj pred obrazovkami, čaká 6 súbojov v rôznych váhových kategóriách v rámci prípravných prelims zápasov. Okrem piatich čisto mužských duelov sa môžeme tešiť aj na <b>jeden výlučne ženský.</b></p>
      <p>Tieto kolá budeš môcť sledovať jedine, ak si zakúpiš PPV (pay-per-view) prístup cez oficiálnu stránku <b><a href="https://www.oktagonppv.com/">OKTAGON.TV</a>.</b> Livestream na celý večer stojí <b>12,99 €</b> a prebiehať bude od 18:00 až do 23:00.</p>
      <related>
        <a href="https://refresher.sk/76265-Ceskoslovensky-MMA-zapas-storocia-stal-desiatky-milionov-Ako-sa-rodil-suboj-Vemolu-s-Veghom-a-co-divakov-caka-Rozhovor"/>
      </related>
      <p>Väčšinu divákov však pravdepodobne zaujíma tzv. <b>hlavná karta</b>, ktorej zlatým klincom je samotný zápas storočia. Týchto 5 kôl bude postupne <b>začínať už od 20:00</b> a okrem OKTAGON.TV ich budú vysielať tiež <b>02 TV Sport, JOJ Plus</b> či <b>TV Tipsport</b>. Ak ťa však zaujíma výlučne <b>Végh vs. Vémola</b>, ich predpokladaný začiatok súboja začne približne od <b>22:00</b>.</p>
      <p><b>O2 TV Sport</b> má naplánované vysielanie už o 19:30, čo znamená, že s najväčšou pravdepodobnosťou si pred samotným hlavným programom budeš môcť užiť štúdio s expertami, kde sa budú jednotlivé zápasy rozoberať podrobnejšie. Prenos je, samozrejme, tiež spoplatnený. Najvýhodnejšie je si zakúpiť balíček<a href="https://www.o2.cz/osobni/sport-pack"> O2 TV Sport Pack</a> na mesiac za necelých <b>8 €</b>.</p>
      <figure>
        <embed-post data-src="https://www.instagram.com/p/B4nTBulpwZI" data-service="Instagram"/>
      </figure>
      <p>Slováci majú o niečo väčšie šťastie, ako bratia Česi. Slovenské <a href="https://plus.joj.sk/live">vysielanie</a> na <b>JOJ Plus</b> bude totiž úplne <b>zadarmo</b>. To sa týka nielen televízie, ale tiež vysielania cez internet. Pokiaľ sa nachádzaš v Česku a „nechytáš“ JOJ Plus, jediné, čo ti zostáva, je zmeniť si lokalitu vďaka VPN. Väčšina aplikácií na zmenu VPN sú však platené, takže nejaké to euro pravdepodobne zaplatíš tak či onak.</p>
      <p>Zadarmo budeš môcť sledovať zápas storočia aj cez <b>TV Tipsport</b>. Nezabúdaj však, že podmienkou sledovania je, že sa musíš dopredu <a href="https://www.tipsport.cz/tv">registrovať</a>.</p>
      <p>Poslednou alternatívou sú streamy cez <b>YouTube</b> či <b>Twitch</b>. Ide však o pomerne rizikovú možnosť, keďže používateľa, ktorý bude zápas streamovať verejne, môžu kedykoľvek zablokovať a tým pádom budeš musieť hľadať inde.</p>
      <figure>
        <iframe src="https://www.youtube.com/embed/ZB_mUhm6Ukg" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/62462-Tieto-zapasy-by-na-slovenskej-MMA-scene-rozputali-peklo-Kedy-sa-pobiju-Vegh-s-Vemolom"/>
        <a href="https://refresher.sk/45957-Treti-Oktagon-na-prazskej-Stvanici-bol-plny-napatia-necakanych-zvratov-tvrdych-subojov-aj-cestnych-skutkov"/>
        <a href="https://refresher.sk/62689-Hviezda-MMA-Patrik-Kincl-Odveta-s-Vemolom-je-pre-mna-osobna-na-Prochazkovi-obdivujem-jeho-srdce-Rozhovor"/>
        <a href="https://refresher.sk/62949-Karlos-Vemola-sa-pobije-s-Attilom-Veghom-Bojovat-bude-pre-Oktagon"/>
        <a href="https://refresher.sk/64499-Lev-zral-prvy-Karlos-Vemola-si-po-dominantnom-vykone-pripisal-dalsiu-vyhru"/>
        <a href="https://refresher.sk/67597-MMA-hvezdu-Karlose-Vemolu-opet-vyzyva-k-boji-Terminator-z-Nemecka-Dockame-se-jejich-zapasu"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>