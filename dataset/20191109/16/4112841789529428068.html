<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76400-Rezisera-Romana-Polanskeho-obvinila-zo-znasilnenia-dalsia-zena-Malo-k-tomu-dojst-pocas-lyzovacky-ked-mala-18"/>
    <meta property="og:site_name" content="REFRESHER"/>
    <meta property="article:published_time" content="2019-11-09T16:12:00+00:00"/>
    <meta property="og:title" content="Režiséra Romana Polanského obvinila zo znásilnenia ďalšia žena. Malo k tomu dôjsť počas lyžovačky, keď mala 18"/>
    <meta property="og:description" content="Rozhodne nejde o Polanského prvé obvinenie zo znásilnenia."/>
  </head>
  <body>
    <article>
      <h1>Režiséra Romana Polanského obvinila zo znásilnenia ďalšia žena. Malo k tomu dôjsť počas lyžovačky, keď mala 18</h1>
      <address><time datetime="2019-11-09T16:12:00+00:00">09 Nov 2019, 16:12</time> by <a rel="author">Daniel Mikolášik</a></address>
      <p>
        <b>Rozhodne nejde o Polanského prvé obvinenie zo znásilnenia.</b>
      </p>
      <p>Poľského režiséra a scenáristu <b>Romana Polanského,</b> známeho aj vďaka vražde jeho manželky Sharon Tate z roku 1969, ktorá sa stala jednou z obetí amerického rituálneho vraha Charlesa Mansona, <b>obvinila zo znásilnenia opäť ďalšia žena</b>.</p>
      <related>
        <a href="https://refresher.sk/68430-Ako-sa-udalosti-filmu-Vtedy-v-Hollywoode-a-Mansonove-vrazdy-odlisuju-od-reality"/>
      </related>
      <p>Ako informuje <a href="https://www.theguardian.com/film/2019/nov/08/woman-accuses-roman-polanski-of-raping-her-in-1975-when-she-was-18">The Guardian</a>, ide o <b>francúzsku fotografku a režisérku Valentine Monnier</b>, ktorú mal znásilniť počas lyžovačky vo Švajčiarsku <b>v roku 1975, v tom čase ešte ako 18-ročnú.</b> Držiteľ Oscara obvinenie, samozrejme, popiera.</p>
      <p>Nie je to však prvýkrát. Polanski už v minulosti čelil podobným obžalobám. Asi najznámejším prípadom je údajné znásilnenie Samanthy Geimer, ktorého vyšetrovanie sa ťahá už štyri desaťročia.</p>
      <p>Polanski vtedy unikol spravodlivosti a zo Spojených štátov sa presťahoval do Francúzska.  Odsúdený bol už v roku 1977 a v tejto kauze je aj naďalej stíhaný. V čase údajného znásilnenia mala mať Samantha iba 13 rokov. Známy je tiež prípad, kedy mal poľský režisér znásilniť Nemku Renate Langer, ešte v roku 1972 vo švajčiarskom meste Gstaad.</p>
      <figure>
        <img src="https://i.refresher.sk/public/daniel-m/Roman_Polanski829730415178.jpg"/>
        <figcaption>
          <cite>TASR/AP</cite>
        </figcaption>
      </figure>
      <p>Čo sa týka najnovšieho obvinenia, Valentine Monnier vyspovedal francúzsky denník Le Parisien, pre ktorý prezradila viaceré detaily. V čase incidentu mala byť ubytovaná v Polanského chate, kde na ňu vraj v jeden večer zaútočil a znásilnil ju. </p>
      <p><i>„Nemala som s ním žiaden vzťah, ani osobný, ani profesionálny. Takmer vôbec som ho nepoznala,“</i> povedala Monnier a dodala, že <b>sex prebiehal v mimoriadne násilnom duchu</b>. <i>„Búchal ma, kým som sa nevzdala a potom ma znásilnil a nútil ma robiť najrôznejšie veci.“</i></p>
      <p>Dlhých 44 rokov o tom Francúzska mlčala a zverila sa len najbližším. Svoje svedectvo sa rozhodla prezradiť až teraz, keď Polanski uvádza svoj film J'accuse (Žalujem) o justičnom omyle v afére židovského dôstojníka francúzskej armády Alfreda Dreyfusa.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
      </related>
    </article>
  </body>
</html>