<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912484.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T16:26:00+00:00"/>
    <meta property="og:title" content="Виктория Волей с първа победа във Висшата лига"/>
    <meta property="og:description" content="Виктория Волей (Пловдив) постигна първата си победа през новия сезон в мъжката Висша лига. След две ..."/>
  </head>
  <body>
    <article>
      <h1>Виктория Волей с първа победа във Висшата лига</h1>
      <address>
        <time datetime="2019-11-09T16:26:00+00:00">09 Nov 2019, 16:26</time>
      </address>
      <p>Виктория Волей (Пловдив) постигна първата си победа през новия сезон в мъжката Висша лига. След две поредни поражения с тайбрек възпитаниците на треньора Атанас Митрев победиха Раковски (Севлиево) с 3:0 (25:21, 25:15, 25:23) гейма. Двубоят от третия кръг на Източната група се игра в залата на СУ "Цар Симеон Велики“ в Пловдив.</p>
      <p>Така "викторианците“ имат вече актив от 5 точки от началото на сезона.</p>
      <p>
        <b>Виктория Волей игра в състав:</b>
      </p>
      <p>Евгени Григоров, Желязко Апостолов, Мирослав Димитров, Димитър Узунов, Георги Димитров, Петър Шойков, Стоян Вулджев – либеро (Енис Караденис, Калоян Вълчинов).</p>
      <p>"С присъствието на Стоян Вулджев отборът ни изглежда по съвсем различен начин. Играем по-спокойно и това се отразява на всеки един от състезателите. Искам да отлича и добрата игра на Желязко Апостолов на поста диагонал. Младите момчета взеха днес по-малко участие, но и на тях ще даваме шанс“, заяви за официалния сайт на Виктория Волей треньорът Атанас Митрев.</p>
    </article>
  </body>
</html>