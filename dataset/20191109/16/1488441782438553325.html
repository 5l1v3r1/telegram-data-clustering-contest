<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/09/ad-le-notifiche-push-gmail-arrivano-ritardo-colpevole-arriva-dal-2015-680009/"/>
    <meta property="og:site_name" content="AndroidWorld"/>
    <meta property="article:published_time" content="2019-11-09T16:33:32+00:00"/>
    <meta property="og:title" content="Ad alcuni le notifiche push di Gmail arrivano in ritardo e il colpevole arriva dal 2015"/>
    <meta property="og:description" content="Non ricevete le notifiche push di Gmail esattamente all’arrivo delle email? No, il problema non è dell’app Gmail, ma del..."/>
  </head>
  <body>
    <article>
      <h1>Ad alcuni le notifiche push di Gmail arrivano in ritardo e il colpevole arriva dal 2015</h1>
      <address><time datetime="2019-11-09T16:33:32+00:00">09 Nov 2019, 16:33</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Non ricevete le <b>notifiche push di</b> <b>Gmail</b> esattamente all’arrivo delle email? No, il problema non è dell’app Gmail, ma del sistema stesso. Confusi? Partiamo dall’inizio.</p>
      <p>Proprio ieri <a href="https://www.reddit.com/r/Android/comments/dtdldo/androids_gmail_notification_bug/">un utente di Reddit</a> ha notato come le notifiche di Gmail non arrivassero contemporaneamente con la ricezione di una email, e quindi ha analizzato un <b>file di log</b> del proprio smartphone e ha scoperto una cosa stranissima: <b>Gmail ha effettivamente inviato una notifica push contemporaneamente all’arrivo della email nella casella di posta, ma il sistema non la ha mostrata all’utente</b>.</p>
      <p>Sono state fatte alcune supposizioni, ma quella che ha riscosso più consensi sembra indicare come colpevole <a href="https://www.androidworld.it/2015/10/20/doze-obbligatorio-in-android-6-0-marshmallow-344014/">Doze</a>, un sistema introdotto nel <b>2015</b> in Android 6.0 Marshmallow e che consente di migliorare l’autonomia gestendo i processi in background: disabilitare questa opzione ripristina il normale funzionamento delle notifiche.</p>
      <p>Tra l’altro lo stesso problema era stato riscontrato sul <a href="https://forum.xda-developers.com/oneplus-6t/how-to/guide-notification-fix-100-t3865551/amp/">forum di XDA</a> un anno fa, e la soluzione proposta è stata la stessa: disabilitare Doze. Se doveste aver avuto lo stesso problema, <b>Doze potrebbe essere il colpevole</b>.</p>
      <p>Via: <a href="https://www.androidauthority.com/delayed-gmail-notifications-1052389/">Android Authority</a></p>
    </article>
  </body>
</html>