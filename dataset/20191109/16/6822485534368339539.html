<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818135.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T16:49:00+00:00"/>
    <meta property="og:title" content="سفر هیاتی از انصارالله یمن به عربستان"/>
    <meta property="og:description" content="به گزارش مهر، یک رسانه یمنی مدعی شد که هیاتی از صنعاء هفته قبل به عربستان رفته و طرحی را به سعودی ها برای توقف جنگ ارائه داده است."/>
  </head>
  <body>
    <article>
      <h1>سفر هیاتی از انصارالله یمن به عربستان</h1>
      <address>
        <time datetime="2019-11-09T16:49:00+00:00">09 Nov 2019, 16:49</time>
      </address>
      <p>یک رسانه یمنی ادعا کرد که هیاتی از انصارالله یمن هفته گذشته به همراه طرحی به عربستان رفته و مقامات ریاض با بررسی طرح پیشنهادی صنعا موافقت کرده است.</p>
      <p>به گزارش مهر، یک رسانه یمنی مدعی شد که هیاتی از صنعاء هفته قبل به عربستان رفته و طرحی را به سعودی ها برای توقف جنگ ارائه داده است.</p>
      <p>طبق ادعای اخبار الیوم یمن که به نقل از منابع آگاه اعلام کرده است؛  علی الکجلانی و حسین العزی دو تن از اعضای ارشد انصارالله در ابتدای هفته گذشته به عربستان رفته‌اند و چهارشنبه آن را ترک کرده‌اند.</p>
      <p>این رسانه یمنی آورده است: بارزترین موادی که در طرح پیشنهادی حوثی‌ها آمده، عقب‌نشینی از مرزهای سعودی به عمق یمن در مسافتی حدود ۳۰ تا ۴۰ کیلومتر و دادن ضمانت‌هایی با نظارت بین‌المللی برای عدم تعرض است و در مقابل، عربستان باید جنگ علیه یمن و حمایت از شبه‌نظامیان وابسته به دولت منصور هادی را پایان دهد و متعهد شود هزینه بازسازی زیرساخت‌های تخریب شده بر اثر جنگ را پرداخت می‌کند.</p>
      <p>اخبارالیوم اعلام کرده است که ریاض پذیرفته این طرح پیشنهادی که جزییات آن طی روزهای آینده اعلام خواهد شد را مورد بررسی قرار دهد.</p>
      <p>بر اساس گزارش این رسانه یمنی؛ این طرح انصارالله همزمان با آن رخ می دهد که آمریکا و انگلیس نیز با اعمال فشار قصد دارند که عربستان را به مذاکره مستقیم با حوثی ها برای امضای توافق صلح برای پایان جنگ در یمن وادار کنند.</p>
    </article>
  </body>
</html>