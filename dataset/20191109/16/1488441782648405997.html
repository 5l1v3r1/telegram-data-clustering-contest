<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/09/oneplus-8-8-pro-beccato-giro-sara-foto-680006/"/>
    <meta property="og:site_name" content="AndroidWorld"/>
    <meta property="article:published_time" content="2019-11-09T16:03:09+00:00"/>
    <meta property="og:title" content="OnePlus 8 (o 8 Pro) beccato in giro, ma sarà proprio lui? (foto)"/>
    <meta property="og:description" content="A quanto pare qualcuno ha beccato in giro un OnePlus 8 ed è riuscito pure a scattargli un paio di foto...."/>
  </head>
  <body>
    <article>
      <h1>OnePlus 8 (o 8 Pro) beccato in giro, ma sarà proprio lui? (foto)</h1>
      <address><time datetime="2019-11-09T16:03:09+00:00">09 Nov 2019, 16:03</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>A quanto pare qualcuno ha beccato in giro un <a href="https://www.androidworld.it/tag/oneplus-8/">OnePlus 8</a> ed è riuscito pure a scattargli un paio di foto. Scettici? Anche noi. Finora ci sono stati veramente <b>pochi leak</b>, e la presenza nel mondo reale di un prototipo già funzionante del quale è stato possibile scattare foto così dettagliate fa venire qualche dubbio. Ma andiamo ad analizzare cos’è trapelato.</p>
      <p>Nelle foto che trovate nel tweet a fine articolo si vede quello che dovrebbe essere un OnePlus 8 (o 8 Pro). Lo smartphone è inserito all’interno di una <b>custodia trasparente</b>, per cui è possibile analizzarlo a tutto tondo.</p>
      <p>Dalle foto possiamo scoviamo questi dettagli: sulla parte frontale è presente un <b>foro nel display totalmente diverso da quello trapelato</b> nei rendering di <a href="https://www.androidworld.it/2019/10/03/non-mai-presto-parlare-oneplus-8-primi-render-mostrano-un-foro-nel-display-foto-video-668582/">OnePlus 8</a> e <a href="https://www.androidworld.it/2019/10/18/oneplus-8-pro-onleaks-673295/">8 Pro</a>, più simile a quello di <a href="https://www.androidworld.it/tag/samsung-galaxy-s10-plus/">Galaxy S10+</a> e nemmeno posto all’estrema destra, ma leggermente centrato.</p>
      <p>Sul retro poi la <b>disposizione delle fotocamere</b> è diversa da quelle di OnePlus 7T Pro, lo smartphone ha una <b>gradazione di colore inedita</b> e sul fondo sembrerebbe presente la <b>dicitura “OnePlus 5G”</b>. Proprio questo punto fa venire qualche dubbio: se si tratta di un prototipo, perché ha già tutte le diciture complete?</p>
      <p><b>Fateci sapere la vostra</b>: è il vero OnePlus 8/8 Pro o abbiamo davanti un impostore? E se fosse veramente così, vi piacerebbe?</p>
      <figure>
        <iframe data-src="https://twitter.com/O_s_c_a_r_o/status/1192941931308945413?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://www.reddit.com/r/Android/comments/dtoq1z/oneplus_88_pro_prototype_spotted_in_the_wild/">Reddit</a></p>
    </article>
  </body>
</html>