<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/policija-prosi-za-pomoc-moski-v-sivi-trenerki-brutalno-pretepel-62-letnika-247274"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T16:04:00+00:00"/>
    <meta property="og:title" content="Policija prosi za pomoč, moški v sivi trenerki brutalno pretepel 62-letnika"/>
    <meta property="og:description" content="KOPER – Danes ob 12.30 je neznanec na Šmarski cesti v Kopru napadel 62-letnika iz okolice Kopra. Najprej ga je večkrat udaril, zatem pa zbil na tla, zbrcal in zahteval denar. Oškodovanec mu je d..."/>
  </head>
  <body>
    <article>
      <h1>Policija prosi za pomoč, moški v sivi trenerki brutalno pretepel 62-letnika</h1>
      <h2>Zgodilo se je na cesti v Kopru. </h2>
      <address><time datetime="2019-11-09T16:04:00+00:00">09 Nov 2019, 16:04</time> by <a rel="author">Ma. M.</a></address>
      <p>KOPER – Danes ob 12.30 je neznanec na Šmarski cesti v Kopru napadel 62-letnika iz okolice Kopra. Najprej ga je večkrat udaril, zatem pa zbil na tla, zbrcal in zahteval denar. Oškodovanec mu je dal iz žepa denar, ki ga je imel pri sebi. Storilcu to ni bilo dovolj, zato je pregledal še njegov avto v bližini, nato pa pobegnil. Oškodovanec se je zatekel na parkirišče bližnje trgovine Lidl, od koder je poklical policijo, poškodovanega pa so ga odpeljali v izolsko bolnišnico.<br/><br/>Ropar je mlajši moški, visok od 180 do 190 cm, oblečen pa je bil v sivo trenerko s kapuco, so sporočili iz PU Koper. <br/> <br/>Vse, ki bi kar koli vedeli o ropu, policija prosi, da informacije čim prej sporočijo na 113 ali na anonimni telefon policije 080 1200.<br/><br/> </p>
    </article>
  </body>
</html>