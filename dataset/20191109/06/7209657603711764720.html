<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/seggiolini-anti-abbandono-1.4876576"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T06:32:47+00:00"/>
    <meta property="og:title" content="Seggiolini per i bimbi: idea buona, ma basta caos"/>
    <meta property="og:description" content="Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Seggiolini per i bimbi: idea buona, ma basta caos</h1>
      <h2> Risponde il condirettore de 'il Resto del Carlino', Beppe Boni</h2>
      <address><time datetime="2019-11-09T06:32:47+00:00">09 Nov 2019, 06:32</time> by <a rel="author">il Resto del Carlino</a></address>
      <p>Bologna, 9 novembre 2019 - Non ho ben capito, come gran parte degli italiani, cosa sia successo con l’obbligo del seggiolino anti abbandono in auto. Per fortuna ho figli grandi e il problema non mi tocca. Ma questo è un tema fondamentale per evitare tragedie. La norma non è chiara e mi dicono che i seggiolini non si trovano nei negozi.<br/><i><b>Arnaldo Bassini, Cesena</b></i></p>
      <p>
        <i>
          <b>Risponde il condirettore de 'il Resto del Carlino', Beppe Boni</b>
        </i>
      </p>
      <p>E’ un altro scivolone del governo pur in presenza di un provvedimento sacrosanto che servirà a salvare la vita ai bambini. Ma quella del seggiolino intelligente per i piccoli sotto i 4 anni è stata una falsa partenza nel caos. Le famiglie sono state obbligate a dotarsi del dispositivo in tempi ristretti, un giorno, con gravi difficoltà. Inoltre il seggiolino è già esaurito nei negozi e molti temono di pagare le multe. Su questo fronte il governo è corso ai ripari e con una rapida retromarcia le sanzioni sono per ora congelate. E presto sarà pronto un emendamento per ottenere 30 euro di rimborso. Il governo? Dilettanti al volante.<br/><br/><u><b>beppe.boni@ilcarlino.net</b></u></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>