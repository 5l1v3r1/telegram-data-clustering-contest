<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/deputaty-slugy-narodu-nevdovoleni-kerivnytstvom-fraktsiyi-ta-prem-yerom-zmi/"/>
    <meta property="og:site_name" content="Рубрика"/>
    <meta property="article:published_time" content="2019-11-09T06:45:24+00:00"/>
    <meta property="og:title" content="Депутати &quot;Слуги народу&quot; невдоволені керівництвом фракції та прем'єром, - ЗМІ"/>
    <meta property="og:description" content="Відцентрові рухи у фракції Зеленського розкручуються з усе більшою амплітудою. Про це йдеться у статті на УП. Зазначається, що у середовищі “слуг” зараз обговорюють дві вкрай важливі проблеми. Перше – депутати невдоволені керівництвом фракції, яке, не розібравшись у ситуації всередині команди, винесло історію з поліграфом на публіку. Друге – майже тотальне несприйняття фракцією прем’єра Гончарука. […]"/>
  </head>
  <body>
    <article>
      <h1>Депутати "Слуги народу" невдоволені керівництвом фракції та прем'єром, - ЗМІ</h1>
      <address><time datetime="2019-11-09T06:45:24+00:00">09 Nov 2019, 06:45</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/sluga-narodu-620x420-c-1.jpeg"/>
      </figure>
      <p>Фото: Главком<br/><b><b>Відцентрові рухи у фракції Зеленського розкручуються з усе більшою амплітудою.</b></b></p>
      <p>Про це йдеться у статті на <a href="https://www.pravda.com.ua/articles/2019/11/4/7230881/">УП</a>.</p>
      <p>Зазначається, що у середовищі “слуг” зараз обговорюють дві вкрай важливі проблеми. Перше – депутати невдоволені керівництвом фракції, яке, не розібравшись у ситуації всередині команди, винесло історію з поліграфом на публіку. Друге – майже тотальне несприйняття фракцією прем’єра Гончарука.<br/>Обидва питання здатні розхитати будь-яку фракцію, куди більш згуртовану, ніж “Слуга народу”.</p>
      <p>Як сформулював в інтерв’ю УП глава Офісу президента Андрій Богдан, “далі воно буде гірше й гірше, робота буде уповільнюватися”.</p>
      <p>Скандал із фінансовим комітетом, публічне проходження поліграфів, інтимна переписка депутата Яременка – лише перші ластівки, які віщують важку політичну весну для партії президента. Щойно фракція президента почне сипатись, теперішні “попутники” і “друзі” по залу миттєво переключаться на гру на її знищення, йдеться у статті.</p>
    </article>
  </body>
</html>