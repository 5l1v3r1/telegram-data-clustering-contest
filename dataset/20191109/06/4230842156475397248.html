<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191109-10-tsikavyh-faktiv-pro-ukrayinsku-movu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T06:33:03+00:00"/>
    <meta property="og:title" content="10 цікавих фактів про українську мову"/>
    <meta property="og:description" content="День української писемності та мови відзначають 9 листопада. Найцікавіші факти про українську мову – в добірці Фактів ICTV."/>
  </head>
  <body>
    <article>
      <h1>10 цікавих фактів про українську мову</h1>
      <address>
        <time datetime="2019-11-09T06:33:03+00:00">09 Nov 2019, 06:33</time>
      </address>
      <p>День української писемності та мови відзначають 9 листопада. Найцікавіші факти про українську мову – в добірці Фактів ICTV.</p>
      <p>День української писемності та мови відзначають щорічно 9 листопада. На честь свята пропонуємо ознайомитися з декількома цікавими фактами про рідну мову.</p>
      <p>Сучасна українська мова має <b>близько 256 тис. слів</b>.</p>
      <p>За лексичним запасом <b>найбільш близькою до української мови</b> є білоруська – 84% спільної лексики, далі йдуть польська і сербська (70% і 68% відповідно) і лише потім – російська (62%). До речі, якщо порівнювати фонетику й граматику, то українська має від 22 до 29 спільних рис з білоруською, чеською, словацькою й польською мовами, а з російською тільки 11.</p>
      <p>В українській мові, на відміну від решти східнослов’янських мов, іменник має <b>7 відмінків</b>, один з яких – кличний.</p>
      <p>У 448 році візантійський історик Пріск Панійський, перебуваючи в таборі гунського володаря Аттіли на території сучасної України, записав слова мед і страва. Це була <b>перша згадка українських слів.</b></p>
      <p>
        <b>Читайте:</b>
        <a href="https://fakty.com.ua/ua/ukraine/20191108-radiodyktant-2019-povnyj-tekst-dyktantu-yednosti/"> Радіодиктант-2019: повний текст диктанту єдності</a>
      </p>
      <p>Українську мову в різні історичні періоди <b>називали по-різному</b>: проста, руська, русинська, козацька тощо. Історично найуживанішою назвою української мови до середини XIX століття була назва руська мова.</p>
      <p>В українській мові <b>найбільша кількість слів</b> починається на літеру <b>П</b>.</p>
      <p><b>Найменш уживаною літерою</b> українського алфавіту є літера <b>Ф</b>.</p>
      <p>В українській мові безліч <b>синонімів</b>. Наприклад, слово горизонт має 12 синонімів: обрій, небозвід, небосхил, крайнебо, круговид, кругозір, кругогляд, виднокруг, видноколо, виднокрай, небокрай, овид.</p>
      <p>Назви всіх <b>дитинчат тварин</b> є іменниками середнього роду: теля, котеня, жабеня.</p>
      <p>Українська мова багата на <b>зменшувальні форми</b>. Зменшувальну форму має навіть слово вороги – вороженьки.</p>
      <p>Факти ICTV пропонують вам <a href="https://fakty.com.ua/ua/ukraine/20180821-10-ukrayinskyh-sliv-yaki-zbagatyat-vashu-movu/">ознайомитися з десятьма українськими словами</a>, які збагатять вашу мову.</p>
    </article>
  </body>
</html>