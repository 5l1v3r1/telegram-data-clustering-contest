<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/asrock-radeon-rx-5700-phantom-gaming/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T06:00:00+00:00"/>
    <meta property="og:title" content="ASRock, ecco le Radeon RX 5700 “Phantom Gaming”: tre ventole e OC di fabbrica"/>
    <meta property="og:description" content="RX 5700 XT Phantom Gaming D 8G OC e RX 5700 Phantom Gaming D 8G OC sono le nuove schede video personalizzate di ASRock basate su GPU Navi."/>
  </head>
  <body>
    <article>
      <h1>ASRock, ecco le Radeon RX 5700 “Phantom Gaming”: tre ventole e OC di fabbrica</h1>
      <address><time datetime="2019-11-09T06:00:00+00:00">09 Nov 2019, 06:00</time> by <a rel="author">Riccardo Magnani</a></address>
      <p>ASRock ha annunciato due nuove schede grafiche della serie <b>Phantom Gaming</b>, si tratta della <b>RX 5700 XT Phantom</b> <b>Gaming D 8G OC </b>e della <b>RX 5700 Phantom Gaming D 8G OC. </b>Ci troviamo di fronte a versioni personalizzate delle soluzioni RX 5700 di AMD, basate su GPU Navi a 7 nanometri e accompagnate da 8 GB di memoria, che nella gamma dell’azienda si aggiungono alla RX 5700 XT Taichi X 8G OC+.</p>
      <figure>
        <img src="https://www.tomshw.it/images/images/2019/11/asrock-phantom-gamin-rx5700-rx5700-xt-61715.768x432.jpg"/>
      </figure>
      <p>Come si può vedere dalle immagini, le schede vantano un design a <b>tripla ventola</b> per la dissipazione del calore, effetti di illuminazione ARGB e un backplate in metallo.</p>
      <p>Le schede occupano <b>fino a 2,7 slot sulla scheda madre </b>e, come per altre aziende, anche ASRock offre una tecnologia <b>Silent Cooling 0dB</b> che in assenza di carichi elevati fa sì che le schede non girino.</p>
      <figure>
        <img src="https://www.tomshw.it/images/images/2019/11/asrock-phantom-gamin-rx5700-rx5700-xt-61714.768x432.jpg"/>
      </figure>
      <p>Non mancano gli <b>effetti luminosi ARGB</b>, abbinabili alle motherboard ASRock ARGB/RGB che supportano anche <b>Polychrome Sync</b>. Questo aspetto, come altri, è gestibile tramite il software<b> ASRock Tweak</b>.</p>
      <p>Come ogni altra “custom” che si rispetti, anche le nuove proposte di ASRock sono overcloccate di fabbrica e promettono margine per un ulteriore overclock a discrezione dell’utente.</p>
      <p><b>La GPU sul modello XT di ASRock opera a frequenze di 1690 MHz (Base Clock), 1835 MHz (Game Clock), 1945 MHz (Boost Clock)</b>, a fronte di frequenze rispettivamente di 1605, 1755 e 1905 MHz per il modello di riferimento.</p>
      <p>La GPU Navi 10 sulla 5700 Phantom Gaming di ASRock opera invece a 1610 MHz (Base Clock), 1725 MHz (Game Clock) e 1750 MHz (Boost Clock) a fronte di specifiche di riferimento rispettivamente di 1465, 1625 e 1725 MHz. Su entrambe le schede la memoria rimane impostata a 14 Gbps.</p>
      <p>Al momento non sono stati comunicati disponibilità e prezzi.</p>
    </article>
  </body>
</html>