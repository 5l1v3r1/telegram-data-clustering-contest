<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/79d303520cdbb9c3/politia-britanica-a-dezvaluit-identitatea-celor-39-de-persoane-descoperite-moarte-intr-un-camion-frigorific.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T06:42:08+00:00"/>
    <meta property="og:title" content="Poliția britanică a dezvăluit identitatea celor 39 de persoane descoperite moarte într-un camion frigorific"/>
    <meta property="og:description" content="Poliția britanică a dezvăluit identitatea celor 39 de persoane descoperite moarte într-un camion parcat într-o zonă industrială din Essex, la finalul lunii octombrie, informează BBC, citat de Digi24."/>
  </head>
  <body>
    <article>
      <h1>Poliția britanică a dezvăluit identitatea celor 39 de persoane descoperite moarte într-un camion frigorific</h1>
      <address><time datetime="2019-11-09T06:42:08+00:00">09 Nov 2019, 06:42</time> by <a rel="author">Jurnal.md</a></address>
      <p>
        <b>Poliția britanică a dezvăluit identitatea celor 39 de persoane descoperite moarte într-un camion parcat într-o zonă industrială din Essex, la finalul lunii octombrie, informează BBC, citat de Digi24.</b>
      </p>
      <p>Printre victime se numără 10 adolescenți, printre care și doi băieți de 15 ani. Cea mai vârstnică victimă avea 44 de ani.</p>
      <p>Corpurile celor 39 de victime, toate din Vietnam, au fost găsit pe 23 octombrie în remorca frigorifică a unui camion parcat într-un parc industrial din Grays.</p>
      <p>Containerul în care se aflau cetățenii vietnamezi sosise în Marea Britanie după ce a fost expediet din Belgia.</p>
      <p>Șoferul camionului, Maurice Robinson, din Irlande de Nord, a fost acuzat de mai multe infracțiuni, printre care și 39 de cazuri de omor prin imprudenţă.</p>
      <p>Procedurile de extrădare au început și pentru Eamonn Harrison, în vârstă de 22 de ani, care a fost arestat în Dublin în baza unui mandat european.</p>
      <p>Poliția caută și doi frați din Irlanda de Nord, Ronan și Christopher Hughes, care sunt căutați sub suspiciunea de omor prin imprudenţă și trafic de persoane. Până în acest moment s-au făcut și 11 arestări în Vietnam în acest caz.</p>
    </article>
  </body>
</html>