<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231450/"/>
    <meta property="og:site_name" content="Українська правда"/>
    <meta property="article:published_time" content="2019-11-09T06:00:07+00:00"/>
    <meta property="og:title" content="Головні новини п'ятниці і ночі: розведення у Петрівському, перемоги у Гаазі"/>
    <meta property="og:description" content="Розведення військ у Петрівському почнеться 9 листопада, суд ООН підтримав Україну у справі проти РФ щодо фінансування Росією тероризму — новини, які були актуальні 8 листопада."/>
  </head>
  <body>
    <article>
      <h1>Головні новини п'ятниці і ночі: розведення у Петрівському, перемоги у Гаазі</h1>
      <address>
        <time datetime="2019-11-09T06:00:07+00:00">09 Nov 2019, 06:00</time>
      </address>
      <p>Розведення військ у Петрівському почнеться 9 листопада, суд ООН підтримав Україну у справі проти РФ щодо фінансування Росією тероризму — новини, які були актуальні 8 листопада.</p>
      <p>
        <b>Про розведення</b>
      </p>
      <p>Сьогодні зранку в штабі ООС <a href="https://www.pravda.com.ua/news/2019/11/8/7231346/">повідомили</a>, що дзеркальне розведення сил і засобів у Петрівському має розпочатися з 12.00, якщо його не зірвуть бойовики.</p>
      <p>Пізніше спецпредставник ОБСЄ в Україні Мартін Сайдік <a href="https://www.pravda.com.ua/news/2019/11/8/7231368/">заявив</a>, що розведення почнеться 9 листопада.</p>
      <p>У ООС <a href="https://www.pravda.com.ua/news/2019/11/8/7231386/">заявили</a>, що бойовики зірвали розведення в районі населених пунктів Богданівка і Петрівське Донецької області.</p>
      <p>
        <b>Про суд ООН</b>
      </p>
      <p>Міжнародний суд ООН <a href="https://www.pravda.com.ua/news/2019/11/8/7231401/">визнав</a> прийнятною скаргу у справі України проти РФ щодо порушення Росією Міжнародної конвенції про боротьбу з фінансуванням тероризму.</p>
      <p>Також Міжнародний суд ООН <a href="https://www.eurointegration.com.ua/news/2019/11/8/7102823/">відхилив</a> аргументи РФ щодо скарги України про порушення Росією Міжнародної конвенції про ліквідацію всіх форм расової дискримінації (Україна проти РФ).</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося майже чотири тисячі людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Президент Володимир Зеленський <a href="https://www.pravda.com.ua/news/2019/11/8/7231360/">звільнив</a> першого заступника голови Служби безпеки Владислава Бухарєва, призначивши на цю посаду Дмитра Нескоромного.</p>
      <p>Підозрюваний у багатомільйонному розкраданні народний депутат Ярослав Дубневич після внесення за нього застави у розмірі 100 млн грн <a href="https://www.pravda.com.ua/news/2019/11/8/7231407/">залишив</a> слідчий ізолятор.</p>
      <p>Медіахолдинг олігарха Ріната Ахметова <a href="https://www.pravda.com.ua/news/2019/11/8/7231376/">запустить</a> інформаційний телеканал "Україна 24" з грудня 2019 року.</p>
      <p>Міністр Кабінету міністрів Дмитро Дубілет <a href="https://www.pravda.com.ua/news/2019/11/8/7231351/">звернувся</a> в Управління державної охорони з проханням надати йому охорону.</p>
      <p>Політична фракція "Голос" <a href="https://www.pravda.com.ua/news/2019/11/8/7231399/">вважає</a>, що Україна має вийти з Мінських угод і заморозити ситуацію з вирішення військового конфлікту з Росією на Донбасі до посилення власних позицій.</p>
      <p>82-річна <a href="https://www.pravda.com.ua/news/2019/11/9/7231440/">Айше Сеітмуратова</a>, ветеранка кримськотатарського національного руху, яку окупанти затримали на адмінкордоні з Кримом, повернулась додому.</p>
      <p><a href="https://www.pravda.com.ua/news/2019/11/9/7231449/">Туреччина</a> готова вивести війська з Сирії лише після виведення військ з регіону іншими країнами.</p>
      <p>Адміністрація президента Сполучених Штатів планує заборонити продаж електронних сигарет особам, які не <a href="https://www.pravda.com.ua/news/2019/11/9/7231445/">досягли до 21 років</a></p>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231452/"/>
        <a href="https://www.pravda.com.ua/news/2019/11/8/7231408/"/>
        <a href="https://www.pravda.com.ua/news/2019/11/8/7231386/"/>
      </related>
    </article>
  </body>
</html>