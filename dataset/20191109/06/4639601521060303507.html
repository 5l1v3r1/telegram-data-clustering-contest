<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/world/to-doodle-tis-google-gia-tin-ptosi-tou-teixous-tou-verolinou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T06:53:47+00:00"/>
    <meta property="og:title" content="Το doodle της Google για την πτώση του Τείχους του Βερολίνου"/>
    <meta property="og:description" content="Στην 30η επέτειο από την πτώση του Τείχους του Βερολίνου αφιερώνει η Google το doodle της 9ης Νοεμβρίου."/>
  </head>
  <body>
    <article>
      <h1>Το doodle της Google για την πτώση του Τείχους του Βερολίνου</h1>
      <h2>Στην 30η επέτειο από την πτώση του Τείχους του Βερολίνου αφιερώνει η Google το doodle της 9ης Νοεμβρίου.</h2>
      <address><time datetime="2019-11-09T06:53:47+00:00">09 Nov 2019, 06:53</time> by <a rel="author">ΤοΒΗΜΑ Team</a></address>
      <p>Την πτώση του Τείχους του Βερολίνου τιμά η Google με το σημερινό της doodle.</p>
      <p>Το τείχος ανεγέρθηκε στην καρδιά του Βερολίνου με αφετηρία το βράδυ μεταξύ της 12ης και της 13ης Αυγούστου του 1961 από τη Λαοκρατική Δημοκρατία της Γερμανίας (ΛΔΓ), η οποία επιχείρησε με αυτό τον τρόπο να θέσει ένα τέλος στην ολοένα και αυξανόμενη φυγή των κατοίκων της προς την Ομοσπονδιακή Δημοκρατία της Γερμανίας (ΟΔΓ).</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Αποτελούσε ένα φυσικό σύνορο μεταξύ του Ανατολικού και του Δυτικού Βερολίνου για διάστημα άνω των 28 ετών, ενώ αποτελούσε το σημαντικότερο σύμβολο μιας Ευρώπης διχοτομημένης.</p>
      <p>Επρόκειται, σύμφωνα με την wikipedia για μια σύνθετη στρατιωτική κατασκευή η οποία περιείχε δύο τείχη ύψους 3,6 μέτρων με διάδρομο περιπολίας, 302 παρατηρητήρια και συστήματα συναγερμού, 14.000 φύλακες, 600 σκυλιά και καλωδιωτά πλέγματα. Ένας αδιευκρίνιστος αριθμός ατόμων υπήρξαν θύματα προσπαθειών διάβασης του τείχους.</p>
      <p>Η αποδυνάμωση της Σοβιετικής Ένωσης, καθώς και το πείσμα των Ανατολικογερμανών οι οποίοι οργάνωσαν μεγάλες διαδηλώσεις, οδήγησαν στις 9 Νοεμβρίου 1989 στην πτώση του «τείχους της ντροπής», ανοίγοντας τον δρόμο για την γερμανική επανένωση.</p>
      <p>
        <a href="https://www.tovima.gr/2019/11/09/opinions/i-casual-sygklisi-tis-galazias-ko/">Η casual σύγκληση της γαλάζιας ΚΟ</a>
      </p>
    </article>
  </body>
</html>