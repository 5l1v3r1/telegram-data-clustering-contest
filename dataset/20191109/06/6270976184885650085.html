<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/bogdan-rozpoviv-koly-inozemtsi-zmzhut-kupuvaty-zemlyu-v-ukrayini/"/>
    <meta property="og:site_name" content="Рубрика"/>
    <meta property="article:published_time" content="2019-11-09T06:15:41+00:00"/>
    <meta property="og:title" content="Богдан розповів, коли іноземці зможуть купувати землю в Україні"/>
    <meta property="og:description" content="Право купувати українські землі у рамках нового законодавства про земельний ринок іноземці отримають через чотири роки. Про це заявив голова Офісу президента Андрій Богдан в ефірі програми “Свобода слова Савіка Шустера” на телеканалі Україна, передає РБК-Україна. За словами глави ОП, у першу чергу переваги для викупу землі матимуть саме українці. Принаймні, у перші роки. “Неправда, […]"/>
  </head>
  <body>
    <article>
      <h1>Богдан розповів, коли іноземці зможуть купувати землю в Україні</h1>
      <address><time datetime="2019-11-09T06:15:41+00:00">09 Nov 2019, 06:15</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/07/IMG_8550-ID49003-650x410-620x410.jpg"/>
      </figure>
      <p>Фото РБК-Україна<br/><b><b>Право купувати українські землі у рамках нового законодавства про земельний ринок іноземці отримають через чотири роки.</b></b></p>
      <p>Про це заявив голова Офісу президента Андрій Богдан в ефірі програми “Свобода слова Савіка Шустера” на телеканалі Україна, передає <a href="https://www.rbc.ua/ukr/news/inostrantsy-poluchat-pravo-pokupat-zemlyu-1573249209.html">РБК-Україна.</a></p>
      <p>За словами глави ОП, у першу чергу переваги для викупу землі матимуть саме українці. Принаймні, у перші роки.</p>
      <p>“Неправда, що там іноземці. Там прерогатива в певний період, який мають для викупу землі – саме українці. Саме українські громадяни, які хочуть розвивати сільськогосподарське виробництво. Іноземці будуть брати участь через чотири роки, чотири з чимось”, – заявив Богдан.</p>
      <p>За його словами, законопроект про скасування мораторію на продаж сільськогосподарських земель надасть можливість легалізувати договір продажу землі, а тому ліквідує схеми “сірого ринку”.</p>
      <p>“Треба розуміти, що в Україні в рік може продаватися не більше 5% землі. Це статистика. На сьогоднішній день цей ринок фактично працює, але цей ринок працює “вчорну”. Це ринок продажу земель, коли оформляються неналежні документи, а коли селян часто обманюють. Грошей їм не виплачують, бо виплачують якийсь мізер і цим користуються великі компанії. Ми хочемо легалізувати, щоб договір був офіційний. Щоб один українець міг у іншого легально купити землю”, – додав Богдан.</p>
      <p>Лідер парламентської фракції Батьківщина Юлії Тимошенко у свою чергу зазначила, наступного сесійного тижня вже у вівторок 12 листопада законопроект про обіг землі можуть розглянути в сесійній залі Верховної ради.</p>
      <p>Раніше <a href="https://rubryka.com/2019/11/05/ryaboshapka-zayavyv-shho-poroshenko-peresliduvav-bogdana/">Рябошапка заявив, що Порошенко переслідував Богдана.</a></p>
    </article>
  </body>
</html>