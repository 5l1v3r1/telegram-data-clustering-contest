<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sbu-zapobigla-sprobi-verbuvannya-ukrajincya-specsluzhbami-rf-novini-ukrajini-50052546.html"/>
    <meta property="og:site_name" content="НВ"/>
    <meta property="article:published_time" content="2019-11-09T06:14:00+00:00"/>
    <meta property="og:title" content="СБУ запобігла спробі вербування українця спецслужбами РФ"/>
    <meta property="og:description" content="Контррозвідники СБУ встановили, що мешканець одного з прикордонних населених пунктів Чернігівщини під час поїздки в Росію до родичів потрапив у поле зору ФСБ."/>
  </head>
  <body>
    <article>
      <h1>СБУ запобігла спробі вербування українця спецслужбами РФ</h1>
      <h2>Контррозвідники СБУ встановили, що мешканець одного з прикордонних населених пунктів Чернігівщини під час поїздки в Росію до родичів потрапив у поле зору ФСБ.</h2>
      <address>
        <time datetime="2019-11-09T06:14:00+00:00">09 Nov 2019, 06:14</time>
      </address>
      <p>Про це <a href="https://interfax.com.ua/news/general/623555.html">повідомили</a> у пресслужбі СБУ.</p>
      <p>«Представники спецслужби країни-агресора, застосовуючи погрози та шантаж, залучили нашого співвітчизника до негласного співробітництва. Вони змусили чоловіка підписати письмове зобов’язання про співпрацю з ФСБ РФ. Йому було присвоєно псевдонім та відпрацьовано завдання щодо збору інформації про режим охорони та особовий склад військових об'єктів на території регіону. Згідно з наданими інструкціями, передавати зібрані розвіддані він мав під час наступних візитів у Росію», — йдеться у повідомленні.</p>
      <p>«Усвідомлюючи протиправність такої співпраці та її негативні наслідки після повернення додому, українець звернувся до Служби безпеки України. Він надав свідчення про обставини вербування», — додали у пресслужбі.</p>
      <p>Враховуючи, що чоловік не виконав злочинного завдання іноземної спецслужби і добровільно повідомив правоохоронні органи про намагання спецслужб РФ залучити його до конфіденційного співробітництва проти України, суд задовольнив клопотання органів прокуратури та звільнив його від кримінальної відповідальності згідно зі ч. 2 ст. 111 (державна зрада) Кримінального кодексу України.</p>
    </article>
  </body>
</html>