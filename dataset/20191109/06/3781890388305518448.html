<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740765"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T06:50:00+00:00"/>
    <meta property="og:title" content="ขอนแก่นยุคดิจิทัลดึงไต้หวันจัดเวิร์คช็อปภาคอุตสาหกรรม"/>
    <meta property="og:description" content="หอการค้าขอนแก่นจับมืออุตสาหกรรมไต้หวัน จัดเวิร์คช็อปนำทัพผู้ประกอบการ เผยแพร่ความรู้ให้ภาคอุตสาหกรรมเข้าสู่ยุคดิจิทัล ยกระดับภาคการผลิตสู่ยุคดิจิทัลเต็มรูปแบบ"/>
  </head>
  <body>
    <article>
      <h1>ขอนแก่นยุคดิจิทัลดึงไต้หวันจัดเวิร์คช็อปภาคอุตสาหกรรม</h1>
      <address>
        <time datetime="2019-11-09T06:50:00+00:00">09 Nov 2019, 06:50</time>
      </address>
      <slideshow>
        <figure>
          <img src="https://www.dailynews.co.th/admin/upload/20191109/news_PACPvBjnmm123002_533.jpg?v=20191110137"/>
        </figure>
        <figure>
          <img src="https://www.dailynews.co.th/admin/upload/20191109/news_cvWAKBxPhV123001_533.jpg?v=20191110137"/>
        </figure>
      </slideshow>
      <p>
        <b>หอการค้าขอนแก่นจับมืออุตสาหกรรมไต้หวัน จัดเวิร์คช็อปนำทัพผู้ประกอบการ เผยแพร่ความรู้ให้ภาคอุตสาหกรรมเข้าสู่ยุคดิจิทัล ยกระดับภาคการผลิตสู่ยุคดิจิทัลเต็มรูปแบบ</b>
      </p>
      <p><b>นางสาวอู๋ เจียเหมย</b> นักวางแผนอาวุโส สถาบันเพื่ออุตสาหกรรมสารสนเทศแห่งประเทศไต้หวัน เปิดเผยว่า สถาบันเพื่ออุตสาหกรรมสารสนเทศแห่งประเทศไต้หวัน (III)ได้ร่วมมือกับหน่วยต่าง ๆ ได้แก่ สภาอุตสาหกรรมแห่งประเทศไทย (F.T.I) หอการค้าจังหวัดขอนแก่น สมาคมการค้าซอฟต์แวร์และธุรกิจนวัตกรรมภาคตะวันออกเฉียงเหนือ (NESBIA) และสำนักงานส่งเสริมเศรษฐกิจดิจิทัล (DEPA) ร่วมกันจัดงาน “Smart Manufacturing Ideas for Industry Transformation &amp; Taiwan Smart Application Workshop” โดยในวันที่ 30 ต.ค. ที่ผ่านมา ได้จัดขึ้น ณ โรงแรม อวานี สุขุมวิท กรุงเทพฯ และในวันที่ 1 พ.ย. ได้จัดขึ้น ณ อุทยานวิทยาศาสตร์ มหาวิทยาลัยขอนแก่น โดยงานที่ขอนแก่นในครั้งนี้ ได้รับเกียรติจากนายจุลนพ ทองโสภิต รองนายกเทศมนตรีขอนแก่น เป็นประธานในพิธีเปิดงาน</p>
      <figure>
        <img src="https://www.dailynews.co.th/admin/upload/20191109/news_cvWAKBxPhV123001_533.jpg?v=20191110137?v=2889"/>
      </figure>
      <p>ด้าน<b>นายจุลนพ ทองโสภิต</b> รองนายกเทศมนตรีขอนแก่น กล่าวว่าสถาบันเพื่ออุตสาหกรรมสารสนเทศแห่งไต้หวัน ได้ร่วมมือกับสื่อภาษาจีนวิชั่นไทย จัดงานครั้งนี้ขึ้น โดยได้พาผู้ประกอบการจากไต้หวันทั้งหมด 5 ราย ซึ่งโดดเด่นในด้านเทคโนโลยีอัจฉริยะ ไม่ว่าจะเป็น AI, Big Data, Smart Logistic, IoT, Digital Workforce ทั้งหมดได้มาเข้าร่วมงานสัมมนาและกิจกรรมเวิร์กชอปในครั้งนี้ โดยจะมีสาธิตและแนะนำผลิตภัณฑ์ฮาร์ดแวร์และซอฟท์แวร์ต่างๆ ให้ผู้ประกอบการไทยทุกท่านได้ร่วมทดลองใช้และสัมผัสประสบการณ์แบบทีละขั้นตอนไปพร้อมๆกัน</p>
      <figure>
        <img src="https://www.dailynews.co.th/admin/upload/20191109/news_rXwCsEVIvC123001_533.jpg?v=20191110137?v=9585"/>
      </figure>
      <p>สำหรับงานสัมมนาและกิจกรรมเวิร์กชอปที่ได้จัดขึ้นในครั้งนี้ ถือว่าประสบความสำเร็จเป็นอย่างมาก โดยมีผู้เข้าร่วมและให้ความสนใจเป็นจำนวนมาก ผู้ประกอบการไทยและผู้ประกอบการไต้หวันต่างได้แลกเปลี่ยนความคิดเห็น พร้อมเรียนรู้สิ่งใหม่ๆซึ่งกันและกัน อีกทั้งเป็นการผลักดันอุตสาหกรรมไทยให้ก้าวเข้าสู่ยุคดิจิทัลอย่างเต็มตัวมากยิ่งขึ้น โดยเฉพาะอย่างยิ่งด้านการผลิตด้วยระบบอัจฉริยะ อันสอดคล้องกับนโยบายไทยแลนด์ 4.0 ของประเทศไทย และนโยบายมุ่งใต้ใหม่สู่อาเซียนของไต้หวัน.</p>
    </article>
  </body>
</html>