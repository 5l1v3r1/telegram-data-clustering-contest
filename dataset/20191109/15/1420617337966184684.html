<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/raz-degan-chi-e-eta-carriera-vita-privata-e-curiosita-del-globetrotter-ospite-a-verissimo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-09T15:44:39+00:00"/>
    <meta property="og:title" content="Raz Degan: chi è, età, carriera, vita privata e curiosità del ‘globetrotter’ ospite a Verissimo"/>
    <meta property="og:description" content="Raz Degan sarà ospite oggi, sabato 9 novembre, a Verissimo. Lo spirito libero si racconterà a Silva Toffanin e parlerà della sua carriera e della sua vita privata.  CHI È RAZ DEGAN? Raz Degan è nato a Tel Aviv, in Israele, il 25 agosto 1968, sotto il segno zodiacale della Vergine. È cresciuto nel kibbutz […]"/>
  </head>
  <body>
    <article>
      <h1>Raz Degan: chi è, età, carriera, vita privata e curiosità del ‘globetrotter’ ospite a Verissimo</h1>
      <address><time datetime="2019-11-09T15:44:39+00:00">09 Nov 2019, 15:44</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/raz-degan.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Raz Degan</b> sarà ospite oggi, sabato 9 novembre, a <b>Verissimo.</b> Lo spirito libero si racconterà a <b>Silva Toffanin</b> e parlerà della sua carriera e della sua vita privata. </p>
      <h3>CHI È RAZ DEGAN?</h3>
      <p><b>Raz Degan</b> è nato a <b>Tel Aviv</b>, in Israele, il 25 agosto 1968, sotto il segno zodiacale della Vergine. È cresciuto nel <b>kibbutz Sde Mehemia</b>, una comunità dedita all’agricoltura: è rimasto qui fino ai suoi 21 anni, lavorando nei campi e mantenendosi con i prodotti che coltivava insieme alla sua famiglia.</p>
      <p>I suoi genitori si sono separati quando lui era ancora molto giovane. Dopo tre anni di servizio militare, <b>Raz ha iniziato a girare il mondo</b>. Dapprima in <b>Thailandia, poi negli Usa – precisamente a Los Angeles</b>, dove si trovava sua madre. A<b>merica, Italia, Francia, Australia e tanti altri Paesi</b>: pare abbia girato più di 100 località diverse.</p>
      <h3>LA CARRIERA DI RAZ DEGAN</h3>
      <p>La carriera di <b>Raz Degan</b> ha inizio a New York: è stato notato da qualcuno mentre serviva ai tavoli. Ha iniziato a lavorare come <b>modello</b>: dopo qualche spot pubblicitario e copertina, Raz è arrivato in <b>Italia</b>. È nel nostro Paese che ha avuto inizio la sua carriera d’<b>attore.</b></p>
      <p>Nel 1996 ha partecipato al film <b>Squillo di Carlo Vanzina</b>, per poi raggiungere la fama con <b>Alexander di Oliver Stone.</b> Nel 2010 ha debuttato in televisione: ha partecipato a <b>Ballando con le Stelle</b> e ha condotto la trasmissione <b>Mistero insieme a Daniele Bossari</b>.</p>
      <h3>LA VITA PRIVATA DI RAZ DEGAN</h3>
      <p><b>Raz Degan</b> è stato a lungo fidanzato con <b>Paola Barale</b>: i due si sono conosciuti nel 2001, quando la conduttrice era ancora sposata con <b>Gianni Sperti</b>. La loro favola d’amore è durata 14 anni, tra alti e bassi. Nel 2008 infatti, lui l’ha tradita con <b>Kasia Smutniak.</b> L’attore non ha mai avuto figli e ha spesso dichiarato di non sentirsi ancora pronto perché la sua vita è sempre all’insegna dell’avventura.</p>
      <p>Oggi non si hanno notizie di altre sue relazioni e sul suo profilo <b>Instagram</b> nulla fa pensare alla presenza di una donna nella sua vita.</p>
      <h3>CURIOSITÀ SU RAZ DEGAN</h3>
      <ul>
        <li>A metà degli anni ’90, Raz Degan dopo aver raggiunto il successo ha deciso di prendersi una pausa e ha pensato di diventare un maestro di yoga.</li>
        <li><b>È uno spirito libero</b> e sappiamo che ogni tanto trova rifugio nel suo <b>trullo in Puglia</b>.</li>
        <li>Ha partecipato all’<b>Isola dei Famosi 12</b> e ha confessato al Corriere della Sera di averlo fatto solo per soldi. Ha vinto l’isola e si è portato a casa il montepremi di 100.000 euro.</li>
      </ul>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/giampaolo-morelli-chi-e-eta-carriera-e-vita-privata-dellattore-ospite-a-verissimo.html"/>
        <a href="https://www.ilcorrieredellacitta.com/news/spettacolo/fabio-de-luigi-chi-e-carriera-curiosita-e-vita-privata-del-comico-e-attore-ospite-a-verissimo.html"/>
        <a href="https://www.ilcorrieredellacitta.com/news/spettacolo/fabio-fognini-chi-e-carriera-vita-privata-e-curiosita-del-tennista-ospite-a-verissimo.html"/>
        <a href="https://www.ilcorrieredellacitta.com/news/spettacolo/il-volo-chi-sono-i-cantanti-la-loro-carriera-vita-privata-e-curiosita-del-trio-ospite-a-verissimo.html"/>
        <a href="https://www.ilcorrieredellacitta.com/news/iva-zanicchi-chi-e-eta-carriera-compagno-vita-privata-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/katia-follesa-chi-e-eta-altezza-carriera-angelo-pisani-vita-privata-della-comica-ospite-di-verissimo.html"/>
      </related>
    </article>
  </body>
</html>