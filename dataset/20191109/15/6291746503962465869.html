<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/09/india-pakistan-corridoio-sikh/"/>
    <meta property="og:site_name" content="Il Post"/>
    <meta property="article:published_time" content="2019-11-09T15:19:58+00:00"/>
    <meta property="og:title" content="È stato aperto un corridoio speciale per permettere agli indiani di religione sikh di superare senza visto il confine tra India e Pakistan"/>
    <meta property="og:description" content="Da oggi è stato aperto uno speciale corridoio per permettere agli indiani di religione sikh di superare senza visto il confine tra India e Pakistan, per poter così arrivare in un luogo sacro che si trova in Pakistan. Il corridoio è noto come corridoio di Kartarpur (la città verso cui conduce) e permette ai fedeli"/>
  </head>
  <body>
    <article>
      <h1>È stato aperto un corridoio speciale per permettere agli indiani di religione sikh di superare senza visto il confine tra India e Pakistan</h1>
      <address>
        <time datetime="2019-11-09T15:19:58+00:00">09 Nov 2019, 15:19</time>
      </address>
      <p>Da oggi è stato aperto uno <a href="https://www.aljazeera.com/news/2019/11/indian-sikhs-historic-pilgrimage-pakistan-191109074815589.html">speciale corridoio</a> per permettere agli indiani di religione sikh di superare senza visto il confine tra India e Pakistan, per poter così arrivare in un luogo sacro che si trova in Pakistan. Il corridoio è noto come corridoio di Kartarpur (la città verso cui conduce) e permette ai fedeli sikh che arrivano dall’India di raggiungere il reliquiario di <a href="https://www.bbc.com/news/world-asia-india-50342319">Guru Nanak Dev</a>, fondatore della religione sikh. Kartarpur fa parte del Pakistan dal 1947, quando dopo la fine del colonialismo britannico venne deciso il confine tra i due paesi, che tra l’altro lasciò in territorio indiano gran parte delle zone abitate da indiani sikh.</p>
      <p>L’apertura del corridoio è considerata un importante momento nelle relazioni spesso difficili tra India e Pakistan, due paesi che in passato si sono affrontati in tre diverse guerre. La decisione è arrivata in vista del 550° anniversario della nascita di Nanak, che ricorrerà il 12 novembre. Si pensa che il corridoio sarà attraversato da almeno cinquemila persone al giorno e all’interno di una prima delegazione che oggi è andata dall’India verso Kartarpur c’era anche l’ex primo ministro indiano Manmohan Singh.</p>
    </article>
  </body>
</html>