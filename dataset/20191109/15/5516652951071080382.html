<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425129/h-askhsh-ypshlhs-entashs-beltiwnei-th-mnhmh-twn-hlikiwmenwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T15:45:01+00:00"/>
    <meta property="og:title" content="Η άσκηση υψηλής έντασης βελτιώνει τη μνήμη των ηλικιωμένων"/>
    <meta property="og:description" content="Ερευνητές του McMaster University ανακάλυψαν ότι η άσκηση υψηλής έντασης βελτιώνει τη μνήμη των ηλικιωμένων."/>
  </head>
  <body>
    <article>
      <h1>Η άσκηση υψηλής έντασης βελτιώνει τη μνήμη των ηλικιωμένων</h1>
      <address>
        <time datetime="2019-11-09T15:45:01+00:00">09 Nov 2019, 15:45</time>
      </address>
      <p>
        <b>Ερευνητές του McMaster University ανακάλυψαν ότι η άσκηση υψηλής έντασης βελτιώνει τη μνήμη των ηλικιωμένων.</b>
      </p>
      <p>Η έρευνα που δημοσιεύτηκε στο Applied Physiology, Nutrition and Metabolism, έχει πολλές εφαρμογές στην αντιμετώπιση της άνοιας.</p>
      <p>Οι ερευνητές υποδεικνύουν ότι η ένταση είναι ζωτικής σημασίας. Ηλικιωμένοι που ασκούνταν με ένταση κατά διστήματα είχαν βελτίωση έως 30% στη μνήμη, ενώ όσοι ασκήθηκαν με μέτρια ένταση δεν είχαν βελτίωση.</p>
      <p>Συμμετείχαν δεκάδες ηλικιωμένοι που ακολουθούσαν καθιστική ζωή, υγιείς, ηλικίας 60 έως 88 ετών. Παρακολουθήθηκαν για διάστημα 12 εβδομάδων και συμμετείχαν σε 3 συνεδρίες την εβδομάδα. Ορισμένοι έκαναν διαλειμματική άσκηση υψηλής έντασης, η δέυτερη ομάδα έκανε άσκηση μέτριας έντασης, ενώ άλλη ομάδα έκανε μόνο στρέτσιγκ.</p>
      <p>Ηλικιωμένοι στην πρώτη ομάδα είχαν σημαντική αύξηση στη μνήμη υψηλής παρεμβολής σε σχέση με την δεύτερη ομάδα ή την ομάδα ελέγχου.</p>
      <p>Οι ερευνητές ανακάλυψαν και ότι οι βελτιώσεις στα επίπεδα φόρμας συνδέονταν άμεσα με βελτίωση στη μνήμη.</p>
      <p>Η ερευνήτρια δήλωσε ότι αν κάποιος αρχίζει αργά να ασκείται και θέλει γρήγορα αποτελέσματα, η νέα έρευνα δείχνει ότι μπορεί ενδεχομένως να χρειαστεί να αυξηθεί η ένταση. Τονίζει ότι είναι σημαντικό η άσκηση να ταιριάζει με το τρέχον επίπεδο φόρμας κάποιου.</p>
      <p>Πηγή: iatronet.gr</p>
    </article>
  </body>
</html>