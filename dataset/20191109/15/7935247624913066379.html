<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bugdayda-hedef-215-milyon-ton-uretim-214648h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T15:13:50+00:00"/>
    <meta property="og:title" content="Buğdayda hedef 21,5 milyon ton üretim"/>
    <meta property="og:description" content="Toprak Mahsulleri Ofisi (TMO) Genel Müdürü Ahmet Güldal, yılda 21,5 milyon ton buğday üretimi hedeflediklerini söyledi."/>
  </head>
  <body>
    <article>
      <h1>Buğdayda hedef 21,5 milyon ton üretim</h1>
      <h2>Toprak Mahsulleri Ofisi (TMO) Genel Müdürü Ahmet Güldal, yılda 21,5 milyon ton buğday üretimi hedeflediklerini söyledi.</h2>
      <address>
        <time datetime="2019-11-09T15:13:50+00:00">09 Nov 2019, 15:13</time>
      </address>
      <p>Güldal, son yıllarda çiftçinin özellikle bazı alternatif ürünlere yönelmesi nedeniyle buğday üretiminin bir miktar azaldığını belirtti. Hem Türkiye'de duyulan ihtiyaç hem de buğdayın un ve makarna ihracatındaki yeri hakkında bilgi veren Güldal, ‘'Anavatanı Anadolu olan buğdayın tekrar yılda 21,5 milyon ton civarında üretilmesi gerekmektedir. Bunun için Tarım ve Orman Bakanlığı prim ve gübre desteklerini yüzde 100 arttırdı.</p>
      <p>TMO olarak da bu sene alım fiyatlarımızda özellikle şunu vurguladık; çiftçi buğday ekerse mutlu, memnun ve karlı bir üretim yapmış olur. Bu sene, önümüzdeki sene ve daha sonraki seneler buğday için daha avantajlı olacaktır. Üreticilerimiz özellikle, ekmeklik ve makarnalık buğday ekimine önem verirse daha memnun kalacaklar, daha karlı bir yatırım yapmış olacaklardır'' dedi. Üreticilerin buğday konusunda daha duyarlı olması gerektiğini vurgulayan Gürdal, bu ürünün her açıdan Türkiye'ye kazanç sağladığının altını çizdi.</p>
    </article>
  </body>
</html>