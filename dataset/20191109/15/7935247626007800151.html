<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turizmciler-2020fiyatlarini-belirledi-214651h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T15:16:23+00:00"/>
    <meta property="og:title" content="Turizmciler 2020 fiyatlarını belirledi"/>
    <meta property="og:description" content="Turizmde marka kent konumunda olan Antalya'da turizmciler 2020 fiyat kontratlarını tamamlayarak satışlara başladı."/>
  </head>
  <body>
    <article>
      <h1>Turizmciler 2020 fiyatlarını belirledi</h1>
      <h2>Turizmde marka kent konumunda olan Antalya'da turizmciler 2020 fiyat kontratlarını tamamlayarak satışlara başladı.</h2>
      <address>
        <time datetime="2019-11-09T15:16:23+00:00">09 Nov 2019, 15:16</time>
      </address>
      <p>Profesyonel Otel Yöneticileri Derneği (POYD) Başkanı Ülkay Atmaca, 2020 rezervasyonların iyi gittiğini belirterek, özellikle İngiltere ve Avrupa pazarında satışların yaklaşık iki ay öncesinden başladığını söyledi. Diğer pazarlar ile iç pazarda geçen haftadan itibaren bir hareketliliğin yaşandığını anlatan Atmaca, sektörün hedeflediği fiyatlarda kontratların yapıldığını ve buna göre satışların gerçekleştirildiğini dile getirdi.</p>
      <p>Atmaca, ‘'İlk veriler 2020'nin iyi geçeceği yönünde. Sektörün atacağı adımlar ve rekabet koşulları çok önemli. Herkes yaptığı kontratlarla satışlarına devam ederse hedeflediğimiz rakamlara ulaşırız. Gelirde 2020'de yüzde 10-12 artış bekliyoruz. Çalışmalarımızı buna göre yaptık'' dedi. Gelecek yıl sezonun erken başlamasını öngördüklerini ifade eden Atmaca, martta hareketliliğin yoğunlaşmasının beklendiğini vurguladı.</p>
    </article>
  </body>
</html>