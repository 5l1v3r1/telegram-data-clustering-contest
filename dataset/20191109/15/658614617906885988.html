<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175672/flevo-boys-onderuit-tegen-nsc-nijkerk"/>
    <meta property="og:site_name" content="omroep flevoland"/>
    <meta property="article:published_time" content="2019-11-09T15:25:00+00:00"/>
    <meta property="og:title" content="Flevo Boys onderuit tegen NSC Nijkerk"/>
    <meta property="og:description" content="De voetballers van Flevo Boys hebben zaterdag in de Hoofdklasse B een uitduel tegen NSC Nijkerk verloren. De thuisploeg was met 2-0 te sterk voor de ploeg van trainer Kevin Waalderbos. Bij de rust stond de thuisploeg al met 1-0 voor."/>
  </head>
  <body>
    <article>
      <h1>Flevo Boys onderuit tegen NSC Nijkerk</h1>
      <address>
        <time datetime="2019-11-09T15:25:00+00:00">09 Nov 2019, 15:25</time>
      </address>
      <p>
        <b>De voetballers van Flevo Boys hebben zaterdag in de Hoofdklasse B een uitduel tegen NSC Nijkerk verloren. De thuisploeg was met 2-0 te sterk voor de ploeg van trainer Kevin Waalderbos. Bij de rust stond de thuisploeg al met 1-0 voor.</b>
      </p>
      <p>De Emmeloorders kregen in de eerste helft de beste kansen maar wisten deze niet te verzilveren. Op slag van rust lukte dat de thuisploeg wel. Flevo Boys doelman Rodney Rosink kwam ver uit zijn doel om een bal te onderscheppen. Hij werd echter omspeeld. Bij de tweede paal was Jonathan Martina er als de kippen bij om de voorzet die van de linkerkant kwam binnen te tikken.</p>
      <p>In de tweede helft scoorde Nijkerk in de 73e minuut opnieuw. Het doelpunt was een kopie van de eerste treffer. De voorzet vanaf de linkerkant kon eenvoudig worden binnengewerkt door Jonathan Martina. De eerstvolgende competitiewedstrijd speelt Flevo Boys op zaterdag 23 november. Dan is op sportpark Ervenbos in Emmeloord Staphorst de tegenstander.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>