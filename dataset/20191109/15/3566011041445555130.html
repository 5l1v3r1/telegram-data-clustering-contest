<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545955.html/%D8%AA%D8%A7%D9%85%DB%8C%D9%86-%D8%B1%D8%A7%DB%8C%DA%AF%D8%A7%D9%86-%D8%B3%DB%8C%D9%85%D8%A7%D9%86-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D8%AA%D9%88%D8%B3%D8%B7-%D8%A8%D9%86%DB%8C%D8%A7%D8%AF-%D9%85%D8%B3%D8%AA%D8%B6%D8%B9%D9%81%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:35:00+00:00"/>
    <meta property="og:title" content="تامین رایگان سیمان مناطق زلزله زده آذربایجان شرقی توسط بنیاد مستضعفان"/>
    <meta property="og:description" content="سیمان لازم براى احداث و تعمیر مناطق زلزله زده در استان آذربایجان شرقی به صورت رایگان توسط بنیاد مستضعفان تامین می‌شود."/>
  </head>
  <body>
    <article>
      <h1>تامین رایگان سیمان مناطق زلزله زده آذربایجان شرقی توسط بنیاد مستضعفان</h1>
      <h2>رئیس بنیاد مستضعفان خبر داد؛</h2>
      <address>
        <time datetime="2019-11-09T15:35:00+00:00">09 Nov 2019, 15:35</time>
      </address>
      <p>سیمان لازم براى احداث و تعمیر مناطق زلزله زده در استان آذربایجان شرقی به صورت رایگان توسط بنیاد مستضعفان تامین می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از روابط عمومی بنیاد مستضعفان، پرویز فتاح ضمن ابراز همدردی با خانواده‌های جانباختگان و خسارت دیدگان مناطق زلزله زده گفت: تمام سیمان مورد نیاز برای بازسازی و تعمیر مناطق آسیب دیده از زلزله اخیر به صورت رایگان توسط بنیاد مستضعفان تامین می‌شود.</p>
      <p>رئیس بنیاد مستضعفان در ادامه با اشاره به آمادگی بنیاد برای کمک رسانی به مناطق زلزله زده افزود: بنیاد مستضعفان در صورت اعلام نیاز مسئولان مربوطه آماده هرگونه کمک رسانی به مناطق زلزله زده است.   گفتنی است بنیاد مستضعفان تاکنون بیش از ۱۲۸ هزار تن از سیمان مورد نیاز برای بازسازی و تعمیر مناطق آسیب دیده از سیل ابتدای سال ۹۸ و همچنین سیمان مورد نیاز برای تعمیر مناطق آسیب دیده شهرستان سرپل ذهاب در زلزله سال ۹۶ را نیز به صورت رایگان تامین کرده است.</p>
    </article>
  </body>
</html>