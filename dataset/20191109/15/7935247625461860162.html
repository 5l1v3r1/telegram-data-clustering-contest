<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bankalardan-turizme-destek-214650h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T15:15:26+00:00"/>
    <meta property="og:title" content="Bankalardan turizme destek"/>
    <meta property="og:description" content="Turizmcilerin yeni otel ve restoran yatırımlarının yanı sıra renovasyon ve tefrişat işlerine hız vermesi, bankaların bu alanda kullandırdığı kredilere de yansıdı."/>
  </head>
  <body>
    <article>
      <h1>Bankalardan turizme destek</h1>
      <h2>Turizmcilerin yeni otel ve restoran yatırımlarının yanı sıra renovasyon ve tefrişat işlerine hız vermesi, bankaların bu alanda kullandırdığı kredilere de yansıdı.</h2>
      <address>
        <time datetime="2019-11-09T15:15:26+00:00">09 Nov 2019, 15:15</time>
      </address>
      <p>Bankacılık Düzenleme ve Denetleme Kurumu (BDDK) verilerine göre, bankacılık sektörünün turizm alanında faaliyet gösteren firmalara açtığı kredilerin stoku 9 ayda yüzde 7,2 artarak 88 milyar 883 milyon liraya ulaştı. Geçen yıl sonunda 82,9 milyar lira düzeyinde bulunan kredi stoku, 9 aylık dönemde 6 milyar lira artış gösterdi. Turizm sektörüne kullandırılan kredilerde aslan payını alan şehirler İstanbul ve Antalya oldu. Eylül sonu itibarıyla İstanbul 34 milyar liralık kredi hacmi ve yüzde 38,3'lük payla liderliğini sürdürüyor. </p>
      <p>Türkiye'nin turizm merkezlerinin başında gelen Antalya ise 33,4 milyar liralık kredi stoku ve yüzde 37,6'lık payla ikinci sırada yerini aldı. Bu iki ili 6,6 milyar liralık kredi hacmiyle başkent Ankara, 2,8 milyar lira ile Muğla ve 1,5 milyar lira ile İzmir takip etti. Turizm alanında kullandırılan krediler göz önüne alındığında 9 aylık dönemde kredi stokunun en fazla arttığı şehir 3,9 milyar lira ile Antalya oldu. Bu ili 2,1 milyar lirayla İstanbul ve 115,8 milyon lirayla Ankara takip etti. Muğla ise kredi stokunun en çok düştüğü il olarak kayıtlara geçti. Bu ildeki kredi stoku 9 ayda 169,2 milyon lira geriledi.</p>
    </article>
  </body>
</html>