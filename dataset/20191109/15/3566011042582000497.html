<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545949.html/%DA%A9%D8%A7%D9%87%D8%B4----%D9%87%D8%B2%D8%A7%D8%B1-%D8%AA%D9%88%D9%85%D8%A7%D9%86%DB%8C-%D9%82%DB%8C%D9%85%D8%AA-%D8%B3%DA%A9%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:09:00+00:00"/>
    <meta property="og:title" content="کاهش ۷۰ هزار تومانی قیمت سکه"/>
    <meta property="og:description" content="کشتی آرای با بیان اینکه حباب سکه در بازار صفر شده است، گفت: قیمت سکه نسبت به آخرین روزهای هفته قبل ۷۰ هزار تومان کاهش یافته است."/>
  </head>
  <body>
    <article>
      <h1>کاهش ۷۰ هزار تومانی قیمت سکه</h1>
      <address>
        <time datetime="2019-11-09T15:09:00+00:00">09 Nov 2019, 15:09</time>
      </address>
      <p>کشتی آرای با بیان اینکه حباب سکه در بازار صفر شده است، گفت: قیمت سکه نسبت به آخرین روزهای هفته قبل ۷۰ هزار تومان کاهش یافته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد کشتی آرای، در خصوص وضعیت بازار طلا و سکه در روزجاری، اظهار داشت: قیمت جهانی طلا نسبت به هفته قبل 56 دلار کاهش یافته و همین امر باعث کاهش قیمت طلا و سکه در بازار داخلی شده است.</p>
      <p>وی با اشاره به کاهش قیمت سکه نسبت به روزهای اخیر گفت: قیمت سکه از 4 میلیون تومان به 3 میلیون و 930 هزار تومان کاهش یافته که نسبت به آخرین روزهای هفته قبل 70 هزار تومان کم شده است.   رئیس کمیسیون تخصصی طلا و جواهر افزود: باکاهش قیمت جهانی طلا، هیچ حبابی روی قیمت سکه و طلا در بازار وجود ندارد؛ هم اکنون قیمت سکه کاملاً براساس قیمت جهانی و قیمت ارز محاسبه شده و مبادله می شود.   کشتی آرای با تأکید براینکه داد و ستد در بازار براساس عرضه و تقاضا صورت می گیرد، تصریح کرد: تقاضای جدید بعد از ماه صفر و آغاز ربیع، وارد بازار شده است؛ رونق نسبی در بازار ایجاد شده است. امروز در بازار آزاد قیمت سکه تمام‌بهار آزادی طرح جدید 3 میلیون و 930 تومان و سکه بهار آزادی طرح قدیم 3 میلیون و 925 هزار تومان معامله می‌شود.   در بازار آزاد هر قطعه نیم‌سکه بهار آزادی 2 میلیون و 60 هزار تومان، ربع‌سکه یک‌میلیون 260 هزار تومان و هر قطعه سکه گرمی 830 هزار تومان فروخته می‌شود. قیمت طلای 18عیار هم 402 هزار تومان ارزش‌گذاری شده است، ضمن آنکه هر اونس طلا در بازارهای جهانی با قیمت 1459 دلار معامله می‌شود.   منبع: تسنیم</p>
    </article>
  </body>
</html>