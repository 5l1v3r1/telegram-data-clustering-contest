<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39645/%D8%AA%D9%81%D8%A7%D9%88%D8%AA%E2%80%8C-%D8%A8%DB%8C%D9%86-%D8%B1%D9%84%D9%87%E2%80%8C-%D9%88-%D9%85%D8%AF%D8%A7%D8%B1%D8%B4%DA%A9%D9%86%E2%80%8C%D9%87%D8%A7-%DA%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-09T15:52:00+00:00"/>
    <meta property="og:title" content="تفاوت‌ بین رله‌ و مدارشکن‌ها چیست؟"/>
    <meta property="og:description" content="رله در واقع یک کلید است که به عنوان وسیله تشخیص و کنترل مورد استفاده قرار می‌گیرد و کنتاکت‌ها را بصورت الکترونیکی یا الکترومکانیکی باز و بسته می‌کند. از رله همچنین به عنوان وسیله حفاظتی استفاده می‌شود که سیگنال خطا را تشخیص و به مدار شکن ارسال می‌کند"/>
  </head>
  <body>
    <article>
      <h1>تفاوت‌ بین رله‌ و مدارشکن‌ها چیست؟</h1>
      <address><time datetime="2019-11-09T15:52:00+00:00">09 Nov 2019, 15:52</time> by <a rel="author">پایگاه خبری صنعت برق - برق نیوز BarghNews</a></address>
      <p><i>رله در واقع یک کلید است که به عنوان وسیله تشخیص و کنترل مورد استفاده قرار می‌گیرد و کنتاکت‌ها را بصورت الکترونیکی یا الکترومکانیکی باز و بسته می‌کند. از رله همچنین به عنوان وسیله حفاظتی استفاده می‌شود که سیگنال خطا را تشخیص و به مدار شکن ارسال می‌کند </i><b>سرویس آموزش و آزمون <a href="http://www.barghnews.com/">برق نیوز</a></b>، رله در واقع یک کلید است که به عنوان وسیله تشخیص و کنترل مورد استفاده قرار می‌گیرد و کنتاکت‌ها را بصورت الکترونیکی یا الکترومکانیکی باز و بسته می‌کند. از رله همچنین به عنوان وسیله حفاظتی استفاده می‌شود که سیگنال خطا را تشخیص و به مدار شکن ارسال می‌کند تا به تصمیم‌گیری در مورد قطع یا وصل مدار بر اساس اطلاعات ارائه شده توسط رله بپردازد. سیم‌پیچ برقدار همانند قسمت متحرک (که آرمیچر نیز نامیده می‌شود) به رله متصل می‌شود، در حالی که سیم پیچ استاتیک میدان الکترومغناطیسی مورد نیاز برای آرمیچر را برای باز یا بستن کنتاکت‌ها و به منظور حفاطت مدار تولید می‌کند.<br/>مدارشکن وسیله‌ای برای کنترل و حفاظت است که مدار را به صورت دستی یا خودکار در شریط نرمال و یا وقوع خطا‌هایی از قبیل اتصال کوتاه یا اضافه جریان و ... قطع و وصل می‌کند. در داخل مدارشکن، رله خطا یا میزان مشخصی از جریان را حس کرده و سیگنال را به کلید الکترومکانیکی که کنتاکت‌ها را باز می‌کند، ارسال و از مدار در حالتی که جریان بیش از حد از قبیل اضافه بار و اتصال کوتاه عبور می‌کند حفاظت می‌کند.<br/><br/>ممکن است در یک مدارشکن، رله وجود داشته باشد، اما رله نمی‌تواند مدارشکن باشد.   <b>تفاوت بین مدارشکن و رله</b></p>
      <figure>
        <img src="https://barghnews.com/files/fa/news/1398/8/18/83483_974.png"/>
      </figure>
      <p><b>مشخصات مختلف رله و مدارشکن</b><br/><br/>رله می‌تواند جهت دار و غیر جهت‌دار باشد، در حالی که مدار شکن فقط غیرجهت‌دار است.<br/>رله فقط در صورت وجود خطا، سیگنال‌هایی را برای مدارشکن فراهم می‌کند در حالی که مدارشکن به عنوان یک دستگاه قطع کننده یا وصل کننده خودکار مدار و بر اساس اطلاعات ارائه شده توسط سیگنال‌های رله عمل می‌کند.<br/>رله فقط خطا را حس و به مدارشکن اطلاع می‌دهد، یعنی کنتاکت‌ها را قطع نمی‌کند. مدارشکن هم قابلیت وصل و هم قطع مدار را به صورت خودکار، دستی و یا کنترل از راه دور دارد.<br/>رله کلیدی است که به عنوان یک وسیله تشخیص عمل می‌کند، در حالی که از مدارشکن برای قطع و جدا کردن مدار استفاده می‌شود.<br/>در صورت وجود سیگنال‌های گسسته می‌توان از رله به عنوان تقویت کننده استفاده کرد، یعنی یک سیگنال را به چندین سیگنال تبدیل می‌کند و یک سیگنال فشارضعیف را به صورت یک سیگنال فشارقوی تقویت می‌کند و برعکس. از مدار شکن نمی‌توان به عنوان تقویت کننده استفاده نمود.<br/>رله با سیگنال‌های ورودی با توان و ولتاژ کم کار می‌کند، در حالی که از مدار شکن می‌توان برای مدار‌های با توان پایین و توان بالا استفاده کرد، زیرا عملکرد آن بر روی دستگاه‌های بار خودکار است.<br/>رله‌ها تجهیزات کنترلی هستند، در حالی که مدار شکن‌ها تجهیزات کلیدزنی هستند.<br/>رله می‌تواند سیگنال‌ها را بین دو مدار الکتریکی مختلف منحرف کند، در حالی که مدارشکن تنها می‌تواند جریان را در مدار متوقف و یا برقرار نماید.<br/>رله قادر نیست از آرک جلوگیری کند. ممکن است مکانیسمی برای تشخیص شکل‌گیری آرک و جلوگیری از وقوع آن وجود داشته باشد.<br/>در نهایت، ممکن است یک رله در یک مدار شکن (Circuit breaker) گنجانده شود، اما مدارشکن در رله تعبیه نشده است.</p>
    </article>
  </body>
</html>