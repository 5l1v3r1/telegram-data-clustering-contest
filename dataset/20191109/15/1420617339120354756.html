<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/il-volo-chi-sono-i-cantanti-la-loro-carriera-vita-privata-e-curiosita-del-trio-ospite-a-verissimo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-09T15:42:47+00:00"/>
    <meta property="og:title" content="Il Volo: chi sono i cantanti, la loro carriera, vita privata e curiosità del trio ospite a Verissimo"/>
    <meta property="og:description" content="Il Volo, oggi pomeriggio 9 novembre 2019, sarà ospite nel salotto televisivo di Silvia Toffanin: i tre ragazzi torneranno in studio, dopo l’ospitata di marzo, per raccontare della tournée in America Latina e dell’uscita del loro ultimo album, 10 Years, che celebra i loro primi dieci anni di carriera segnata da un successo dopo l’altro. […]"/>
  </head>
  <body>
    <article>
      <h1>Il Volo: chi sono i cantanti, la loro carriera, vita privata e curiosità del trio ospite a Verissimo</h1>
      <address><time datetime="2019-11-09T15:42:47+00:00">09 Nov 2019, 15:42</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Il_Volo_fo_66747331.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Il Volo</b>, oggi pomeriggio 9 novembre 2019, sarà ospite nel salotto televisivo di<b> Silvia Toffanin</b>: i tre ragazzi torneranno in studio, dopo l’ospitata di marzo, per raccontare della tournée in America Latina e dell’uscita del loro <b>ultimo album, 10 Years</b>, che celebra i loro primi dieci anni di carriera segnata da un successo dopo l’altro.</p>
      <h3>Chi sono i tre cantanti del trio Il Volo? </h3>
      <p>Il Volo è un trio composto dai tenori <b>Piero Barone</b> (nato a Naro il 24 giugno del 1993 sotto il segno del Cancro), <b>Ignazio Boschetto</b> (nato a Bologna il 4 ottobre del 1994 sotto il segno della Bilancia) e il baritono <b>Gianluca Ginoble</b> (nato a Roseto degli Abruzzi l’11 febbraio 1995 sotto il segno dell’Aquario). I tre provengono tutti da famiglie semplici e umili: sono figli di un falegname, un carrozziere e un trasportatore di medicinali. I tre giovani ragazzi si sono conosciuti e uniti durante la seconda edizione del talent <b>Ti lascio un canzone</b>, nel 2009, grazie all’intuizione del regista Roberto Cenci.</p>
      <p>L’esperienza in televisione ha dato enorme visibilità al trio che si è immediatamente fatto notare dai produttori discografici di fama internazionale, e la<b> Geffen</b> ha deciso di metterli sotto contratto per la pubblicazione di un album. Il loro debutto discografico, <b>Il Volo,</b> arriva nel 2010.</p>
      <p><b>Hanno un successo clamoroso negli USA</b>: dopo la partecipazione come ospiti ad <b>American Idol</b>, il loro disco raggiunge la decima posizione della classifica <b>Billboard 200.</b> Nel 2012 esce il loro secondo album, <b>We are Love</b> con la presenza di due duetti di prestigio: uno con <b>Placido Domingo</b> e l’altro con <b>Eros Ramazzotti</b>. Nel 2013, forti ormai della fama consolidata, hanno realizzato il loro primo disco a sfondo natalizio. Hanno vinto il <b>Festival di Sanremo nel 2015</b> con il brano <b>Grande Amore</b>. Sempre nello stesso anno hanno partecipato all’<b>Eurovision Song Contest</b>: si sono classificati al terzo posto e hanno ottenuto il premio della critica. Nel 2019 hanno partecipato per la seconda volta a <b>Sanremo</b> e sono tornati sul palco dell’Ariston con il brano <b>Musica che resta</b>.</p>
      <h3>Il Volo: vita privata e fidanzate</h3>
      <p><b>Piero Barone</b>, il componente più grande del gruppo, è stato legato sentimentalmente a <b>Valentina</b>, la figlia di <b>Massimiliano Allegri</b>: la storia si è conclusa nel febbraio 2019. <b>Gianluca Ginoble</b> è fidanzato con una ragazza abruzzese, ma di lei si sa veramente poco. Ancora più riservato è Ignazio Boschetto:della sua vita privata si sa veramente poco, ma a quanto pare al momento è single e felice.</p>
      <h3>CURIOSITÀ </h3>
      <ul>
        <li>Durante la partecipazione al talent <b>Ti lascio una canzone</b> ottengono il soprannome di tenorini, in omaggio ai Tre Tenori: <b>Pavarotti, Domingo e Carreras</b>.</li>
        <li>Prima di scegliere come nome “Il Volo”, si sono fatti chiamare The Tryo e successivamente Il Trio.</li>
        <li>Hanno cantato per i più potenti e influenti uomini del mondo, tra cui la regina <b>Rania di Giordania</b>.</li>
        <li>Hanno partecipato al tour del 2012 di <b>Barbra Streisand</b> come ospiti d’onore</li>
      </ul>
      <h3>SOCIAL</h3>
      <p>Sono molto attivi sui social e possiedono un account <b>Facebook, Instagram e Twitter.</b> Su <b>Instagram</b> il Volo ha un account ufficiale da oltre 510 mila followers.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/iva-zanicchi-chi-e-eta-carriera-compagno-vita-privata-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/katia-follesa-chi-e-eta-altezza-carriera-angelo-pisani-vita-privata-della-comica-ospite-di-verissimo.html"/>
        <a href="https://www.ilcorrieredellacitta.com/news/adriano-celentano-chi-e-eta-altezza-peso-carriera-moglie-figli-vita-privata-del-grande-cantautore-ospite-a-verissimo.html"/>
        <a href="https://www.ilcorrieredellacitta.com/news/spettacolo/virginia-raffaele-chi-e-eta-altezza-carriera-vita-privata-dellimitatrice-ospite-a-verissimo.html"/>
        <a href="https://www.ilcorrieredellacitta.com/news/francesco-arca-chi-e-eta-altezza-fidanzata-carriera-vita-privata-dellospite-di-verissimo.html"/>
        <a href="https://www.ilcorrieredellacitta.com/news/riki-chi-e-eta-altezza-fidanzata-carriera-vita-privata-del-cantante-ospite-a-verissimo.html"/>
      </related>
    </article>
  </body>
</html>