<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545855.html/%D9%86%DA%AF%D8%B1%D8%A7%D9%86%DB%8C--%D8%AF%D8%B1-%D8%AE%D8%B5%D9%88%D8%B5-%D8%A7%D8%A8%D8%AA%D9%84%D8%A7-%D8%A8%D9%87-%D8%B3%D8%B1%D8%B7%D8%A7%D9%86-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%B2%DB%8C%D8%A7%D8%AF-%D8%A7%D8%B3%D8%AA--%D8%B4%D9%86%D8%A7%D8%B3%D8%A7%DB%8C%DB%8C------%D8%A8%DB%8C%D9%85%D8%A7%D8%B1-%D8%B3%D8%B1%D8%B7%D8%A7%D9%86%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:27:00+00:00"/>
    <meta property="og:title" content="نگرانی‌ در خصوص ابتلا به سرطان در استان مرکزی زیاد است/ شناسایی ۲۱۱۹ بیمار سرطانی در استان مرکزی"/>
    <meta property="og:description" content="رئیس دانشگاه علوم پزشکی استان مرکزی گفت: با توجه به صنعتی بودن استان مرکزی میزان نگرانی‌ها در خصوص ابتلا به سرطان زیاد است."/>
  </head>
  <body>
    <article>
      <h1>نگرانی‌ در خصوص ابتلا به سرطان در استان مرکزی زیاد است/ شناسایی ۲۱۱۹ بیمار سرطانی در استان مرکزی</h1>
      <h2>رئیس دانشگاه علوم پزشکی استان مرکزی:</h2>
      <address>
        <time datetime="2019-11-09T15:27:00+00:00">09 Nov 2019, 15:27</time>
      </address>
      <p>رئیس دانشگاه علوم پزشکی استان مرکزی گفت: با توجه به صنعتی بودن استان مرکزی میزان نگرانی‌ها در خصوص ابتلا به سرطان زیاد است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://diyareaftab.ir/">دیار آفتاب</a>؛سید محمد جمالیان رئیس دانشگاه علوم پزشکی استان مرکزی امروز در آیین بزرگداشت پروفسور اردشیر قوام زاده(پدر پیوند مغز و استخوان ایران) گفت: دکتر قوام زاده از برترین‌های حوزه اخلاق و دانش در ایران و دنیا محسوب می‌شوند و نکوداشت ایشان یک اقدام به‌موقع و لازم بود.</p>
      <p>جمالیان به آمار بیماران سرطانی در استان مرکزی اشاره‌ای کرد و افزود: در استان مرکزی ۲۱۱۹ نفر مبتلابه بیماری سرطان هستند که از این تعداد۴۶ درصد آنها خانم‌ها و ۵۴ درصد آقایان هستند.</p>
      <p>وی ادامه داد: با توجه به صنعتی بودن استان مرکزی میزان نگرانی‌ها در خصوص ابتلا به سرطان زیاد است.</p>
      <p>رئیس دانشگاه علوم پزشکی استان مرکزی بیان کرد: در استان مرکزی از هر ۱۰۰ هزار نفر میزان ابتلا به سرطان ۱۳۶/۲۶ است که در نرم کشوری از هر ۱۰۰ هزار نفر ۱۵۰ نفر است که این نشان می‌دهد استان نرم پایینی نسبت به کشور دارد.</p>
      <p>وی اضافه کرد: در مردها از هر ۱۰۰ هزار نفر ۱۵۳ در استان مرکزی و در کشور برای مردها از هر ۱۰۰ هزار نفر ۱۶۸/۲۳ نفر به بیماری سرطان مبتلا می‌شوند.</p>
      <p>جمالیان ادامه داد: در خانم‌ها از هر ۱۰۰ هزار نفر ۱۲۲ در استان مرکزی و در کشور برای خانم‌ها از هر ۱۰۰ هزار نفر ۱۳۵ است.</p>
      <p>رئیس دانشگاه علوم پزشکی استان مرکزی گفت: شایع‌ترین بیماری سرطان در مردان معده، سرطان، پروستات، مثانه و پوست در خانم‌ها معده و کولورکتال است.</p>
      <p>وی خاطرنشان کرد: مصوب شده است در خصوص صنعتی بودن استان مرکزی یک کار تحقیقاتی در خصوص ارتباط بیماری سرطان با صنعت بودن استان با همکاری دکتر قوام زاده شکل بگیرد که به‌محض تأمین بودجه این کار بزرگ شروع خواهد شد و از تجارب دکتر قوام زاده استفاده کنیم.</p>
      <p>انتهای پیام/</p>
    </article>
  </body>
</html>