<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545916.html/%D8%A8%D8%B5%DB%8C%D8%B1%D8%AA--%D9%86%D8%B8%D8%A7%D9%85-%D9%88%D8%A7%D8%B1%D9%87-%D8%A7%D8%B1%D8%B2%D8%B4%DB%8C-%D9%88-%DA%A9%D8%A7%D8%B1%DA%A9%D8%B1%D8%AF%DB%8C-%D9%BE%D9%84%DB%8C%D8%B3-%D8%AF%D8%B1-%D8%AA%D8%B1%D8%A7%D8%B2-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:30:00+00:00"/>
    <meta property="og:title" content="بصیرت، نظام واره ارزشی و کارکردی پلیس در تراز انقلاب اسلامی است"/>
    <meta property="og:description" content="معاون صیانت و پیشگیری بازرسی کل ناجا، با اشاره به برنامه های تدوینی در نیروی انتظامی در ارتقاء بصیرت و کارآمدی کارکنان گفت: بصیرت، نظام واره ارزشی و کارکردی پلیس در تراز انقلاب اسلامی است."/>
  </head>
  <body>
    <article>
      <h1>بصیرت، نظام واره ارزشی و کارکردی پلیس در تراز انقلاب اسلامی است</h1>
      <h2>معاون صیانت و پیشگیری بازرسی کل ناجا:</h2>
      <address>
        <time datetime="2019-11-09T15:30:00+00:00">09 Nov 2019, 15:30</time>
      </address>
      <p>معاون صیانت و پیشگیری بازرسی کل ناجا، با اشاره به برنامه های تدوینی در نیروی انتظامی در ارتقاء بصیرت و کارآمدی کارکنان گفت: بصیرت، نظام واره ارزشی و کارکردی پلیس در تراز انقلاب اسلامی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ سردار خدابخش کتولی نژاد معاون صیانت و پیشگیری بازرسی کل ناجا امروز در حاشیه افتتاحیه آیین نهمین دوره بصیرت غیرتمرکزی فرماندهان و مدیران فرماندهی انتظامی استان مرکزی در اراک در جمع خبرنگاران، نیروی انسانی را با ارزش ترین سرمایه سازمانی دانست و گفت: سرمایه گذاری در منابع انسانی و اعتلای توانمندی کارکنان یکی از زمینه‌ها و راه‌های کلیدی و بنیادی در دستیابی به راهبردهای هدف‌گذاری شده سازمانی است.</p>
      <p>وی با اشاره به مهم‌ترین اهداف برگزاری دوره‌های بصیرت در ناجا تصریح کرد: سرمایه انسانی در بردارنده هر گونه یادگیری آگاهانه ارزش آفرین است و با توجه به تعدد و حساسیت ماموریت ها در نیروی انتظامی، بصیرت افزایی، روزآمدی و ارتقاء‌بصیرت کارکنان در مسائل مختلف اجتماعی از رویکردهایی است که در این دوره ها با بهره گیری از اساتید مجرب پیگیری می شود.</p>
      <p>معاون صیانت و پیشگیری بازرسی کل ناجا، محور بنیادین برنامه های تدوینی در دوره های بصیرت در نیروی انتظامی را بر اساس منویات مقام معظم رهبری (مدظله العالی) عنوان کرد و گفت: بصیرت، نظام واره ارزشی و کارکردی پلیس در تراز انقلاب اسلامی است و ضرورت تقویت بصیرت در فضای کنونی ایجاب می کند که از رهنمود های جامع قرآن، احادیث معصومین علیهم السلام و همچنین تدابیر حکیمانه ولایت فقیه برای ایجاد بصیرت و بینش در جامعه و شناخت دشمنان استفاده کرد.</p>
      <p>کتولی نژاد مهمترین بازخورد بصیرت افزایی کارکنان نیروی انتظامی را در رضای حق تعالی و توسعه خدمات بهینه به آحاد جامعه برشمرد و اظهار داشت:‌ صیانت فردی ضامن اجرای قوانین است و صیانت سازمانی نیز ارتقاء منزلت سازمانی و بهبود خدمت رسانی به مردم را به همراه دارد و این مهم به عنوان یک چشم انداز اجرایی با قوت در برنامه های آموزشی نیروی انتظامی جاری و بر تقویت مبانی اثربخشی آن برنامه ریزی می شود.</p>
      <p>انتهای پیام/</p>
      <p> </p>
    </article>
  </body>
</html>