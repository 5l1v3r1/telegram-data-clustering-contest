<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42734_Volinyanin-otrimav-7-rokiv-vyaznitsi-za-rozbiyniy-napad"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-09T15:59:00+00:00"/>
    <meta property="og:title" content="Волинянин отримав 7 років в`язниці за розбійний напад"/>
    <meta property="og:description" content="Прокурори Луцької місцевої прокуратури підтримали публічне обвинувачення у кримінальному провадженні про розбій, вчинений 25-річним ме"/>
  </head>
  <body>
    <article>
      <h1>Волинянин отримав 7 років в`язниці за розбійний напад</h1>
      <address>
        <time datetime="2019-11-09T15:59:00+00:00">09 Nov 2019, 15:59</time>
      </address>
      <p>
        <b>Прокурори Луцької місцевої прокуратури підтримали публічне обвинувачення у кримінальному провадженні про розбій, вчинений 25-річним мешканцем села Брище Луцького району.</b>
      </p>
      <p>Про це 8 листопада повідомила прес-служба прокуратури Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42587_9-rokiv-za-hratami-provede-urodzhenets-Mariupolya-za-rozbiyniy-napad-u-Kamyantsi-Podilskomu"/>
      </related>
      <p>Зранку 8 березня 2016 року молодик разом із 29-річним раніше судимим спільником на території товариства з додатковою відповідальністю "Луцькпластмас" напали на логіста однієї з фірм, які знаходяться в приміщенні підприємства, побили його дерев`яною палицею та заволоділи пакетом, у якому було понад 33 тис. грн.</p>
      <p>Затримали чоловіка, на відміну від його спільника (який уже відбуває за цей злочин покарання у виді 8 років та шести місяців позбавлення волі) не одразу. Кілька місяців він перебував у розшуку.</p>
      <related>
        <h4>Читайте також:</h4>
        <a href="http://press-centr.com/ua/news/41127_Volinyanina-pobili-ta-zakopali-v-kanavi"/>
      </related>
      <p>Попри те, що вини своєї у скоєному молодик не визнавав, її було беззаперечно доведено зібраними у ході розслідування доказами.</p>
      <p>Луцький міськрайонний суд визнав його винним у вчиненні кримінального правопорушення, передбаченого ч.2 ст. 187 КК України, та призначив йому покарання у виді 7 років та 6 місяців позбавлення волі з конфіскацією майна.</p>
      <p>
        <i>Фото ілюстративне</i>
      </p>
      <p> </p>
    </article>
  </body>
</html>