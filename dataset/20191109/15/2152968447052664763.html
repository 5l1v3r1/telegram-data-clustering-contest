<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/09/otkriha-misterioznata-i-opasna-systavka-v-e-cigarite.429073"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T15:17:00+00:00"/>
    <meta property="og:title" content="Откриха мистериозната и опасна съставка в е-цигарите"/>
    <meta property="og:description" content="Над 2000 с усложнено здраве след употребата им в САЩ | Dnes.bg"/>
  </head>
  <body>
    <article>
      <h1>Откриха мистериозната и опасна съставка в е-цигарите</h1>
      <h2>Над 2000 с усложнено здраве след употребата им в САЩ</h2>
      <address><time datetime="2019-11-09T15:17:00+00:00">09 Nov 2019, 15:17</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Здравните власти в САЩ са идентифицирали съставката, която предизвиква белодробни заболявания след употребата на електронни цигари, съобщи БТА, позовавайки се на световните агенции.</p>
      <p>Правителствена лаборатория откри една и съща химическа съставка в белодробна течност при 29 пациенти от 10 щата- витамин Е ацетат, която се среща и в течността, използвана в електронните цигари.</p>
      <p>Този компонент представлява масло, дериват на витамин Е, и се използва като добавка към вейпинг продуктите. Витамин Е, използван на хапчета, е безвреден за вътрешен прием или за дермална употреба. Но поемането му под формата на аерозол се оказва вредно за здравето.</p>
      <p>Съставката се влага във вейпинг продуктите като сгъстител на течността. Над 2000 американци, потребители на електронни цигари, бяха диагностицирани в САЩ с белодробни заболявания тази година, като 40 от тях починаха, припомнят световните агенции</p>
      <p> </p>
      <p> </p>
      <p> </p>
    </article>
  </body>
</html>