<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ironiya-vitamin-e-v-e-tsigarite-ni-ubiva-406285.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T15:32:02+00:00"/>
    <meta property="og:title" content="Ирония: Витамин Е в е-цигарите ни убива"/>
    <meta property="og:description" content="Витамин Е е безвреден за вътрешен прием, но под формата на аерозол се оказва вреден"/>
  </head>
  <body>
    <article>
      <h1>Ирония: Витамин Е в е-цигарите ни убива</h1>
      <address><time datetime="2019-11-09T15:32:02+00:00">09 Nov 2019, 15:32</time> by <a rel="author">Редактори</a></address>
      <p>Здравните власти в САЩ са идентифицирали съставката, която предизвиква белодробни заболявания след употребата на електронни цигари, съобщиха световните агенции.</p>
      <p>Правителствена лаборатория открила една и съща химическа съставка в белодробна течност при 29 пациенти от 10 щата - витамин Е ацетат, която се среща и в течността, използвана в електронните цигари. Този компонент представлява масло, дериват на витамин Е, и се използва като добавка към вейпинг продуктите.</p>
      <p>Витамин Е, използван на хапчета, е безвреден за вътрешен прием или за дермална употреба. Но поемането му под формата на аерозол се оказва вредно за здравето. Съставката се влага във вейпинг продуктите като сгъстител на течността. Над 2000 американци, потребители на електронни цигари, бяха диагностицирани в САЩ с белодробни заболявания тази година, като 40 от тях починаха.</p>
    </article>
  </body>
</html>