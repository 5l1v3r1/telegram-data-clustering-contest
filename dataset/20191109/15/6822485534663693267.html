<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818122.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T15:52:00+00:00"/>
    <meta property="og:title" content="کشف وینچستر از داخل خودرویی در تهران + عکس"/>
    <meta property="og:description" content="به گزارش باشگاه خبرنگاران پویا؛ سرهنگ مجتبی سهرابی‌منش با اعلام خبر کشف اسلحه وینچستر از یک خودروی هیوندا اکسنت، درباره جزئیات این خبر اظهار کرد: شب گذشته عوامل گشت کلانتری 101 تجریش حین گشت‌زنی در محدوده تجریش به یک دستگاه خودروی هیوندا اکسنت مشکوک شده و با استعلام پلاک خودرو متوجه سرقتی بودن خودروی مذکور شدند."/>
  </head>
  <body>
    <article>
      <h1>کشف وینچستر از داخل خودرویی در تهران + عکس</h1>
      <address>
        <time datetime="2019-11-09T15:52:00+00:00">09 Nov 2019, 15:52</time>
      </address>
      <p>رئیس کلانتری ۱۰۱ تجریش از کشف یک اسلحه وینچستر از خودروی هیوندا در شمال تهران خبر داد.</p>
      <p>به گزارش باشگاه خبرنگاران پویا؛ سرهنگ مجتبی سهرابی‌منش با اعلام خبر کشف اسلحه وینچستر از یک خودروی هیوندا اکسنت، درباره جزئیات این خبر اظهار کرد: شب گذشته عوامل گشت کلانتری 101 تجریش حین گشت‌زنی در محدوده تجریش به یک دستگاه خودروی هیوندا اکسنت مشکوک شده و با استعلام پلاک خودرو متوجه سرقتی بودن خودروی مذکور شدند.</p>
      <p>رئیس کلانتری 101 تجریش ادامه داد: در بررسی صندوق‌عقب این خودرو یک قبضه سلاح وینچستر پنج تیر کشف و ضبط شد.</p>
      <p>وی افزود: راننده خودرو در ابتدا مدعی شد از سرقتی بودن خودرو اطلاعی ندارد، حدود یک هفته خودرو را از دوستش به امانت گرفته و این وسیله‌نقلیه متعلق به همسر یکی از دوستان وی است.</p>
      <p>این مقام انتظامی تصریح کرد: راننده همچنین مدعی بود مبلغ 5 میلیون تومان به یکی از دوستانش قرض داده و این سلاح را بابت ضمانت از دوستش گرفته تا پس از تسویه‌حساب سلاح را به او بازگرداند و حتی عنوان داشت از ممنوعیت حمل این سلاح خبری ندارد.</p>
      <p>سهرابی‌منش ادامه داد: با بررسی سوابق وی مشخص شد، این شخص دارای یک فقره سرقت خودرو در محدوده آبعلی است و بابت آن سرقت دو سال و نیم در حبس بوده، وی به تازگی پس از عفو مشروط از زندان آزاد شده بود.</p>
      <p>به گفته این مقام انتظامی، تحقیقات درباره این پرونده ادامه دارد.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/18/13980818144621299188499310.jpeg"/>
      </figure>
    </article>
  </body>
</html>