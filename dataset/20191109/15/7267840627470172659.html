<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008479-pogranichniki-otobrali-v-voenkomatah-samyh-motivirovannyh-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-09T15:49:00+00:00"/>
    <meta property="og:title" content="Пограничники отобрали в военкоматах самых мотивированных (фото)"/>
    <meta property="og:description" content="У Головному центрі підготовки особового складу Державної прикордонної служби України імені Героя України генерал-майора Ігоря Момота сьогодні, 9 листопада, відбулася церемонія складання Військової присяги для понад 200 юнаків, яких ретельно відібрали у ві..."/>
  </head>
  <body>
    <article>
      <h1>Пограничники отобрали в военкоматах самых мотивированных (фото)</h1>
      <address>
        <time datetime="2019-11-09T15:49:00+00:00">09 Nov 2019, 15:49</time>
      </address>
      <p>У Головному центрі підготовки особового складу Державної прикордонної служби України імені Героя України генерал-майора Ігоря Момота сьогодні, 9 листопада, відбулася церемонія складання Військової присяги для понад 200 юнаків, яких ретельно відібрали у військкоматах представники <a href="https://dpsu.gov.ua/ua/news/1573298337-prikordonniki-strokovoi-sluzhbi-prisyagnuli-na-virnist-ukrainskomu-narodovi">Держприкордонслужби</a>.</p>
      <p>До складання присяги, під керівництвом досвідчених офіцерів Головного центру, усі молоді бійці пройшли курс загальновійськової підготовки та отримали теоретичні знання і практичні навички.</p>
      <p>Урочистості розпочалися на стройовому плацу навчального закладу з внесення Бойового Прапору. З гордістю та неприхованим хвилюванням на обличчі, військовослужбовці строкової служби вишикувались в очікуванні одного з найважливіших моментів у своєму житті. Усвідомлюючи важливість та відповідальність слів присяги, молоді прикордонники один за одним присягали на вірність народу України.</p>
      <related>
        <h4>Читайте также:</h4>
        <a href="https://glavnoe.ua/news/n357008408-pogranichniki-rasskazali-o-situacii-v-punktah-propuska-v-zone-oos"/>
      </related>
      <p>У вітальній промові заступник директора департаменту-начальник управління професійної підготовки та організації освітньої діяльності полковник Олег Фігура привітав молодих прикордонників та зазначив, що Військова присяга – це особливий, надзвичайно відповідальний та хвилюючий момент у житті кожного військовослужбовця, а Клятва вірності своїй Батьківщині споконвічно була і залишиться непорушним словом. «Впевнений, що кожний з вас буде сумлінно виконувати свій службовий обов’язок в ім’я збереження добра, миру та спокою в Україні. Саме вам, продовжувати славні традиції прикордонного відомства, охорону державних рубежів та спокій українського народу, бути надійною опорою у розбудові незалежної Української держави. Тож здоров’я, сил та натхнення вам, будьте завжди вірними народу України та словам військової присяги», – додав Олег Фігура.</p>
      <related>
        <h4>Читайте также:</h4>
        <a href="https://glavnoe.ua/news/n357008221-pogranichniki-ne-pustili-v-ukrainu-rossijskuju-aktrissu-poseschavshuju-okkupirovannyj-krym"/>
      </related>
      <figure>
        <img src="https://img.glavnoe.ua/Image2018/2019/11/09/0005.jpg"/>
      </figure>
      <figure>
        <img src="https://img.glavnoe.ua/Image2018/2019/11/09/0006.jpg"/>
      </figure>
      <figure>
        <img src="https://img.glavnoe.ua/Image2018/2019/11/09/0008.jpg"/>
      </figure>
      <figure>
        <img src="https://img.glavnoe.ua/Image2018/2019/11/09/0009.jpg"/>
      </figure>
      <figure>
        <img src="https://img.glavnoe.ua/Image2018/2019/11/09/0010.jpg"/>
      </figure>
      <figure>
        <img src="https://img.glavnoe.ua/Image2018/2019/11/09/0011.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008215-pogranichniki-rasskazali-o-situacii-v-punktah-propuska-v-zone-oos"/>
      </related>
    </article>
  </body>
</html>