<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/giampaolo-morelli-chi-e-eta-carriera-e-vita-privata-dellattore-ospite-a-verissimo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-09T15:44:09+00:00"/>
    <meta property="og:title" content="Giampaolo Morelli: chi è, età, carriera e vita privata dell’attore ospite a Verissimo"/>
    <meta property="og:description" content="Giampaolo Morelli sarà ospite oggi, sabato 9 novembre, a Verissimo insieme al suo collega Fabio De Luigi. I due si racconteranno a Silvia Toffanin e presenteranno il loro nuovo film, prossimamente sul grande schermo – Gli uomini d’oro. Si tratta di una pellicola ispirata dalla storia, realmente accaduta, del furto alle Poste di Torino il […]"/>
  </head>
  <body>
    <article>
      <h1>Giampaolo Morelli: chi è, età, carriera e vita privata dell’attore ospite a Verissimo</h1>
      <address><time datetime="2019-11-09T15:44:09+00:00">09 Nov 2019, 15:44</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/giampaolo_morelli_domenica_in_2018_facebook.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Giampaolo Morelli</b> sarà ospite oggi, sabato 9 novembre, a <b>Verissimo</b> insieme al suo collega <b>Fabio De Luigi</b>. I due si racconteranno a <b>Silvia Toffanin</b> e presenteranno il loro nuovo film, prossimamente sul grande schermo – <b>Gli uomini d’oro</b>. Si tratta di una pellicola ispirata dalla storia, realmente accaduta, del <b>furto alle Poste di Torino il 27 giugno 1996</b>.</p>
      <h3>CHI È GIAMPAOLO MORELLI?</h3>
      <p><b>Giampaolo Morelli</b> è nato a Napoli il 25 novembre del 1974: è un attore, sceneggiatore, conduttore televisivo e scrittore italiano. Dopo il diploma di maturità classica conseguito presso il <b>Liceo San Tommaso D’Aquino di Napoli</b>, si iscrive al corso di laurea in giurisprudenza, ma cinque esami prima della laurea, si trasferisce al corso di laurea in psicologia. Inizia a lavorare nel <b>mondo dello spettacolo</b> facendo principalmente <b>cabaret, teatro e il prestigiatore nella sua città natale. </b>Lascia gli studi e decide di dedicarsi all’attività di <b>attore</b>. Si trasferisce a Roma e in questi anni inizia a comparire nel cast di diverse <b>serie televisive: Distretto di Polizia, Butta la luna, Il capitano</b>. La notorietà però arriva a metà degli anni 2000 grazie al<b> ruolo di Coliandro nella serie L’Ispettore Coliandro</b>, ruolo che tuttora ricopre da protagonista. Nel 2009 conduce il programma <b>Stracult</b> su Rai 2. Nel 2005 recita da protagonista nel film di cui ha scritto la sceneggiatura, <b>Piano 17</b>. Tra i suoi lavori per il grande schermo ci sono <b>South Kensington di Carlo Vanzina, Paz! E Amatemi</b>. Nel 2010 ha prestato la sua voce al bandito <b>Flynn Rider nel film Rapunzel- L’intreccio della torre</b>. Nel 2011 è uscito il suo primo romanzo, <b>Un bravo ragazzo</b>, con la prefazione di <b>Carlo Lucarelli</b>. Nel 2013 è uscito il suo secondo romanzo, 7<b> ore per farti innamorare,</b> e nello stesso anno porta in scena il suo adattamento teatrale insieme a <b>Carolina Crescentini</b>. In televisione, nel 2016, conduce i programmi <b>Le Iene</b> su Italia 1 insieme a Ilary Blasi e Frank Matano, e <b>Fan Car-aoke</b> su Rai 1.</p>
      <h3>LA VITA PRIVATA DI GIAMPAOLO MORELLI</h3>
      <p>Dal 2009 è legato sentimentalmente a <b>Gloria Bellicchi</b> (vincitrice del concorso Miss Italia nel 1998 e una delle ultime rappresentanti di Miss Universo) dalla quale ha avuto due figli: <b>Gianmarco</b> nato nel 2013 e <b>Pier Maria</b> nato nel 2016.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/fabio-de-luigi-chi-e-carriera-curiosita-e-vita-privata-del-comico-e-attore-ospite-a-verissimo.html"/>
        <a href="https://www.ilcorrieredellacitta.com/news/spettacolo/fabio-fognini-chi-e-carriera-vita-privata-e-curiosita-del-tennista-ospite-a-verissimo.html"/>
        <a href="https://www.ilcorrieredellacitta.com/news/spettacolo/il-volo-chi-sono-i-cantanti-la-loro-carriera-vita-privata-e-curiosita-del-trio-ospite-a-verissimo.html"/>
        <a href="https://www.ilcorrieredellacitta.com/news/iva-zanicchi-chi-e-eta-carriera-compagno-vita-privata-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/katia-follesa-chi-e-eta-altezza-carriera-angelo-pisani-vita-privata-della-comica-ospite-di-verissimo.html"/>
        <a href="https://www.ilcorrieredellacitta.com/news/adriano-celentano-chi-e-eta-altezza-peso-carriera-moglie-figli-vita-privata-del-grande-cantautore-ospite-a-verissimo.html"/>
      </related>
    </article>
  </body>
</html>