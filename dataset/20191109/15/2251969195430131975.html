<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/bancomat-pos-e-carte-di-credito-in-tilt-caos-pagamenti-anche-nel-maceratese/1323050/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T15:29:40+00:00"/>
    <meta property="og:title" content="Bancomat, Pos e carte di credito in tilt Caos pagamenti anche nel Maceratese"/>
    <meta property="og:description" content="DISAGI pure nella nostra provincia, con clienti nei centri commerciali e negli ipermercati impossibilitati a utilizzare le carte o a prelevare. La testimonianza di una commerciante di Tolentino: «In molti hanno deciso di rinunciare agli acquisti»"/>
  </head>
  <body>
    <article>
      <h1>Bancomat, Pos e carte di credito in tilt Caos pagamenti anche nel Maceratese</h1>
      <h2>DISAGI pure nella nostra provincia, con clienti nei centri commerciali e negli ipermercati impossibilitati a utilizzare le carte o a prelevare. La testimonianza di una commerciante di Tolentino: «In molti hanno deciso di rinunciare agli acquisti»</h2>
      <address><time datetime="2019-11-09T15:29:40+00:00">09 Nov 2019, 15:29</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fbancomat-pos-e-carte-di-credito-in-tilt-caos-pagamenti-anche-nel-maceratese%2F1323050%2F">Condividi346</a><a href="https://twitter.com/intent/tweet?text=Bancomat%2C+Pos+e+carte+di+credito+in+tilt+++Caos+pagamenti+anche+nel+Maceratese&amp;url=https%3A%2F%2Fwww.cronachemaceratesi.it%2F2019%2F11%2F09%2Fbancomat-pos-e-carte-di-credito-in-tilt-caos-pagamenti-anche-nel-maceratese%2F1323050%2F">Tweet</a>Email346 Condivisioni</p>
      <p> </p>
      <p><b>Bancomat, Pos e carta di credito in tilt, disagi anche nella nostra provincia. Impossibile prelevare e pagare. Segnalazioni arrivano anche da Macerata, Civitanova e Tolentino, specialmente da utenti che sono nei centri commerciali o nei supermercati per la spesa della settimana e si sono ritrovati alle casse con le tessere inutilizzabili, come confermano alcuni nostri lettori. Le cassiere hanno comunicato che si tratta di un problema a livello nazionale, la cui origine per il momento non è stata chiarita. Tam tam sui social: secondo le prime informazioni a disposizioni, non è possibile effettuare prelievi con Bancomat e carte di credito dagli sportelli di tutti gli istituti. </b>Ma non solo: i pagamenti vengono respinti ai Pos degli esercizi commerciali. Monica Fammilume presidente del comitato Commercio centro storico di Tolentino racconta: «Una mia cliente voleva pagare con il bancomat, ma il Pos per due volte ha risposto “Transazione negata esercente non abilitato”. Alla fine siamo riuscite con la carta di credito. Sono diversi i colleghi che da stamattina mi chiamano per sapere se si tratta di un problema loro o comune ed in molti hanno perso vendite. Tra l’altro in una giornata di shopping come quella del sabato, dove in molti non potendo neppure ritirare contante hanno preferito rinunciare all’acquisto».</p>
      <p>
        <i>(servizio in aggiornamento)</i>
      </p>
    </article>
  </body>
</html>