<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/deze-samsung-tvs-werken-straks-niet-meer-met-netflix-33072"/>
    <meta property="og:site_name" content="Apparata"/>
    <meta property="article:published_time" content="2019-11-09T15:10:00+00:00"/>
    <meta property="og:title" content="Deze Samsung TV’s werken straks niet meer met Netflix"/>
    <meta property="og:description" content="De ondersteuning stopt."/>
  </head>
  <body>
    <article>
      <h1>Deze Samsung TV’s werken straks niet meer met Netflix</h1>
      <h2>De ondersteuning stopt.</h2>
      <address><time datetime="2019-11-09T15:10:00+00:00">09 Nov 2019, 15:10</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Netflix op je televisie kijken kan op tal van manieren. Via een <a href="https://www.apparata.nl/nieuws/sony-verslaat-samsung-met-nieuwe-gaming-feature-32685">PlayStation 4</a> of een Xbox One, via een Chromecast, Via een AppleTV en ga zo maar door. Sommige slimme tv’s hebben geen derde partij nodig en beschikken zelf over een ingebouwde Netflix-app.</p>
      <p>Dat je tv nu beschikt over zo’n app wil niet automatisch betekenen dat je er voor eeuwig gebruik van kunt maken. <a href="https://www.apparata.nl/nieuws/netflix-maakt-meer-bekend-over-stranger-things-seizoen-4-33052">Netflix</a> gaat binnenkort stoppen met de ondersteuning van een aantal Samsung TV’s op dit gebied. Per 2 december 2019 is Netflix niet meer te gebruiken op diverse slimme TV’s van Samsung uit 2010 en 2011. Het is nog maar de vraag of dit een regelrechte ramp is. Wie gebruikt er nog een slimme tv van negen jaar oud?</p>
      <p>Samsung stelt dat alle tv’s ná 2011 niet te maken hebben met de maatregel en nog steeds Netflix kunnen draaien. Heb jij een slimme Samsung TV uit 2010 of 2011 en weet je niet of je wel of geen Netflix kunt blijven kijken? Daar kom je vanzelf achter. De tv’s die niet meer compatibel zijn zullen een melding op het scherm weergeven dat Netflix niet langer operationeel is op de tv.</p>
    </article>
  </body>
</html>