<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2028134/vinteo-tis-epichirisis-sto-spiti-keli-stin-kipseli.html"/>
    <meta property="og:site_name" content="News.gr"/>
    <meta property="article:published_time" content="2019-11-09T15:08:36+00:00"/>
    <meta property="og:title" content="Βίντεο από την επιχείρηση στο σπίτι-κελί στην Κυψέλη"/>
    <meta property="og:description" content="Το Λιμεναρχείο Πειραιά εξάρθρωσε μεγάλο κύκλωμα διακίνησης μεταναστών"/>
  </head>
  <body>
    <article>
      <h1>Βίντεο από την επιχείρηση στο σπίτι-κελί στην Κυψέλη</h1>
      <address>
        <time datetime="2019-11-09T15:08:36+00:00">09 Nov 2019, 15:08</time>
      </address>
      <h3>Το Λιμεναρχείο Πειραιά εξάρθρωσε μεγάλο κύκλωμα διακίνησης μεταναστών</h3>
      <p>Το Λιμενικό Σώμα έδωσε στη δημοσιότητα το βίντεο από την <a href="https://www.news.gr/ellada/article/2027492/dekades-metanastes-entopistikan-se-kagkelofrakto-spiti-stin-kipseli.html"><b>επιχείρηση που έγινε στην Κυψέλη</b></a> και οδήγησε στην εξάρθρωση <a href="https://www.news.gr/tag/kikloma"><b>κυκλώματος</b></a> που διακινούσε <a href="https://www.news.gr/tag/metanastes"><b>μετανάστες</b></a> σε χώρες της Ευρώπης και τους οποίους προμήθευε με πλαστά ταξιδιωτικά έγγραφα.</p>
      <p>Συνελήφθησαν 29 άτομα ασιατικής καταγωγής για παράβαση του νόμου Ν. 3386/05, που αφορά την είσοδο διαμονή και ένταξη υπηκόων τρίτων χωρών στην ελληνική επικράτεια, ενώ δύο από αυτούς ηλικίας 36 και 32 ετών αντίστοιχα, συνελήφθησαν για σύσταση εγκληματικής οργάνωσης και πλαστογραφία. Επίσης, εντός ειδικά διαμορφωμένης οικίας (safe-house) με κάγκελα τοποθετημένα εντός και εκτός παράθυρων στην περιοχή της Κυψέλης, εντοπίστηκαν και συνελήφθησαν είκοσι επτά αλλοδαποί, οι οποίοι διέμεναν προσωρινά μέχρι να μεταφερθούν σε χώρες της Ευρώπης.</p>
      <p>Σε έρευνα που ακολούθησε στην οικία των συλληφθέντων, βρέθηκαν 17 παραποιημένα-πλαστά διαβατήρια, 3 ταυτότητες, πλήθος σφραγίδων-αριθμοσφραγίδων, καθώς και άλλα σύνεργα παραποίησης διαβατηρίων και χαρτονομίσματα διαφόρων χωρών. Πέραν αυτών, ανευρέθησαν έξι κάρτες κινητών τηλεφώνων, ένας φορητός υπολογιστής, ένα i-Pad καθώς και πέντε συσκευές κινητών τηλεφώνων τα οποία και κατασχέθηκαν.</p>
      <p>Προανάκριση διενεργείται από το κεντρικό λιμεναρχείο Πειραιά, ενώ σε συνεργασία με τη διεύθυνση Ασφάλειας και Προστασίας Θαλασσίων Συνόρων, αξιολογούνται όλα τα μέχρι στιγμής διατιθέμενα στοιχεία, καθώς διερευνάται σε βάθος η εμπλοκή των ανωτέρω δύο συλληφθέντων αλλοδαπών, ως μελών διεθνούς εγκληματικής οργάνωσης που δραστηριοποιείται σε διάφορες χώρες της Ευρώπης και της Ασίας.</p>
      <figure>
        <iframe src="https://www.youtube.com/embed/vgGnmaqHHqI" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2028218/i-frastiki-epithesi-tou-alekou-alexandri-se-metanastes-pou-xesikose-antidrasis.html"/>
        <a href="https://www.news.gr/ellada/article/2027492/dekades-metanastes-entopistikan-se-kagkelofrakto-spiti-stin-kipseli.html"/>
        <a href="https://www.news.gr/ellada/article/2025784/akarpes-i-erevnes-gia-28chrono-metanasti-pou-epese-apo-lemvo-stin-ko.html"/>
      </related>
    </article>
  </body>
</html>