<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/la-costa-dorlando-attende-la-fortitudo-alessandria.html"/>
    <meta property="og:site_name" content="Tempostretto"/>
    <meta property="article:published_time" content="2019-11-09T15:00:18+00:00"/>
    <meta property="og:title" content="La Costa d’Orlando attende la Fortitudo Alessandria"/>
    <meta property="og:description" content="Torna al Pala Valenti la Costa d’Orlando per l’ottava giornata di campionato di serie B di basket."/>
  </head>
  <body>
    <article>
      <h1>La Costa d’Orlando attende la Fortitudo Alessandria</h1>
      <address><time datetime="2019-11-09T15:00:18+00:00">09 Nov 2019, 15:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Torna al Pala Valenti la Costa d’Orlando per l’ottava giornata di campionato di serie B di basket.</i>
      </p>
      <p>Tornano a giocare in casa i biancorossi tirrenici della Costa d’Orlando. La compagine tirrenica affronterà la Fortitudo Alessandria, formazione a quota quattro punti in classifica.</p>
      <p>I piemontesi sono reduci da una vittoria casalinga contro Cecina per 81 a 73. Il successo interno arriva, per Alessandria, dopo cinque sconfitte consecutive visto che all’esordio di campionato aveva avuto la meglio per 62 a 58 contro Oleggio.</p>
      <p>L’Ala Alberto Serafini, ex Campli e Pescara, è tra i giocatori maggiormente da temere tra le fila della Fortitudo. Attenzione anche al play/guardia Alfonso Zampogna, classe 2000, lo scorso anno a Reggio Emilia, che in questa stagione sta tirando con il 36% da tre punti e smistato già 20 assist come il collega di reparto Dario Gay. Alessandria è una squadra non proprio semplice da affrontare ma nel Girone A ormai questa è diventata una costante con un livello alto per la categoria.</p>
      <p>In casa Costa d’Orlando sembra aver completamente recuperato il play titolare Teghini mentre ancora qualche dubbio sulle condizioni di Perez e Riccio. Condello dovrà ancora contare sul giovanissimo Ferrarotto, al momento, miglior realizzatore dei biancorossi.</p>
      <p>Palla a due alle ore 20.30 di questa sera al Pala Valenti con ingresso libero per tutti i ragazzi fino a 14 anni e per gli over 65. Arbitri saranno Roberto Fusari di san Martino Siccomario (OV) Simone Guerra di Vigevano (PV).</p>
    </article>
  </body>
</html>