<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/fabio-de-luigi-chi-e-carriera-curiosita-e-vita-privata-del-comico-e-attore-ospite-a-verissimo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-09T15:43:43+00:00"/>
    <meta property="og:title" content="Fabio De Luigi: chi è, carriera, curiosità e vita privata del comico e attore ospite a Verissimo"/>
    <meta property="og:description" content="Fabio De Luigi sarà ospite oggi, sabato 9 novembre, a Verissimo insieme al suo collega Giampaolo Morelli. I due si racconteranno a Silvia Toffanin e presenteranno il loro nuovo film, prossimamente sul grande schermo – Gli uomini d’oro. Si tratta di una pellicola ispirata dalla storia, realmente accaduta, del furto alle Poste di Torino il […]"/>
  </head>
  <body>
    <article>
      <h1>Fabio De Luigi: chi è, carriera, curiosità e vita privata del comico e attore ospite a Verissimo</h1>
      <address><time datetime="2019-11-09T15:43:43+00:00">09 Nov 2019, 15:43</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Fabio-De-Luigi.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Fabio De Luigi</b> sarà ospite oggi, sabato 9 novembre, a <b>Verissimo</b> insieme al suo collega <b>Giampaolo Morelli.</b> I due si racconteranno a <b>Silvia Toffanin</b> e presenteranno il loro nuovo film, prossimamente sul grande schermo – <b>Gli uomini d’oro</b>. Si tratta di una pellicola ispirata dalla storia, realmente accaduta, del <b>furto alle Poste di Torino il 27 giugno 1996</b>.</p>
      <h3>CHI È FABIO DE LUIGI?</h3>
      <p><b>Fabio De Luigi</b> è nato l’11 ottobre del 1967 sotto il segno della Bilancia ed è uno dei volti più noti del panorama cinematografico italiano. <b>È un attore, comico, imitatore, regista e conduttore italiano</b>. Dopo essersi diplomato al liceo artistico e aver svolto il servizio militare nell’Aeronautica, si iscrive all’<b>Accademia delle Belle Arti</b> di Bologna e si laurea in pittura. <b>Fabio De Luigi</b> però, prima di diventare un affermato attore, ha militato per anni in serie A come <b>giocatore di baseball.</b> Il suo debutto come <b>comico</b> risale al 1990 con la partecipazione al concorso “La Zanzara d’oro”. A questo seguono diversi spettacoli teatrali, fra cui <b>La vera storia di Fabio e Tafano Show</b>, diretto da Antonio Catania. In seguito, acquisisce notorietà grazie alla sua partecipazione a<b> Zelig</b>. Il successo arriva con <b>Mai dire Grande Fratello 2.</b> I suoi personaggi più famosi sono il cantante sdolcinato Olmo, il modello Fabius dall’alito mefitico, l’ingegner Cane, Bum Bum Picozza, finto inviato de Le Iene e Striscia la notizia, Petunio, il supereroe della mediocrità, e tanti altri. Si è dedicato anche alle <b>sitcom</b>: nel 2005 è il protagonista di <b>Love Bugs</b> con <b>Michelle Hunziker,</b> serie comica che racconta i problemi di coppia. Su Rai 1 è stato il conduttore di <b>Apocalypse Show.</b> Numerosi sono i film che lo vedono protagonista: <b>Metti la nonna in freezer</b> è il suo ultimo capolavoro uscito al cinema nel 2018, insieme a <b>Miriam Leone</b>.</p>
      <h3>CURIOSITÀ SU FABIO DE LUIGI</h3>
      <ul>
        <li>È il pronipote di <b>Tonino Guerra</b>.</li>
        <li>Adora trascorrere il tempo libero in compagna dei suoi figli. Ha raccontato a Grazia “Per <b>Lola e Dino</b> sono un compagno di giochi, ma anche un padre esigente”.</li>
        <li>Giocava a baseball in serie A, ma ha deciso di abbandonare la carriera sportiva per dedicarsi al cinema.</li>
        <li>Ha raccontato a Rolling Stone di aver rubato i compiti in classe di un suo insegnante per prepararsi ad una verifica in classe.</li>
        <li>È un tifoso dell’<b>Inter</b>.</li>
        <li>Non ha un profilo<b> Instagram u</b>fficiale: a questo preferisce <b>Facebook</b>, anche se non è neanche qui molto attivo.</li>
      </ul>
      <h3>VITA PRIVATA DI FABIO DE LUIGI</h3>
      <p>Dal 1998 è legato all’attrice <b>Jelena Ilic</b>: i due si sono incontrati tardi e si sono conosciuti grazie ad una cena tra amici in comune. La coppia che non è sposata ha due figli,<b> Dino nato nel 2007 e Lola nata nel 2011</b>. Tutti insieme vivono a Santarcangelo di Romagna, vicino Rimini.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/fabio-fognini-chi-e-carriera-vita-privata-e-curiosita-del-tennista-ospite-a-verissimo.html"/>
        <a href="https://www.ilcorrieredellacitta.com/news/spettacolo/il-volo-chi-sono-i-cantanti-la-loro-carriera-vita-privata-e-curiosita-del-trio-ospite-a-verissimo.html"/>
        <a href="https://www.ilcorrieredellacitta.com/news/iva-zanicchi-chi-e-eta-carriera-compagno-vita-privata-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/katia-follesa-chi-e-eta-altezza-carriera-angelo-pisani-vita-privata-della-comica-ospite-di-verissimo.html"/>
        <a href="https://www.ilcorrieredellacitta.com/news/adriano-celentano-chi-e-eta-altezza-peso-carriera-moglie-figli-vita-privata-del-grande-cantautore-ospite-a-verissimo.html"/>
        <a href="https://www.ilcorrieredellacitta.com/news/spettacolo/virginia-raffaele-chi-e-eta-altezza-carriera-vita-privata-dellimitatrice-ospite-a-verissimo.html"/>
      </related>
    </article>
  </body>
</html>