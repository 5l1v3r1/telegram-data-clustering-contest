<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/912470.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T15:14:00+00:00"/>
    <meta property="og:title" content="Неделев и Балтанов повеждат &quot;канарите&quot; срещу Левски, ето групата за мача"/>
    <meta property="og:description" content="Старши треньорът на Ботев (Пловдив) Ферарио Спасов определи група от 18 футболисти за предстоящия ма..."/>
  </head>
  <body>
    <article>
      <h1>Неделев и Балтанов повеждат "канарите" срещу Левски, ето групата за мача</h1>
      <address>
        <time datetime="2019-11-09T15:14:00+00:00">09 Nov 2019, 15:14</time>
      </address>
      <p>Старши треньорът на Ботев (Пловдив) Ферарио Спасов определи група от 18 футболисти за предстоящия мач с Левски. Двубоят със "сините" е в неделя от 15:15 часа в Коматево. Наставникът на "канарчетата" няма проблеми с контузени футболисти. Извън сметките остава получилият червен картон Джонатан Перейра, който бе наказан за един мач от дисциплинарната комисия към БФС.</p>
      <p>За дербито със столичани няма да бъде използван и Димитър Тонев. Сърцатият полузащитник е на лагер с юношеския национален отбор до 19 години и ще вземе участие в предстоящите европейски квалификации.</p>
      <p>В групата се завръща капитанът Лъчезар Балтанов, както и юношата Станислав Работов. В разширения състав естествено попадна и звездата Тодор Неделев, въпреки че се оплакваше от леки болки през седмицата. В следобедните часове на съботния ден ботевистите проведоха тренировка на клубната база, след което останаха на режим в хотелската част на комплекса.</p>
      <p>Ето и групата на Ботев:</p>
      <p>Янко Георгиев, Георги Аргилашки, Филип Филипов, Кристиан Димитров, Димитър Пиргов, Лазар Марин, Тодор Неделев, Марко Перван, Лъчезар Балтанов, Атанас Стоименов, Станислав Шопов, Радослав Терзиев, Фернандо Виана, Станислав Работов, Иван Василев, Костадин Ничев, Александър Тонев, Антонио Вутов.</p>
    </article>
  </body>
</html>