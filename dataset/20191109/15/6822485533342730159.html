<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T15:12:00+00:00"/>
    <meta property="og:title" content="خبر خوش برای سرخابی‌های پایتخت"/>
    <meta property="og:description" content="به گزارش الف به نقل از باشگاه استقلال تهران، باتوجه به مشکلات مالی فراوان باشگاه‌های استقلال و پرسپولیس و طبق پیگیری‌های انجام شده توسط وزیر ورزش و جوانان، صبح امروز جلسه‌ای در دفتر معاونت ورزش قهرمانی بین مدیران دو باشگاه بزرگ پایتخت و مدیران اپراتور همراه اول برگزار شد."/>
  </head>
  <body>
    <article>
      <h1>خبر خوش برای سرخابی‌های پایتخت</h1>
      <address>
        <time datetime="2019-11-09T15:12:00+00:00">09 Nov 2019, 15:12</time>
      </address>
      <p>در نشست امروز مدیران ۲ باشگاه استقلال و پرسپولیس با مسئولان وزارت ورزش مقرر شد در هفته جاری یک شرکت اپراتور تلفن همراه مطالبات دو باشگاه را پرداخت کند.</p>
      <p>به گزارش الف به نقل از باشگاه استقلال تهران، باتوجه به مشکلات مالی فراوان باشگاه‌های استقلال و پرسپولیس و طبق پیگیری‌های انجام شده توسط وزیر ورزش و جوانان، صبح امروز جلسه‌ای در دفتر معاونت ورزش قهرمانی بین مدیران دو باشگاه بزرگ پایتخت و مدیران اپراتور همراه اول برگزار شد.</p>
      <p>در این نشست محمدرضا داورزنی، معاون وزیر، امیرحسین فتحی و کامران منزوی (مدیرعامل و عضو هیات مدیره باشگاه استقلال) محمدحسن انصاری‌فرد و علی رغبتی (مدیرعامل و عضو هیات مدیره باشگاه پرسپولیس) حمید فرهنگ، مدیرعامل شرکت همراه اول و معاونین ایشان حضور داشتند و پس از بحث و تبادل نظر و پیرو حسن نیت شرکت همراه اول، مقرر شد ظرف ۴۸ ساعت آینده نسبت به پرداخت مطالبات دو باشگاه اقدام لازم انجام شود.</p>
    </article>
  </body>
</html>