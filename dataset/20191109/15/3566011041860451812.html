<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545908.html/%D9%85%D9%86%D8%B2%D9%84%D8%AA-%D8%B1%D9%88%D8%AD%D8%A7%D9%86%DB%8C%D9%88%D9%86-%D9%81%D8%B1%D8%A7%D8%AA%D8%B1-%D8%A7%D8%B2-%D8%AA%D8%A8%D9%84%DB%8C%D8%BA-%D8%AC%D9%86%D8%A7%D8%AD%DB%8C-%D9%88-%D8%B3%DB%8C%D8%A7%D8%B3%DB%8C-%D8%A7%D8%B3%D8%AA-%D8%B7%D9%84%D8%A7%D8%A8-%D9%81%D9%82%D8%B7-%D9%85%D9%84%D8%B2%D9%85-%D8%A8%D9%87-%D8%AA%D8%A8%DB%8C%DB%8C%D9%86-%D8%A7%D9%86%D8%AF%DB%8C%D8%B4%D9%87-%D8%A7%D9%85%D8%A7%D9%85-%D9%88-%D8%B1%D9%87%D8%A8%D8%B1%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:00:00+00:00"/>
    <meta property="og:title" content="منزلت روحانیون فراتر از تبلیغ جناحی و سیاسی است/طلاب فقط ملزم به تبیین اندیشه امام و رهبری هستند"/>
    <meta property="og:description" content="سرپرست سازمان تبلیغات اسلامی شهرستان رزن و درگزین گفت:طلاب مستقر در مساجد باید مردم را با معارف مورد نیاز آشنا کنند و منزلت آنان فراتر از تبلیغ جناحی و سیاسی است."/>
  </head>
  <body>
    <article>
      <h1>منزلت روحانیون فراتر از تبلیغ جناحی و سیاسی است/طلاب فقط ملزم به تبیین اندیشه امام و رهبری هستند</h1>
      <h2>سرپرست سازمان تبلیغات اسلامی شهرستان رزن و درگزین:</h2>
      <address>
        <time datetime="2019-11-09T15:00:00+00:00">09 Nov 2019, 15:00</time>
      </address>
      <p>سرپرست سازمان تبلیغات اسلامی شهرستان رزن و درگزین گفت:طلاب مستقر در مساجد باید مردم را با معارف مورد نیاز آشنا کنند و منزلت آنان فراتر از تبلیغ جناحی و سیاسی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از عصر همدان؛ حجت الاسلام سید روح الله حسینی صبح امروز در نشست مبلغان مستقر در شهرستان رزن و درگزین عنوان نمود: در سال جاری مسئله مهم انتخابات را پیش رو داریم که نیاز به دقت همه طلاب و روحانیون می باشد.</p>
      <p>وی با بیان اینکه حساسیت‌های ویژه ای در ایام انتخابات بوجود می آید ،ادامه داد:تبلیغ فرد و چهره توسط طلاب دارای تبعات و ضایعات فراوان است.</p>
      <p>حسینی جهت گیری جناحی و سیاسی را آفت بزرگ فعالیتهای تبلیغی و فرهنگی دانست و افزود: شأن یک طلبه و روحانی بالاتر از آن است که مبلغ یک چهره و جناح سیاسی باشد.</p>
      <p>وی ضمن تاکید بر تبیین نظرات و اندیشه امام خمینی و رهبری در خصوص مجلس و شاخص‌های نماینده مطلوب خاطرنشان کرد:ما موظف به تبعیت از اندیشه های والای امام و رهبری حکیم انقلاب و بیان خطوط قرمز هستیم و این قطعا راه سعادت جامعه خواهد بود و هر مسیری غیر از آن موجب مشکلات خواهد بود.</p>
      <p>سرپرست تبلیغات اسلامی شهرستان با اشاره به عملکرد مطلوب طلاب گفت: بیان احکام در بین نماز نیاز مردم و مساجد را تاحد زیادی مرتفع خواهد کرد.</p>
      <p>حسینی، تلاش در جهت رفع مشکلات مادی و معنوی مردم را وظیفه سلسله روحانیت برشمرد و افزود:از روحانیون عزیز شهرستان می خواهیم در خصوص مباحث اشتغالزایی به مشاوره دهی اقشار مردم بپردازند.</p>
      <p>وی کمبود روحانی در شهرستان را از مشکلات دیگر بر شمرد و خاطرنشان کرد: از مبلغین می‌خواهیم با دعوت از علمای شاخص و مردمی زمینه حضور آنان را برای امر خطیر تربیت دینی مردم فراهم کنند.</p>
      <p>انتهای پیام/</p>
    </article>
  </body>
</html>