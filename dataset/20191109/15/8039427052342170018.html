<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950597"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T15:45:29+00:00"/>
    <meta property="og:title" content="టీవీ కళాకారుల సంక్షేమానికి ప్రభుత్వ కృషి- మంత్రి తలసాని"/>
    <meta property="og:description" content="ADVT"/>
  </head>
  <body>
    <article>
      <h1>టీవీ కళాకారుల సంక్షేమానికి ప్రభుత్వ కృషి- మంత్రి తలసాని</h1>
      <address>
        <time datetime="2019-11-09T15:45:29+00:00">09 Nov 2019, 15:45</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>హైదరాబాద్‌: రాష్ట్రంలోని టీవీ కళాకారుల సంక్షేమానికి తెలంగాణ ప్రభుత్వం కృషి చేస్తుందని సినిమాటోగ్రఫీ శాఖ మంత్రి తలసాని శ్రీనివాస్‌యాదవ్‌ అన్నారు. ప్రభుత్వ అమలుచేస్తున్న వివిధ సంక్షేమ పధకాలపై టీవీ కళాకారులకు అవగాహన కల్పించాలని కళాకారుల సంఘం ప్రతినిధులకు సూచించారు. శనివారం తెలుగు టెలివిజన్‌ ఆర్టిస్ట్స్‌ అసోసియేషన్‌ సభ్యులు మంత్రిని కలిసి వివిధ సమస్యలపై వినతి పత్రాన్నిఅందజేశారు. ఈసందర్భంగా మంత్రి తలసాని మాట్లాడుతూ తెలుగు టెలివిజన్‌ రంగంలో పనిచేస్తున్న కార్మికులకు బీమాసౌకర్యం కల్పించేందుకు తగు చర్యలు తీసుకుంటామని అన్నారు. తెలంగాణ ప్రభుత్వం అన్ని వర్గాల సంక్షేమం కోసం అనేక కార్యక్రమాలను చేపడుతోందని అన్నారు. రాష్ట్రవ్యాప్తంగా ప్రభుత్వం అమలు చేస్తున్న వైద్యం కోసం ముఖ్యమంత్రి సహాయనిధి ద్వారా సహాయం, 57 ఏళ్లుదాటిని వారికి పెన్షన్లు, ఆడపడుచులకు షాదీముబారక్‌, కళ్యాణ లక్ష్మి వంటి పధకాల ద్వారా పేదలకు సహాయం అందజేస్తున్నట్టు తెలిపారు.</p>
      <p>ఈనెకల 19న ఎఫ్‌డిసి, సాంస్కృతికశాఖ తదితర శాఖలఅధికారులతో సమావేశం నిర్వహించి టివి కళాకారులకు ఇన్సూరెన్స్‌, హెల్త్‌కార్డులు, గుర్తింపు కార్డుల వంజూరు వంటి అంశాలపై చర్చిస్తామని అన్నారు. టీవీ కళాకారుల సమస్యల పరిష్కారానికి కృషి చేస్తామని హామీ కూడ ఇచ్చారు. టెలివిజన్‌ రంగాన్ని ఎఫ్‌డిసి పరిధిలోకి తీసుకురావాలని అన్నారు. కళాకారులందిరీకీ గుర్తింపుకార్డులు ఇవ్వాలని, ప్రభుత్వ పరంగా టీవి కళాకారులకు స్థలం కేటాయించి ఇండ్లు నిర్మించి ఇవ్వాలని కళాకారుల సంఘం విజ్ఞప్తిచేసింది. ఈసందర్భంగా మంత్రిని కలిసిన వారిలో ఆర్టిస్ట్స్‌ అసోసియేషన్‌ అధ్యక్షులు వినోద్‌బాల, ప్రధాన కార్యదర్శి విజయ్‌యాదవ్‌, కోశాధికారి చెన్నపాటి సుబ్బారావు, గుత్తికొండ భార్గవ్‌, నాగమణి, శశాంక్‌ తదితరులు ఉన్నారు.</p>
      <p>
        <b>చిత్రపురి కాలనీ సమస్యలు పరిష్కరించాలి</b>
      </p>
      <p>చిత్రపురి కాలనీ సమస్యలు పరిష్కరించాలని మంత్రి తలసాని శ్రీనివాస్‌యాదవ్‌ను చిత్రపురి కాలనీ కమిటీ సభ్యులు కోరారు. తెలుగు చిత్రపరిశ్రమలో ఉపాధి అవకాశాలు విరివిగా లభిస్తుండడంతో పెద్దయెత్తున కార్మికులు తరలి వస్తున్నారని వారు అన్నారు. చిత్రపురికాలనీలోని వివిధ రంగాల్లో పనిచేస్తున్న కార్మికులకు ఇండ్ల నిర్మాణం కోసం ప్రభుత్వం స్థలం కేటాయించగా నిర్మాణాలు జరుగుతున్నాయని తెలిపారు. ఇంకా నిర్మాణాఉ కొనసాగించేందుకు పర్యావరణ, హెచ్‌ఎండిఎ అనుమతులు రావాల్సి ఉందన్నారు. వాటిని ఇప్పించాలని కోరారు. కార్మికుల సంఖ్య పెరుగుతున్న నేపధ్యంలో మరింత స్దలం కూడా కేటాయించాలని కోరారు. మంత్రిని కలిసిన వారిలో చిత్రపురి కాలనీ అసోసియేషన్‌ అధ్యక్షుడు పరుచూరి వెంకటేశ్వరరావు, కార్యదర్శి వినోద్‌బాల, కోశాధికారి ప్రవీణ్‌యాదవ్‌, కొమర వెంకటేశ్‌, కాదంబరి కిరణ్‌కుమార్‌ తదితరులు ఉన్నారు.</p>
    </article>
  </body>
</html>