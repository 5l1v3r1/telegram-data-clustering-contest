<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545927.html/%D8%A7%D8%AC%D8%B1%D8%A7%DB%8C-700%D8%B9%D9%86%D9%88%D8%A7%D9%86-%D8%A8%D8%B1%D9%86%D8%A7%D9%85%D9%87-%D9%81%D8%B1%D9%87%D9%86%DA%AF%DB%8C-%D8%AF%D8%B1-%D9%87%D9%81%D8%AA%D9%87-%DA%A9%D8%AA%D8%A7%D8%A8%D8%AE%D9%88%D8%A7%D9%86%DB%8C--%D8%B3%D8%A7%D8%AE%D8%AA%D9%85%D8%A7%D9%86-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D8%B4%D9%87%D8%B1%D8%B3%D8%AA%D8%A7%D9%86-%DA%AF%D8%B1%D9%85%DB%8C-%DA%A9%D9%84%D9%86%DA%AF-%D8%B2%D9%86%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:15:00+00:00"/>
    <meta property="og:title" content="اجرای 700عنوان برنامه فرهنگی در هفته کتابخوانی/ ساختمان کتابخانه شهرستان گرمی کلنگ زنی می شود"/>
    <meta property="og:description" content="مدیرکل کتابخانه های عمومی استان اردبیل با بیان اینکه زیربنای مطالعه به ازای هر 100 نفر در استان بالاتر از میانگین کشوری است، از افتتاح کتابخانه شهرستان بیه سوار خبرداد و گفت: 700 عنوان برنامه فرهنگی به مناسبت هفته کتابخوانی در استان اردبیل برگزار می شود."/>
  </head>
  <body>
    <article>
      <h1>اجرای 700عنوان برنامه فرهنگی در هفته کتابخوانی/ ساختمان کتابخانه شهرستان گرمی کلنگ زنی می شود</h1>
      <h2>مدیرکل کتابخانه های عمومی استان اردبیل خبرداد؛</h2>
      <address>
        <time datetime="2019-11-09T15:15:00+00:00">09 Nov 2019, 15:15</time>
      </address>
      <p>مدیرکل کتابخانه های عمومی استان اردبیل با بیان اینکه زیربنای مطالعه به ازای هر 100 نفر در استان بالاتر از میانگین کشوری است، از افتتاح کتابخانه شهرستان بیه سوار خبرداد و گفت: 700 عنوان برنامه فرهنگی به مناسبت هفته کتابخوانی در استان اردبیل برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، پروانه رضا قلی زاده  مدیرکل کتابخانه های عمومی استان اردبیل پیش از ظهر امروز در نشست خبری که به مناسبت هفته کتاب و کتابخوانی در محل کتابخانه مرکزی اردبیل برگزار شد به تشریح برنامه های هفته کتابخوانی پرداخت و گفت: در طول دهه کتابخوانی 700 عنوان برنامه فرهنگی با محوریت کتاب و کتابخوانی در استان اردبیل برگزار می شود.</p>
      <p>وی در ابتدای سخنان خود به تشریح وضعیت کتابخانه های استان اردبیل پرداخت و گفت: هر تمدنی که تکیه بر درون ئداشته و از داشته های فرهنگی خود بهرهمند نشود محکوم به فنا است.</p>
      <p>
        <b>کتابخوانی، هویت اجتماعی یک جامعه است</b>
      </p>
      <p>رضاقلی زاده با بیان اینکه معرفی کتاب، نویسندگان و افراد نخبه جامعه به عموم مردم  توجه به هویت اجتماعی یک جامعه است، گفت: تمام مباحث مربوط به توسعه فرهنگی از کتاب و در کل دانایی شروع می شود.</p>
      <p>وی تصریح کرد: ترویج دانایی در جامعه، منجر به توانمندسازی مردم در موضوعات مختلف می شود که این خود نیز تعالی جامعه را در بردارد.</p>
      <p>وی در ادامه سخنان خود به اهمیت کتاب و کتابخوانی در دین اسلام اشاره کرد و گفت: واژه کتاب 255 بار در قرآن کریم آمده است که این خود بیانگر اهمیت کتاب در تعالیم الهی دارد.</p>
      <p>مدیرکل کتابخانه های استان اردبیل در ادامه سخنان خود به اهمیت کتاب خوانی در بین خانواده ها پرداخت و با بیان اینکه اگر کودکان در محیط خانواده با کتاب مانوس شوند در آینده این افراد به مطالعه گران هدفمند تبدیل خواهند شد، تأکید کرد: پیشرفت و اینده کشور در دستان افراد مطالعه گر است.</p>
      <p>وی حل مسائل مختلف اجتماعی به خصوص کاهش اسیب های اجتماعی را در گرو دانایی و اطلاعات سودمند دانست وگفت: مسائلی چون رفتارهای ناآگانه، حل مشکلات فکری و مهارتی در کنار ایجاد فضای تربیتی در گرو توجه به کتاب و کتابخوانی است.</p>
      <p>
        <b>79کتابخانه در استان اردبیل فعال است</b>
      </p>
      <p>رضاقلی زاده در بخش دیگری از سخنان خود به بیان مسائل مربوط به کتابخوانه های استان اردبیل پرداخت و گفت: استان اردبیل دارای 79 باب کتابخانه است است که از این میان 16 کتابخانه به صورت مشارکتی اداره می شود.</p>
      <p>وی با بیان اینکه 47 باب کتابخانه شهری در استان اردبیل فعال است، گفت: 16 باب کتابخانه نیز در روستای استان وجود دارد.</p>
      <p>این مسئول با بیان اینکه در مجموع 900هزار عنوان کتاب در کتابخانه های استان اردبیل وجود دارد،گفت: طبق سامانه سامان  59هزار نفر عضو کتابخانه استان اردبیل هستند.</p>
      <p>وی افزود: از تعداد 59هزار عضو کتابخانه های استان اردبیل تعداد1922نفر خردسال، 9491 کودک و  7226 نوجوان عضو فعال کتابخانه های استان هستند که از این تعداد 509 روشندل نیز از بخش مربوط به خود استفاده می کنند.</p>
      <p>رضاقلی زاده به زیربنای کتابخانه های استان اردبیل نیز اشاره کرد و گفت:  متوسط فضای مطالعه کتابخانه های استان اردبیل به ازای هر 100 نفر2/40 مترمربع است که از متوسط کشوری که 1/78مترمربع است، بالاتر است.</p>
      <p>وی افزود: با افتتاح کتابخانه های بیله سوار و انجیرلو تا پایان سال، سرانه زیربنای مطالعه در استان اردبیل به 2/60 مترمربع افزایش خواهد یافت.</p>
      <p>وی از راه اندازی خدمات الکترونیک در کتابخانه های استان خبرداد و گفت: تاکنون20باب کتابخانه در سطح اردبیل مجهز به اینترنت وای فای است که خدمات رایگان در اختیار کتاب خوان ها قرا می دهد.</p>
      <p>مدیرکل کتابخانه استان اردبیل در ادامه سخنان خود به تعداد نیروی انسانی مشغول به کار در کتابخانه  های استان نیز اشاره کرد و گفت: از 175نفر کارمند کتاب خانه استان 116نفر کتابدار هستند.</p>
      <p>وی مهمترین بخش کتابخانه های استان را بخش کودک و نوجوان عنوان کرد و گفت: زمینه فعالیت کتابخانه های استان بر اساس فعالیت های فرهنگی روی کودکان و نوجوان است تا در اینده با توانمندسازی این افراد ضمن ارتقای سرانه مطالعه استان، افراد دانشمند و مطالعه گرد تحویل جامعه شوند.</p>
      <p>رضاقلی زاده  به مطالبات روستائیان از مسئولان فرهنگی استان نیز اشاره کرد و گفت: اغلب مردم در روستاها و مناطق محروم و کم برخوردار شهرستان ها مطالبه راه اندازی مرکز فرهنگی دارند که اگر این مکان در قالب کتابخانه راه اندازی شود می توان ضمن ارتقای فرهنگ مردم، افراد را داناتر و با بصیرت تر کند.</p>
      <p>
        <b>سازمان های مردم نهاد به بحث کتابخوانی ورود کنند</b>
      </p>
      <p>وی به تفاهم تامه با دستگاه های اجرایی  و نهاد های استان در زمینه ترویج فرهنگ کتاب و کتابخوانی در جامعه اشاره کرد و گفت: هر چقدر تفاهم نامه های همکاری با نهادها و دستگاه های اجرایی و ایجاد طرح های مشارکتی در سطح استان بیشتر شود، فعالیت های کتابخانه های نیز در سطح استان بالاتر خواهد رفت.</p>
      <p>این مسئول به نقش سازمان های مردم نهاد در ترویج فرهنگ کتابخوانی در جامعه اشاره کرد و گفت: از آنجائیکه بدنه سازمان های مردم نهاد، جوانان و مردمی است، ورود این قشر از جامعه به مبحث کتابخوانی می تواند منجر به تقویت فعالیت های کتابخانه در سراسر استان شود.</p>
      <p>وی در ادامه سخنان خود از دستگاهها و نهاد های فرهنگی و اجتماعی به خصوص سازمان های مردم نهاد خواست تا نشست ها و فعالیت های فرهنگی و اجتماعی و حتی کارگاه های آموزشی خود را در محل کتابخانه ها برگزار کنند تا عواید حضور جوانان در مکان های فرهنگی در کتابخانه ها نیز ملموس تر شود.</p>
      <p>رضا قلی زاده به برنامه های سال گذشته کتابخانه های استان اردبیل نیز اشاره کرد و گفت: در طول یکسال گذشته 2هزار عنوان برنامه فرهنگی در کتابخانه های سراسر استان اجرا شده که مهمترین آنها کتابخوانی رضوی با مشارکت21883نفر بود که از این تعداد12هزار بصورت فردی و 1240مورد نیز بصورت خانوادگی مشارکت داشتند.</p>
      <p>وی به برنامه های ابتکاری نهاد کتابخانه های استان در ماه های رمضان و محرم نیز اشاره کرد و گفت: معرفی کتاب در هیات های خانگی و مجالس عزاداری توسط مبلغین فرهنگی و دینی از جمله برنامه های ابتکاری بود که با اقبال عمومی نیز مواجه شد</p>
      <p>وی به خیرین کتابخانه ساز نیز اشاره کرد و گفت: خیرین کتابخانه ساز در واقع سفیران فرهنگی هستند.</p>
      <p>مدیرکل کتابخانه های استان اردبیل  به نتایج جلسات انجمن کتابخانه ها به ریاست استاندار نیز اشاره کرد و گفت: 1736 مصوبه در 124 جلسه  از نتایج این انجمن است که از موارد احصاء شده می توان به مسائل و مشکلات زیرساختی کتابخانه ها، تامین مایحتاج کتابخانه ها اشاره کرد.</p>
      <p>
        <b>کتابخانه شهرستان گرمی کلنگ زنی می شود</b>
      </p>
      <p>رضاقلی زاده به برنامه های عمرانی نهاد کتابخانه های استان اردبیل اشاره کرد و گفت: در دوسال گذشته به علت عدم جذب و بکارگیری بودجه های اختصاص یافته طرح های عمرانی متوقف شده بود که امسال با عنایت استاندار اردبیل بودجه ها افزایش یافته  و از محل ماده 64 نیز نیم درصد درامد شرداری ها به کتابخانه ها اختصاص یافت تا بحث های زیربنایی کتابخانه ها به سرعت پیشتری پیگیری شود.</p>
      <p>وی با بیان اینکه 1 میلیارد و 400 میلیون اعتبار در سال 97 تنها 509 میلیون تومان جذب و هزینه شد، گفت: در سالجاری مبلغ1 میلیارد و 700 میلیون تومان افزایش یافته است که بیشتر این مبلغ صرف پروژه های راکد در 10 سال گذشته خواهد شد.</p>
      <p>رضا قلیزاده به کتابخانه شهرستان گرمی نیز اشاره کرد و گفت: طی رایزنی های انجام گرفته قطعه زمینی بالغ بر 300 مترمربع در کنار ساختمان فرمانداری به این امر اختصاص یافته که در هفته کتابخوانی احداث ساختمان آن کلنگ زنی خواهد شد.</p>
      <p>وی به پروژه های کتابخوانی در شهرستان بیله سوار و انجیرلو نیز اشاره کرد و گفت: ساختمان این کتابخانه ها  با همکاری بنیادهای برکت و علوی با پیشرفت 95 و 99 درصد در حال اتمام است که پس از تجهیز انها به بهره برداری خواهد رسید.</p>
      <p>مدیرکل کتابخانه های استان اردبیل به پروژه های شهرستان پارس آباد و خلخال نیز اشاره کرد و گفت: امسال با تزریق 700میلیون اعتبار، پروژه های متوقف شده دوباره پیگیری خواهد شد.</p>
      <p>
        <b>اجرای 700 عنوان برنامه در هفته کتاب و کتابخوانی در استان اردبیل</b>
      </p>
      <p>رضا قلی زاده در پایان سخنان خود به تشریح برنامه های هفته کتاب و کتابخوانی پرداخت و گفت: این هفته از 23 آبان تا  30آبان تعریف شده است که در اردبیل از امروز یعنی 18 ابان شروع می شود.</p>
      <p>وی با بیان اینکه هر روز یک برنامه فرهنگی در سطح کتابخانه های استان برگزار خواهد شد، گفت: تا پایان هفته کتابخوانی نزدیک به 700 عنوان برنامه در کتابخانه های استان برگزار خواهد شد.</p>
      <p>این مسئول از عضویت در کتابخانه های سراسر استان خبرداد و گفت: علاقمندان می توانند در 25 آبان همزمان با روز کتاب و کتابخوانی با مراجعه به کتابخانه های استان، کارت عضویت رایگان دریافت کنند.</p>
      <p>وی از بخشودگی جرائم امانت کتاب نیز خبرداد و گفت: افرادی که بنا به دلایلی کتاب های امانت گرفته شده را ارجاع نداده اند  و شامل جریمه دیرکرد شده اند می تواند  از 23 تا 30 آبان کتابهای امانت گرفته شده را تحویل دهند.</p>
      <p>رضا قلی زاده از افتتاح کتابخانه مشارکتی بسیج در پارس آباد نیز خبرداد و گفت: بخش کودک کتابخانه هیر نیز در هفته کتابخوانی به بهره برداری خواهد رسید.</p>
      <p>وی از اجرای برنامه های متعدد فرهنگی و هنری با مشارکت دستگاه ها و نهاد های اجرایی استان خبرداد و گفت: داستان نویسی، طراحی کاردستی، جلسات مطالاتی،مشاوره و نمایشنامه خوانی از جمله برنامه هایی است که به مناسبت هفته کتابخوانی در کتابخانه های استان برگزار خواهد شد.</p>
      <p>مدیرکل کتابخانه های استان به عصر ارتباطات نیز اشاره کرد و گفت: استفاده از ظرفیت صدا و سیما در کنار شبکه های اجتماعی در معرفی نخبگان جامعه در زمینه فرهنگ و هنر و به خصوص فرهنگ کتابخوانی می تواند موجب جذب علاقمندان به کتابخانه ها شود چراکه با وجود پیشرفت های علمی، کتاب جایگزین ندارد و منجر به ایجاد اندیشه و تفکر می شود.</p>
      <p>وی در پاسخ به سوال خبرنگاران در خصوص آمار و ارقام مربوط به سرانه مطالعه استان نیز گفت: این آمار بصورت کشوری اعلام می شود و عوامل زیادی همچون روزنامه، نشریه و فضای مجازی نیز در این امار اعلام می شود.</p>
      <p>رضا قلی زاده با بیان اینکه  فرهنگ و ارشاد متولی اصلی تقویت فرهنگ کتابخوانی در استان است،گفت: در کل وضعیت کشور در سرانه مطالعه خوب نیست و همه باید تلاش کنیم تا سرانه مطالعه در کودکان و نوجوانان که آینده سازان کشور هستند بالا رود.</p>
      <p>وی به تعداد کتاب های موجود در اردبیل نیز اشاره کرد و گفت: 123هزار جلد کتاب در مخزن کتاب اردبیل وجود دارد که بر اساس سیستم دیویی به 9 رده تقسیم بندی شده است.</p>
      <p>وی به تعداد نسخ خطی موجود در اربیل نیز اشاره کرد و گفت: کتابخانه مرکزی اردبیل با در اختیار داشتن فضای مناسب و تجهیزات لازم از 955 عنوان کتاب خطی نگهداری می کند که علاقمندان می توانند با مراجعه به بخش مربوطه در مکان مورد نظر به مطالعه بپردازند.</p>
      <p>رضا قلی زاده به وضعیت مکان های فاقد کتابخانه در استان اردبیل نیز اشاره کرد و گفت: قصابه و ایردیموسی فاقد زیرساخت کتابخانه هستند که با پیگیری های لازم در آینده نزدیک تهمیدات لازم برای راه اندازی کتابخانه در این نیز انجام خواهد گرفت.</p>
      <p>وی به وضعیت  مناطق کم برخوردار اردبیل نیز اشاره کرد و گفت: با همکاری دفتر توسعه فرهنگی استانداری اردبیل در سه محله پناه اباد، نیار و وحدت اردبیل برنامه های فرهنگی  پیش بینی شده است که می توان با مشارکت دستگاه ها و نهادها با توانمندسازی افراد، مسائل و مشکلات این مناطق را توسط خود مردم  و با همکاری دستگاه های اجرایی حل و برطرف کرد.</p>
      <p>انتهای پیام/ج</p>
      <p> </p>
    </article>
  </body>
</html>