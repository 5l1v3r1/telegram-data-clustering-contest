<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/za-kogo-sa-vredni-mandarinite.html"/>
    <meta property="og:site_name" content="bTV Новините"/>
    <meta property="article:published_time" content="2019-11-09T15:16:00+00:00"/>
    <meta property="og:title" content="За кого са вредни мандарините?"/>
    <meta property="og:description" content="Руски диетолог обясни, че при някои заболявания на стомашно-чревния тракт плодовете може да навредят"/>
  </head>
  <body>
    <article>
      <h1>За кого са вредни мандарините?</h1>
      <h2>Руски диетолог обясни, че при някои заболявания на стомашно-чревния тракт плодовете може да навредят</h2>
      <address><time datetime="2019-11-09T15:16:00+00:00">09 Nov 2019, 15:16</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Мандарините трябва да се употребяват с повишено внимание от хора с проблеми в стомашно-чревния тракт, гастрит или киселини. За това алармира руският диетолог Елена Соломотина, цитирана от ТАСС.</p>
      <p>Освен споменатите заболявания, плодовете не бива да се приемат на гладно. Не трябва и да се вари кората на мандарините, защото може да е обработена с противогъбични средства и това да е опасно за здравето.</p>
      <p>Специалистът посъветва и да се избягва да се пие под формата на сок, а да се яде целият плод.</p>
      <p>Тя не отрече и полезните свойства на мандарините.</p>
      <p>Соломотина обясни, че в тях има много витамини, антиоксиданти, макро- и микроелементи. А най-полезно е да се употребяват в есенно-зимния период, когато има повишена опасност от вирусни заболявания.</p>
      <p>На ден е хубаво да се ядат по две-три мандарини, като зависи и от здравословното състояние на всеки човек, поясни още диетологът. </p>
    </article>
  </body>
</html>