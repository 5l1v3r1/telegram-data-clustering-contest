<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/scope-palette-e-sacchetti-i-cittadini-ripuliscono-la-via-pippo-romeo.html"/>
    <meta property="og:site_name" content="Tempostretto"/>
    <meta property="article:published_time" content="2019-11-09T15:33:19+00:00"/>
    <meta property="og:title" content="Scope, palette e sacchetti: i cittadini ripuliscono la via Pippo Romeo"/>
    <meta property="og:description" content="A Messina una mattinata di pulizia straordinaria nella via alle spalle della chiesa del Carmine. I cittadini si sono armati di tutto il necessario"/>
  </head>
  <body>
    <article>
      <h1>Scope, palette e sacchetti: i cittadini ripuliscono la via Pippo Romeo</h1>
      <address><time datetime="2019-11-09T15:33:19+00:00">09 Nov 2019, 15:33</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Una mattinata di pulizia straordinaria nella via alle spalle della chiesa del Carmine</i>
      </p>
      <p>Questa mattina pulizia straordinaria della via Pippo Romeo, alla spalle della Chiesa del Carmine, in pieno centro a Messina. L’iniziativa, promossa da Simona Genitore, ha coinvolto decine di residenti ed esercenti commerciali della zona. Sono scesi in strada armati di scope, palette e sacchetti per la spazzatura ed hanno ridato nuovo decoro alla strada nella quale vivono e lavorano.</p>
      <p>In zona gli spazzini si vedono raramente e, nonostante i cantieri di servizio si siano dati da fare nelle ultime settimane, tutto ciò non può bastare. Serve un presidio fisso e costante di questa parte della città soventemente dimenticata dai più.</p>
      <p>In via Pippo Romeo, inoltre, manca un impianto di pubblica illuminazione adeguata. I tombini sono otturati, non esistono cassonetti per le deiezioni canine. I marciapiedi sono dissestati, le scalinate di vico degli Angeli sono frequentate da soggetti poco raccomandabili specie in orari notturni. </p>
      <p>A raccontarlo è la consigliera della IV circoscrizione Debora Buda. Pronta a farsi portavoce delle segnalazioni dei residenti e i commercianti della via Pippo Romeo.</p>
      <p>
        <i>“Procederemo con ulteriori riunioni e richieste collettive per far sì che la nostra voce si possa fare sentire dai dipartimenti tenuti ad intervenire, ma troppo spesso inadempienti. E’ stato un piacere collaborare in armonia con uno scopo comune a tutti: mantenere pulito un tratto di strada così centrale, ma troppo spesso abbandonato a se stesso”.</i>
      </p>
    </article>
  </body>
</html>