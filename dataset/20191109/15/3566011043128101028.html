<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545945.html/%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%B2%D9%85%DB%8C%D9%86%D9%87-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T15:19:00+00:00"/>
    <meta property="og:title" content="کرمانشاه زمینه برگزاری انتخابات الکترونیک را دارد"/>
    <meta property="og:description" content="فرماندار کرمانشاه گفت: کرمانشاه زمینه برگزاری انتخابات الکترونیک دارد."/>
  </head>
  <body>
    <article>
      <h1>کرمانشاه زمینه برگزاری انتخابات الکترونیک را دارد</h1>
      <h2>فرماندار کرمانشاه:</h2>
      <address>
        <time datetime="2019-11-09T15:19:00+00:00">09 Nov 2019, 15:19</time>
      </address>
      <p>فرماندار کرمانشاه گفت: کرمانشاه زمینه برگزاری انتخابات الکترونیک دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فضل الله رنجبر در گفتگو با خبرنگار <a href="http://www.mersadnews.ir/">شبکه اطلاع رسانی مرصاد</a><a href="http://www.mersadnews.ir/news/386815/%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%B2%D9%85%DB%8C%D9%86%D9%87-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D9%84%DA%A9%D8%AA%D8%B1%D9%88%D9%86%DB%8C%DA%A9-%D8%AF%D8%A7%D8%B1%D8%AF"> </a>،  درباره برگزاری انتخابات الکترونیک در حوزه انتخاباتی شهرستان کرمانشاه اظهار داشت: تاکنون وزارت کشور این موضوع را تعیین تکلیف و ابلاغ نکرده است.</p>
      <p>وی افزود: برگزاری انتخابات الکترونیک در ۱۴۰ حوزه انتخاباتی که در انتخابات ریاست جمهوری و شوراهای اسلامی شهر و روستا به صورت تمام الکترونیک برگزار شد برنامه ریزی شده است.</p>
      <p>فرماندار کرمانشاه گفت: بر این اساس تنها شهرستان های جوانرود، اسلام آبادغرب و کنگاور شامل شرایط برگزاری انتخابات الکترونیک می شوند.</p>
      <p>رنجبر با بیان اینکه هیچ مشکلی برای اجرای انتخابات الکترونیک در سطح شهرستان وجود ندارد، تصریح کرد: ابزار و امکانات لازم برای برگزاری انتخابات الکترونیک از سوی وزارت کشور تامین می شود.</p>
      <p>وی افزود: از مدتها قبل جلسات ستاد انتخابات شهرستان کرمانشاه در قالب کمیته کاری فعال شده و برای برگزاری انتخابات مقدمات امور فراهم شده است.</p>
      <p>رنجبر با بیان اینکه ۹ کمیته در ستاد انتخابات شهرستان فعال هستند، بیان کرد: این کمیته ها شامل کمیته اطلاع رسانی، تبلیغات و فضای مجازی، کمیته امنیت، کمیته پشتیبانی، کمیته فناوری اطلاعات کمیته استعلامات و حراست و ... هستند.</p>
      <p>انتهای پیام/</p>
      <p> </p>
    </article>
  </body>
</html>