<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-zelenskyj-doruchyv-kabminu-rozrobyty-vymogy-do-novyn-u-zmi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T19:20:50+00:00"/>
    <meta property="og:title" content="Зеленський доручив Кабміну розробити закон щодо врегулювання діяльності ЗМІ"/>
    <meta property="og:description" content="Кабмін повинен до кінця 2019 року внести на розгляд Верховної Ради законопроект щодо врегулювання діяльності ЗМІ в Україні."/>
  </head>
  <body>
    <article>
      <h1>Зеленський доручив Кабміну розробити закон щодо врегулювання діяльності ЗМІ</h1>
      <address>
        <time datetime="2019-11-09T19:20:50+00:00">09 Nov 2019, 19:20</time>
      </address>
      <p>Кабмін повинен до кінця 2019 року внести на розгляд Верховної Ради законопроект щодо врегулювання діяльності ЗМІ в Україні.</p>
      <p>Президент Володимир Зеленський доручив Кабміну до кінця 2019 року розробити і внести на розгляд Верховної Ради законопроект щодо врегулювання діяльності ЗМІ в Україні.</p>
      <p>Про це йдеться у відповідному указі <a href="https://www.president.gov.ua/documents/8372019-30389">№837/2019</a> Про невідкладні заходи щодо проведення реформ і зміцнення держави від 8 листопада.</p>
      <p>
        <b>Читайте: </b>
        <a href="https://fakty.com.ua/ua/ukraine/20191109-zelenskyj-pidpysav-ukaz-pro-provedennya-osnovnyh-reform/">Зеленський підписав указ про проведення основних реформ</a>
      </p>
      <p>У документі говориться, що Кабмін повинен розробити механізми запобігання поширення недостовірної, перекрученої інформації, її спростування, заборони фізичним і юридичним особам держави-агресора володіти або фінансувати медіа в Україні, а також посилення відповідальності за порушення законодавства про інформацію.</p>
      <p>Нагадаємо, що 6 листопада Володимир <a href="https://fakty.com.ua/ua/ukraine/20191106-zelenskyj-stvoryv-radu-z-pytan-svobody-slova/">Зеленський створив Раду з питань свободи слова</a> та захисту журналістів.</p>
    </article>
  </body>
</html>