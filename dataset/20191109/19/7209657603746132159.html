<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ascoli/cronaca/frana-grottammare-1.4877851"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-09T19:32:20+00:00"/>
    <meta property="og:title" content="Frana a Grottammare, due auto intrappolate. Paura per quattro persone"/>
    <meta property="og:description" content="Gli occupanti sono stati tirati fuori dai vigili del fuoco, strada provinciale 92 Valtesino bloccata"/>
  </head>
  <body>
    <article>
      <h1>Frana a Grottammare, due auto intrappolate. Paura per quattro persone</h1>
      <h2>Gli occupanti sono stati tirati fuori dai vigili del fuoco, strada provinciale 92 Valtesino bloccata</h2>
      <address><time datetime="2019-11-09T19:32:20+00:00">09 Nov 2019, 19:32</time> by <a rel="author">il Resto del Carlino</a></address>
      <p>Grottammare (Ascoli Piceno), 9 novembre 2019 – Una <b>frana </b>ha intrappolato <b>due auto</b> lungo la strada provinciale 92 Valtesino a <b>Grottammare</b>, al confine con Ripatransone. A bordo di ogni mezzo c'erano <i>due persone</i>, quattro in tutto dunque.</p>
      <p>Sono intervenuti i vigili del fuoco di San Benedetto per tirarle fuori dai veicoli. Tutti i coinvolti<b> stanno bene</b>. Una delle due auto è stata liberata, l'altra è ancora bloccata dal fango: sarà necessario l'intervento di una pala meccanica e di mezzi movimento terra per rimuoverla. La strada al momento<b> è bloccata </b>e lo rimarrà finché non sarà possibile sgomberare il fango accumulato.</p>
      <p>Sul posto anche mezzi del 118, della protezione civile, dei vigili urbani di Grottammare e i carabinieri. Anche il sindaco di Grottamare <b>Enrico Piergallini </b>è andato sul luogo della frana, un fronte di circa 20 metri, per monitorare la situazione.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>