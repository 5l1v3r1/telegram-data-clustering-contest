<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620674/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%A7%D9%81%D8%B2%D8%A7%DB%8C%D8%B4-%D8%AA%D8%B9%D8%B1%D9%81%D9%87%E2%80%8C%D9%87%D8%A7%DB%8C-%D9%85%D8%AE%D8%A7%D8%A8%D8%B1%D8%A7%D8%AA%DB%8C-%D9%85%D8%B7%D9%84%D9%88%D8%A8-%D9%86%DB%8C%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T19:11:00+00:00"/>
    <meta property="og:title" content="لاریجانی: افزایش تعرفه‌های مخابراتی مطلوب نیست"/>
    <meta property="og:description" content="رئیس مجلس با بیان این که اکنون شرایط کشور به دلیل نبرد اقتصادی، خاص و متفاوت است، گفت: تغییر تعرفه‌ها را به مسئولان کشور توصیه نمی‌کنم و افزایش تعرفه‌ها مطلوب نیست‌."/>
  </head>
  <body>
    <article>
      <h1>لاریجانی: افزایش تعرفه‌های مخابراتی مطلوب نیست</h1>
      <address>
        <time datetime="2019-11-09T19:11:00+00:00">09 Nov 2019, 19:11</time>
      </address>
      <p>
        <i>رئیس مجلس با بیان این که اکنون شرایط کشور به دلیل نبرد اقتصادی، خاص و متفاوت است، گفت: تغییر تعرفه‌ها را به مسئولان کشور توصیه نمی‌کنم و افزایش تعرفه‌ها مطلوب نیست‌.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اعضای هیات مدیره شرکت مخابرات امروز (شنبه، 18 آبان ماه) طی دیدار با علی لاریجانی، رئیس مجلس شورای اسلامی گزارشی از عملکرد این شرکت از ابتدای سال جاری تاکنون ارائه کردند.</p>
      <p>رئیس مجلس شورای اسلامی در ابتدای این دیدار با بیان اینکه بهتر است در شرایط فعلی اقتصادی کشور تغییر و افزایش تعرفه‌ها اعم از مالیات و عوارضی که به خدمات تعلق می‌گیرد، آرام‌تر صورت گیرد، گفت: شرایط کشور به دلیل اعمال تحریم‌ها متفاوت است لذا به مسئولان تغییر تعرفه‌ها را توصیه نمی کنم و افزایش تعرفه‌ها مطلوب نیست‌.</p>
      <figure>
        <img src="https://aftabnews.ir/files/fa/news/1398/8/18/357139_142.jpg"/>
      </figure>
      <p>وی خطاب به هیات مدیره شرکت مخابرات بیان کرد: شرکت مخابرات صرفا بخش خصوصی محسوب نمی شود و مدیران آن، مدیران حاکمیتی هستند. لذا بهتر است بنابر اقتضائات کنونی، درخصوص افزایش تعرفه‌ها تامل کنید.</p>
      <p>در ادامه این دیدار، مهدی صفری رئیس، مجید صدری مدیرعامل و دیگر اعضای هیات مدیره شرکت مخابرات در این جلسه گزارشی درخصوص هزینه‌ها، سرمایه‌گذاری‌ها و برنامه‌های پیش‌روی شرکت مخابرات ارائه کردند.</p>
      <p>انباشت نیروی انسانی در شرکت مخابرات، هزینه‌کرد سالانه بین 700 تا 800 میلیارد تومان برای 47 هزار بازنشسته این شرکت و افزایش مخارجی همچون آب، برق و گاز از دیگر مسائل مطروحه ازسوی هیات مدیره شرکت مخابرات در دیدار و گفت وگو با رئیس مجلس شورای اسلامی بود.</p>
    </article>
  </body>
</html>