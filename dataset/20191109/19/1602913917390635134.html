<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/vodafone-care-a-activat-cu-o-jumatate-de-an-in-urma-primele-antene-5g-din-romania-ia-peste-picior-liderul-pietei-pentru-lansarea-de-marti-orange-bun-venit-in-5g-18553455"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T19:01:00+00:00"/>
    <meta property="og:title" content="Vodafone, care a activat cu o jumătate de an în urmă primele antene 5G din România, ia peste picior liderul pieţei pentru lansarea de marţi: “Orange, bun venit în 5G!”"/>
    <meta property="og:description" content="Grupul Vodafone / UPC, unul dintre cei mai mari furnizori de servicii de comunicaţii fixe şi mobile, care a activat la jumătatea lunii mai primele antene 5G de pe piaţa locală, a luat peste picior, pe pagina proprie de Facebook, Orange - liderul pieţei locale de telecom, care a lansat marţi comercial serviciile de comunicaţii bazate pe această tehnologie."/>
  </head>
  <body>
    <article>
      <h1>Vodafone, care a activat cu o jumătate de an în urmă primele antene 5G din România, ia peste picior liderul pieţei pentru lansarea de marţi: “Orange, bun venit în 5G!”</h1>
      <address><time datetime="2019-11-09T19:01:00+00:00">09 Nov 2019, 19:01</time> by <a rel="author" href="https://www.zf.ro/autor/adrian-seceleanu" target="_blank">Adrian Seceleanu</a></address>
      <p>Grupul Vodafone / UPC, unul dintre cei mai mari furnizori de servicii de comunicaţii fixe şi mobile, care a activat la jumătatea lunii mai primele antene 5G de pe piaţa locală, a luat peste picior, pe pagina proprie de Facebook, Orange - liderul pieţei locale de telecom, care a lansat marţi comercial serviciile de comunicaţii bazate pe această tehnologie.</p>
      <p>“Orange, bun venit în 5G! Împreună suntem mai puternici” sună mesajul publicat pe pagina Vodafone, şi care este semnat şi în numele companiei de cablu RCS&amp;RDS Digi, care a lansat deja servicii similare.</p>
      <p>După o jumătate de oră, echipa de social media a Orange a decis să răspundă cu un mesaj prin care a luat de asemenea, fin, peste picior Vodafone: “Mulţumim! Cu toată viteza înainte” - aluzie la vitezele mai mari (maxime şi medii) anunţate de Orange pentru serviciul său de comunicaţii.</p>
      <p>Singurul jucător de pe piaţa locală care nu a lansat încă servicii 5G este Telekom România.</p>
    </article>
  </body>
</html>