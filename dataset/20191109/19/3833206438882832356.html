<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Netipichnata-zhega-produlzhava-912500"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T19:03:00+00:00"/>
    <meta property="og:title" content="Нетипичната жега продължава"/>
    <meta property="og:description" content="През нощта облачността от запад ще се увеличава и вплътнява. Ще духа слаб, в Източна България и план..."/>
  </head>
  <body>
    <article>
      <h1>Нетипичната жега продължава</h1>
      <address>
        <time datetime="2019-11-09T19:03:00+00:00">09 Nov 2019, 19:03</time>
      </address>
      <p>През нощта облачността от запад ще се увеличава и вплътнява. Ще духа слаб, в Източна България и планинските райони - до умерен юг-югоизточен вятър. Минималните температури ще бъдат 7-12 градуса.</p>
      <p>Утре ще е предимно облачно. На места в Западна и Централна България ще превали дъжд, а в планините над 2000 м - сняг. Ще духа слаб, в Източна България и планинските райони - до умерен юг-югозападен вятър. Максималните температури в по-голямата част от страната ще бъдат между 17 и 22 градуса, а в северозападните райони и в по-високите полета на Западна България - между 13 и 18 градуса. </p>
      <p>Над Черноморието облачността ще е променлива. Ще духа до умерен юг-югозападен вятър. Максималните температури на въздуха ще бъдат 19-22 градуса. Температурата на морската вода ще бъде 18 градуса. Вълнението на морето ще бъде около 2 бала.</p>
      <p>Над планините ще бъде предимно облачно и с валежи от дъжд, а над 2000 м - от сняг. Ще духа до умерен, по високите и открити части силен югозападен вятър. Максималната температура на височина 1200 м ще бъде около 11 градуса, на 2000 м - около 4 градуса.</p>
      <p>През нощта срещу понеделник вятърът временно ще стане северозападен, но през деня отново ще се ориентира от югоизток. Облачността ще се разкъса и ще намалее. Преобладаващите максимални температури ще бъдат 16-21 градуса, а минимални - между 6 и 11 градуса. Във вторник облачността ще бъде разкъсана, в повечето райони значителна, предимно висока и средна. Вятърът ще е от югоизток, в повечето райони - умерен.</p>
    </article>
  </body>
</html>