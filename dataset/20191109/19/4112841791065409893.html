<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76403-Sajfa-ci-mnohi-dalsi-slovenski-influenceri-maju-problem-s-Instagramom-Nefunguje-im-funkcia-Swipe-Up"/>
    <meta property="og:site_name" content="REFRESHER"/>
    <meta property="article:published_time" content="2019-11-09T19:03:00+00:00"/>
    <meta property="og:title" content="Sajfa či mnohí ďalší slovenskí influenceri majú problém s Instagramom. Nefunguje im funkcia Swipe Up"/>
    <meta property="og:description" content="Podľa všetkých informácií majú tento problém len používatelia systému Android."/>
  </head>
  <body>
    <article>
      <h1>Sajfa či mnohí ďalší slovenskí influenceri majú problém s Instagramom. Nefunguje im funkcia Swipe Up</h1>
      <address><time datetime="2019-11-09T19:03:00+00:00">09 Nov 2019, 19:03</time> by <a rel="author">Daniel Mikolášik</a></address>
      <p>
        <b>Podľa všetkých informácií majú tento problém len používatelia systému Android.</b>
      </p>
      <p><b>Instagram</b> má opäť výpadok. Tenokrát však nejde o širokoplošný problém s načítaním príspevkov. Najnovšie <b>majú komplikácie so sociálnou sieťou výlučne influenceri</b>. Niektorým totiž posledné dni <b>nefunguje populárna funkcia</b> <b>Swipe Up</b> (potiahni hore), ktorú nadobudne instagramový účet po tom, čo získa minimálne 10 000 followerov.</p>
      <related>
        <a href="https://refresher.sk/68029-Moma-Nedostavame-zaplatene-za-pocet-lajkov-zrusenie-pocitadla-by-som-prijala-Co-hovori-na-novinku-Instagramu-psycholog"/>
      </related>
      <p>Na problém upozornili mnohí slovenskí influenceri ako <b>Sajfa, Sandra</b> <b>z Dejepis Inak</b> alebo <b>Úlomky Ženy.</b> Nie je jasné, či Instagram už chybu zaevidoval a či pracuje na jej odstránení, no ak to potrvá dlhšiu dobu,<b> kariéry niektorých influencerov, blogerov či instagramových modeliek budú pravdepodobne ohrozené.</b></p>
      <figure>
        <img src="https://i.refresher.sk/public/daniel-m/IMG_0899.jpg"/>
        <figcaption>
          <cite>Instagram/@sajfa</cite>
        </figcaption>
      </figure>
      <p>Táto funkcia totižto slúži na to, aby daný influencer mohol vo svojom Príbehu spropagovať nejaký produkt, značku, firmu či akýkoľvek článok na internete. Swipe Up funguje na báze vloženia jedinečného linku, ktorý sledovateľa premiestni na požadovanú webstránku.</p>
      <p>Funkcia je dostupná len pre influencerov práve z toho dôvodu, že ju využívajú predovšetkým na spolupráce, platené partnerstvá s firmami či iné propagačné a marketingové účely. Ak by teda správcovia sociálnej siete chybu neopravili, <b>mohlo by to ohroziť niektorých influencerov</b> v tom, že by ich firmy ďalej neoslovovali na spolupráce.</p>
      <figure>
        <img src="https://i.refresher.sk/public/daniel-m/vypadok2.jpg"/>
        <figcaption>
          <cite>Instagram/@dejepisinak</cite>
        </figcaption>
      </figure>
      <p>Ak máš iPhone či Window Phone, pravdepodobne sa tohto problému báť nemusíš. Podľa všetkých informácii <b>majú totiž tento problém výlučne len používatelia systému Android</b>. Instagram sa k výpadku zatiaľ nijako nevyjadril, a tak nám zostáva len čakať a dúfať, že sa chyba čo najskôr opraví. Správu budeme aktualizovať.</p>
      <p><b>Aktualizované 10. novembra 8:05</b> – K problému sa už vyjadrila aj pracovníčka Facebooku Zuzana Zahorová. Údajne má ísť o poruchu zo strany Instagramu. Sociálna sieť pracuje na jej odstránení a údajne by v pondelok malo byť už všetko v poriadku.</p>
      <related>
        <a href="https://refresher.sk/67805-Niektori-mladucki-influenceri-nevedia-ako-naplnit-potreby-klientov-hovori-Zuzana-pracujuca-vo-Facebooku-Rozhovor"/>
      </related>
      <figure>
        <img src="https://i.refresher.sk/public/daniel-m/IMG_0897.jpg"/>
        <figcaption>
          <cite>Instagram/@ulomky_zeny</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/36016-Samsung-ma-problemy-s-horiacimi-Galaxy-Note7-Ponahlal-sa-kvoli-iPhone-7-Plus-no-teraz-bude-vymienat-kus-za-kus"/>
        <a href="https://refresher.sk/31038-Ako-na-tom-boli-Facebook-Messenger-Instagram-ci-ine-socialne-siete-v-roku-2015"/>
        <a href="https://refresher.sk/37722-Instagram-prinesie-dalsiu-novinku-vdaka-ktorej-ulahci-nakupovanie-veci-zdielanych-na-socialnej-sieti"/>
        <a href="https://refresher.sk/52843-Instagram-sa-konecne-vracia-k-rozumnemu-usporiadaniu-prispevkov-Pribudne-nove-tlacidlo-a-otravnemu-obnovovaniu-feedu-bude-koniec"/>
        <a href="https://refresher.sk/39133-Instagram-je-opat-blizsie-k-Snapchatu-Vo-funkcionalite-Stories-po-novom-najdeme-uz-aj-ponuku-nalepiek"/>
        <a href="https://refresher.sk/76169-Prehliadac-Microsoft-Edge-ma-nove-logo-Ludia-sa-smeju-tvrdia-ze-vyzera-ako-kapsula-na-pranie"/>
        <a href="https://refresher.sk/76105-Wikipedia-ako-socialna-siet-Pracuje-sa-na-nej-ma-konkurovat-Facebooku"/>
        <a href="https://refresher.sk/74058-V-aplikacii-Slovenskej-posty-si-vytvoris-poradovy-listok-Konecne-nebudes-stat-v-dlhom-rade"/>
      </related>
    </article>
  </body>
</html>