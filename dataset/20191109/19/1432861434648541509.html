<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/suares-pritesni-barselona-puskat-go-v-mls-pri-edno-uslovie-1404678.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-09T19:14:00+00:00"/>
    <meta property="og:title" content="Суарес притесни Барселона, пускат го в МЛС при едно условие"/>
    <meta property="og:description" content="Барселона се опасява да не загуби титулярния нападател в отбора Луис Суарес В клуба обмислят как да постъпят, ако уругваецът пожелае да премине в клуб от американската МЛС"/>
  </head>
  <body>
    <article>
      <h1>Суарес притесни Барселона, пускат го в МЛС при едно условие</h1>
      <address><time datetime="2019-11-09T19:14:00+00:00">09 Nov 2019, 19:14</time> by <a rel="author">Sportlive.bg</a></address>
      <p><b><a href="https://www.sportlive.bg/tags/2223">Барселона</a></b> се опасява да не загуби титулярния нападател в отбора Луис Суарес. В клуба обмислят как да постъпят, ако уругваецът пожелае да премине в клуб от американската МЛС. Както е известно, вчера сънародникът на Суарес Николас Лодейро разкри, че той го разпитва за лигата на САЩ и обмисля да продължи там кариерата си след раздялата с Барселона.</p>
      <p>Според ESPN, ръководството на каталунския гранд не иска да пуска безплатно в САЩ своята звезда. Както е известно, трансферите в МЛС обикновено са свободни, но Барселона иска да получи някаква сума за 32-годишния Суарес. Освен това, уругваецът остава важен играч за тима и клубът все още не може да му намери достоен заместник.</p>
      <p>Изданието обаче пише, че ако играчът изрази силно желание да бъде пуснат в САЩ, това ще се случи. Луис Суарес има действащ контракт с Барселона до лятото на 2021 година. През този сезон нападателят има 12 мача за тима, в които е вкарал 8 гола и е дал 1 асистенция. <b><i><a href="https://www.sportlive.bg/worldfootball/spain/Iznenadvasht-klub-predlozhi-4-godishen-dogovor-na-Luis-Suares-795551.html">Кой американски отбор иска звездата към този момент вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Valverde-za-konflikta-Mesi-Grizman-Ne-e-tolkova-zle-kolkoto-izglezhda-1404601.html"/>
        <a href="https://www.sportlive.bg/worldfootball/spain/Suares-s-oshte-edna-travma-aut-e-za-blizo-mesec-1391369.html"/>
        <a href="https://www.sportlive.bg/worldfootball/england/Karagyr-Livyrpul-sgreshi-kogato-podkrepi-Suares-v-rasizma-sreshtu-Evra-1387183.html"/>
        <a href="https://www.sportlive.bg/worldfootball/spain/Veche-ima-samo-trima-igrachi-s-poveche-golove-za-Barselona-ot-Suares-1386539.html"/>
        <a href="https://www.sportlive.bg/worldfootball/spain/Synarodnik-na-Suares-razkri-Toj-shte-prodylzhi-karierata-si-v-MLS-1404287.html"/>
      </related>
    </article>
  </body>
</html>