<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175677/meerderheid-almeerders-wil-vuurwerkverbod-in-eigen-straat"/>
    <meta property="og:site_name" content="omroep flevoland"/>
    <meta property="article:published_time" content="2019-11-09T19:48:00+00:00"/>
    <meta property="og:title" content="Meerderheid Almeerders wil vuurwerkverbod in eigen straat"/>
    <meta property="og:description" content="Een meerderheid van de Almeerders wil tijdens de jaarwisseling een verplichte vuurwerkvrije zone in hun eigen straat kunnen instellen. Dat blijkt uit onderzoek van de gemeente Almere. Hierin werd inwoners gevraagd naar hun vuurwerkwensen. In 2018 was het voor het eerst mogelijk om een locatie aan te melden als vrijwillige vuurwerkvrije zone. Dit bleek geen succes. De gemeente wil die zones daarom nu verbeteren."/>
  </head>
  <body>
    <article>
      <h1>Meerderheid Almeerders wil vuurwerkverbod in eigen straat</h1>
      <address>
        <time datetime="2019-11-09T19:48:00+00:00">09 Nov 2019, 19:48</time>
      </address>
      <p>
        <b>Een meerderheid van de Almeerders wil tijdens de jaarwisseling een verplichte vuurwerkvrije zone in hun eigen straat kunnen instellen. Dat blijkt uit onderzoek van de gemeente Almere. Hierin werd inwoners gevraagd naar hun vuurwerkwensen. In 2018 was het voor het eerst mogelijk om een locatie aan te melden als vrijwillige vuurwerkvrije zone. Dit bleek geen <a href="https://www.omroepflevoland.nl/nieuws/169574/vrijwillige-vuurwerkvrije-zones-geen-succes">succes</a>. De gemeente wil die zones daarom nu verbeteren.</b>
      </p>
      <p><b>Meer handhaving nodig</b><br/>Een grote meerderheid is voorstander van meer handhaving en toezicht tijdens oud &amp; nieuw. Toch is het vertrouwen in de handhaving laag. Volgens een meerderheid van de Almeerders is de pakkans van de overtreders erg klein en wordt er niks gedaan met hun melding van vuurwerkoverlast.</p>
      <p><b>Geen algeheel vuurwerkverbod</b><br/>Ruim veertig procent van de ondervraagden wil een algeheel verbod op afsteken van al het consumentenvuurwerk. Dat percentage ligt een stuk lager dan het vorige onderzoek in 2016. Toen bleek dat <a href="https://www.omroepflevoland.nl/nieuws/141007/meerderheid-almeerders-wil-vuurwerkverbod">63 procent</a> een algeheel vuurverbod wilde.</p>
      <p><b>Centrale vuurwerkshow</b><br/>Als er een algeheel vuurwerkverbod komt, dan is meer dan de helft van de Almeerders voorstander van een centrale vuurwerkshow. Als locatie wordt veelal het Weerwater genoemd.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>