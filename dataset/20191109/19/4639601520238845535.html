<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/world/venezouela-nekri-kai-traymaties-apo-podopatima-se-synaylia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T19:55:22+00:00"/>
    <meta property="og:title" content="Βενεζουέλα : Νεκρή και τραυματίες από ποδοπάτημα σε συναυλία"/>
    <meta property="og:description" content="Μια νεαρή κοπέλα έχασε τη ζωή της το Σάββατο και 19 άνθρωποι τραυματίστηκαν, όταν το πλήθος που είχε συγκεντρωθεί για να παρακολουθήσει δωρεάν μια συναυλία ραπ, σε πάρκο του Καράκας, άρχισε να σπρώχνεται, μετέδωσε το Γαλλικό Πρακτορείο, επικαλούμενο τις υπηρεσίες πρώτων βοηθειών της Βενεζουέλας"/>
  </head>
  <body>
    <article>
      <h1>Βενεζουέλα : Νεκρή και τραυματίες από ποδοπάτημα σε συναυλία</h1>
      <h2>Μια νεαρή κοπέλα έχασε τη ζωή της το Σάββατο και 19 άνθρωποι τραυματίστηκαν, όταν το πλήθος που είχε συγκεντρωθεί για να παρακολουθήσει δωρεάν μια συναυλία ραπ, σε πάρκο του Καράκας, άρχισε να σπρώχνεται, μετέδωσε το Γαλλικό Πρακτορείο, επικαλούμενο τις υπηρεσίες πρώτων βοηθειών της Βενεζουέλας</h2>
      <address><time datetime="2019-11-09T19:55:22+00:00">09 Nov 2019, 19:55</time> by <a rel="author">ΤοΒΗΜΑ Team</a></address>
      <p>Μια νεαρή κοπέλα έχασε τη ζωή της το Σάββατο και 19 άνθρωποι τραυματίστηκαν, όταν το πλήθος που είχε συγκεντρωθεί για να παρακολουθήσει δωρεάν μια συναυλία ραπ, σε πάρκο του Καράκας, άρχισε να σπρώχνεται, μετέδωσε το Γαλλικό Πρακτορείο, επικαλούμενο τις υπηρεσίες πρώτων βοηθειών της Βενεζουέλας.</p>
      <p>Από τις πρώτες πρωινές ώρες, εκατοντάδες θεατές συγκεντρώθηκαν μπροστά από τις πύλες του Πάρκου ντελ Έστε, ενός τεράστιου χώρου με πράσινο στο κέντρο της πρωτεύουσας της Βενεζουέλας, προκειμένου να παρακολουθήσουν δωρεάν τη συναυλία του ράπερ Νέουτρο Σόρτι.</p>
      <p>
        <a href="https://www.in.gr/2019/11/09/politics/diplomatia/kyroseis-kata-tis-tourkias-gia-tin-aoz-epivallei-ee-ti-perilamvanoun/">Κυρώσεις κατά της Τουρκίας για την ΑΟΖ επιβάλλει η ΕΕ – Τι περιλαμβάνουν</a>
      </p>
      <p>Ξαφνικά, όμως, το πλήθος επιχείρησε να εισέλθει με τη βία, ορισμένοι άνθρωποι «σκαρφάλωναν από τα κάγκελα που περιβάλλουν τον χώρο», στον οποίο επρόκειτο να πραγματοποιηθεί η συναυλία, είπε στο Γαλλικό Πρακτορείο ο Μιγκέλ Μπάλσα, ο συντονιστής της υπηρεσίας Πολιτικής Προστασίας για τη μητροπολιτική ζώνη του Καράκας. Η περίφραξη «κατέρρευσε, προκαλώντας το ποδοπάτημα» εξήγησε ο ίδιος.</p>
      <figure>
        <iframe data-src="https://twitter.com/NTN24ve/status/1193225650913583104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ενώ το πλήθος σπρωχνόταν, μια νεαρή κοπέλα εγκλωβίστηκε κάτω από τα κάγκελα, «ο κόσμος περνούσε από πάνω της» και εκείνη υπέκυψε στα τραύματά της, διευκρίνισε ο Μπάλσα, σύμφωνα με τον οποίο το θύμα δεν είχε πάνω του ταυτότητα.</p>
      <p>Δέκα εννέα άνθρωποι τραυματίστηκαν στο ποδοπάτημα, οι 14 νοσηλεύονται, έκανε γνωστό στο AFP ένας εκπρόσωπος των πυροσβεστών του Καράκας, που δεν θέλησε να κατονομαστεί.</p>
      <p>Η συναυλία ακυρώθηκε.</p>
      <p>Πηγή ΑΠΕ-ΜΠΕ</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>