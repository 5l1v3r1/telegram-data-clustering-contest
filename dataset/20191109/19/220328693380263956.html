<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/mlad-lekar-ot-pazardzhik-spasi-petima-za-denonoshchie-406305.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T19:28:25+00:00"/>
    <meta property="og:title" content="Млад лекар от Пазарджик спаси петима за денонощие"/>
    <meta property="og:description" content="Завършил медицинското си образование в град Есен, Германия"/>
  </head>
  <body>
    <article>
      <h1>Млад лекар от Пазарджик спаси петима за денонощие</h1>
      <address><time datetime="2019-11-09T19:28:25+00:00">09 Nov 2019, 19:28</time> by <a rel="author">"Стандарт"</a></address>
      <p>38-годишният д-р Владимир Иванов от МБАЛ-Пазарджик е спасил петима пациенти, извършвайки по спешност през последното денонощие коронарна ангиопластика. Болните са били с остър миокарден инфаркт.</p>
      <p>При спешни ситуации като остър миокарден инфаркт или нестабилна ангина пекторис е важна всяка минута, за да се предотврати голяма некроза и загуба на сърдечна тъкан, като значително се намалява риска от усложнения и от летален изход.</p>
      <p>Д-р Владимир Иванов ръководи катетаризационната лаборатория към лечебното заведение. Лекарят е завършил медицинското си образование в град Есен, Германия през 2007 г., защитава специалност по вътрешни болести и кардиология през 2014 г. също в Германия, а през 2017 г. защитава докторска дисертация към университета в град Бохум, Германия. През 2018 г. д-р Владимир Иванов се връща в България и по покана на изпълнителния директор д-р Васил Вълчев от тогава работи в областната болница в Пазарджик.</p>
    </article>
  </body>
</html>