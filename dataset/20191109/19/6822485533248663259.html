<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818166.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T19:00:00+00:00"/>
    <meta property="og:title" content="بلاتکلیفی پرسپولیس در اعتراض به حکم کالدرون"/>
    <meta property="og:description" content="به گزارش فارس، با رأی کمیته انضباطی گابریل کالدرون سرمربی آرژانتینی تیم فوتبال پرسپولیس به دلیل اظهاراتش در یک مصاحبه یک جلسه از همراهی تیمش محروم شد."/>
  </head>
  <body>
    <article>
      <h1>بلاتکلیفی پرسپولیس در اعتراض به حکم کالدرون</h1>
      <address>
        <time datetime="2019-11-09T19:00:00+00:00">09 Nov 2019, 19:00</time>
      </address>
      <p>گفت‌وگوی پیامکی مدیرعامل باشگاه پرسپولیس و رئیس کمیته انضباطی به دلیل استعفای حسن‌زاده نیمه‌کاره ماند!</p>
      <p>به گزارش فارس، با رأی کمیته انضباطی گابریل کالدرون سرمربی آرژانتینی تیم فوتبال پرسپولیس به دلیل اظهاراتش در یک مصاحبه یک جلسه از همراهی تیمش محروم شد.</p>
      <p>از آنجایی که در رأی صادر شده که به باشگاه پرسپولیس ارسال شده هیچ اشاره‌ای به قطعی بودن یا نبودن این حکم نشده به همین خاطر مسئولان این باشگاه برای اعتراض به این رأی در کمیته استیناف بلاتکلیف هستند.</p>
      <p>محمدحسن انصاری‌فرد مدیرعامل باشگاه پرسپولیس پس از اطلاع از محرومیت کالدرون با اسماعیل حسن‌زاده رئیس کمیته انضباطی فدراسیون فوتبال تماس گرفت اما حسن‌زاده پاسخی به تماس او ندارد و در پیامکی به مدیرعامل باشگاه پرسپولیس اعلام کرد که در جلسه هستم و به زودی در یک دیدار حضوری با او در خصوص آرای انضباطی صحبت خواهد کرد.</p>
      <p>پاسخ پیامکی حسن‌زاده با واکنش انصاری‌فرد روبه‌رو شد و او در پاسخ به پیامک حسن‌زاده به او گفت که به صورت مرتب پرسپولیس محروم می‌شود اما برای کسانی که به پرسپولیس تهمت می‌زنند هیچ رأیی صادر نمی‌شود.</p>
      <p>دقایقی پس از پیامک انصاری‌فرد به حسن‌زاده خبر کناره‌گیری او از ریاست کمیته انضباطی فدراسیون فوتبال روی خروجی رسانه‌ها آمد!</p>
    </article>
  </body>
</html>