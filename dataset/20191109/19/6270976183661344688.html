<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/rf-zvynuvachuye-mazura-v-uchasti-v-chechenskij-vijni/"/>
    <meta property="og:site_name" content="Рубрика"/>
    <meta property="article:published_time" content="2019-11-09T19:15:36+00:00"/>
    <meta property="og:title" content="РФ звинувачує Мазура в участі в Чеченській війні"/>
    <meta property="og:description" content="Міністр внутрішніх справ Арсен Аваков заявив, що РФ звинувачує українського активіста Ігоря Мазура в тому, що він нібито в 1994-2000 роках брав участь у складі збройного формування у бойових сутичках з федеральними силами на території Чечні. Про це повідомляє прес-служба МВС. За його словами, підставою для затримання Мазура стало опубліковане Росією в інформаційній системі Інтерполу […]"/>
  </head>
  <body>
    <article>
      <h1>РФ звинувачує Мазура в участі в Чеченській війні</h1>
      <address><time datetime="2019-11-09T19:15:36+00:00">09 Nov 2019, 19:15</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Mazur-Igor-620x420-c-1.jpg"/>
      </figure>
      <p>
        <b>
          <b>Міністр внутрішніх справ Арсен Аваков заявив, що РФ звинувачує українського активіста Ігоря Мазура в тому, що він нібито в 1994-2000 роках брав участь у складі збройного формування у бойових сутичках з федеральними силами на території Чечні.</b>
        </b>
      </p>
      <p>Про це <a href="https://www.rbc.ua/ukr/news/25880_Arsen_Avakov_RF_vchergove_vikoristala_instrumenti_interpolu_dlya_politichnih_peresliduvan_gromadyan_ukraini">повідомляє</a> прес-служба МВС.</p>
      <p>За його словами, підставою для затримання Мазура стало опубліковане Росією в інформаційній системі Інтерполу орієнтування про розшук.</p>
      <p>“РФ звинувачує нашого громадянина в тому, що він нібито в 1994-2000 роках брав участь у складі збройного формування у бойових сутичках з федеральними силами на території Чечні. В результаті цього загинули і важко травмовано кілька російських військовослужбовців”, – заявив Аваков, додавши, що підставою для затримання стало опубліковане РФ в інформаційній системі Інтерполу орієнтування про розшук Мазура з метою його арешту та подальшої екстрадиції до Росії.</p>
      <p>Нагадаємо, що <a href="https://rubryka.com/2019/11/09/u-polshhi-za-zapytom-rf-zatrymaly-spivrobitnyka-sekretariatu-upovnovazhenogo-vru-z-prav-lyudyny/">у Польщі за запитом РФ затримали співробітника Секретаріату Уповноваженого ВРУ з прав людини.</a></p>
      <p>Питання <a href="https://rubryka.com/2019/11/09/ekstradytsiyaukrayintsya-mazura-do-rf-konsul-zayavyv-shho-pytannya-vyrishuvatyme-polska-storona/">екстрадиції українця Ігоря Мазура до Росії вирішуватиме польська сторона.</a></p>
      <p>А <a href="https://rubryka.com/2019/11/09/u-kyyevi-vlashtuvaly-aktsiyu-na-pidtrymku-zatrymanogo-mazura-pid-posolstvom-polshhi/">у Києві влаштували акцію під посольством Польщі на підтримку затриманого Мазура.</a></p>
    </article>
  </body>
</html>