<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/zatrimannya-mazura-v-polshchi-v-kiyevi-protestuyut-novini-ukrajini-50052605.html"/>
    <meta property="og:site_name" content="НВ"/>
    <meta property="article:published_time" content="2019-11-09T19:24:00+00:00"/>
    <meta property="og:title" content="Під посольством Польщі в Києві протестують проти затримання ветерана АТО Мазура"/>
    <meta property="og:description" content="У Києві під посольством Польщі влаштували акцію протесту на підтримку затриманого за запитом Росії активіста та добровольця Ігоря Мазура."/>
  </head>
  <body>
    <article>
      <h1>Під посольством Польщі в Києві протестують проти затримання ветерана АТО Мазура</h1>
      <h2>У Києві під посольством Польщі влаштували акцію протесту на підтримку затриманого за запитом Росії активіста та добровольця Ігоря Мазура.</h2>
      <address>
        <time datetime="2019-11-09T19:24:00+00:00">09 Nov 2019, 19:24</time>
      </address>
      <p>Про це повідомляє <a href="https://hromadske.ua/posts/u-kiyevi-pid-posolstvom-polshi-vlashtuvali-akciyu-na-pidtrimku-zatrimanogo-ukrayinskogo-aktivista">hromadske</a>.</p>
      <p>Мітингувальники просять відпустити Мазура якнайшвидше, але водночас закликали «не ображати посольство». Вони кажуть, що прийшли проінформувати поляків, що вони затримали невинного і цим підіграли РФ.</p>
      <p>«Ми прийшли на підтримку Ігоря Мазура. Ми сподіваємося, що польські правоохоронці зробили помилку і не розуміють, до чого вдалися. Бо окрім, як сприянням російським спецслужбам це назвати не можна. Сподіваємося, що хтось з посольства зараз приїде і дасть коментар розлогий», — заявив учасник акції Богдан Ходаковський.</p>
      <p>У суботу, 9 листопада, <a href="https://nv.ua/ukr/world/geopolitics/v-polshchi-zatrimali-ukrajinskogo-aktivista-novini-ukrajini-50052583.html">в Польщі за запитом Росії затримали співробітника Секретаріату Уповноваженого Верховної Ради України з прав людини Ігоря Мазура.</a></p>
      <p>Наразі опрацьовується комплекс питань щодо захисту прав затриманого. За інформацією консульства, до 12 листопада суд в Польщі має обрати Мазуру запобіжний захід, після чого буде розглядатися питання про екстрадицію українця до РФ.</p>
      <p>Читайте також:<br/><a href="https://nv.ua/ukr/world/geopolitics/zaderzhanie-ukrainca-v-polshe-avakov-novosti-ukrainy-50052593.html">&amp;nbspАваков назвав причину затримання ветерана АТО в Польщі за запитом РФ</a></p>
    </article>
  </body>
</html>