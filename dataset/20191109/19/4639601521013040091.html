<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/aek-rethymno-71-61/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T19:29:41+00:00"/>
    <meta property="og:title" content="ΑΕΚ – Ρέθυμνο 71-61"/>
    <meta property="og:description" content="Μπορεί να συνάντησε αντίσταση για ένα ημίχρονο, όμως η ΑΕΚ είχε όλες τις απαντήσεις, για κάθε πρόβλημα που θέλησε να της βάλει το Ρέθυμνο"/>
  </head>
  <body>
    <article>
      <h1>ΑΕΚ – Ρέθυμνο 71-61</h1>
      <h2>Μπορεί να συνάντησε αντίσταση για ένα ημίχρονο, όμως η ΑΕΚ είχε όλες τις απαντήσεις, για κάθε πρόβλημα που θέλησε να της βάλει το Ρέθυμνο</h2>
      <address><time datetime="2019-11-09T19:29:41+00:00">09 Nov 2019, 19:29</time> by <a rel="author">ΤοΒΗΜΑ Team</a></address>
      <p>Μόνο εύκολη δεν ήταν η επικράτηση της ΑΕΚ (71-61), καθώς το Ρέθυμνο -δίχως άγχος, με ανεβασμένη ψυχολογία- της έβαλε δύσκολα, τουλάχιστον για ένα ημίχρονο.</p>
      <p>Η «Ένωση» με εξαιρετική παρουσία στο τρίτο δεκάλεπτο έβαλε τις βάσεις κι εντέλει έφτασε στη νίκη πρόκριση, στα ημιτελικά του Κυπέλλου Ελλάδας. Για άλλη μια φορά αρχή και τέλος στην επίθεση της «κιτρινόμαυρης» ομάδας ήταν ο Λάνγκφορντ.</p>
      <p>
        <a href="https://www.in.gr/2019/11/09/politics/diplomatia/kyroseis-kata-tis-tourkias-gia-tin-aoz-epivallei-ee-ti-perilamvanoun/">Κυρώσεις κατά της Τουρκίας για την ΑΟΖ επιβάλλει η ΕΕ – Τι περιλαμβάνουν</a>
      </p>
      <p>Για 20 λεπτά οι φιλοξενούμενοι έβαζαν δύσκολα στους γηπεδούχους. Με επιθετικό… τρίγωνο τους Λι, Γκόρντον και Φράνκαμπ, οι Κρητικοί έμεναν ζωντανοί, βρίσκοντας λύσεις στην επίθεση και κρατώντας χαμηλά την επιθετική παραγωγικότητα των αντιπάλων τους.</p>
      <p>Αν και η «Ένωση» πήρε προβάδισμα 10 πόντων (29-19) οι παίκτες του Ζιάγκου απάντησαν με σερί 8-0 και πήγαν στ’ αποδυτήρια κοιτάζοντας τους αντιπάλους στα μάτια (37-36).</p>
      <p>Κάπου εκεί τέλειωσαν όλα. Με τον Λάνγκφορντ να παίρνει φωτιά, είδαν το ταμπλό να γράφει 55-42 και πριν καταλάβουν τι συμβαίνει είχαν χάσει επαφή με το σκορ.</p>
      <p>Μπορεί η διαφορά να μην ήταν μεγάλη, όμως η εικόνα του ματς ήταν τέτοια, που έφτανε και με το παραπάνω. Ειδικά από τη στιγμή που μπήκε στην εξίσωση ο Τολιόπουλος κι η διαφορά πήγε στο +14 (66-52).</p>
      <p>Τα δεκάλεπτα: 18-19, 37-36, 55-46, 71-61.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>