<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/why-not-screw-what-will-governor-do-now/"/>
    <meta property="og:site_name" content="Lokmat"/>
    <meta property="article:published_time" content="2019-11-09T01:03:21+00:00"/>
    <meta property="og:title" content="सत्तेचा पेच का सुटला नाही? राज्यपाल आता काय करतील?"/>
    <meta property="og:description" content="सर्वात मोठा पक्ष म्हणून भाजपला सत्तास्थापनेसाठी आमंत्रित करतील."/>
  </head>
  <body>
    <article>
      <h1>सत्तेचा पेच का सुटला नाही? राज्यपाल आता काय करतील?</h1>
      <h2>सर्वात मोठा पक्ष म्हणून भाजपला सत्तास्थापनेसाठी आमंत्रित करतील.</h2>
      <address><time datetime="2019-11-09T01:03:21+00:00">09 Nov 2019, 01:03</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>निवडणुकीत रमहायुतीला सत्तास्थापनेचा कौल दिला आहे. त्यानुसार महायुतीने सत्ता स्थापन करणे अपेक्षित होते. मात्र, शिवसेनेने अडीच-अडीच वर्षांच्या मुख्यमंत्रिपदासह समसमान सत्तावाटपाचा मुद्दा लावून धरला, भाजप मुख्यमंत्रिपद सोडण्यास राजी नाही. त्यामुळे निकाल लागून १५ दिवस उलटल्यानंतरही सत्तास्थापनेचा पेच सुटू शकला नाही.<br/><br/>राज्यपाल आता काय करतील?<br/>सर्वात मोठा पक्ष म्हणून भाजपला सत्तास्थापनेसाठी आमंत्रित करतील.<br/>भाजपने नकार दिल्यास दुसऱ्या क्रमांकावरील शिवसेनेला व त्यानंतर प्रसंगी संख्याबळाच्या क्रमानुसार इतर पक्षांना आमंत्रित करतील.<br/>सत्तास्थापनेची तयारी दर्शविलेल्या पक्षाला किती आमदारांचा पाठिंबा आहे, याची खात्री राज्यपाल करून घेतली.<br/>बहुमताची खात्री देणारी आकडेवारी जो पक्ष देईल त्यांना सत्तास्थापनेसाठी आमंत्रित करतील. अशी खात्री कोणीच देऊ न शकल्यास ल्यास राज्यपाल राज्यात राष्ट्रपती राजवटीची शिफारस करतील. ‘आम्ही विधिमंडळातच बहुमत सिद्ध करू’ असे सांगून सत्तास्थापनेचा दावा करणाºया पक्षाला सरकार स्थापन करण्यासाठी आमंत्रित करायचे का, हा राज्यपालांचा अधिकार असतो.<br/>फडणवीस यांना काही दिवस काळजीवाहू मुख्यमंत्री म्हणून कायम ठेवले जाईल. दरम्यान कोणताही पक्ष बहुमत सिद्ध करू शकण्याच्या स्थितीत नाही असे लक्षात आल्यास राज्यात राष्ट्रपती राजवट वा मध्यवधी निवडणुकीचाही पर्याय असेल.<br/> </p>
    </article>
  </body>
</html>