<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/is-yaratan-proje-ve-etkinlikler-15549yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T01:00:00+00:00"/>
    <meta property="og:title" content="İş yaratan proje ve etkinlikler"/>
    <meta property="og:description" content="Ekonomideki gidişatın en net yansımalarındna bir istihdam cephesinde kendini gösteriyor.Haliyle durgunluğun işsizlik verilerine olan etkisi de negatif..."/>
  </head>
  <body>
    <article>
      <h1>İş yaratan proje ve etkinlikler</h1>
      <address><time datetime="2019-11-09T01:00:00+00:00">09 Nov 2019, 01:00</time> by <a rel="author">Feridun Eyüpoğlu</a></address>
      <p>Ekonomideki gidişatın en net yansımalarındna bir istihdam cephesinde kendini gösteriyor.</p>
      <p>Haliyle durgunluğun işsizlik verilerine olan etkisi de negatif olmakta!</p>
      <p>Malum Türkiye’deki işsizlik oranı <b>yüzde 13,9</b> seviyesinde.</p>
      <p>Gençlerde ise yüzde 27 gibi dikkat çeken bir rakam var karşımızda.</p>
      <p>
        <b>Yani millete ve özellikle de gençlere iş lazım.</b>
      </p>
      <p>İŞKUR’da görünen <b>açık iş pozisyonları</b> ve iş dünyasının <b>“aradığımız nitelikte eleman bulamıyoruz”</b> tarzındaki ifadeleri aslında bazı iş fırsatlarının mevcut olduğunu gösteriyor!</p>
      <p>Ancak karşımıza temelde iki farklı engel çıkmakta.</p>
      <p>Kalifiye eleman ihtiyacı bir yanda diğer yandan ise çalışmak isteyenlerin işverenlerle doğrudan temasının zor olması.</p>
      <p>Yani iş arayanlar şirketlerin insan kaynaklarına ulaşma ve kendini anlatma fırsatını bulmakta zorluk çekiyor!</p>
      <p>Bir de dünya standartlarının çok altındaki girişimci sayımızın yarattığı handikap da söz konusu.</p>
      <p>Dolayısıyla bu alanlarda yol almamız şart.</p>
      <p>Bu çerçevede devletin destekleyici yönde çabaları mevcut.</p>
      <p>Özellikle İŞKUR, son yıllarda istihdamı çeşitli yollarla teşvik etmek üzere epey çalışmaya imza attı.</p>
      <p>İŞKUR Bursa İl Müdürlüğü de örnek projelerle sürece katkı koymakta.</p>
      <p>Bu çerçevede gündemde olan taze projelere dikkat çekmekte fayda var.</p>
      <p>Mesleki eğitim ve girişimciliğin desteklenmesine dönük projeler yanında istihdamı doğrudan etkileyecek etkinliler de yolda! </p>
      <p>İŞKUR’un sunmak üzere harekete geçtiği proje destekleri doğrudan hibe şeklinde gerçekleşecek.    </p>
      <p>Paranın kaynağı ise “Engelli Çalıştırmayan İşverenlere uygulanan İdari Para Cezalarını Değerlendirmeye Yetkili Komisyon Fon” olarak görünüyor.</p>
      <p>Destek verilecek projelerin temel hedefi ise engellilerin mesleki eğitim ve rehabilitasyonu ile işe ve işyerine uyumlarının sağlanması, yine engelli ve eski hükümlülerin kendi işini kurmaları olarak belirlenmiş.</p>
      <p>Yani bu ölçütlere uyan projeler İŞKUR tarafından desteklenecek.</p>
      <p> </p>
      <p>
        <b>Verilecek destek ne kadar?</b>
      </p>
      <p> </p>
      <p>Engellilerin kendi işini kurmalarına yönelik projeler toplam <b>50 bin liraya</b><b> kadar hibe</b> kapsamında desteklenecek.</p>
      <p>Bi<b>r diğer destekse e</b><b>ngellilerin kendi işini kurmalarına yönelik projelere </b><b>brüt asgari ücretin 15 katına </b><b>kadar hibe olarak belirlenmiş!</b></p>
      <p>Kimlerin başvurabileceğine gelince.</p>
      <p>Engellilere yönelik çalışma yapan bütün sivil toplum kuruluşları, işyerleri, üniversiteler, belediyeler ve kamu kurumlarıyla kendi işini kurmak isteyen engelliler ve eski hükümlüler başvuruda bulunabiliyor.</p>
      <p>
        <b>İlgili projelerin 18 Aralık 2019 tarihine kadar hazırlanıp İŞKUR Bursa İl Müdürlüğüne teslim etmesi gerekiyor.</b>
      </p>
      <p>Projelerin kapsam ve dataylarıyla birlikte başvuru formu ve eklerine ise www.iskur.gov.tr adresinden ulaşmak mümkün.</p>
      <p> </p>
      <p>
        <b>Bu buluşma kaçmaz!</b>
      </p>
      <p> </p>
      <p>İŞKUR’un istihdamı artırmaya dönük bir değer önemli etkinliği ise <b>21 -23 Kasım 2019</b> tarihleri arasında gerçekleşecek.</p>
      <p>
        <b>Bursa’nın çeşitli kurum ve kuruluşunun verdiğ destekle Merinos AKKM'de düzenlenecek olan 'Bursa İnsan Kaynakları ve İstihdam Buluşması 2019' iş isteyenle işvereni buluşturmayı hedefliyor.</b>
      </p>
      <p>Organizasyonda <b>150'yi aşkın firma</b>, iş arayan veya iş değiştirmek isteyenlerden istihdam talebi toplayacak!</p>
      <p>Etkinlik çerçevesinde ayrıca <b>sertifikalı eğitimler, konferanslar ve staj görüşmeleri</b> de gerçekleştirilecek.</p>
      <p>Özellikle gençler için bu önemli fırsatın kaçmamasında fayda var.</p>
    </article>
  </body>
</html>