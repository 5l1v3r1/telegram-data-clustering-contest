<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949927"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T01:50:44+00:00"/>
    <meta property="og:title" content="సంయమనం పాటించండి"/>
    <meta property="og:description" content="ADVT"/>
  </head>
  <body>
    <article>
      <h1>సంయమనం పాటించండి</h1>
      <address>
        <time datetime="2019-11-09T01:50:44+00:00">09 Nov 2019, 01:50</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>దేశ ప్రజలకు అన్ని మతాల పెద్దల విజ్ఞప్తి</b>
        </li>
      </ul>
      <p> </p>
      <p><b>న్యూఢిల్లీ, నవంబరు 8:</b> అయోధ్యపై సుప్రీం కోర్టు తీర్పు ఏదైనా దేశంలోని అన్ని మతాల ప్రజలు ఆ తీర్పును గౌరవించి, సంయమనం పాటించాలని మతపెద్దలు, గురువులు కోరారు. ఏ ఒక్కరూ ఇతరుల మత విశ్వాసాలను కించపర్చవద్దన్నారు. సుప్రీం తీర్పు, శాంతి భద్రతల నేపథ్యంలో కేంద్ర మంత్రి ముక్తార్‌ అబ్బాస్‌ నఖ్వీ అన్ని మత సంస్థల పెద్దలతో సమావేశమయ్యారు. శాంతి కొనసాగేలా చూడాలని కోరారు. ఆరెస్సెస్‌, వీహెచ్‌పీ లాంటి హిందూ సంస్థల వలంటీర్లకు నాయకుల నుంచి తీర్పు నేపథ్యంలో ఎలా వ్యవహరించాలన్న దానిపై ఇప్పటికే ఆదేశాలు వెళ్లాయి. తీర్పు అనుకూలంగా వస్తే నినాదాలు చేయకుండా, స్వీట్లు పంచుకొని సంబురాలు చేసుకోవాలని సూచించారు. ముస్లిం మతపెద్దలు కూడా కోర్టు తీర్పును గౌరవించాలని ప్రజలను కోరారు. ‘‘అయోధ్య కేసు సున్నితమైనది. శాంతిని పెంపొందించడంలో ప్రతి పౌరుడికి బాధ్యత ఉంది’’ అని లఖ్‌నవూ ఈద్గా ఇమామ్‌ మౌలానా ఖలీద్‌ రషీద్‌ ఫిరంగి మహాలీ అన్నారు. ‘‘మతాలతో సంబంధం లేకుండా ప్రతి ఒక్కరు సుప్రీం కోర్టు తీర్పును గౌరవించాలి’’ అని ఆల్‌ ఇండియా షియా పర్సనల్‌ లా బోరు అధికార ప్రతినిధి యాసూబ్‌ అబ్బాస్‌ అన్నారు.</p>
    </article>
  </body>
</html>