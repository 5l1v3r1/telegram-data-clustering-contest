<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740614"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T01:00:00+00:00"/>
    <meta property="og:title" content="แฟนคลับสุดสงสาร นักแสดงวัยละอ่อนมีงานน้อย"/>
    <meta property="og:description" content="มาดามกุ๊งกิ๊ง มาแล้วย่ะ! สัปดาห์นี้มีเรื่องของนักแสดงวัยละอ่อนมาฝากกัน แฟนคลับเขาสงสารกันก็พาลให้เดี๊ยนเครียดตามไปด้วย แชร์ด้วย พาเพื่อนมาเดาด้วยห้ามลืมโอเค"/>
  </head>
  <body>
    <article>
      <h1>แฟนคลับสุดสงสาร นักแสดงวัยละอ่อนมีงานน้อย</h1>
      <address>
        <time datetime="2019-11-09T01:00:00+00:00">09 Nov 2019, 01:00</time>
      </address>
      <p>
        <b>มาดามกุ๊งกิ๊ง มาแล้วย่ะ! สัปดาห์นี้มีเรื่องของนักแสดงวัยละอ่อนมาฝากกัน แฟนคลับเขาสงสารกันก็พาลให้เดี๊ยนเครียดตามไปด้วย แชร์ด้วย พาเพื่อนมาเดาด้วยห้ามลืมโอเค</b>
      </p>
      <p>ฮัลโหล...แฟนๆเดลินิวส์ออนไลน์ที่รักของเดี๊ยน <b>“มาดามกุ๊งกิ๊ง” </b>คนสวย หน้าเด้ง เต่งตึงสุดๆในสามโลก เป็นยังไงกันบ้าง เรื่องแซ่บๆครั้งก่อนเดากันถูกหรือเปล่าว่าคือใคร ฮ่าๆเดี๊ยนไม่บอกหรอก บอกไปเยอะแล้ว กลัวไม่แซ่บพอ<br/><br/>มาถึงเรื่องราวในสัปดาห์นี้กันบ้าง เดี๊ยนก็คิดอยู่ในใจว่าจะเล่าเรื่องนี้ดีไหม พอดีเดี๊ยนดันตาดีเข้าไปเห็นเพจแฟนคลับของนักแสดงวัยละอ่อน อ่อนมากๆคนหนึ่งเข้า ซึ่งเขาก็พากันวิพากษ์วิจารณ์งานของศิลปินในดวงใจด้วย<b> ความสงสาร </b>เดี๊ยนเลยตัดสินใจเลื่อนอ่านไปเรื่อยๆ <i>เออจริงแ</i><i>...</i><i>งน้องโคตรไม่มีงานเลยอ่ะ</i><br/><br/>เรื่องของคือว่ามี <b>นักแสดงวัยละอ่อน</b> คนหนึ่งอายุอานามก็แตะหลังสองกลางๆแล้ว น้องคนนี้เป็นเด็กพูดเก่งประมาณนึง แต่ยิ้มน่ารักสดใส เป็นคนไทยนะยะ อย่างง! ซึ่งตอนน้องเดบิวต์เข้ามาในวงการใหม่ๆตอนนั้นน้องเจิดจรัสและดูมีอนาคตไกลมากๆ<br/><br/>ต่างกับ <b>นักแสดงหน้าไทย</b> อีกคนหนึ่ง ซึ่งเดบิวต์มาไล่ๆกัน แต่แจ้งเกิดมากๆในเรื่องเดียวกัน ซึ่งถ้าดูจากแววแล้วไม่น่าจะปังเท่านักแสดงวัยละอ่อนคนนี้เลย ซึ่งตอนนั้นมีงานอะไรเข้ามา ค่ายก็มักจะป้อนให้ทั้งสองคนไปออกพร้อมกันอยู่เสมอ จนแทบจะกลายเป็น <b>คู่จิ้น</b> กันไปกลายๆเลย แต่ก็ไม่ใช่<br/><br/>ต่อมาเมื่อแต่ละคนเริ่มมีกระแสและเริ่มเป็นที่นิยมมากขึ้น ค่ายก็จัดการป้อนงานให้เท่าๆกันในช่วง 2-3 ปีแรก แต่ต่อมาดูเหมือนงานของนักแสดงหน้าไทยจะ <b>ล้ำหน้า</b>และบทบาทของเขาก็เด่นกว่านักแสดงวัยละอ่อนมากๆ มากจนทำให้ใครหลายๆคนสะกิดถามว่า <i>น้องไม่รู้สึกว่าค่ายป้อนบทรองให้น้อง แล้วให้บทหลักกับเขาเหรอ</i><i>?</i><br/><br/>ตอนแรกน้องวัยละอ่อนก็ <b>ไม่คิดอะไรหรอก</b> แต่เพราะไปไหนมาไหนคนถามคำถามนี้ประจำเลย จนน้องต้องคิดและวิเคราะห์ดูและต้อง <b>ยอมรับความจริง</b> ว่ามันจริง บทน้องละอ่อนได้คู่รอง บ้างก็น้องพระเอก น้องนางเอก แต่นักแสดงหน้าไทยได้บทพระเอกเดี่ยวเลย<br/><br/>ทีนี้ปีที่ผ่านมาน้องวัยละอ่อนแทบจะ <b>หายไปจากหน้าจอ</b> โทรทัศน์เลย อีเว้นท์ก็ไม่มี จะสร้างกระแสก็ไม่รอด เลยอยู่ไปแบบเงียบๆ เงียบจนแฟนคลับที่ซัพพอร์ตต้องตั้งกรุ๊ปกันขึ้นมาเม้าท์ว่าน้องหายไปไหน ในขณะที่ฝั่งนักแสดงหน้าไทยมีละครที่ค่ายป้อนให้กรุบกริบ 2-3เรื่อง แล้วเล่นเป็น <b>พระเอก </b>ด้วยนะจ๊ะ<i> รู้ไว้ซะด้วย</i><i>!</i><br/><br/>งานนี้ความสงสารตกมาอยู่ที่น้องละอ่อนทันทีและก็พาให้สงสัยว่าทำไมค่าย <b>ไม่ป้อนงาน</b> น้องทั้งที่น้องก็แสดงได้ดี และไม่ค่อยจะเกี่ยงบท<br/><br/>ร้อนถึงกรุ๊ปแฟนคลับที่ต้องมาถกประเด็นนี้กันแบบทุกแง่มุมว่าเพราะอะไร เพราะอะไร ดองงานหรือไม่ป้อนงานน้องกันแน่!<br/><br/>วิเคราะห์ไปวิเคราะห์มา เรื่องราวมันก็สรุปได้แบบสั้นๆเป็นข้อๆแต่ <b>น้ำตาตกใน</b><b> </b>แฟนคลับน้องละอ่อนว่า<br/><br/>1.หน้าน้องปั้นยาก อ่อนไปหาคนประกบไม่ได้<br/><br/>2.ที่บ้านอยากจะให้เรียนต่อ น้องเลยอยากขอค่ายแบ่งเวลาเรียน<br/><br/>3.น้องแสดงออกทางสีหน้าไม่ค่อยได้<br/><br/>4.ค่ายรักนักแสดงหน้าไทยมากกว่า<br/><br/>5.บทที่เข้ากับน้องไม่มีเลยในปีที่ผ่านมา<br/><br/>งานนี้เดี๊ยนด้วยความอยากรู้ อยากเห็น อยากสอดเพิ่มเติมเลยไปส่องดู <b>โซเชียล</b> ของนักแสดงหน้าไทยและน้องหน้าละอ่อนดู ก็พบว่าไลฟ์สไตล์ของน้องหน้าละอ่อนตอนนี้ดูชิลมาก <b>ไม่ได้ทำงานในวงการ</b> แล้วหรือเปล่าก็ไม่รู้ ส่วนนักแสดงหน้าไทยโพสต์ <b>โปรโมท</b> ละครรัวๆเลยทีเดียว<br/><br/>จริงๆพอเลื่อนๆดูความชิลของน้องหน้าละอ่อนแล้วนั้น มันก็ทำให้เดี๊ยนคิดแบบสรุปเอาเอง เออเองคนเดียว(ที่มีคนคนเห็นด้วย)ว่าน้องแ...ง <b>ไม่ต่อสัญญาค่าย</b> ชัวร์ๆ เพราะแ...ง <b>ไม่มีการถ่ายละครใดๆ</b> เลย อุ๊บ!<br/>................................<br/>คอลัมน์ <mark><b>มายาลั้นลา</b></mark><br/>โดย <b>“มาดามกุ๊งกิ๊ง”</b></p>
      <figure>
        <img src="https://www.dailynews.co.th/admin/upload/20191108/news_YGqYmaisMU124140_533.jpg?v=201911151311?v=4704"/>
      </figure>
    </article>
  </body>
</html>