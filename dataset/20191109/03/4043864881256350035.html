<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231449/"/>
    <meta property="og:site_name" content="Українська правда"/>
    <meta property="article:published_time" content="2019-11-09T03:59:00+00:00"/>
    <meta property="og:title" content="Ердоган повідомив, коли армія Туреччини покине Сирію"/>
    <meta property="og:description" content="Туреччина готова вивести війська з Сирії лише після виведення військ з регіону іншими країнами."/>
  </head>
  <body>
    <article>
      <h1>Ердоган повідомив, коли армія Туреччини покине Сирію</h1>
      <address>
        <time datetime="2019-11-09T03:59:00+00:00">09 Nov 2019, 03:59</time>
      </address>
      <p>Туреччина готова вивести війська з Сирії лише після виведення військ з регіону іншими країнами. </p>
      <p><b>Джерело:</b> Президент Туреччини Реджеп Ердоган, передає <a href="https://www.reuters.com/article/us-usa-turkey-erdogan/erdogan-says-turkey-will-not-leave-syria-until-other-countries-pull-out-idUSKBN1XI1C0?il=0">Reuters</a></p>
      <p><b>Пряма мова: </b>"Ми не підемо звідси до тих пір, поки не вийдуть інші країни".</p>
      <p><b>Деталі:</b> За словами Ердогана, Туреччина готова продовжувати свою військову операцію, поки всі курдські бойовики не покинуть регіон.</p>
      <p>Також у Міністерстві оборони Туреччини повідомили про завершення третього спільного патрульного рейду з Росією, який тривав вздовж 88-кілометрового східної ділянки кордону.</p>
      <p>
        <b>Нагадаємо:</b>
      </p>
      <ul>
        <li>8 жовтня президент Туреччини Реджеп Таїп Ердоган <a href="https://www.eurointegration.com.ua/news/2019/10/9/7101691/">розпочав </a>військову операцію проти курдських сил YPG (належать до SDF), що їх Туреччина вважає терористами.</li>
        <li>Напад розпочався після того, як Трамп оголосив про припинення підтримки курдів.</li>
        <li>Президент Сполучених Штатів Дональд Трамп заявив, що США мають три варіанти, як реагувати на <a href="https://www.pravda.com.ua/news/2019/10/12/7228865/">вторгнення Туреччини</a> до Сирії.</li>
        <li>Дональд Трамп підпише указ, яким наділить Міністерство фінансів США повноваженнями <a href="https://www.pravda.com.ua/news/2019/10/12/7228882/">вводити санкції</a> проти Туреччини за порушення прав людини в Сирії або за дії, що ведуть до дестабілізації ситуації в країні.</li>
        <li>США мають намір евакуювати всіх <a href="https://www.pravda.com.ua/news/2019/10/13/7228960/">американських військових</a> із північної частини Сирії через турецький наступ у регіоні.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231446/"/>
        <a href="https://www.pravda.com.ua/news/2019/11/7/7231217/"/>
        <a href="https://www.pravda.com.ua/news/2019/11/6/7231210/"/>
      </related>
    </article>
  </body>
</html>