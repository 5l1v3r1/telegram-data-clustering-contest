<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ram-janmbhoomi-babri-masjid-dispute-ayodhya-verdict-supreme-court-verdict-may-be-based-on-arguement-2839771.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T03:49:26+00:00"/>
    <meta property="og:title" content="Ayodhya Verdict: अयोध्या मामले में ये दलीलें बन सकती हैं सुप्रीम कोर्ट के फैसले का आधार"/>
    <meta property="og:description" content="राम जन्म भूमि-बाबरी मस्जिद विवाद मामले में शनिवार सुबह उच्चतम न्यायालय का फैसला आने से पहले देश भर में सुरक्षा के सख्त इंतजाम किए गए हैं। प्रधानमंत्री नरेंद्र मोदी और विभिन्न धर्म गुरुओं ने लोगों से..."/>
  </head>
  <body>
    <article>
      <h1>Ayodhya Verdict: अयोध्या मामले में ये दलीलें बन सकती हैं सुप्रीम कोर्ट के फैसले का आधार</h1>
      <address><time datetime="2019-11-09T03:49:26+00:00">09 Nov 2019, 03:49</time> by <a rel="author">लाइव हिन्दुस्तान टीम,नई दिल्ली</a></address>
      <p>राम जन्म भूमि-बाबरी मस्जिद विवाद मामले में शनिवार सुबह उच्चतम न्यायालय का फैसला आने से पहले देश भर में सुरक्षा के सख्त इंतजाम किए गए हैं। प्रधानमंत्री नरेंद्र मोदी और विभिन्न धर्म गुरुओं ने लोगों से शांति बनाए रखने तथा न्यायालय के फैसले का सम्मान करने की अपील की है। दिल्ली में फैसला सुनाने वाली संविधान पीठ के पांचों न्यायाधीशों के आवास के बाहर शुक्रवार से सुरक्षा कड़ी कर दी गई है। दिल्ली पुलिस के अधिकारियों ने यह जानकारी दी। इस संवेदनशील मामले में फैसला शनिवार सुबह साढ़े दस बजे सुनाया जाएगा। तो चलिए जानते हैं कि सुप्रीम कोर्ट जो आज फैसला सुनाएगा, वो इन दलीलों पर आधारित हो सकती हैं। </p>
      <p>
        <b>मंदिर पर दलीलें:</b>
      </p>
      <p>हिंदू पक्ष मुस्लिम पक्ष  :<br/>एएसआई को मिला मंदिर का ढांचा<br/>स्कंद पुराण में जन्मस्थान का जिक्र<br/>सदियों से लोग पूजा करते हैं</p>
      <p>मुस्लिम पक्ष :<br/>ढांचा मस्जिद का भी संभव<br/>1949 में गुंबद के नीचे मूर्ति रखी<br/>मूर्ति का प्रकट होना चमत्कार नहीं</p>
      <p>
        <b>जन्मस्थान पर दलील:</b>
      </p>
      <p>हिंदू पक्ष मुस्लिम पक्ष:<br/>विवादित स्थल राम का जन्मस्थान<br/>सदियों से भक्तों की अटूट आस्था</p>
      <p>मुस्लिम पक्ष :<br/>जन्मस्थान को लेकर विवाद<br/>जन्मस्थान का सबूत नहीं</p>
      <p>
        <b>नमाज-पूजा पर दलील: </b>
      </p>
      <p>हिंदू पक्ष<br/>1934 से नमाज नहीं पढ़ी गई<br/>जन्मस्थान पवित्र और पूज्य</p>
      <p>मुस्लिम पक्ष<br/>1934 के बाद भी नमाज पढ़ी गई<br/>1934 में मस्जिद पर हमला</p>
      <p>
        <b>मालिकाना हक पर दलील:</b>
      </p>
      <p>हिंदू पक्ष<br/>राम का जन्मस्थल अपने आप में देवता<br/>सदियों से पूजा हो रही है</p>
      <p>मुस्लिम पक्ष<br/>गलत ऐक्ट को आधार बताया जा रहा है<br/>हिंदू पक्ष के पास सबूत नहीं</p>
      <p>
        <b>मीर बाकी-बाबर पर दलील</b>
      </p>
      <p>हिंदू पक्ष :<br/>बाबर कभी अयोध्या नहीं आया और उसने किसी मस्जिद का निर्माण नहीं कराया<br/>मीर बाकी नाम का कोई शख्स नहीं था, जिसे बाबर का सेनापति और मस्जिद का निर्माता बताया जाता है<br/> <br/>मुस्लिम पक्ष :<br/>बाबरनामा में इस बात का जिक्र है कि बाबरी मस्जिद बाबर ने बनवाई थी<br/>हिंदू पक्षकारों ने सिर्फ गजेटियर्स का हवाला दिया था और अभिलेखों को छोड़ दिया</p>
    </article>
  </body>
</html>