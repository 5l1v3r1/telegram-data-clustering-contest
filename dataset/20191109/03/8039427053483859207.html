<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950048"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T03:03:18+00:00"/>
    <meta property="og:title" content="ఇక సిమెంట్‌ వంతు!"/>
    <meta property="og:description" content="ADVT"/>
  </head>
  <body>
    <article>
      <h1>ఇక సిమెంట్‌ వంతు!</h1>
      <address>
        <time datetime="2019-11-09T03:03:18+00:00">09 Nov 2019, 03:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>బస్తాకు రూ.100 వరకూ పెంపు!</b>
        </li>
        <li>
          <b>పెరగనున్న వ్యయం</b>
        </li>
      </ul>
      <p>ఏదన్నా రంగంలోని సంస్థలు తమ ఉత్పత్తులకు కోరినంత ధరలను రాబట్టేందుకు.. ఉద్దేశ్యపూర్వకంగా వాటికి కృత్రిమ కొరత సృష్టించి, మార్కెట్‌ను తీవ్రంగా ప్రభావితం చేయడాన్ని ఆంగ్లంలో ‘కార్టిలైజేషన్‌’గా వ్యవహరిస్తారు. ప్రపంచవ్యాప్తంగా పలు పెట్టుబడిదారీ దేశాల్లో ఇది సర్వసాధారణం. ఈ విధానాన్ని మన 2 తెలుగు రాష్ట్రాలకు సిమెంట్‌ను సరఫరా చేసే కొన్ని కంపెనీలు కూడా పాటిస్తుంటాయి. దీని వల్ల ప్రధానంగా నష్టపోయేది భవన నిర్మాణదారులే! అందువల్లే వారు సిమెంట్‌ కంపెనీలకు ముకుతాడు వేయాలని వారు ప్రభుత్వాన్ని కోరుతుంటారు. తాజాగా కొన్ని సిమెంట్‌ కంపెనీలు ఽకొద్ది రోజుల క్రితం బస్తా ఒక్కింటికి రూ.80 నుంచి రూ.100 వరకూ ఽధరను పెంచేసాయి. ఇసుక కొరత, డీమానిటైజేషన్‌ ప్రభావం తదితర కారణాలతో కొన్ని నెలలుగా నిర్మాణ రంగం నీరసించడంతో, సరైన అమ్మకాలు లేక తీవ్ర ఒడిదుడుకుల్లో ఉన్నామని.. నిర్మాణాలు ఊపందుకోబోతున్న ప్రస్తుత తరుణంలోనైనా ధరలు పెంచకపోతే తమ మనుగడే ప్రశ్నార్ధకమవుతుందనేది సిమెంట్‌ కంపెనీల వాదన. ఇదే పరిస్థితి కొనసాగితే నిర్మాణ వ్యయం సుమారు 10 శాతం వరకూ పెరుగుతుంది. దాని ప్రభావం రియల్‌ ఎస్టేట్‌ రంగంపై తీవ్రంగా పడుతుంది. ఇదే సమయంలో సిమెంట్‌తో పాటుగా స్టీలు ధరలు కూడా పెరగబోతున్నాయనే వార్తలు వెలువడుతున్నాయి. ‘‘ఇదే కనక జరిగితే నిర్మాణ వ్యయం 25 శాతం దాకా పెరిగిపోతుంది. గత కొద్ది నెలలుగా ఇసుక దొరకక నిర్మాణాలు ఆగిపోయాయి. ఇప్పుడు ధరల పెంపు వల్ల ఆగిపోతాయి. ఏ విధంగా చూసినా రియల్‌ ఎస్టేట్‌ రంగానికి గడ్డు కాలమే కనిపిస్తోంది..’’ అని బిల్డర్స్‌ అసోషియేషన్‌ ప్రతినిధి చేసిన వ్యాఖ్యలు ప్రస్తుత పరిస్థితికి అద్దం పడుతున్నాయి. సుమారు 6 నెలలుగా నీరసించిన రాష్ట్ర నిర్మాణ, రియాల్టీ రంగాలు త్వరలోనే తిరిగి కళకళలాడాలంటే సిమెంట్‌, స్టీల్‌ ధరలకు కళ్లెం వేయడంపై ప్రభుత్వం దృష్టి సారించాలని నిర్మాణదారులు కోరుతున్నారు.</p>
      <p>- ఆంధ్రజ్యోతి, అమరావతి</p>
    </article>
  </body>
</html>