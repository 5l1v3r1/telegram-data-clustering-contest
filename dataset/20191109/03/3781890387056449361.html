<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740744"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T03:17:00+00:00"/>
    <meta property="og:title" content="ปิดล้อมล่าโจรใต้ถล่มป้อม คุม14รายต้องสงสัยเค้นสอบ"/>
    <meta property="og:description" content="เปิดยุทธการปิดล้อม 13 จุดไล่ล่ากลุ่มโจรใต้ หลังยิงถล่มป้อม ชรบ.ลำพะยา คุมตัวผู้ต้องสงสัยมากกว่า 14 ราย เค้นสอบและตรวจ DNA"/>
  </head>
  <body>
    <article>
      <h1>ปิดล้อมล่าโจรใต้ถล่มป้อม คุม14รายต้องสงสัยเค้นสอบ</h1>
      <address>
        <time datetime="2019-11-09T03:17:00+00:00">09 Nov 2019, 03:17</time>
      </address>
      <p>
        <b>เปิดยุทธการปิดล้อม 13 จุดไล่ล่ากลุ่มโจรใต้ หลังยิงถล่มป้อม ชรบ.ลำพะยา คุมตัวผู้ต้องสงสัยมากกว่า 14 ราย เค้นสอบและตรวจ DNA</b>
      </p>
      <p>เมื่อวันที่ 9 พ.ย. 62 ผู้สื่อข่าวรายงานว่า เจ้าหน้าที่ทหารจาก กอ.รมน.ภาค 4 สน. นำโดย พ.อ.อภิชัย  เรืองฤทธิ์ ผบ.ฉก.ทพ.47/ผบ.ชุดปฏิบัติการร่วม จ.ยะลา ผนึกกำลังเจ้าหน้าที่ตำรวจจากกองบังคับการตำรวจภูธรภาค 9 และฝ่ายปกครอง เข้าปิดล้อมตรวจค้นบ้านเรือนผู้ต้องสงสัยในพื้นที่ ต.ลำใหม่ และ ต.ลำพะยา อ.เมือง จ.ยะลา รวมทั้งในพื้นที่ ต.ปากล่อ อ.โคกโพธิ์ จ.ปัตตานี รวม 13 จุด เพื่อติดตามไล่ล่ากลุ่มคนร้ายก่อเหตุยิงถล่มป้อม ชรบ.บ้านตะวันออก หมู่ 5 ต.ลำพะยา อ.เมือง จ.ยะลา เป็นเหตุให้มี ชรบ.และชาวบ้านเสียชีวิต 15 ราย บาดเจ็บอีก 5 ราย เหตุเกิดเมื่อช่วงกลางดึกของวันที่ 5 พ.ย.62 ที่ผ่านมา โดยสามารถควบคุมตัวผู้ต้องสงสัยได้ 12 ราย รวมกับควบคุมตัวได้วันก่อน 2 ราย เป็น 14 ราย ต่อมา พล.ต.ต.ปราบพาล มีมงคล ผบก.ภ.จว.ยะลา พร้อมด้วย พล.ต.อาคม พงศ์พรหม ผบ.ฉก.ยะลา เข้าติดตามควบคุมตัวผู้ต้องสงสัยทั้งหมดนำไปซักถามข้อมูลและตรวจ DNA ต่อไป.</p>
      <figure>
        <img src="https://www.dailynews.co.th/admin/upload/20191109/news_msemiUFeiN103718_533.jpg?v=20191109193?v=4343"/>
      </figure>
      <figure>
        <img src="https://www.dailynews.co.th/admin/upload/20191109/news_zIrNnoMptS103719_533.jpg?v=20191109193?v=9963"/>
      </figure>
    </article>
  </body>
</html>