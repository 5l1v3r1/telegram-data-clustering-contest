<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/740761"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T04:48:00+00:00"/>
    <meta property="og:title" content="สกสว.-สอวช. ระดมสมอง 7 หน่วยทุนวิจัยลดความซ้ำซ้อน"/>
    <meta property="og:description" content="สกสว. – สอวช. จับมือ 7  หน่วยทุนวิจัย เดินหน้าการทำงานลดความซ้ำซ้อน ประเดิมโรดแมพแรกเพิ่มขีดความสามารถในการขันของประเทศ  หนุนงานวิจัยบีซีจี และสร้างเศรษฐกิจสามารถเติบโตไปควบคู่กับสิ่งแวดล้อมยั่งยืน "/>
  </head>
  <body>
    <article>
      <h1>สกสว.-สอวช. ระดมสมอง 7 หน่วยทุนวิจัยลดความซ้ำซ้อน</h1>
      <address>
        <time datetime="2019-11-09T04:48:00+00:00">09 Nov 2019, 04:48</time>
      </address>
      <p>
        <b>สกสว. – สอวช. จับมือ 7  หน่วยทุนวิจัย เดินหน้าการทำงานลดความซ้ำซ้อน ประเดิมโรดแมพแรกเพิ่มขีดความสามารถในการขันของประเทศ  หนุนงานวิจัยบีซีจี และสร้างเศรษฐกิจสามารถเติบโตไปควบคู่กับสิ่งแวดล้อมยั่งยืน </b>
      </p>
      <p> วันนี้ (9 พ.ย.62) สำนักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) ร่วมกับ สำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.)  ภายใต้กระทรวงการอุดมศึกษา วิทยาศาสตร์ วิจัย และนวัตกรรม (สกสว.) จัดประชุม “หารือหน่วยงานบริหารจัดการโปรแกรม  (พีเอ็มยู) เรื่องแผน/งาน โครงการสำคัญ เป้าหมายและผลสัมฤทธิ์สำคัญ”  เพื่อหารือถึงแนวทางการทำงานออกแบบการสนับสนุนงบประมาณวิทยาศาสตร์ วิจัยและนวัตกรรมของประเทศให้เป็นไปตอบโจทย์การพัฒนาประเทศ สอดรับกับ  “นโยบายและยุทธศาสตร์การอุดมศึกษาวิทยาศาสตร์ วิจัยและนวัตกรรม พ.ศ.2563 – 2570” อันประกอบไปด้วย 4 แพลตฟอร์ม 16 โปรแกรม </p>
      <figure>
        <img src="https://www.dailynews.co.th/admin/upload/20191109/news_rgQKbRqvaf120214_533.jpg?v=20191110118?v=4993"/>
      </figure>
      <p>ศาสตราจารย์ นพ.สุทธิพันธ์  จิตพิมลมาศ  ผู้อำนวยการสำนักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) กล่าวว่า ในระบบวิทยาศาสตร์ วิจัยและนวัตกรรม (ววน.)   พีเอ็มยู เป็นกลไกสำคัญในการบริหารงบประมาณวิจัยด้าน  โดยหน่วยงานบริหารจัดการโปรแกรมที่ชื่อ “พีเอ็มยู” (PMU มาจากคำว่า Program Management Unit) จำนวน 7 พีเอ็มยู ประกอบด้วย   สำนักงานการวิจัยแห่งชาติ (วช.) สำนักงานนวัตกรรมแห่งชาติ ( NIA  )    สำนักงานพัฒนาการวิจัยการเกษตร  (สวก.)    สถาบันวิจัยระบบสาธารณสุข(สวรส.) นอกจากนี้ยังมี 3 หน่วยบริหารและจัดการทุนน้องใหม่ในระบบวิทยาศาสตร์ วิจัยและนวัตกรรม  ที่ ดำเนินการภายใต้ สภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) ประกอบด้วย    พีเอ็มยู “A”  มาจาก Area - based  หรือ หน่วยบริหารและจัดการทุนด้านการพัฒนาระดับพื้นที่ (บพท.)  พีเอ็มยู “B” มาจาก Brain Power, manpower หรือ หน่วยบริหารและจัดการทุนด้านการพัฒนากำลังคน และทุนด้านการพัฒนาสถาบันอุดมศึกษา การวิจัย และสร้างนวัตกรรม (บพค.) และ พีเอ็มยู “C” มาจาก Competitiveness หรือ หน่วยบริหารจัดการทุนด้านการเพิ่มความสามารถในการแข่งขันของประเทศ (บพข.)  โดย ทั้ง  7 หน่วยงานจะทำหน้าที่เป็นหน่วยงานจัดการทุนวิจัย  การติดตามและประเมินผลงานวิจัย โดย สกสว. จะไปหนุนเสริมการทำงาน  โดยมี ดร.เทวินทร์  วงศ์วานิช  กรรมการบริหาร หน่วยบริหารทุนและจัดการทุนด้านการเพิ่มความสามารถในการแข่งขันของประเทศ  ทำหน้าดูแลภาพรวมการทำงานของทั้ง 7 พีเอ็มยู<br/><br/>ด้าน รศ.ดร.ปัทมาวดี โพชนุกูล  รองผู้อำนวยการด้านนโยบายและแผนยุทธศาสตร์ สกสว.  เปิดเผยว่า ทุนวิจัยตามกรอบงบประมาณ ววน. ปีงบประมาณ 2564  แบ่งประเด็นและสัดส่วนงบประมาณ เป็น 3 ส่วน คือ ทุนสนับสนุนงานพื้นฐาน แบ่งเป็น 1 . Basic Research Fund &amp; Institutional Capacity Building Fund ที่สนับสนุนทุนแก่โครงการงานวิจัยพื้นฐาน และสร้างความเข้มแข็งของงานวิจัยและการบริหารงานวิจัยของสถาบันความรู้และสถาบันวิจัยในหน่วยงาน สัดส่วน 15 %   2. Basic Function Fund เป็นการจัดสรรงบประมาณตรงไปยังหน่วยงานที่มีภารกิจเฉพาะด้าน ววน. และดำเนินการตามพันธกิจของตนเอง ซึ่งรวมถึงโครงสร้างพื้นฐานด้าน ววน. ระดับชาติ และโครงการริเริ่มสำคัญของประเทศ สัดส่วน 35 %   <br/><br/>และ ทุนสนับสนุนงานเชิงกลยุทธ เป็นลักษณะ Competitive Funding　ที่สนับสนุนทุนแก่หน่วยงานระดับปฏิบัติโดยต้องเป็นการทำวิจัยที่เน้นตอบยุทธศาสตร์และแผนด้าน ววน. ของประเทศ  สัดส่วน 50 %<br/><br/>ทั้งนี้ข้อสรุปการประชุมวันนี้มุ่งเน้นถึงการโปรแกรมการสนับสนุนทุนวิจัยภายใต้ประเด็นอาทิ บีซีจี การพัฒนาเศรษฐกิจที่คู่ขนาดไปกับการรักษาสิ่งแวดล้อม โปรแกรมเรื่องความสามารถในการแข่งขันของประเทศ ฯลฯ เพื่อวางรากฐานแนวทางการจัดสรรงบและอุดหนุนทุนวิจัยไม่ให้เกิดความซ้ำซ้อน โดยมีแต่ละพีเอ็มยูแบ่งขอบเขตหน้าที่การทำงาน โปรแกรมการวิจัยที่สนับสนุนทุนวิจัยอย่างชัดเจน<br/> </p>
    </article>
  </body>
</html>