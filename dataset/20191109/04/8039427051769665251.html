<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950237"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T04:43:10+00:00"/>
    <meta property="og:title" content="గజ్వేల్‌ టూ బొమ్మనహాళ్‌"/>
    <meta property="og:description" content="ADVT"/>
  </head>
  <body>
    <article>
      <h1>గజ్వేల్‌ టూ బొమ్మనహాళ్‌</h1>
      <address>
        <time datetime="2019-11-09T04:43:10+00:00">09 Nov 2019, 04:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>టిక్‌టాక్‌లో చిగురించిన ప్రేమ</b>
        </li>
        <li>
          <b>తల్లిదండ్రులను ఎదిరించి వచ్చిన యువతులు</b>
        </li>
        <li>
          <b>పెళ్లి చేసుకోలేమంటూ చేతులెత్తేసిన ప్రేమికులు</b>
        </li>
      </ul>
      <p><b>రాయదుర్గం, నవంబరు 8: </b>ఇద్దరు యువతులు ప్రేమకోసం రాష్ట్రం దాటి వచ్చారు. టిక్‌టాక్‌లో మొదలైన పరిచయం ప్రేమగా మారి చివరకు తల్లిదండ్రులను ఎదిరించి ప్రేమికుల కోసం తెలంగాణ రాష్ట్రంలోని గజ్వేల్‌ నుంచి ఆంధ్రప్రదేశ్‌లోని బొమ్మనహాళ్‌కు చేరేలా చేసింది. అయితే వారి ప్రేమ వ్యవహారం విఫలమవడంతో కథ చివరకు పోలీ్‌సస్టేషన్‌కు చేరింది. తెలంగాణలోని సిద్దిపేట జిల్లా గజ్వేల్‌ మండలం ముక్తమాసాన్‌పల్లి గ్రామానికి చెందిన ఇద్దరు యువతులకు టిక్‌టాక్‌ యాప్‌ ద్వారా బొమ్మనహాళ్‌ మండలం దర్గాహోన్నూరు గ్రామానికి చెందిన వంశీ, వన్నూరుస్వామి అనే డిగ్రీ విద్యార్థులతో ఆరు నెలల క్రితం పరిచయం ఏర్పడింది. యువకుల మాటలను నమ్మి వారినే పెళ్లి చేసుకుంటామని.. తల్లిదండ్రులకు చెప్పి దర్గాహోన్నూరుకు చేరుకున్నారు. అయితే పెళ్లి చేసుకోలేమని ప్రేమికులిద్దరూ మాటమార్చడంతో. దిక్కుతోచని ఆ యువతులు గ్రామ పెద్దలను ఆశ్రయించారు. ప్రయోజనం లేకపోవడంతో చివరకు బొమ్మనహాళ్‌ పోలీసులను ఆశ్రయించగా వారిని కళ్యాణదుర్గంలోని ఉజ్వల్‌ హోమ్‌కు తరలించారు. యువతుల తల్లిదండ్రులను రప్పించే ప్రయత్నంలో పోలీసులు నిమగ్నమయ్యారు. కౌన్సిలింగ్‌ ఇస్తున్నప్పటికీ తాము మేజర్లని, ప్రేమించిన యువకులనే వివాహం చేసుకుంటామని యువతులు చెబుతున్నారు.</p>
    </article>
  </body>
</html>