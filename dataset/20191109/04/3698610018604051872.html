<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/pompeo-i-kramp-karrenbauer-pidkreslili-vazhlivist-spivrobitnictva-ssha-ta-nimechchini-v-ramkah-nato-329050_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T04:38:00+00:00"/>
    <meta property="og:title" content="Помпео і Крамп-Карренбауер підкреслили важливість співробітництва США та Німеччини в рамках НАТО"/>
    <meta property="og:description" content="Держсекретар США і міністр оборони Німеччини обговорили і питання України, але не розкрили деталей"/>
  </head>
  <body>
    <article>
      <h1>Помпео і Крамп-Карренбауер підкреслили важливість співробітництва США та Німеччини в рамках НАТО</h1>
      <h2>Держсекретар США і міністр оборони Німеччини обговорили і питання України, але не розкрили деталей</h2>
      <address>
        <time datetime="2019-11-09T04:38:00+00:00">09 Nov 2019, 04:38</time>
      </address>
      <p>Майк Помпео підтвердив свою думку про те, що <a href="https://dt.ua/WORLD/pompeo-rozkritikuvav-rf-i-kitay-ta-skazav-scho-dumaye-pro-nato-328949_.html"><b>НАТО продовжує грати найважливішу стратегічну роль</b> </a>у забезпеченні стабільності в світі.</p>
      <p>Держсекретар США Майк Помпео і міністр оборони Німеччини Аннегрет Крамп-Карренбауер в ході зустрічі, що відбулася в Берліні, відзначили важливість зміцнення співпраці двох країн в рамках НАТО, повідомив американський держдепартамент.</p>
      <p>"Держсекретар і міністр оборони підкреслили необхідність зміцнення американо-німецького співробітництва, в тому числі в рамках альянсу НАТО, і погодилися з тим, що розподіл тягаря (на утримання фінансового альянсу - ред.) має велике значення для протидії загрозам трансатлантичної безпеки, а також глобальної безпеки", - йдеться в повідомленні Держдепу.</p>
      <p>Сторони також обговорили питання, що стосуються Сирії, України, Ірану, Росії і Китаю, зазначив держдеп, не наводячи подробиць.</p>
      <p>Питання, що відносяться до НАТО, стали предметом обговорень світових політиків після заяв президента Франції Еммануеля Макрона, який засумнівався в життєздатності Північноатлантичного альянсу.</p>
      <p>Берлін та Вашингтон <a href="https://dt.ua/WORLD/tramp-vpevneniy-scho-u-spravah-schodo-korupciyi-zobov-yazaniy-prositi-dopomogi-inshih-krayin-325300_.html"><b>підтримують боротьбу президента України Володимира Зеленського з корупцією</b></a> та мають намір і надалі надавати підтримку Україні у цьому, заявили міністр закордонних справ Німеччини Хайко Маас і державний секретар США Майк Помпео під час спільної прес-конференції в Лейпцигу.</p>
      <p>Американська адміністрація, додав Помпео, як і Європа, прекрасно розуміють небезпеку тих викликів, які несе в собі корупція в Україні, і буде всіма силами допомагати Україні подолати це.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>