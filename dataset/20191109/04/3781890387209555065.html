<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740751"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T04:16:00+00:00"/>
    <meta property="og:title" content="พาณิชย์-เอกชนขนภาพยนตร์ไทย ร่วมงาน &quot;อเมริกัน ฟิล์ม&quot;"/>
    <meta property="og:description" content="“จุรินทร์” นำกระทรวงพาณิชย์และผู้สร้างลุยอุตสาหกรรมภาพยนตร์ระดับโลก ขยายงานดิจิทัลคอนเทนท์ เพิ่มยอดส่งออก "/>
  </head>
  <body>
    <article>
      <h1>พาณิชย์-เอกชนขนภาพยนตร์ไทย ร่วมงาน "อเมริกัน ฟิล์ม"</h1>
      <address>
        <time datetime="2019-11-09T04:16:00+00:00">09 Nov 2019, 04:16</time>
      </address>
      <p>
        <b>“จุรินทร์” นำกระทรวงพาณิชย์และผู้สร้างลุยอุตสาหกรรมภาพยนตร์ระดับโลก ขยายงานดิจิทัลคอนเทนท์ เพิ่มยอดส่งออก </b>
      </p>
      <p>นายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ เปิดเผยว่า ได้เดินทางพร้อมคณะผู้บริหารกระทรวงพาณิชย์ พาผู้ประกอบการไทยในอุตสาหกรรมภาพยนตร์ 8 บริษัท เข้าร่วมงานอเมริกัน ฟิล์ม ระหว่างวันที่ 6-13 พ.ย.62 ณ เมืองซานต้า มอนิกา ลอสแอนเจลิส สหรัฐ โดยผู้ประกอบการภาพยนตร์ไทย นำผลงานเด่นนำมาเสนอในงาน ได้แก่ จอมขมังเวทย์ ของ บริษัท สหมงคลฟิล์ม อินเตอร์เนชั่นแนล จำกัด ฉลาดเกมส์โกง ของ บริษัท จีดีเอช ห้าห้าเก้า จำกัด ขุนแผนฟ้าฟื้น ของ บริษัท เอ็ม พิคเจอร์ส จำกัด เป็นต้น นอกจากนี้ ยังมีบริษัทเดอะมั้งค์ สตูดิโอ จำกัด ที่ทำแอนิเมชั่น และบริษัทที่ให้บริการถ่ายทำภาพยนตร์ เช่น บริษัท เบนีโทน ฟิล์มส์ จำกัด เข้าร่วมงานด้วย </p>
      <figure>
        <img src="https://www.dailynews.co.th/admin/upload/20191109/news_iMYdVewySm112638_533.jpg?v=20191110040?v=2426"/>
      </figure>
      <p>รายงานกรมส่งเสริมการค้าระหว่างประเทศ  แจ้งว่าจากการเจรจาธุรกิจทั้ง 3 วัน เกิดการเจรจาทั้งสิ้น 185 ครั้ง  รวมมูลค่าการเจรจาทั้งหมด 457.56 ล้านบาท และยังดำเนินการเจรจากันต่อเนื่องไป และหลังจากนี้จะหารือแนวทางที่เกี่ยวกับการส่งออกและภาพยนตร์ ถือว่าเป็นสินค้าบริการเป็นชนิดหนึ่งที่จะสามารถนำรายได้เข้าประเทศให้ตัวเลขการส่งออกเพิ่มขึ้นได้  หลังจากที่ได้มีโอกาสพบกับผู้สร้างทุกคนเห็นว่าพัฒนาการดีทำให้สามารถจัดและเปลี่ยนประสบการณ์และกระทรวงพาณิชย์จะได้นำไปเป็นแนวบริหารนโยบายต่อไป <br/> </p>
    </article>
  </body>
</html>