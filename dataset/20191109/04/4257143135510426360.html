<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/09/ismet-suru-kodre-figyelmeztet-a-meteorologiai-szolgalat"/>
    <meta property="og:site_name" content="infostart"/>
    <meta property="article:published_time" content="2019-11-09T04:15:00+00:00"/>
    <meta property="og:title" content="Ismét sűrű ködre figyelmeztet a meteorológiai szolgálat"/>
    <meta property="og:description" content="Több megyére és a fővárosra ismét figyelmeztetést adott ki az Országos Meteorológiai Szolgálat a tartós, sűrű köd veszélye miatt."/>
  </head>
  <body>
    <article>
      <h1>Ismét sűrű ködre figyelmeztet a meteorológiai szolgálat</h1>
      <address><time datetime="2019-11-09T04:15:00+00:00">09 Nov 2019, 04:15</time> by <a rel="author">Infostart</a></address>
      <h3>Több megyére és a fővárosra ismét figyelmeztetést adott ki az Országos Meteorológiai Szolgálat a tartós, sűrű köd veszélye miatt.</h3>
      <p>Az MTI-hez pénteken eljuttatott veszélyjelzésük szerint Budapesten, Pest, Baranya, Bács-Kiskun, Békés, Csongrád, Fejér, Hajdú-Bihar, Jász-Nagykun-Szolnok és Tolna megyében kell készülni arra, hogy csak pár száz méteres lehet a látótávolság.</p>
      <p>Azt írták: szombat délelőttig mindenütt fokozatosan megszűnik a köd.</p>
      <p>Az előrejelzés szerint szombaton napközben az Alföldön is növekszik a felhőzet, a pára, köd megszűnése után a Duna-Tisza közén néhány, a Tiszántúlon még több órára kisüt a nap. A Tiszántúl kivételével több helyen fordulhat elő eső. A legalacsonyabb hőmérséklet 4 és 10 fok között alakul. A legmagasabb hőmérséklet szombaton általában 10 és 17 fok között várható, sőt a Tiszántúlon 18-20 fok is előfordul.</p>
      <p>
        <i>Nyitókép: pixabay</i>
      </p>
    </article>
  </body>
</html>