<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620538/%D8%A7%DB%8C%D9%86-%D8%A7%D9%81%D8%B1%D8%A7%D8%AF-%D8%A8%DB%8C%D8%B4%D8%AA%D8%B1-%D8%A7%D8%B2-%D8%AF%DB%8C%DA%AF%D8%B1%D8%A7%D9%86-%D8%B9%D9%85%D8%B1-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T04:05:00+00:00"/>
    <meta property="og:title" content="این افراد بیشتر از دیگران عمر می‌کنند"/>
    <meta property="og:description" content="قصد صحبت از افرادی را داریم که طبق نتایج تحقیقات در کمال تعجب بیشتر از دیگران زنده می‌مانند."/>
  </head>
  <body>
    <article>
      <h1>این افراد بیشتر از دیگران عمر می‌کنند</h1>
      <address>
        <time datetime="2019-11-09T04:05:00+00:00">09 Nov 2019, 04:05</time>
      </address>
      <p>
        <i>قصد صحبت از افرادی را داریم که طبق نتایج تحقیقات در کمال تعجب بیشتر از دیگران زنده می‌مانند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هیچ کس از دیر کردن خوشش نمی‌آید، اما بعضی آدم‌ها هیچ وقت نمی‌توانند خودشان را سر وقت به جایی برسانند. گرچه همیشه تأخیر داشتن، ویژگی بدی محسوب می‌شود، اما از قرار معلوم این مسأله ابعاد مثبتی هم دارد. طبق پژوهش جدیدی که به دست محققان دانشگاه هاروارد صورت گرفته، تأخیر داشتن ممکن است برای سلامتی ما مفید باشد. در ادامه به نتایج این تحقیق خواهیم پرداخت.</p>
      <p>
        <b>کسانی که تأخیر دارند اضطراب کمتری دارند</b>
      </p>
      <p>کسانی که همیشه تأخیر دارند در مقایسه با کسانی که اینگونه نیستند، آدم‌هایی کمتر مسئولیت پذیر تلقی می‌شوند، اما وجه مثبت تأخیر داشتن این است که شما احتمالاً بیشتر عمر خواهید کرد. محققان علت این مسأله را اینطور توضیح داده اند که احتمال احساس آرامش بیشتر در زندگی، در کسانی که دائماً تأخیر دارند، در مقایسه با کسانی که همیشه سر وقت می‌رسند، بیشتر است.</p>
      <figure>
        <img src="https://aftabnews.ir/files/fa/news/1398/8/18/356829_482.jpg"/>
      </figure>
      <p>کسانی که همیشه دیر می‌رسند اجازه نمی‌دهند چیز‌هایی مثل ضرب العجل‌ها یا کمبود وقت روی روحیه‌ی آن‌ها تأثیر بگذارد، در نتیجه آن‌ها کمتر دچار اضطراب می‌شوند. بر خلاف کسانی که همیشه سر وقت می‌رسند، افرادی که تأخیر دارند اجازه نمی‌دهند زمان به آن‌ها اضطراب وارد کند. در نتیجه، احتمال ابتلا به مشکلات روانی مرتبط با اضطراب، فشار خون بالا و بیماری‌های قلبی عروقی در آن‌ها کمتر است.</p>
      <p>
        <b>کسانی که تأخیر دارند آدم‌های شادتری هستند</b>
      </p>
      <p>تأخیر داشتن با خوش بینی و شور و شوق زیاد هم ارتباط دارد. به همین دلیل است که کسانی که دائماً تأخیر دارند اغلب تصور می‌کنند می‌توانند به همه‌ی وظایف روزانه، برنامه‌ی ورزش کردن و بقیه‌ی امور زندگی خود برسند و با همه‌ی این ها، به قرارهایشان هم سر وقت برسند. گرچه تخمین‌های زمانی آن‌ها اغلب غلط از آب در می‌آید، اما نگرش خوش بینانه‌ی آن‌ها به زندگی فواید بلند مدت مهمی دارد.</p>
      <p>به گفته‌ی محققان دانشگاه هاروارد، افراد خوش بین در مجموع شادتر هستند، چون همیشه راهی برای دیدن نیمه‌ی پر لیوان پیدا می‌کنند. طبق تحقیق دانشگاه هاروارد، داشتن نگرش مثبت نسبت به زندگی می‌تواند سلامت شما را ارتقاء دهد و به شما این امکان را دهد که عمر طولانی تری داشته باشید، چون برای حفظ سلامت قلب و کمک به گردش خون توصیه به خوش بینی می‌شود.</p>
      <p>
        <b>کسانی که تأخیر دارند باهوش‌تر هستند</b>
      </p>
      <p>تأخیر داشتن یکی از شاخصه‌های هوش بالا است. تحقیقات بیان می‌کند کسانی که همیشه تأخیر دارند معمولاً چند کار را همزمان انجام می‌دهند، مسأله‌ای که نشان می‌دهد ممکن است در زمان مواجهه با یک چالش این افراد در حل مسأله بهتر باشند.</p>
      <p>یک توانایی دیگر کسانی که دائماً تأخیر دارند این است که می‌توانند به سرعت به راه حل‌های خوبی پیدا کنند، چون بیشتر در موقعیت‌هایی قرار می‌گیرند که مجبور باشد به سرعت فکر کنند و واکنش نشان دهند و همیشه با ضرب الاجل‌ها رو به رو می‌شوند. این مسأله آن‌ها را در مقایسه با کسانی که همیشه سعی می‌کنند به موقع به جایی برسند، به آدم‌های کارآمدتری تبدیل می‌کند.</p>
      <p>
        <b>کسانی که تأخیر دارند بیشتر عمر می‌کنند</b>
      </p>
      <p>در مجموع آنکه کسانی که همیشه تأخیر دارند کمتر اضطراب دارند، شادتر هستند و از قرار معلوم، باهوش‌تر هم هستند؛ و از آنجایی که احتمال ابتلا به بیماری‌های مرتبط با اضطراب در کسانی که احساس آرامش بیشتری دارند، کمتر است، به نظر می‌رسد تأخیر داشتن به شما کمک می‌کند عمر طولانی تری داشته باشید، بنابراین بار دیگری که دیر کردید خیلی به خودتان سخت نگیرید.</p>
      <p>البته هرگز توصیه به تأخیر داشتن نمی‌شود و کسانی که تأخیر دارند باید روی این عادت خود کار کنند، اما خوب است بدانید که دیر کردن هم وجه مثبتی دارد.</p>
    </article>
  </body>
</html>