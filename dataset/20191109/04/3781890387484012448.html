<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740750"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T04:11:00+00:00"/>
    <meta property="og:title" content="&quot;ใบเฟิร์น&quot;แจงดราม่า ตอบสัมพันธ์&quot;ไป่ ทาคน&quot;ไร้เยื่อใย!"/>
    <meta property="og:description" content="'ใบเฟิร์น-พิมพ์ชนก' ตอบแลัวหลังชาวเน็ตดราม่ามองตอบสัมพันธ์ 'ไป่ ทาคน' ไร้เยื่อใยเกินไป บอกตนแค่ซื่อสัตย์กับตัวเองและตอบตามความจริงเท่านั้น"/>
  </head>
  <body>
    <article>
      <h1>"ใบเฟิร์น"แจงดราม่า ตอบสัมพันธ์"ไป่ ทาคน"ไร้เยื่อใย!</h1>
      <address>
        <time datetime="2019-11-09T04:11:00+00:00">09 Nov 2019, 04:11</time>
      </address>
      <p>
        <b>"ใบเฟิร์น-พิมพ์ชนก" ตอบแลัวหลังชาวเน็ตดราม่ามองตอบสัมพันธ์ "ไป่ ทาคน" ไร้เยื่อใยเกินไป บอกตนแค่ซื่อสัตย์กับตัวเองและตอบตามความจริงเท่านั้น</b>
      </p>
      <p>จู่ๆก็เจอดราม่าหลังชาวเน็ตมองว่าคำสัมภาษณ์ที่สาว <b>ใบเฟิร์น-</b><b>พิมพ์ชนก ลือวิเศษไพบูลย์</b> พูดถึง <b>ไป่ ทาคน</b> นายแบบสุดฮอตจากประเทศพม่า ดูจะเป็นการตัดเยื่อใยกันเกินเหตุ ทำให้แฟนคลับที่จิ้นทั้งคู่ไม่พอใจ ล่าสุดเจอตัวสาวใบเฟิร์น เจ้าตัวก็เล่าให้ฟังว่า<br/><br/>“เฟิร์นว่าแฟนๆสมัยนี้น่าจะเข้าใจอยู่แล้วว่าในความเป็นจริงมันไม่มีอะไรเพราะมันก็ดีกว่าการที่เราออกมาพูดโกหกหรือให้ความหวังเขา ถามว่าวันนั้นพูดแรงไหมแรงเหรอคะ เฟิร์นคิดว่าวันนั้นเฟิร์นพูดในมุมของความเป็นจริงเฉยๆ ส่วนใครจะมองยังไงก็ มันน่าจะนานาจิตตังเพราะมันคงเกินกว่าที่เฟิร์นจะทำอะไรได้แล้ว จริงๆเฟิร์นยังไม่เห็นกระแสนะเพราะส่วนใหญ่คนจะแซวเรื่องภาษาอังกฤษจากการคอมเมนต์ครั้งที่แล้วมากกว่า และเฟิร์นก็ไม่กลัวคนเข้าใจผิดเจตนาเราด้วยที่ตอบชัดๆแบบนี้เพราะเฟิร์นรู้สึกว่าเฟิร์นแค่ออกมาพูดตามความเป็นจริงมากกว่าและเฟิร์นก็คิดว่าทุกคนน่าจะเข้าด้วยเหมือนกัน เนื่องจากในความเป็นจริงมันไม่มีอะไร แต่เฟิร์นก็ต้องขอบคุณทุกคนด้วยที่เห็นว่าเราสองคนน่ารักหรือเอาเราไปจิ้น แต่เฟิร์นก็แค่ทำงานตามหน้าที่ที่เฟิร์นได้รับมอบหมายปกติ มันไม่มีอะไรจริงๆมันคือการทำงานและเฟิร์นก็ยังยินดีร่วมงานกับเขาเหมือนเดิมร่วมงานกันได้ปกติ (ยิ้ม)”</p>
      <figure>
        <img src="https://www.dailynews.co.th/admin/upload/20191109/news_RVtafuhQms112335_533.jpg?v=20191109193?v=9935"/>
      </figure>
      <p><b><i>“อย่างเรื่องตอบแรงหนุ่มๆจะกลัวไหม ที่เฟิร์นพูดเพราะมันยังไม่มีอะไรเกิดขึ้นคือถ้าเฟิร์นออกมาตอบแบบ 'คนนั้นจีบแน่ๆ คนนี้จีบแน่ๆ' มันก็จะดูไม่ใช่เรื่องหรือเปล่า(ยิ้ม)เพราะมันไม่มีอะไร และเฟิร์นก็ไม่รู้ด้วยว่าจะตอบให้มันมีลับลมคมในไปเพื่ออะไร ในเมื่อความเป็นมันไม่ใช่ หรือถ้าหากเฟิร์นทำแบบนั้นไปแล้ว แต่อยู่ดีๆในอนาคตข้างหน้าความจริงมันปรากฏ สุดท้ายก็ต้องมีคนผิดหวังอยู่ดี ฉะนั้นเฟิร์นตอบทุกอย่างอย่างจริงใจตั้งแต่แรกเลยดีกว่า ความตรงไปตรงมาคือสิ่งที่ดีที่สุด"</i></b><br/><br/>ขอขอบคุณภาพประกอบจากอินสตาแกรม @paing_takhon , @baifernbah</p>
      <figure>
        <img src="https://www.dailynews.co.th/admin/upload/20191109/news_bFHIlleOSs112334_533.jpg?v=20191109193?v=5026"/>
      </figure>
    </article>
  </body>
</html>