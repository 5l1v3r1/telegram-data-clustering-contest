<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/USA/NBA/tzaz-mpaks-103-100-sok-me-buzzer-beater-toy-mpogkntanovits.5636086.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-09T04:49:00+00:00"/>
    <meta property="og:title" content="Τζαζ - Μπακς 103-100: Ήττα με buzzer-beater του Μπογκντάνοβιτς"/>
    <meta property="og:description" content="Φανταστικό παιχνίδι έγινε στην Γιούτα, με τους Μπακς να επιστρέφουν από το -22 χάρη στον τρομερό Γιάννη Αντετοκούνμπο, αλλά τους Τζαζ να παίρνουν τη νίκη στο φινάλε με buzzer-beater του Μπογκντάνοβιτς!"/>
  </head>
  <body>
    <article>
      <h1>Τζαζ - Μπακς 103-100: Ήττα με buzzer-beater του Μπογκντάνοβιτς</h1>
      <h2>Φανταστικό παιχνίδι έγινε στην Γιούτα, με τους Μπακς να επιστρέφουν από το -22 χάρη στον τρομερό Γιάννη Αντετοκούνμπο, αλλά τους Τζαζ να παίρνουν τη νίκη στο φινάλε με buzzer-beater του Μπογκντάνοβιτς!</h2>
      <address><time datetime="2019-11-09T04:49:00+00:00">09 Nov 2019, 04:49</time> by <a rel="author">Στέφανος Μακρής</a></address>
      <p>Οι Μπακς πήγαν να κάνουν μία από τις ανατροπές της χρονιάς. Επέτρεψαν από το -22 κόντρα στους Τζαζ στην Γιούτα. Το 6ο φάουλ του Γιάννη Αντετοκούνμπο όμως, ένα μοιραίο λάθος του Κρις Μίντλετον και<a href="https://www.sport24.gr/Basket/USA/NBA/tzaz-mpaks-to-buzzer-beater-toy-mpogkntanovits-poy-skotwse-to-milgoyoki.5636091.html"> ένα buzzer-beater του Μπόγιαν Μπογκντάνοβιτς</a> όμως δεν τους άφησαν, με τον Κροάτη φόργουορντ να δίνει τη νίκη στους Τζαζ με 103-100.</p>
      <figure>
        <iframe data-src="https://twitter.com/TheRenderNBA/status/1193027062329688064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ήταν ένα απίστευτο φινάλε σε ένα απίστευτο παιχνίδι. Ένα παιχνίδι που ξεκίνησε με τους Τζαζ να κάνουν πάρτι και να ξεφεύγουν με 30-16 στην πρώτη περίοδο και 55-33 λίγο πριν το τέλος της δεύτερης περιόδου, κρατώντας τον Γιάννη στους 2 πόντους στο πρώτο ημίχρονο!</p>
      <p>Στο δεύτερο ημίχρονο όμως ο Γιάννης ήταν ασυγκράτητος, σημειώνοντας 28 πόντους στις δύο τελευταίες περιόδους, βάζοντας σχεδόν μόνος του τους Μπακς μπροστά (88-89) περίπου 5 λεπτά πριν το τέλος του αγώνα!</p>
      <p>Οι Τζαζ όμως απάντησαν και ξέφυγαν με 100-92 με 1.5 λεπτό για το φινάλε. Οι Μπακς όμως συνέχισαν να παλεύουν και παρά την αποβολή του Γιάννη με 6 φάουλ ισοφάρισαν σε 100-100 χάρη σε ένα σερί 8-0 και είχαν και την επίθεση! Ο Κρις Μίντλετον όμως υπέπεσε σε βήματα, με τους Τζαζ να έχουν την τελευταία επίθεση και τον Μπογκντάνοβιτς να τους δίνει τη νίκη.</p>
      <p>Κάπως έτσι, <a href="https://www.sport24.gr/Basket/USA/NBA/giannhs-antetokounmpo-oi-kaluteres-stigmes-toy-kontra-stoys-tzaz.5636089.html">πήγε στράφι η τρομερή βραδιά του Γιάννη</a>, ο οποίος ολοκλήρωσε τον αγώνα με 30 πόντους με 10/22 σουτ, 8/13 βολές, 13 ριμπάουντ, 4 ασίστ, 2 κλεψίματα και 2 κοψίματα σε 36 λεπτά συμμετοχής.</p>
      <p>Ο Μπογκντάνοβιτς με 33 πόντους ήταν ο ηγέτης των Τζαζ, με τον Μάικ Κόνλεϊ να προσθέτει 20 πόντους και τον Ντόνοβαν Μίτσελ 19 πόντους, αλλά με 8/22 σουτ και 8 λάθη.</p>
      <p>Για τους Μπακς, ο Μίντλετον στάθηκε στο πλευρό του Γιάννη με 26 πόντους, με τον Έρικ Μπλέντσο να προσθέτει 22 πόντους, αλλά με 8/20 σουτ.</p>
      <p><b>Τα δωδεκάλεπτα</b>: 30-16, 55-35, 81-74, 103-100</p>
      <p><b>ΤΖΑΖ</b>: Μπογκντάνοβιτς 33 (5), Ο'Νιλ 11 (3 τρίποντα, 11 ριμπάουντ), Γκομπέρ 8 (17 ριμπάουντ), Κόνλεϊ 20 (5), Μίτσελ 19 (2 τρίποντα, 6 ασίστ, 8 λάθη), Γκριν 2, Ίνγκλις 1, Νιάνγκ 2, Μπράντλεϊ 7</p>
      <p><b>ΜΠΑΚΣ</b>: Αντετοκούνμπο 30 (2 τρίποντα, 13 ριμπάουντ, 4 ασίστ, 2 κλεψίματα, 2 κοψίματα), Μίντλετον 25 (5 τρίποντα, 11 ριμπάουντ), Μ. Λόπεζ 5 (1), Μπλέντσο 22 (1 τρίποντο, 8 ριμπάουντ, 5 ασίστ), Μάθιους 3 (1), Γουίλσον, Ιλιασόβα, Ρ. Λόπεζ 5, Χιλ 2, Μπράουν 7 (8 ριμπάουντ), ΝτιΒιντσέντζο, Κόρβερ</p>
      <p>
        <i>
          <b>AP Photo/Marcio Jose Sanchez</b>
        </i>
      </p>
      <figure>
        <iframe src="https://www.youtube.com/embed/f515tDYkHMA" width="560" height="315" data-service="Youtube" scrolling="no"/>
      </figure>
    </article>
  </body>
</html>