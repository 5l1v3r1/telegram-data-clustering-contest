<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545801.html/%D8%A7%D8%AC%D8%B1%D8%A7%DB%8C-370-%D9%88%DB%8C%DA%98%D9%87-%D8%A8%D8%B1%D9%86%D8%A7%D9%85%D9%87-%D8%AF%D8%B1-%D9%87%D9%81%D8%AA%D9%87-%DA%A9%D8%AA%D8%A7%D8%A8-%D9%88-%DA%A9%D8%AA%D8%A7%D8%A8%D8%AE%D9%88%D8%A7%D9%86%DB%8C--%D8%B3%D8%B1%D8%A7%D9%86%D9%87-%D9%85%D8%B7%D8%A7%D9%84%D8%B9%D9%87-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-11%D8%AF%D9%82%DB%8C%D9%82%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T11:32:00+00:00"/>
    <meta property="og:title" content="اجرای 370 ویژه برنامه در هفته کتاب و کتابخوانی/ سرانه مطالعه در سیستان و بلوچستان 11دقیقه است"/>
    <meta property="og:description" content="مدیرکل کتابخانه‌های عمومی سیستان و بلوچستان از اجرای 370 ویژه برنامه فرهنگی به مناسبت هفته کتاب و کتابخوانی در استان خبر داد."/>
  </head>
  <body>
    <article>
      <h1>اجرای 370 ویژه برنامه در هفته کتاب و کتابخوانی/ سرانه مطالعه در سیستان و بلوچستان 11دقیقه است</h1>
      <h2>مدیرکل کتابخانه‌های عمومی سیستان و بلوچستان خبر داد</h2>
      <address>
        <time datetime="2019-11-09T11:32:00+00:00">09 Nov 2019, 11:32</time>
      </address>
      <p>مدیرکل کتابخانه‌های عمومی سیستان و بلوچستان از اجرای 370 ویژه برنامه فرهنگی به مناسبت هفته کتاب و کتابخوانی در استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حامد زارعی در گفتگو با <a href="http://asrehamoon.ir/">عصرهامون </a>گفت: در حال حاضر سیستان وبلوچستان دارای 15 کتابخانه مشارکتی و 62 کتابخانه نهادی است که علاقمندان می توانند از ۶۶۰ هزار نسخه کتاب موجود در آنها استفاده کنند.</p>
      <p>وی با اشاره به استقبال مردم استان از جشنواره های مختلف کتابخوانی افزود: پس از اعلام فراخوان نهمین جشنواره کتابخوانی رضوی، 22 هزار و 326 نفر از مردم سیستان وبلوچستان در این مسابقه شرکت کردند و در مقایسه با مدت مشابه سال قبل رشد دو برابری را به ثبت رساندند  که نشان از علاقه بالای مردم استان به این فرهنگ است.<br/><br/>به گفته زارعی؛ با توجه به علاقه وافر شهروندان، 20 ایستگاه مطالعه نیز در اماکن پرجمعیت استان مستقر شده تا افراد در زمان های بیکاری و استراحت بتوانند نسبت به کتابخوانی اقدام کنند تا بتوانیم سرانه 11 دقیقه مطالعه کتاب در سیستان وبلوچستان را افزایش دهیم.<br/><br/>وی تصریح کرد: برپایی نمایشگاه کتاب، اهدای کتب کمک درسی به دانش آموزان حاشیه شهر، 12 نشست نمایش نامه خوانی و نامگذاری برخی از خیابان های شهر از جمله برنامه های پیش بینی شده در این هفته است.<br/><br/>وی ادامه داد: یکی از ویژه برنامه هایی که در این هفته برگزار می شود نقد و بررسی کتاب "قصه دلبری" می باشد که زندگی شهید محمدحسین محمد خانی را از زبان همسر شهید روایت می کند و محمدعلی جعفری نویسنده کتاب نیز در این نشست حضور خواهد داشت.<br/><br/>وی گفت: این جلسه روز دوشنبه 20آبان ماه از ساعت 9 صبح به مدت دو ساعت در سالن کنفرانس کانون پرورش فکری کودکان ونوجوانان در خیابان جمهوری زاهدان برگزار می شود.<br/><br/>انتهای پیام/</p>
    </article>
  </body>
</html>