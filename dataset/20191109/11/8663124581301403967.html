<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/sampdoriya-atalanta-prognoz-i-stavka-yuriya-shevchenka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-09T11:00:00+00:00"/>
    <meta property="og:title" content="«Сампдорія» – «Аталанта». Прогноз і ставка Юрія Шевченка"/>
    <meta property="og:description" content="Прогнозом на матч Серії А «Сампдорія» – «Аталанта» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада»."/>
  </head>
  <body>
    <article>
      <h1>«Сампдорія» – «Аталанта». Прогноз і ставка Юрія Шевченка</h1>
      <address><time datetime="2019-11-09T11:00:00+00:00">09 Nov 2019, 11:00</time> by <a rel="author">Юрій Шевченко</a></address>
      <p>Прогнозом на матч Серії А «Сампдорія» – «Аталанта» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».</p>
      <p>
        <b>16:00, 10 лис 2019</b>
      </p>
      <p>«Аталанта» минулого тижня вперше не забила в чемпіонаті – програла «Кальярі» 0:2 на своєму полі. На результат вплинуло вилучення Йосіпа Ілічіча у першому таймі, але було помітно, що з бергамаски щось не так. Можливо, команда вже думала про дуже важливий матч проти «Манчестер Сіті» в Лізі чемпіонів. «Аталанта» взяла перше очко в ЛЧ (1:1) і все ще може вийти з групи.</p>
      <p>У «Сампдорії» інші проблеми. Генуезці намагаються вибратися з зони вильоту і роблять важливі кроки в потрібному напрямку. В чотирьох матчах з Клаудіо Раньєрі команда взяла п’ять очок – більше, ніж у семи з Еусебіо Ді Франческо. Минулого туру «Самп» на останній хвилині забила єдиний гол «Спалу» і тепер йде на 18 місці – врівень з «Дженоа».</p>
      <p>Прорив у безпечну зону станеться – у цьому нема сумнівів. Але навряд чи зараз. «Аталанта» не програє в гостях 12 матчів поспіль (вісім перемог, чотири нічиї) – не найкраща серія в історії команди. З березня «Аталанта» на виїзді забила менше двох голів лише «Інтеру» та «Ювентусу». При всій повазі до Раньєрі, у цьому матчі його команда – аутсайдер.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/marsel-lion-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/monpel-ye-tuluza-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/liverpul-manchester-siti-prognoz-i-stavka-maksyma-kravtsya/"/>
      </related>
    </article>
  </body>
</html>