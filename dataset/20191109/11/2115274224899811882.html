<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/muro_berlino_mattarella-6517532/news/2019-11-09/"/>
    <meta property="og:site_name" content="Agi"/>
    <meta property="article:published_time" content="2019-11-09T11:16:00+00:00"/>
    <meta property="og:title" content="Per Mattarella il crollo del Muro di Berlino fu un'alba di libertà"/>
    <meta property="og:description" content="L'abbattimento della cinta avviò &quot;un nuovo percorso storico per la Germania, per tutto il continente, per il mondo intero&quot;"/>
  </head>
  <body>
    <article>
      <h1>Per Mattarella il crollo del Muro di Berlino fu un'alba di libertà</h1>
      <h2>L'abbattimento della cinta avviò "un nuovo percorso storico per la Germania, per tutto il continente, per il mondo intero"</h2>
      <address><time datetime="2019-11-09T11:16:00+00:00">09 Nov 2019, 11:16</time> by <a rel="author">AGI - Agenzia Giornalistica Italia</a></address>
      <p>"Un grande vento di speranza" ha abbattuto il <b>Muro di Berlino</b> "il 9 novembre 1989, facendo di questa giornata <b>un'alba di libertà</b> e l'avvio di un <b>nuovo percorso storic</b>o per la Germania, per tutto il continente, per il mondo intero. La fine della Guerra Fredda e la riunificazione tedesca". Lo afferma il Presidente della Repubblica, Sergio Mattarella, nel trentesimo anniversario della caduta del Muro di Berlino.</p>
      <p>"Il Muro di Berlino è stato per quasi un trentennio il simbolo opprimente della divisione dell'Europa e della costrizione per milioni di suoi cittadini", ha ricordato il capo dello Stato, "le immagini delle migliaia di giovani che demoliscono quel muro di incomunicabilità e di negazione dei diritti sono la rappresentazione di un'Europa dalle potenzialità enormemente accresciute, che sta a noi tutti sviluppare e non tradire".</p>
    </article>
  </body>
</html>