<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/zhyteli-amsterdama-zmozhut-bezkoshtovno-vzyaty-zalyshky-sporud-17-stolittya/"/>
    <meta property="og:site_name" content="Рубрика"/>
    <meta property="article:published_time" content="2019-11-09T11:26:51+00:00"/>
    <meta property="og:title" content="Жителі Амстердама зможуть безкоштовно взяти залишки споруд 17 століття"/>
    <meta property="og:description" content="Влада Амстердама вирішила дозволити мешканцям міста безкоштовно взяти залишки фасаду, орнаменту будівлі чи частину пам’ятника 17 століття. Про це повідомляє The Guardian. Міський відділ пам’яток та археології називає залишки фасадів, орнаментів чи пам’ятників 17 століття «історичним сміттям». Влада міста створила онлайн-каталог артефактів того часу. Щоб отримати артефакт, потрібно запропонувати проєкт його подальшого використання. Для «історичного […]"/>
  </head>
  <body>
    <article>
      <h1>Жителі Амстердама зможуть безкоштовно взяти залишки споруд 17 століття</h1>
      <address><time datetime="2019-11-09T11:26:51+00:00">09 Nov 2019, 11:26</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-27-620x420.jpg"/>
      </figure>
      <p>
        <b>
          <b>Влада Амстердама вирішила дозволити мешканцям міста безкоштовно взяти залишки фасаду, орнаменту будівлі чи частину пам’ятника 17 століття.</b>
        </b>
      </p>
      <p>Про це повідомляє <a href="https://www.theguardian.com/world/2019/nov/01/amsterdam-citizens-given-chance-to-own-a-piece-of-its-golden-age">The Guardian</a>.</p>
      <p>Міський відділ пам’яток та археології називає залишки фасадів, орнаментів чи пам’ятників 17 століття «історичним сміттям».</p>
      <p>Влада міста створила <a href="https://www.amsterdam.nl/kunst-cultuur/monumenten/projecten/bouwfragmenten/">онлайн-каталог</a> артефактів того часу.</p>
      <p>Щоб отримати артефакт, потрібно запропонувати проєкт його подальшого використання. Для «історичного сміття», яке має додаткову цінність (залишились документальні згадки про нього чи воно добре збереглося), будуть ретельніше обирати нового власника.</p>
      <p>Пропозиції містян прийматимуть до весни 2020 року. Мерія також готова віддати артефакти приватним особам, громадським організаціям та музеям.</p>
    </article>
  </body>
</html>