<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/camper-danneggia-il-balcone-di-una-casa"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-09T11:43:01+00:00"/>
    <meta property="og:title" content="Camper danneggia il balcone di una casa"/>
    <meta property="og:description" content="E' successo ieri sera a Masserano"/>
  </head>
  <body>
    <article>
      <h1>Camper danneggia il balcone di una casa</h1>
      <h2>E' successo ieri sera a Masserano</h2>
      <address><time datetime="2019-11-09T11:43:01+00:00">09 Nov 2019, 11:43</time> by <a rel="author">teosardo@hotmail.it</a></address>
      <p>Camper danneggia un balcone dopo esserci accidentalmente finito contro.</p>
      <h3>Camper danneggia un balcone a Masserano</h3>
      <p>E’ successo nella serata di ieri a Masserano, in frazione Cacciano. Verso le 23 un camper in transito ha colpito e seriamente danneggiato il balcone di un’abitazione attualmente vuota (<i>nella foto</i>).</p>
      <h3>Illesi gli occupanti</h3>
      <p>Fortunatamente le persone che si trovavano a bordo del mezzo della Ford, tre giovani torinesi, sono rimasti illesi e non hanno riportato conseguenze. Sono stati proprio loro a fermarsi subito dopo l’incidente e a segnalare alle forze dell’ordine quanto appena accaduto.</p>
      <h3>Sul posto carabinieri e vigili del fuoco</h3>
      <p>Sul posto sono quindi intervenuti i carabinieri della stazione di Masserano e una squadra di vigili del fuoco. I pompieri si sono occupati delle operazioni di messa in sicurezza del balcone danneggiato e dell’area circostante. Ora i militari dovranno rintracciare i proprietari dell’immobile, che risiedono in un altro comune, per comunicare quanto successo.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/incidente-stradale-quattro-persone-ferite"/>
        <a href="https://laprovinciadibiella.it/cronaca/ferita-la-comandante-masserano-nellincidente-servizio"/>
        <a href="https://laprovinciadibiella.it/cronaca/chiama-carabinieri-lincidente-gli-sequestrano-lauto"/>
      </related>
    </article>
  </body>
</html>