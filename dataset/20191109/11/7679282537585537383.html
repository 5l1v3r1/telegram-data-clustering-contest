<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kaun-banega-crorepati-11-amitabh-bachchan-apologises-for-chhatrapati-shivaji-maharaj-controversy-2840112.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T11:35:49+00:00"/>
    <meta property="og:title" content="Kaun Banega Crorepati 11: 'शिवाजी' से जुड़े सवाल को लेकर केबीसी मेकर्स के बाद अब अमिताभ बच्चन ने मांगी माफी"/>
    <meta property="og:description" content="'कौन बनेगा करोड़पति' टीवी की दुनिया में सबसे ज्यादा पसंद किया जाने वाला पॉपुलर क्विज शो है। इस शो लेकर फैंस हमेशा एक्साइटेड रहते हैं।  वहीं यह शो  टी आरपी की लिस्ट में भी शो टॉप में..."/>
  </head>
  <body>
    <article>
      <h1>Kaun Banega Crorepati 11: 'शिवाजी' से जुड़े सवाल को लेकर केबीसी मेकर्स के बाद अब अमिताभ बच्चन ने मांगी माफी</h1>
      <address><time datetime="2019-11-09T11:35:49+00:00">09 Nov 2019, 11:35</time> by <a rel="author">लाइव हिन्दुस्तान टीम,नई दिल्ली</a></address>
      <p>'कौन बनेगा करोड़पति' टीवी की दुनिया में सबसे ज्यादा पसंद किया जाने वाला पॉपुलर क्विज शो है। इस शो लेकर फैंस हमेशा एक्साइटेड रहते हैं।  वहीं यह शो  टी आरपी की लिस्ट में भी शो टॉप में जगह बनाने में कामयाब रहता है। इसी बीच शो हाल में एक एपिसोड में अमिताभ बच्चन ने एक ऐसा सवाल पूछा था, जिसमें छत्रपति शिवाजी महाराज के नाम से संबंधित था। छत्रपति शिवाजी महाराज  के नाम को लेकर शो के मेकर्स से एक बड़ी गलती हो गई थी। इस बात को लेकर लोग भड़क उठे और इंटरनेट पर सोनी टीवी (Sony TV) के खिलाफ मुहीम भी चलाई। मामले की गर्मागर्मी को देखते हुए सोनी टीवी ने भी अपनी गलती स्वीकार करके लोगों से माफी मांग ली थी। अब शो के होस्ट अमिताभ बच्चन ने भी लोगों से इस मामले में सार्वजनिक रूप से माफी मांगी है। </p>
      <p>अमिताभ बच्चन ने एक ट्वीट को शेयर करते हुए उसे कैप्शन दिया, "हमारा उद्देश किसी का भी अपमान करने का नहीं था। उन सभी से माफी मांगता हूं जिनकी भावनाओं को ठेस पहुंची है। </p>
      <figure>
        <iframe data-src="https://twitter.com/SrBachchan/status/1192901784911532032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>दरअसल, हाल ही में 6 नवंबर को केबीसी 11 के एपिसोड में शाहेदा चंद्रन (Shayeda Chandran) फास्टेस्ट फिंगर फर्स्ट जीत कर हॉट सीट पर बैठीं। शो में वह काफी शानदार प्रदर्शन कर रही थीं। इसी बीच अमिताभ बच्चन ने उनसे एक ऐसा सवाल पूछा जिसके ऑप्शन में छत्रपति शिवाजी महाराज का नाम था। इसमें उनका नाम सिर्फ 'शिवाजी' लिखा हुआ था।  प्रसारित एक एपिसोड में अमिताभ बच्चन ने कंटेस्टेंट से सवाल पूछा- </p>
      <p><b>सवाल-</b>  इनमें से कौन से शासक मुगल सम्राट औरंगजेब के समकालीन थे?<br/><b>A.</b>महाराणा प्रताप<b> B.</b>राणा सांगा <b>C.</b>महाराजा रणजीत सिंह <b>D.</b>शिवाजी</p>
      <p>अब सोशल मीडिया यूजर्स इसलिए भड़क उठे क्योंकि अमिताभ बच्चन ने 'छत्रपति शिवाजी महाराज' की जगह 'शिवाजी' कहा। यूजर्स ने लिखा कि यह मराठा योद्धा का अपमान है और शो के बायकॉट की मांग की। जिसकी वजह से ट्विटर पर लगातार #Boycott_KBC_SonyTv ट्रेंड कर रहा है। अब इस मामले पर अमिताभ ने सभी फैंस से माफी मांगी है। <br/> </p>
      <figure>
        <embed-post data-src="https://www.instagram.com/p/B4l8KNlliwu" data-service="Instagram"/>
      </figure>
    </article>
  </body>
</html>