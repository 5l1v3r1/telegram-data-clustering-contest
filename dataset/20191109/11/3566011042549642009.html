<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545743.html/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%BE%D8%A7%DB%8C%D8%B4-%D8%B3%D9%84%D8%A7%D9%85%D8%AA-%D8%A8%D8%B1%D8%A7%DB%8C-%D9%88%D8%A7%D9%84%D8%AF%DB%8C%D9%86-%D8%B4%D9%87%D8%AF%D8%A7-%D9%88-%D8%AC%D8%A7%D9%86%D8%A8%D8%A7%D8%B2%D8%A7%D9%86-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T11:06:00+00:00"/>
    <meta property="og:title" content="اجرای طرح پایش سلامت برای والدین شهدا و جانبازان در استان زنجان"/>
    <meta property="og:description" content="مدیرکل بنیاد شهید و امور ایثارگران استان زنجان گفت: طرح پایش سلامت برای والدین شهدا و جانبازان در استان زنجان اجرایی می شود."/>
  </head>
  <body>
    <article>
      <h1>اجرای طرح پایش سلامت برای والدین شهدا و جانبازان در استان زنجان</h1>
      <h2>مدیرکل بنیاد شهید و امور ایثارگران استان زنجان:</h2>
      <address>
        <time datetime="2019-11-09T11:06:00+00:00">09 Nov 2019, 11:06</time>
      </address>
      <p>مدیرکل بنیاد شهید و امور ایثارگران استان زنجان گفت: طرح پایش سلامت برای والدین شهدا و جانبازان در استان زنجان اجرایی می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی کاظمی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: طبق بند 11 قانون جامعه ایثارگری وظایف دستگاه‌های اجرایی در زمینه نگهداری مزارهای شهدا مشخص شده است.</p>
      <p>وی با بیان اینکه در روستاها دهیاران و در شهرها شهرداران در این زمینه وظیفه دارند، خاطرنشان کرد: در زمینه ساماندهی مزار شهدا تا سه مزار را دهیارران همکاران می کنند.</p>
      <p>این مسئول خاطرنشان کرد: متولی نگهداری از مزار شهدای گمنام حفظ آثار و نشر ارزش های دفاع مقدس است و تکمیل و مرمت آن برعهده هئیت امنای هر شهرستان در شورای ترویج فرهنگ ایثار است.</p>
      <p>مدیرکل بنیاد شهید و امور ایثارگران استان زنجان با اشاره به اجرای طرح پایش سلامت در استان زنجان، خاطرنشان کرد: نهضت دیدار با 3 هزار خانواده شهید در سال گذشته انجام شد.</p>
      <p>کاظمی با بیان اینکه در این دیدارها اطلاعات این خانواده ها تکمیل شد، افزود: همچنین اطلاعات 200 نفر از والدین شهدا تکمیل شد.</p>
      <p>وی خاطرنشان کرد: والدین شهدایی که در سنین سالخوردگی هستند، پرستاری می شوند، افزود:  400 نفر از جانبازان استان نیز حق پرستاری می گیرند.</p>
      <p>این مسئول با بیان اینکه هماهنگی لازم با پزشک های طرف قراداد انجام شده است، ادامه داد: لیست جانبازان و والدین سالخورده ارائه شده است.</p>
      <p>مدیرکل بنیاد شهید و امور ایثارگران استان زنجان با اشاره به اینکه تا آخر آبان ماه طرف قرارداد بیمه دی است، افزود: تاخیری های به وجود آمده تا خردادماه پرداخت می شود.</p>
      <p>کاظمی تصریح کرد: پایش سلامت جزو اولویت‌های بنیاد شهید و امور ایثارگران است و لیست جانبازان و والدین شهدا در این طرح احصا شده است.</p>
      <p>انتهای پیام/</p>
    </article>
  </body>
</html>