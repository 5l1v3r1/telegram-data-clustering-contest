<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/nzxt-entra-nel-settore-audio-con-le-cuffie-aer-e-non-solo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T11:00:00+00:00"/>
    <meta property="og:title" content="NZXT entra nel settore audio con le cuffie AER e non solo"/>
    <meta property="og:description" content="NZXT entra nel settore audio annunciando la sua prima gamma di prodotti fra cui le cuffie AER, la stazione di controllo MXER e lo stand STND."/>
  </head>
  <body>
    <article>
      <h1>NZXT entra nel settore audio con le cuffie AER e non solo</h1>
      <address><time datetime="2019-11-09T11:00:00+00:00">09 Nov 2019, 11:00</time> by <a rel="author">Gianmarco Barone</a></address>
      <p><b>NZXT entra nel mondo dell’audio</b> annunciando con una gamma di prodotti dedicata ai videogiocatori. Nello specifico, ecco le <b>cuffie AER con cavo </b>e certificazione Hi-Res, <b>la stazione di controllo MXER</b> e <b>lo stand di supporto STND</b>.</p>
      <p>AER è un headset che promette buon comfort per le lunghe sessioni di gioco e – secondo l’azienda – una grande qualità audio grazie ai <b>driver certificati Hi-Res Audio, </b>il tutto in un peso di appena <b>291 grammi</b>.</p>
      <figure>
        <img src="https://www.tomshw.it/images/images/2019/11/nzxt-aer-61727.jpg"/>
      </figure>
      <p>La gamma AER si compone di due modelli, <b>AER e AER OPEN</b>: la prima presenta un design chiuso, per chi predilige un miglior isolamento acustico e bassi più in risalto, la seconda, invece, presenta un design aperto ed è più adatta a chi cerca un sound più naturale, con le frequenze medie in risalto.</p>
      <figure>
        <img src="https://www.tomshw.it/images/images/2019/11/nzxt-stnd-61729.jpg"/>
      </figure>
      <p>Parlando di specifiche tecniche, per entrambe la risposta in frequenza si estende <b>da 20 Hz a 50 kHz</b>, mentre l’impedenza è pari a <b>32 Ohm</b>. La distorsione armonica è <b>.</b></p>
      <p><b>Il microfono a bassa impedenza</b>, che ha una risposta in frequenza pari a <b>100 Hz – 10 KHz e ha una sensibilità di -35 dB +/- 4 dB</b>, si può montare sia a destra che a sinistra grazie al design modulare. Il cavo in dotazione è lungo 1,8 metri e il jack da 3,5 mm rende queste cuffie <b>compatibili con tutti i PC e le console di ultima generazione</b>.</p>
      <p>MXER è invece la stazione di controllo audio di NZXT che vede al suo interno <b>il DAC Wolfston</b>.<b> Supporta l’audio in alta risoluzione 24 bit / 96 kHz</b>, permette <b>il mixaggio vocale</b> con dissolvenza fluida e il <b>surround virtuale Nahmic 7.1</b> tramite il software NZXT CAM.</p>
      <p>Infine, STND è uno stand di supporto per cuffie. <b>Ha un telaio interamente in acciaio e un sistema di gestione automatica</b> che rileva quando sono collegate le cuffie o gli altoparlanti.</p>
      <p>Tutti e tre i prodotti sono presenti sul sito di NZXT e indicati come “in arrivo”. <b>L’headset AER sarà disponibile un prezzo di 129,99 dollari, MXER costa 99,99 dollari e STND è acquistabile a 49,99 dollari.</b></p>
      <figure>
        <iframe src="https://www.youtube.com/embed/T0zjEvQJFJ8" width="500" height="281" data-service="Youtube" scrolling="no"/>
      </figure>
    </article>
  </body>
</html>