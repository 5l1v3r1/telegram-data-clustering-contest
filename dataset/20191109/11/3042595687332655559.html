<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/refses-for-halloween-kostyme/71794284"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T11:32:57+00:00"/>
    <meta property="og:title" content="Refses for Halloween-kostyme"/>
    <meta property="og:description" content="Stjernas kostyme utløser raseri på Twitter."/>
  </head>
  <body>
    <article>
      <h1>Refses for Halloween-kostyme</h1>
      <h2>Stjernas kostyme utløser raseri på Twitter.</h2>
      <address><time datetime="2019-11-09T11:32:57+00:00">09 Nov 2019, 11:32</time> by <a rel="author">Martine Johansen</a></address>
      <p>«Baywatch»-stjerna <a href="https://www.dagbladet.no/kjendis/pamelas-frekke-avsloring---hopper-pa-dem/71511994">Pamela Anderson (52)</a> ante fred og ingen fare da hun, som flere andre store stjerner, delte bilder av Halloween-kostymet sitt på sosiale medier.</p>
      <p>Bildene av seg selv iført kostymet, delte 52-åringen på Twitter-profilen sin, hvor hun poserte halvnaken og utkledd som en indianer med fjær på hodet.</p>
      <p>På det første bildet ser man Anderson posere toppløs med det som kan se ut som hvit maling på brystpartiet, mens hun på det andre bildet poserer med ryggen til kameraet med fjær på hodet.</p>
      <figure>
        <iframe data-src="https://twitter.com/pamfoundation/status/1190040368148090891?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Anderson er kjent for sine lettkledde bilder, men denne gangen var det ikke stjernas kropp som fanget fansens oppmerksomhet. Det var heller utkledningen.</p>
      <h3>Raser mot stjerna</h3>
      <p>Det tok nemlig ikke lang tid før antrekket skapte sterke reaksjoner, og flere uttrykte sin misnøye over stjernas kostyme.</p>
      <p>52-åringen fikk gjennomgå, og ble blant annet beskyldt for kulturell appropriasjon - som innebærer at noe tas fra en kultur og settes inn i en annen.</p>
      <figure>
        <iframe data-src="https://twitter.com/odetomedusa/status/1190365376866963457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>- Dette er virkelig skuffende og rasistisk Pam, jeg trodde du var bedre en dette, lød en av kommentarene, ifølge <a href="https://www.etonline.com/pamela-anderson-responds-to-accusations-of-racism-over-halloween-costume-135638">ET Online.</a></b>
      </p>
      <p>- Jeg vet at du prøvde å ta pene bilder, men å bruke andres kultur og symboler - spesielt mennesker som kontinuerlig blir marginalisert - er langt fra ok, og skader andre, er noe av det en annen Twitter-bruker skrev.</p>
      <figure>
        <iframe data-src="https://twitter.com/Mari42B/status/1190397609602502656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Kulturell appropriasjon er ikke en bra look, skrev en tredje, før en fjerde fulgte opp med: «Det amerikanske urfolket er ikke kostymer».</p>
      <h3>- Dobbeltmoralsk</h3>
      <p>Kulturell appropriasjon var imidlertid ikke det eneste stjerna fikk refs for av Twitter-brukerne. Flere benyttet også anledningen til å trekke fram at Anderson er kjent for å kjempe for dyrenes rettigheter, og at det derfor er dobbeltmoralsk.</p>
      <p>
        <b>– Såååååå. Stor på respekt for dyr, men ikke så mye for mennesker som ikke ser ut som deg? Da har jeg skjønt det, Pam, skrev en annen.</b>
      </p>
      <p>- OG hun er imot selfangst, skrev en til, og la ved emneknaggen #racism, som oversatt til norsk er rasisme.</p>
      <p>Sistnevnte kommentar valgte 52-åringen å svare på:</p>
      <p>- Jeg er imot selfangst. Det er barbarisk og uholdbart å slå babyseler og knuse hodeskallene deres for en pels som er verdt to amerikanske dollar, og som det ikke finnes noe marked for.</p>
      <p>Anderson valgte også å svare på beskyldningene om kulturell appropriasjon ved å linke til en artikkel med overskriften: «Det ulogiske med kulturell appropriasjon».</p>
      <figure>
        <iframe data-src="https://twitter.com/pamfoundation/status/1191020306690801672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ifølge <a href="https://www.etonline.com/pamela-anderson-responds-to-accusations-of-racism-over-halloween-costume-135638">ET Online</a> utforsker artikkelen hvordan ideen om kulturell appropriasjon kan anses å gå imot «de grunnleggende aspektene av det gode i vårt frie samfunn».</p>
      <h3>Skapte voldsom debatt</h3>
      <p>Anderson er ikke den eneste stjerna som har vært i hardt vær og blitt beskyldt for kulturell appropriasjon i løpet av åra. Den verdenskjente realitystjerna og firebarnsmoren Kim Kardashian West (39) har flere ganger<a href="https://www.dagbladet.no/kjendis/kim-legger-seg-flat-etter-rasismeforsvar/68594960#_ga=2.81059600.609931058.1573113182-1501689981.1553769133"> vært et eksempel under denne debatten</a>.</p>
      <p>I 2017 ble hun beskyldt for <a href="https://www.dagbladet.no/kjendis/halloween-antrekket-skaper-voldsom-debatt/68837482">kulturell appropriasjon av afroamerikanere </a>etter at hun kledde seg ut som den avdøde <a href="https://www.dagbladet.no/kultur/hun-skal-spille-den-avdode-rampb-stjerna-aaliyah/61099224">R &amp; B-stjernen Aaliyah, for å hedre «Try Again»-sangeren</a>.</p>
      <p>Ifølge <a href="http://people.com/style/kim-kardashian-west-aaliyah-halloween-internet/">People</a> la stjerna ut flere bilder av seg selv i kostymet i sosiale medier, der hun hadde på seg glitrende BH, halssmykke og belte, stylet med svarte skinnbukser og høye hæler.</p>
      <figure>
        <img src="https://dbstatic.no/71794357.jpg?imageId=71794357&amp;x=0&amp;y=7.9754601226994&amp;cropw=100&amp;croph=75.460122699387&amp;width=643&amp;height=492"/>
        <figcaption><b>HYLLET AVDØD STJERNE:</b> Kim Kardashian kledde seg ut som R&amp;B-stjerna Aaliyah, men det var det ikke alle som satte like stor pris på. Foto: Splash News, NTB scanpix. Vis mer</figcaption>
      </figure>
      <p>Selv om hun ikke hadde gjort noe for å se mørkere ut, såkalt «blackface», reagerte mange på at hun hadde benyttet seg av afroamerikansk kultur.</p>
      <p>
        <b>«Legende eller ikke, Aaliyah er en svart kvinne og det er ikke du. Det er støtende og du burde ikke prøve å skyve den grensa, men ok …», skrev </b>
        <b>en bruker</b>
        <b>.</b>
      </p>
      <p>«Kim Kardashian gjorde Aaliyah så skittent da hun forsøkte å være henne på halloween … Hun trenger å sette seg ned et sted», mente en annen.</p>
    </article>
  </body>
</html>