<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/u-medvedchuka-pochalysya-problemy-odrazu-pislya-pryhodu-zelenskogo-na-bankovu/"/>
    <meta property="og:site_name" content="Рубрика"/>
    <meta property="article:published_time" content="2019-11-09T11:04:27+00:00"/>
    <meta property="og:title" content="У Медведчука почалися проблеми одразу після приходу Зеленського на Банкову"/>
    <meta property="og:description" content="Віктор Медведчук – єдиний, хто відкрито критикує нову владу. Про це йдеться у статті на УП. Зазначається, що одразу після приходу Зеленського на Банкову, у пулу пов’язаних з Медведчуком каналів почалися проблеми. Нацрада з питань телерадіомовлення уже відмовилася продовжувати цифрові ліцензії каналу “112 Україна”. Можуть початися проблеми і в ZIKa та NewsOne. Що дозволяє Медведчуку […]"/>
  </head>
  <body>
    <article>
      <h1>У Медведчука почалися проблеми одразу після приходу Зеленського на Банкову</h1>
      <address><time datetime="2019-11-09T11:04:27+00:00">09 Nov 2019, 11:04</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/EDJRuxvWkAABENh-e1567167353115-620x420.png"/>
      </figure>
      <p>
        <b>
          <b>Віктор Медведчук – єдиний, хто відкрито критикує нову владу.</b>
        </b>
      </p>
      <p>Про це йдеться у статті на <a href="https://www.pravda.com.ua/articles/2019/11/4/7230881/">УП</a>.</p>
      <p>Зазначається, що одразу після приходу Зеленського на Банкову, у пулу пов’язаних з Медведчуком каналів почалися проблеми. Нацрада з питань телерадіомовлення уже відмовилася продовжувати цифрові ліцензії каналу “112 Україна”. Можуть початися проблеми і в ZIKa та NewsOne. Що дозволяє Медведчуку на цих каналах критикувати Зе за “наступ на свободу слова”.</p>
      <p>“Іншою важливою особисто для Медведчука темою є зв’язки з росіянами й обмін полоненими. Скільки б він не возив сала українським бранцям в російські тюрми, але визволили їх звідти без його участі. У Зеленського знайшовся свій переговірник із Кремлем, який зумів організувати обмін.</p>
      <p>Якщо так піде і надалі, Медведчук може втратити свій головний актив – монополію на доступ до Путіна, яку він утримував впродовж президентства Порошенка”, – йдеться у статті.</p>
      <p>Тема миру і припинення війни на Донбасі стала у Медведчука головною для критики Зеленського. У своїх ледь не цілодобових коментарях каналам із холдингу “Новини” Медведчук постійно повторює, що Зеленський – не кращий за Порошенка і війну, схоже, припиняти не хоче.</p>
      <p>“Акцентовано нагнітати тему миру Медведчука змушують ще й внутрішні партійні інтриги. Поки що в ОПЗЖ немає видимого розколу, але напруга між акціонерами помалу наростає.<br/>Річ у тім, що коли партію створювали, то присутність Медведчука була важлива, перш за все, через прямий контакт з Путіним, що для проросійського електорату мало великий вау-ефект. Тепер, коли контакти з Кремлем перебрали на себе люди Зе, інші акціонери ОПЗЖ починають запитувати у себе, для чого їм у партії “миротворець” без миру”, – підкреслюють журналісти.</p>
    </article>
  </body>
</html>