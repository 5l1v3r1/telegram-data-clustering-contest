<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursanin-meshur-caddesinde-gelinlikci-furyasi-214595h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T11:04:47+00:00"/>
    <meta property="og:title" content="Bursa'nın meşhur caddesinde gelinlikçi furyası"/>
    <meta property="og:description" content="Bursa'nın en meşhur caddelerinden biri olan Altıparmak Caddesi, gelinlik mağazalarının yer aldığı bir cadde haline geldi."/>
  </head>
  <body>
    <article>
      <h1>Bursa'nın meşhur caddesinde gelinlikçi furyası</h1>
      <h2>Bursa'nın en meşhur caddelerinden biri olan Altıparmak Caddesi, gelinlik mağazalarının yer aldığı bir cadde haline geldi.</h2>
      <address>
        <time datetime="2019-11-09T11:04:47+00:00">09 Nov 2019, 11:04</time>
      </address>
      <p>Bir zamanlar kot ve hazır giyim mağazalarının merkezi olan Altıparmak Caddesi'nde gelinlik mağazalarının sayısı her geçen gün artıyor.</p>
      <p>Olay Gazetesi Yazarı Mustafa Özdal da bugünkü köşesinde, bu değişime dikkat çekiyor.</p>
      <p>
        <b> Altıparmak'ta gelinlikçi furyası</b>
      </p>
      <p>Trafikten bunaldığım günlerde toplu taşımayı kullanıyorum.</p>
      <p>Hem bir nebze olsun trafik sıkışıklığından dolayı yaşadığım stresimi  azaltıyorum, hem yürüyüş yapıp vücudumu ödüllendiriyorum, hem de sokakta ne olup bittiğini daha iyi gözlemleyerek köşeme malzeme çıkarmaya çalışıyorum.</p>
      <p>Geçen gün de öyle yaptım ve kent merkezinde bir tur attım.</p>
      <p><b>Muradiye</b> ve <b>Altıparmak</b>, çocukluğumun geçtiği mahalleler.</p>
      <p>Muradiye, Bursa'nın geçirdiği dönüşüme rağmen bozulmadan, özgün yapısını korurken, Altıparmak eski Altıparmak değil.</p>
      <p>Oysa çok değil 10 yıl öncesine kadar Bursa'nın merkeziydi Altıparmak.</p>
      <p>Caddenin her iki yakası da sabah, akşam insan kalabalığıyla cıvıl cıvılken, bugün in cin top oynuyor adeta.</p>
      <p>Henüz AVM'lerin yükselmediği eski Bursa'da, özellikle bayram arefelerinde kot satılan dükkanlarda, izdiham yaşandığını hatırlıyorum.</p>
      <p>Hatta mağaza yetkilileri daha fazla müşteri girmesin diye kapıyı kilitlerlerdi, o derece!</p>
      <p>Böyle olunca da bu caddede kiralık dükkan bulmak hayli zordu.</p>
      <p>AVM yoktu ama caddenin iki yakasında iş hanları vardı.</p>
      <p>Yazıcoğlu, kapanmasa da eskisi gibi işlek değil.</p>
      <p>Geçen akşam  yine dikkat çekici bir sakinlik hakimdi caddeye.</p>
      <p>Ancak farklı bir detay vardı.</p>
      <p>Adım başı karşılaştığım <b>gelinlikçiler</b>.<br/><br/><a href="https://www.olay.com.tr/altiparmakta-gelinlikci-furyasi-15547yy.htm"><b>Mustafa Özdal'ın yazısının tamamı için tıklayın...</b></a></p>
    </article>
  </body>
</html>