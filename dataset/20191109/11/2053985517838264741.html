<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4051737"/>
    <meta property="og:site_name" content="صدى البلد"/>
    <meta property="article:published_time" content="2019-11-09T11:50:00+00:00"/>
    <meta property="og:title" content="بعد موت هيثم أحمد زكي.. رضوى الشربيني باكية: لازم أكون محجبة ومحدش مستعد يقابل ربنا"/>
    <meta property="og:description" content="دخلت الإعلامية رضوى الشربيني، في نوبة بكاء على الهواء عند حديثها عن وفاة الفنان الشاب هيثم أحمد زكي.. المزيد.."/>
  </head>
  <body>
    <article>
      <h1>بعد موت هيثم أحمد زكي.. رضوى الشربيني باكية: لازم أكون محجبة ومحدش مستعد يقابل ربنا</h1>
      <address><time datetime="2019-11-09T11:50:00+00:00">09 Nov 2019, 11:50</time> by <a rel="author">هاني حسين</a></address>
      <p>هاني حسين دخلت الإعلامية رضوى الشربيني، في نوبة بكاء على الهواء عند حديثها عن وفاة الفنان الشاب هيثم أحمد زكي.<br/>وقالت رضوى الشربيني في برنامجها "هي وبس" المذاع على قناة "سي بي سي سفرة": "إحنا ممكن نموت في أي وقت، والحياة لاهيانا عن حياتنا وعن أصدقائنا وأهالينا، وموت هيثم خلانا عندنا تأنيب ضمير وحاسه بالذنب تجاهه".<br/>وتابعت رضوى الشربيني: "الناس اللي كانت تعرف هيثم أحمد زكي مكنتش بتسأل عليه، ومحدش فينا مستعد أنه يقابل ربنا والمفروض أكون محجبة والمفروض نبطل كذب ويكون هناك ود ورحمة بين الجميع".<br/>وأكملت رضوى الشربيني: "أنا مش داعية إسلامية ولكن اللي يقدر يقرب من ربنا اكتر يقرب وأنا أولكم ، الموت قريب أوي مننا، ولكل بنت رامية والدتها في دار مسنين اسألي عليها"، مضيفة: "الولد في مقابلة تلفزيونية كان بيقول أنا خايف أموت وحدي ولكنه مات لوحده في شقته بالفعل، ولازم نود بعض ونحافظ على صلة الرحم".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRadwaSherbiny%2Fvideos%2F2549725628590573%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>