<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/poredna-nagrada-za-charliyz-teron-406258.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T11:39:29+00:00"/>
    <meta property="og:title" content="Поредна награда за Чарлийз Терон"/>
    <meta property="og:description" content="Звездата беше отличена за изключителен принос към киното"/>
  </head>
  <body>
    <article>
      <h1>Поредна награда за Чарлийз Терон</h1>
      <address><time datetime="2019-11-09T11:39:29+00:00">09 Nov 2019, 11:39</time> by <a rel="author">Агенция Стандарт</a></address>
      <p>Чарлийз Терон получи наградата на Американската филмотека за изключителни заслуги към киното, съобщи "Варайъти". Церемонията се състоя в хотел "Бевърли хилтън" в Бевърли хилс в Ел Ей. "За нас е огромно удоволствие да почетем Чарлийз Терон като 33-ия носител на приза. Тя дава своя съществен принос за индустрията, като същевременно разчупва старомодните ограничения пред жените в киното", казва президентът на Американската филмотека Рик Нисита. Чарлийз Терон е позната с ролите си в  "Прометей", "Снежанка и ловецът", "Лудия Макс: Пътят на яростта", "Атомна блондинка". За превъплъщението си в серийната убийца в "Чудовище" (2003) е отличена с "Оскар". „Препълнена съм с благодарност за цялата тази вечер. Много ми е удобно да разчленявам лоши момчета,  да съм сериен убиец и да наддавам килограми за роли“, каза Терон, която е царицата на метаморфозиге в името на ролята. „Толкова много от това, което ме изкара на сцената, е добротата на другите. Да, работих здраво. Да, имаше  напрежение. Но късметът беше на моя страна и никога няма да го забравя. Никога не бих се осмелила да мечтая за всичко това. Ще мисля за тази невероятна вечер в тъмните за душата нощи. Ще черпя сили от признанието“, просълзи се Терон.</p>
    </article>
  </body>
</html>