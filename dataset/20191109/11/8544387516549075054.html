<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/09/eukoles-syntages-mprizola-me-ntomatinia-kai-mpalsamiko/"/>
    <meta property="og:site_name" content="neolaia.gr"/>
    <meta property="article:published_time" content="2019-11-09T11:00:14+00:00"/>
    <meta property="og:title" content="Εύκολες συνταγές: Μπριζόλα με ντοματίνια και μπαλσάμικο που ετοιμάζεται σε 30 λεπτά!"/>
    <meta property="og:description" content="Είσαι φοιτητής και το προηγούμενο βράδυ είχες βγει και… ξενύχτησες. Ξύπνησες αργά σήμερα και θέλεις να φτιάξεις κάτι γρήγορο για να μην παραγγέλνεις και πάλι απέξω. Σου έχω τη λύση!"/>
  </head>
  <body>
    <article>
      <h1>Εύκολες συνταγές: Μπριζόλα με ντοματίνια και μπαλσάμικο που ετοιμάζεται σε 30 λεπτά!</h1>
      <h2>Μία από τις πιο εύκολες συνταγές που μπορείς να ετοιμάσεις αν είσαι φοιτητής.</h2>
      <address><time datetime="2019-11-09T11:00:14+00:00">09 Nov 2019, 11:00</time> by <a rel="author">neolaia.gr Team</a></address>
      <p>Είσαι φοιτητής και το προηγούμενο βράδυ είχες βγει και… ξενύχτησες. Ξύπνησες αργά σήμερα και θέλεις να φτιάξεις κάτι γρήγορο για να μην παραγγέλνεις και πάλι απέξω. Σου έχω τη λύση!</p>
      <p>Ήξερες ότι μπορείς να φτιάξεις πεντανόστιμες χοιρινές μπριζόλες με ντοματίνια και μπαλσάμικο σε μόλις 30 λεπτά; Κι όμως μπορείς! Δες παρακάτω τη συνταγή για να δεις πώς θα το πετύχεις αυτό.</p>
      <p>
        <b>Υλικά συνταγής</b>
      </p>
      <ul>
        <li>4 χοιρινές µπριζόλες από σπάλα, µε το κόκαλο, πάχους 2 εκ. και βάρους περίπου 200 γρ. η µια</li>
        <li>1 µέτριο ξερό κρεµµύδι, κομμένο σε ψιλά καρέ</li>
        <li>2 κ.σ. ξίδι βαλσαµικό</li>
        <li>4 σκελίδες σκόρδου, πολτοποιημένες (αυξομειώστε τη ποσότητα σύμφωνα με τις προτιμήσεις σας)</li>
        <li>300 γρ. ντοµατίνια, ολόκληρα</li>
        <li>1/2 φλ. τσαγιού φύλλα βασιλικού ή δυόσµου, ψιλοκοµµένα</li>
        <li>αλάτι, φρεσκοτριµµένο πιπέρι</li>
        <li>80 ml ελαιόλαδο</li>
      </ul>
      <p>
        <b>Εκτέλεση συνταγής</b>
      </p>
      <ol>
        <li>Σε ένα µεγάλο αντικολλητικό τηγάνι ή σε µια φαρδιά ρηχή κατσαρόλα ζεσταίνετε το µισό ελαιόλαδο, σε δυνατή φωτιά ώστε να κάψει καλά, και προσθέτετε τις µπριζόλες (αν δεν χωράνε όλες µαζί τις ψήνετε σε 2 δόσεις µοιράζοντας αντίστοιχα και τα υπόλοιπα υλικά).</li>
        <li>Μόλις κάψει καλά το λάδι σοτάρετε τις μπριζόλες για περίπου 5 λ από κάθε πλευρά και μετά τις αλατοπιπερώνετε, χαμηλώνετε τη φωτιά σε μέτρια και συνεχίζετε το μαγείρεμα για άλλα 3 λ από κάθε πλευρά ή μέχρι να ψηθούν οι μπριζόλες μέχρι το κέντρο τους. Τις αποσύρετε από το τηγάνι, τις μεταφέρετε σε μεγάλο πιάτο και τις σκεπάζετε για να τις διατηρήσετε ζεστές.</li>
        <li>Στο ίδιο ζεστό τηγάνι ή κατσαρόλα ρίχνετε το υπόλοιπο ελαιόλαδο, αυξάνετε τη φωτιά σε μέτρια προς δυνατή, προσθέτετε το κρεμμύδι και το σκόρδο και τα σοτάρετε για 2 λ περίπου, ανακατεύοντας συχνά «ξύνοντας» µε ξύλινη κουτάλα τα πλαϊνά του τηγανιού ώστε να πάρετε τα νόστιµα γλάσα που έχουν αφήσει οι µπριζόλες στο τηγάνι.</li>
        <li>Ρίχνετε τα ντοµατίνια, το βαλσαµικό, αλατοπιπερώνετε, χαµηλώνετε σε µέτρια τη φωτιά και συνεχίζετε το ψήσιµο ανακατεύοντας για περίπου 2-3 λ ή µέχρι να µαλακώσουν ελαφρώς τα ντοµατίνια και να βγάλουν τα ζουµιά τους.</li>
        <li>Προσθέτετε το βασιλικό και τα ζουµιά που θα έχουν βγάλει οι µπριζόλες στο πιάτο και ανακατεύτετε.</li>
        <li>Σερβίρετε τις µπριζόλες σας µε τα ντοµατίνια και το ζουμί τους με πατάτες τηγανιτές ή με πουρέ, με ψωµί ή αραβικές πίτες και σαλάτα επιλογής σας.</li>
      </ol>
      <p>Πηγή: <a href="https://www.sintayes.gr/"><b>sintayes.gr</b></a></p>
      <p>
        <b>Δες ακόμα:<a href="https://www.neolaia.gr/2019/04/21/eukoles-suntages-nistisimo-kritharoto-me-manitaria/"> Εύκολες συνταγές: Νηστίσιμο κριθαρότο με μανιτάρια!</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/ellinikes-seires-nea-epoxi-ellinikis-tileorasis/"/>
        <a href="https://neolaia.gr/neo/apopseis-eidiseis"/>
        <a href="https://neolaia.gr/2019/11/09/diethnes-imera-kata-tou-fasismou-kai-tou-antisimitsmou-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/pio-grigoro-plasma-ston-kosmo-poio-einai/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/nea-erevna-sindeei-ton-ratsismo-me-xamilo-iq/"/>
        <a href="https://neolaia.gr/2019/11/09/emi-ektakto-deltio-epideinwsis-tou-kairou-4/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>