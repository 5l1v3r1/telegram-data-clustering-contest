<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1983656/michael-bloomberg-trumpa-rakip-oluyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-09T11:45:00+00:00"/>
    <meta property="og:title" content="Michael Bloomberg, Trump'a rakip oluyor"/>
    <meta property="og:description" content="New York eski Belediye Başkanı Michael Bloomberg’in bugün, Alabama eyaletinden Demokrat Parti’den aday olmayı sağlayacak gerekli belgeleri doldurduğu ifade edildi. 77 yaşındaki ABD’li milyarder, Kasım 2020 yılında yapılacak olan ABD Başkanlık seçimle"/>
  </head>
  <body>
    <article>
      <h1>Michael Bloomberg, Trump'a rakip oluyor</h1>
      <address>
        <time datetime="2019-11-09T11:45:00+00:00">09 Nov 2019, 11:45</time>
      </address>
      <p>New York eski Belediye Başkanı Michael Bloomberg’in bugün, Alabama eyaletinden Demokrat Parti’den aday olmayı sağlayacak gerekli belgeleri doldurduğu ifade edildi.<br/><br/>77 yaşındaki ABD’li milyarder, Kasım 2020 yılında yapılacak olan ABD Başkanlık seçimlerinde yarışıp yarışmama konusunda net bir karar vermezken, başkanlık için aday olma düşüncesi ile belgelerini doldurarak, kendisini tüm seçeneklere açık tutuyor.<br/><br/>12 yıl boyunca New York Belediye Başkanlığı görevini yürütmüş olan Bloomberg, Mart ayında yaptığı bir açıklamada, eski Başkan Yardımcısı Joe Biden’ın seçimlerde şansını baltalamamak için aday olmayacağını belirtmişti. New York Post gazetesinin Bloomberg’e yakın bir kaynaktan edindiği bilgiye göre, Bloomberg’in, “Biden’ın zayıf olduğunu, Bernie Sanders ve Elizabeth Warren’in ise kazanamayacağını düşündüğü” kaydedildi.<br/><br/>Wall Street'te görev yapan ve ekonomi ve finans ağırlıklı haberler yapan medya kuruluşu Bloomberg'i kuran Michael Bloomberg, Warren ve Sanders’ın eleştirilerine rağmen geçmişte Cumhuriyetçi olduğunu gizlemedi.<br/><br/>İsmi geçen iki Senatör, özellikle Wall Street milyarderleri ve büyük şirketler tarafından gerçekleştirilen “bozulmuş” sistemi sert sözlerle eleştiriyor.</p>
    </article>
  </body>
</html>