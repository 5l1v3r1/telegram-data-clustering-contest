<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196787/megali-epixeirisi-tis-antitromokratikis-stin-attiki"/>
    <meta property="og:site_name" content="CNN.gr"/>
    <meta property="article:published_time" content="2019-11-09T11:03:18+00:00"/>
    <meta property="og:title" content="Μεγάλη επιχείρηση της Αντιτρομοκρατικής στην Αττική"/>
    <meta property="og:description" content="Μεγάλη επιχείρηση της Αντιτρομοκρατικής, που έχει βάλει στο «στόχαστρο» την οργάνωση «Επαναστατική Αυτοάμυνα», βρίσκεται σε εξέλιξη στην Αττική ."/>
  </head>
  <body>
    <article>
      <h1>Μεγάλη επιχείρηση της Αντιτρομοκρατικής στην Αττική</h1>
      <h2>Μεγάλη επιχείρηση της Αντιτρομοκρατικής, που έχει βάλει στο «στόχαστρο» την οργάνωση «Επαναστατική Αυτοάμυνα», βρίσκεται σε εξέλιξη στην Αττική. </h2>
      <figure>
        <img src="https://cdn.cnngreece.gr/media/com_news/users/713/karamitrou-avatar.jpg"/>
      </figure>
      <p>Μίνα Καραμήτρου, CNN Greece 13:03 , 09 November 2019 - 13:40</p>
      <p>Σύμφωνα με πληροφορίες, προς ώρας έχουν γίνει <b>τρεις συλλήψεις</b> -δύο ανδρών 41 και 45 ετών και μιας 39χρονης γυναίκας.</p>
      <p>Οι δύο άνδρες κατηγορούνται για <b>τρομοκρατικές</b> <b>πράξεις</b>, κατοχή <b>εκρηκτικών</b>, παράβαση του νόμου περί όπλων και <b>πλαστογραφία</b> ενώ η γυναίκα <b>κατηγορείται</b> για παράβαση του νόμου περί όπλων.</p>
      <p>Μέχρι στιγμής, έχουν διενεργηθεί 13 κατ΄ οίκον έρευνες, έχουν προσαχθεί και 15 άτομα ενώ έχει κατασχεθεί σημαντικός όπλων και εκρηκτικών.</p>
      <p>Την ίδια ώρα οι Αρχές, αναζητούν <b>γνωστό αντιεξουσιαστή</b> ο οποίος ήταν ο βασικός διαχειριστής της κατάληψης στα Εξάρχεια Gare, στην οποία είχε κάνει δύο φορές επιχείρηση ανακατάληψης η<b> ΕΛ.ΑΣ.</b></p>
      <h3>Πώς οδηγήθηκε στα «ίχνη» τους η ΕΛ.ΑΣ. </h3>
      <p>Η Αντιτρομοκρατική Υπηρεσία, μετά από συστηματική έρευνα, εξακρίβωσε την εμπλοκή των ατόμων στη ληστεία που έλαβε χώρα τις βραδινές ώρες της 21-10-2019, σε κατάστημα ψυχαγωγικών - τεχνικών παιγνίων στον <b>Χολαργό</b> και εκδόθηκαν σε βάρος τους εντάλματα σύλληψης.</p>
      <p>Σημειώνεται ότι ο <b>41χρονος</b> είχε συλληφθεί το 2010 από την Αντιτρομοκρατική Υπηρεσία, κατηγορούμενος για ένταξη και συμμετοχή στην τρομοκρατική οργάνωση «<b>Επαναστατικός</b> <b>Αγώνας</b>», υπόθεση για την οποία καταδικάστηκε σε ποινή κάθειρξης και αποφυλακίστηκε, την 12-02-2018, σύμφωνα με τις διατάξεις του αρ. 43 του Ν. 4489/2017 υπό τον όρο ανάκλησης του υπολοίπου της ποινής [τρία (3) έτη, έξι (6) μήνες και είκοσι έξι (26) ημέρες], σε περίπτωση που υποπέσει μέσα σε πέντε έτη από την αποφυλάκισή του σε νέα αξιόποινη πράξη από δόλο και καταδικαστεί αμετάκλητα οποτεδήποτε σε ποινή στερητική της <b>ελευθερίας μεγαλύτερη</b> των δύο ετών, θα εκτίσει αθροιστικά το υπόλοιπο της ποινής του.</p>
      <h3>Τι εντοπίστηκε </h3>
      <p>Μέχρι στιγμής στις διενεργηθείσες κατ’ οίκον έρευνες έχουν βρεθεί και κατασχεθεί, μεταξύ άλλων:</p>
      <p>1. Πέντε (5) πολεμικά τυφέκια τύπου καλάσνικοφ<br/>2. Ένα (1) υποπολυβόλο<br/>3. Δύο (2) τεμάχια ζελατινοδυναμίτιδα<br/>4. Δύο (2) πυροβόλα πιστόλια<br/>5. Τέσσερεις (4) χειροβομβίδες δακρυγόνου CS<br/>6. Έξι (6) κοινοί πυροκροτητές<br/>7. Εννέα (9) ηλεκτρικοί πυροκροτητές<br/>8. Δύο (2) αυτοσχέδιοι ηλεκτρικοί πυροκροτητές<br/>9. Ένα (1) τεμάχιο εκρηκτικής ύλης (πιθανόν TNT)<br/>10. Δύο (2) φυσίγγια εκρηκτικής ύλης, πιθανόν ζελατινοδυναμίτιδα<br/>11. Τρεις (3) πυροδοτικοί μηχανισμοί χειροβομβίδας<br/>12. Τρία (3) σώματα χειροβομβίδας<br/>Τα κατασχεθέντα θα αποσταλούν στη Διεύθυνση Εγκληματολογικών Ερευνών για εργαστηριακές εξετάσεις.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196425/kaminia-14xroni-maxairose-ti-mitera-tis">Καμίνια: 14χρονη μαχαίρωσε τη μητέρα της</a>
        </li>
        <li>
          <a href="https://www.cnn.gr/news/ellada/story/196215/xaos-stoys-dromoys-tis-athinas-logo-tis-kakokairias-poy-simeionontai-provlimata">Χάος στους δρόμους της Αθήνας λόγω της κακοκαιρίας: Πού σημειώνονται προβλήματα</a>
        </li>
        <li>
          <a href="https://www.cnn.gr/news/ellada/story/196103/synagermos-stin-el-as-gia-4-000-tzixantistes-me-eyropaika-diavatiria">Συναγερμός στην ΕΛ.ΑΣ. για 4.000 τζιχαντιστές με ευρωπαϊκά διαβατήρια</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/74192/astynomika-nea">ΑΣΤΥΝΟΜΙΚΑ ΝΕΑ</a>
        </li>
        <li>
          <a href="https://www.cnn.gr/eidhseis/tag/38/antitromokratikh">ΑΝΤΙΤΡΟΜΟΚΡΑΤΙΚΗ</a>
        </li>
        <li>
          <a href="https://www.cnn.gr/eidhseis/tag/2928/attiki">ΑΤΤΙΚΗ</a>
        </li>
        <li>
          <a href="https://www.cnn.gr/eidhseis/tag/20937/antitromokratikh-yphresia">ΑΝΤΙΤΡΟΜΟΚΡΑΤΙΚΗ ΥΠΗΡΕΣΙΑ</a>
        </li>
        <li>
          <a href="https://www.cnn.gr/eidhseis/tag/8216/astynomiki-epixeirisi">ΑΣΤΥΝΟΜΙΚΗ ΕΠΙΧΕΙΡΗΣΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/09/196790/snapshot/14446795.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196785/snapshot/2721166.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196772/snapshot/AP_19302448651670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196788/snapshot/money-1033647_960_720.jpg"/>
      </figure>
    </article>
  </body>
</html>