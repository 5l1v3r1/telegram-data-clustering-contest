<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/09/ioga-pozi-i-facebook-po-poleka.429012"/>
    <meta property="og:site_name" content="Dnes.bg"/>
    <meta property="article:published_time" content="2019-11-09T11:30:00+00:00"/>
    <meta property="og:title" content="Йога пози и Facebook - по-полека!"/>
    <meta property="og:description" content="Позьорството заради социалните мрежи може да доведе до контузии | Dnes.bg"/>
  </head>
  <body>
    <article>
      <h1>Йога пози и Facebook - по-полека!</h1>
      <h2>Позьорството заради социалните мрежи може да доведе до контузии</h2>
      <address><time datetime="2019-11-09T11:30:00+00:00">09 Nov 2019, 11:30</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Йогата е едно от нещата, с които човек може да се освободи от стреса и напрежението в края на деня. Редовното ѝ практикуване подобрява пластичността на тялото, подобряват психиката и помага за някои здравословни проблеми. Но може ли да бъде опасна, ако човек не знае как да я практикува?Британски физиотерапевт алармира пред „Telegraph“, че правенето на различните пози с цел показване в социалните мрежи, крие риск от контузии.</p>
      <p>Според Беноу Матю, все повече хора се опитват да повторят нещо, което са видели в интернет или под въздействието на свои известни приятели, искат да си направят оригинални снимки. Те искат да застанат в поза „Лодка“, „Лък“, „Дърво“, „Войн“ и други популярни, но когато не ги познават достатъчно или няма кой да им покаже, се насилват само за кадъра. С това ръстът на нараняванията по време на подобни „упражнения“ се увеличава. Друг е въпросът, че голяма част от позите са заснети на опасни места.</p>
      <p>Проверка на физиотерапевта показва, че в Instagram има близо 73 млн. снимки с хаштага #yoga. Те варират от най-простата поза до доста сложни, като голяма част от тях не са правилно изпълнени. </p>
      <p>Беноу Матю коментира още, че основният проблем е когато начинаещи хора или такива, които дори не ходят на класове по йога, пробват да изпълнят пози, които са трудни и подходящи за напреднали.</p>
      <p>„Това, че можете да докоснете с глава пода по начин, който другите не могат, повдига самочувствието, но това не означава непременно, че това, което сте направили е здравословно“, посочи той.</p>
      <p>
        <b>Още за рисковете, които носи йога позьорството,</b>
        <i>
          <b>
            <a href="https://odb2.tialoto.bg/articles?sort=-date_published&amp;page=2"> четете в Tialoto.bg </a>
          </b>
        </i>
      </p>
      <p> </p>
    </article>
  </body>
</html>