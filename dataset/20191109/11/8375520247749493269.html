<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/p-jatij-prezident-ukrajini-zaproponuvav-10-porad-jak-perejti-na-ridnu-movu-638856.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T11:45:28+00:00"/>
    <meta property="og:title" content="П’ятий президент України запропонував 10 порад, як перейти на рідну мову"/>
    <meta property="og:description" content="Сьогодні День української писемності та мови. Важливий день для кожного українця"/>
  </head>
  <body>
    <article>
      <h1>П’ятий президент України запропонував 10 порад, як перейти на рідну мову</h1>
      <address>
        <time datetime="2019-11-09T11:45:28+00:00">09 Nov 2019, 11:45</time>
      </address>
      <h4>Сьогодні День української писемності та мови. Важливий день для кожного українця</h4>
      <p>В зв’язку з цим п’ятий президент Петро Порошенко на своєму каналі у мережі <a href="https://t.me/PresidentPoroshenko">Telegram</a> дав кілька порад, які допоможуть перейти на українську.</p>
      <p>За словами політика, йому теж вже у дорослому віці довелося вчитися вільному спілкуванню державною мовою.</p>
      <p>«До 1997 я майже не розмовляв українською. На Одещині, де народився, в селі у бабусі спілкувалися суржиком. У Києві (у Києві!) в університеті викладали лише російською.</p>
      <p>Моя українська – свідомий вибір, зроблений у доволі зрілому віці. Повернутися до джерел ніколи не пізно», – наголосив Порошенко.</p>
      <p>Поради:</p>
      <p>1. Встановіть українську основною на комп’ютері і на смартфоні.</p>
      <p>2. У соцмережах підпишіться на українськомовні сторінки та блогерів.</p>
      <p>3. Не слухайте міністрів, які не читають книжок. Читайте багато, і читайте українською.</p>
      <p>4. Спілкуйтеся українською. І не бійтеся та не соромтеся помилок.</p>
      <p>5. Дивіться українськомовні фільми, серіали.</p>
      <p>6. Слухайте більше української музики.</p>
      <p>7. Почніть писати українською.</p>
      <p>8. Діліться своїми успіхами з рідними та друзями.</p>
      <p>9. Вивчайте мову через нові захоплення.</p>
      <p>10. Купуйте дітям українськомовні книжки.</p>
      <p>«Передайте мову дітям, і вона житиме вічно», – підсумував Порошенко.</p>
      <blockquote>
        <b>Читайте також: <a href="https://glavcom.ua/news/kum-putina-u-panici-zelenskiy-pishov-shlyahom-poroshenka-moskovskiy-cerkvi-dovedetsya-minyati-nazvu-638731.html">кум Путіна у паніці: Зеленський пішов шляхом Порошенка – Московській церкві доведеться міняти назву.</a></b>
      </blockquote>
      <related>
        <a href="https://glavcom.ua/country/politics/zelenskij-ne-upravljajetsja-smskami-oligarhiv-goncharuk-638854.html"/>
        <a href="https://glavcom.ua/columns/lubka/gerus-i-bumerang-znevagi-638829.html"/>
        <a href="https://glavcom.ua/world/observe/u-nimechchini-vidbuvajutsja-urochistosti-na-chest-30-richchja-padinnja-berlinskoji-stini-638826.html"/>
      </related>
    </article>
  </body>
</html>