<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/fransa-da-katolik-kilisesi-cocuk-istismar-magdurlar-na-tazminat-odeyecek"/>
    <meta property="og:site_name" content="euronews"/>
    <meta property="article:published_time" content="2019-11-09T11:14:53+00:00"/>
    <meta property="og:title" content="Fransa'da kilise, çocuk istismarı mağdurlarına tazminat ödeyecek"/>
    <meta property="og:description" content="Fransa Piskoposlar Birliği Sözcüsü Thierry Magnin, Katolik Kilisesi bünyesinde çocuk istismarında mağdur olanlara mali tazminat verileceğini açıkladı."/>
  </head>
  <body>
    <article>
      <h1>Fransa'da kilise, çocuk istismarı mağdurlarına tazminat ödeyecek</h1>
      <address><time datetime="2019-11-09T11:14:53+00:00">09 Nov 2019, 11:14</time> by <a rel="author">Rahmi Gunduz</a></address>
      <p>Fransa Piskoposlar Birliği Sözcüsü Thierry Magnin, Katolik Kilisesi bünyesinde çocuk istismarından mağdur olanlara tazminat verileceğini açıkladı.</p>
      <p>Fransa’da sayıları 120’yi bulan piskopos, Lourdes kentinde perşembe ve cuma günü yıllık olağan kurultaylarını gerçekleştirdi.</p>
      <p>Toplantıların ardından basına konuşan Magnin, Katolik Kilisesi’nin 2020 yılında mağdurlara tazminat ödemeye başlayacağını duyurdu. Sözcü Magnin, söz konusu yardımı, 'mağdurların çektiği acıların tanınması için bir ödenek' olarak tanımladı.</p>
      <figure>
        <iframe data-src="https://twitter.com/euronewses/status/1193092406922665984" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Katolik Kilisesi’nin ilk etapta yaklaşık 200 mağdura ödeme yapması bekleniyor. Tazminat, tek bir tarife üzerinden mağdurlara ödenecek.</p>
      <p>Fransa Piskoposlar Birliği, geçen yıl mağdurlara tazminat ödenmesi için toplanacak bağışlarla bir fon oluşturulmasını kararlaştırmıştı.</p>
      <ul>
        <li>
          <a href="https://tr.euronews.com/2016/04/12/fransa-da-cocuk-istismari-kurbanlari-atilan-adim-olumlu-ama-yeterli-degil">Fransa'da çocuk istismarı kurbanları: 'Atılan adım olumlu ama yeterli değil'</a>
        </li>
        <li>
          <a href="https://tr.euronews.com/2016/04/12/fransa-da-kilise-istismar-suclamalarina-karsi-harekete-gecti">Fransa'da kilise istismar suçlamalarına karşı harekete geçti</a>
        </li>
        <li>
          <a href="https://tr.euronews.com/2019/02/21/polonya-kilisede-cocuk-istismarini-protesto-icin-rahip-heykelini-soktuler">Polonya: Kilisede çocuk istismarını protesto için rahip heykelini söktüler</a>
        </li>
      </ul>
    </article>
  </body>
</html>