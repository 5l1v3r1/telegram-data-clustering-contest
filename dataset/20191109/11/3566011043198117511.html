<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545796.html/%D8%B2%D9%86%D8%AF%D9%87-%DA%AF%DB%8C%D8%B1%DB%8C-%D8%AA%D9%85%D8%B3%D8%A7%D8%AD-%D8%B4%D8%A8-%DA%AF%D8%B1%D8%AF-%D8%AF%D8%B1-%D8%B3%D8%B1%D8%A8%D8%A7%D8%B2"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T11:24:00+00:00"/>
    <meta property="og:title" content="زنده گیری تمساح شب گرد در سرباز"/>
    <meta property="og:description" content="مدیرکل حفاظت محیط زیست سیستان و بلوچستان از زنده گیری و انتقال یک سر تمساح خبر داد."/>
  </head>
  <body>
    <article>
      <h1>زنده گیری تمساح شب گرد در سرباز</h1>
      <address>
        <time datetime="2019-11-09T11:24:00+00:00">09 Nov 2019, 11:24</time>
      </address>
      <p>مدیرکل حفاظت محیط زیست سیستان و بلوچستان از زنده گیری و انتقال یک سر تمساح خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ وحید پورمردان در گفت و گو با <a href="http://asrehamoon.ir/">عصرهامون </a>گفت: یک سر تمساح که شبانه وارد روستا شده بود توسط محیط بانان شهرستان سرباز زنده گیری شد.<br/><br/>پورمردان افزود: در پی گزارش های مردمی مبنی بر ورود یک سر تمساح به منزل یکی از روستائیان در روستای اسحاق آباد واقع در منطقه کشاری از توابع شهرستان سرباز و ایجاد رعب و وحشت در میان اهالی روستا، مأمورین اجرایی یگان حفاظت محیط زیست شهرستان سرباز بلافاصله در منطقه حاضر شدند و با همکاری همیاران محیط زیست منطقه و مردم محلی تمساح مذکور را زنده گیری و پس از بیومتری و ثبت مشخصات و اطمینان از سلامت آن به دریاچه پشت سد پیشین شهرستان سرباز منتقل کردند.<br/><br/>مدیرکل حفاظت محیط زیست سیستان و بلوچستان ادامه داد: تمساح زنده گیری شده با انجام حرکت های نمایشی شادی خود را از بازگشت به زیستگاهش ابراز داشت.<br/><br/>هرساله تعداد زیادی تمساح سرگردان که به منظور دست یابی به غذای بیشتر از زیستگاه خود خارج می شوند؛ توسط محیط بانان و افراد محلی زنده گیری و به زادگاهشان بازگردانده می شوند.<br/><br/>انتهای پیام/</p>
    </article>
  </body>
</html>