<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1983626/ara%C5%9Ft%C4%B1rma-t%C3%BCrkler-internette-haber-okumaktan-%C3%A7ok-video-izlemeyi-seviyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-09T11:00:00+00:00"/>
    <meta property="og:title" content="Araştırma: Türkler internette haber okumaktan çok video izlemeyi seviyor"/>
    <meta property="og:description" content="Avrupa İstatistik Ofisi'nin (Eurostat) araştırması Türkiye'nin Avrupa'da internetten en az haber okuyan ülkelerden biri olduğunu ortaya koydu.  İnternetten haber okumakta Türkiye 34 ülke arasında sondan 6. sırada yer aldı. Türk kullanıcıların yüzde 6"/>
  </head>
  <body>
    <article>
      <h1>Araştırma: Türkler internette haber okumaktan çok video izlemeyi seviyor</h1>
      <address>
        <time datetime="2019-11-09T11:00:00+00:00">09 Nov 2019, 11:00</time>
      </address>
      <p>Avrupa İstatistik Ofisi'nin (Eurostat) araştırması Türkiye'nin Avrupa'da internetten en az haber okuyan ülkelerden biri olduğunu ortaya koydu. <br/><br/>İnternetten haber okumakta Türkiye 34 ülke arasında sondan 6. sırada yer aldı.<br/><br/>Türk kullanıcıların yüzde 68'i internetten haber okuyor.<br/><br/>28 AB ülkesinin ortalaması ise yüzde 72.<br/><br/>Haber okumakta zirvede İzlanda (yüzde 95), Norveç (yüzde 93) ve Litvanya (yüzde 93) gelirken sonra sıralarda ise İtalya (yüzde 56), Fransa (yüzde 61) ve Belçika (yüzde 64) geldi.<br/><br/>Türkiye'de son üç ayda interneti kullanan kişilerden yüzde 81'i internet üzerinden video veya TV izlediğini söyledi.<br/><br/>Türkiye'deki aktif internet kullanıcılarının yaptıkları en büyük kültürel faaliyet video izlemek.<br/><br/>Haber okumak ise video izlemekten sonra ikinci sırada geliyor.<br/><br/>Independent Türkçe'de yer alan habere göre, internetten müzik dinlemek de yaygın faaliyetler arasında yer alırken oyun oynamak ise daha düşük oran sahip.<br/><br/>Türkiye'deki kullanıcıların yüzde 61'i internetten müzik dinlediğini belirtirken AB ortalaması yüzde 56'da kaldı.<br/><br/>İnternetten oyun oynayan veya oyun indirenlerin oranı Türkiye'de yüzde 35 iken 28 AB ülkesinin ortalaması yüzde 33 oldu.<br/><br/> </p>
    </article>
  </body>
</html>