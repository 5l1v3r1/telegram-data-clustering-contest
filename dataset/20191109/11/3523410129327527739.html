<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638957/%D8%A7%D8%AA%D9%85%D8%A7%D9%85-%D9%85%D9%88%D8%AC%D9%88%D8%AF%DB%8C-%DA%AF%D9%88%D8%B4%DB%8C-%DA%AF%D9%84%DA%A9%D8%B3%DB%8C-%D9%81%D9%88%D9%84%D8%AF-%D8%AF%D8%B1-%DA%86%DB%8C%D9%86-%D8%AF%D8%B1-%DA%A9%D9%85%D8%AA%D8%B1-%D8%A7%D8%B2-%DB%B5-%D8%AF%D9%82%DB%8C%D9%82%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T11:28:00+00:00"/>
    <meta property="og:title" content="اتمام موجودی گوشی گلکسی فولد در چین در کمتر از ۵ دقیقه"/>
    <meta property="og:description" content="اینطور که به نظر می‌رسد سامسونگ توانسته با نسخه بهبود یافته گلکسی فولد توجه زیادی را به سوی خود جلب کند."/>
  </head>
  <body>
    <article>
      <h1>
        <a href="https://www.bultannews.com/fa/news/638957/%D8%A7%D8%AA%D9%85%D8%A7%D9%85-%D9%85%D9%88%D8%AC%D9%88%D8%AF%DB%8C-%DA%AF%D9%88%D8%B4%DB%8C-%DA%AF%D9%84%DA%A9%D8%B3%DB%8C-%D9%81%D9%88%D9%84%D8%AF-%D8%AF%D8%B1-%DA%86%DB%8C%D9%86-%D8%AF%D8%B1-%DA%A9%D9%85%D8%AA%D8%B1-%D8%A7%D8%B2-%DB%B5-%D8%AF%D9%82%DB%8C%D9%82%D9%87">اتمام موجودی گوشی گلکسی فولد در چین در کمتر از ۵ دقیقه</a>
      </h1>
      <h2>اینطور که به نظر می‌رسد سامسونگ توانسته با نسخه بهبود یافته گلکسی فولد توجه زیادی را به سوی خود جلب کند.</h2>
      <address><time datetime="2019-11-09T11:28:00+00:00">09 Nov 2019, 11:28</time> by <a rel="author">بولتن نیوز | bultannews.com</a></address>
      <p><b>گروه IT:</b> اینطور که به نظر می‌رسد <b>سامسونگ</b> توانسته با نسخه بهبود یافته<b> گلکسی فولد</b> توجه زیادی را به سوی خود جلب کند. چرا که بعد از عرضه این محصول در کشور<b> چین</b>، تمام دستگاه‌ها در مدت زمان<b> ۵ دقیقه</b> به فروش رفتند.   <br/>به گزارش بولتن نیوز به نقل از دیجی کالا مگ، بعد از معرفی اولین سری گلکسی فولد، کاربران متوجه مشکلات زیادی در این گوشی شدند که یکی از رایج‌ترین آن‌ها <b>خراب شدن نمایشگر در قسمت لولاها</b> بود. به همین دلیل سامسونگ مجاب شد تمام مدل‌های فروخته شده را پس گرفته و به فکر بهبود آن‌ها باشد.<br/><br/>مدت زمان زیادی هم نیست که از انتشار<b> نسخه بروزرسانی شده</b> این گوشی می‌گذرد و ظاهرا سامسونگ کار خود را به خوبی انجام داده. چرا که بعد از اینکه این محصول با قیمت <b>۲۰۰۰ یورو</b> در چین در دسترس قرار گرفت، بعد از ۵ دقیقه با <b>اتمام موجودی</b> مواجه شد.<br/><br/>متاسفانه سامسونگ هنوز اعلام نکرده دقیقا چه تعداد از این دستگاه در چین و با این سرعت به فروش رفت. البته بعید به نظر می‌سد شمار این دستگاه خیلی بالا بوده باشد. با این اوصاف برخی از مردم حاضر به پرداخت چیزی قریب به <b>۲۲۸۸ دلار</b> برای این گوشی شدند که به یک نمایشگر ۷.۳ اینچی (در حالت باز شده) <b>داینامیک امولد</b> و پردازنده <b>اسنپدراگون ۸۵۵</b> مجهز شده است.<br/><br/>این گوشی تنها در یک مدل <b>۱۲/۵۱۲ گیگابایتی</b> به فروش می‌رسد و گزینه‌های دیگری برای آن در دسترس نیست. گلکسی فولد در مجموع از<b> ۶ دوربین</b> بهره می‌برد که سه تای آن در پنل پشتی، دوتا درون نمایشگر به عنوان دوربین سلفی و یک عدد هم در دیگر پنل پشتی قرار گرفته که می‌توانید جزئیات بیشتر را در تصویر زیر مشاهده کنید.</p>
      <figure>
        <img src="https://www.bultannews.com/files/fa/news/1398/8/18/1194074_807.jpg"/>
      </figure>
      <p>گلکسی فولد با شماره مدل <b>SM-F9000</b> در چین به فروش رفته که باتری با حجم <b>۴۳۸۰ میلی‌آمپر ساعت</b> دارد و از اینترنت<b> ۵G</b> نیز پشتیبانی نمی‌کند.</p>
    </article>
  </body>
</html>