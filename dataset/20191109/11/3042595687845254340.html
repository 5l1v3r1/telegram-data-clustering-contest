<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/wenger-slar-tilbake-mot-bayern-mnchen/71800713"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T11:09:11+00:00"/>
    <meta property="og:title" content="Wenger slår tilbake mot Bayern München"/>
    <meta property="og:description" content="Arsène Wenger slår tilbake mot ryktene og sier at Bayern München har tatt kontakt om den ledige trenerjobben. Likevel velger han å takke nei til storklubben."/>
  </head>
  <body>
    <article>
      <h1>Wenger slår tilbake mot Bayern München</h1>
      <h2>Arsène Wenger slår tilbake mot ryktene og sier at Bayern München har tatt kontakt om den ledige trenerjobben. Likevel velger han å takke nei til storklubben.</h2>
      <address><time datetime="2019-11-09T11:09:11+00:00">09 Nov 2019, 11:09</time> by <a rel="author">NTB I</a></address>
      <p>Tidligere i uken hevdet den tyske storavisen <a href="https://www.bild.de/sport/fussball/fussball/fc-bayern-muenchen-sagt-arsne-wenger-ab-65888258.bild.html">Bild</a> at Wenger var uaktuell som ny Bayern-trener.</p>
      <p>
        <b>I et intervju med britiske <a href="https://twitter.com/beINSPORTS_EN/status/1192889652358762496">BeIN Sports</a> avviser Wenger påstanden. 70-åringen opplyser at han har blitt kontaktet av Bayerns styreleder Karl-Heinz Rummenigge om jobben.</b>
      </p>
      <p>– Han spurte meg om jeg var interessert siden de er på jakt etter en ny trener. Jeg fortalte ham at jeg trengte litt tid for å tenke over det. Vi ble enige om at vi skal snakke sammen mer kommende uke siden jeg er i Doha fram til søndag kveld, forteller den tidligere Arsenal-manageren.</p>
      <p>
        <b>Tross enighet om samtaler tar Wenger til orde for at han ikke blir ny Bayern-trener. I intervjuet ønsker han klubben lykke til i trenerjakten og forteller at han har fattet sin avgjørelse. Lykkønskningen anses som et avslag på Bayern-interessen.</b>
      </p>
      <p>Onsdag kveld opplyste Wenger at han og Bayern ikke hadde snakket sammen. I den nylige intervjuet presiserer franskmannen at Rummenigge ringte ham da, men at han ikke hadde mulighet til å ta telefonen. I etterkant ringte Wenger tilbake, og de snakket ifølge ham i fire–fem minutter om jobben.</p>
      <p>
        <b>Wenger har vært uten trenerjobb etter at han forlot Arsenal i fjor sommer etter 22 år i London-klubben.</b>
      </p>
      <p>Nico Kovac fikk sparken som Bayern-trener etter 1-5-tapet mot Eintracht Frankfurt forrige helg. Kovacs assistent Hans-Dieter Flick innehar treneransvaret inntil videre.</p>
    </article>
  </body>
</html>