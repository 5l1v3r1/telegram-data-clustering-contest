<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/rus-savas-ucaklari-idlibde-cadir-kampi-vurdu-214603h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T11:34:33+00:00"/>
    <meta property="og:title" content="Rus savaş uçakları İdlib'de çadır kampı vurdu"/>
    <meta property="og:description" content="Suriye'de Rusya'ya ait savaş uçakları, İdlib Gerginliği Azaltma Bölgesi'ndeki bir çadır kampına hava saldırısı düzenledi. Saldırıda bir çocuk yaşamını yitirdi, 3 sivil yaralandı."/>
  </head>
  <body>
    <article>
      <h1>Rus savaş uçakları İdlib'de çadır kampı vurdu</h1>
      <h2>Suriye'de Rusya'ya ait savaş uçakları, İdlib Gerginliği Azaltma Bölgesi'ndeki bir çadır kampına hava saldırısı düzenledi. Saldırıda bir çocuk yaşamını yitirdi, 3 sivil yaralandı.</h2>
      <address>
        <time datetime="2019-11-09T11:34:33+00:00">09 Nov 2019, 11:34</time>
      </address>
      <p>Muhaliflere ait uçak gözlemevine göre, gece saatlerinden bu yana Rus savaş uçakları İdlib Gerginliği Azaltma Bölgesi sınırları içerisindeki Cisir Eş Şuğur ilçesi, El Neyreb beldesi, Şeyh Mustafa, Rekaya, Bıdama ve Kebbine köylerine hava saldırısı düzenledi.</p>
      <p>İdlib Sivil Savunma (Beyaz Baretliler) yetkililerinden alınan bilgiye göre, İdlib'in El Neyreb beldesinde zorla yerinden edilen sivillerin sığındığı bir kampa düzenlenen hava saldırısında bir çocuk hayatını kaybetti, 3 sivil yaralandı.</p>
      <p>
        <b>BİR HAFTADA ÖLÜ SAYISI 25'İ GEÇTİ</b>
      </p>
      <p>Rusya ve Esad rejimine ait savaş uçaklarının son bir haftada, İdlib Gerginliği Azaltma Bölgesi'ndeki içerisindeki yerleşimlere düzenlediği hava saldırılarında ölü sayısı 25'i geçti.</p>
      <p>Türkiye ile Rusya arasında 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında bin 300'den fazla sivil öldü.</p>
      <p>Saldırıların yoğun olduğu yerlerden nispeten sakin yerlere ve özellikle Türkiye sınırı yakınına göç edenlerin sayısı ise son bir yılda bir milyonu aştı.</p>
    </article>
  </body>
</html>