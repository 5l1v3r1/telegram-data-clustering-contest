<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/v-zapadni-casti-cr-a-na-vysocine-mohou-v-noci-namrzat-vozovky/1819043?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-09T11:21:00+00:00"/>
    <meta property="og:title" content="V západní části ČR a na Vysočině mohou v noci namrzat vozovky"/>
    <meta property="og:description" content="Praha - V noci na neděli a na pondělí se v západní části České republiky a na Vysočině mohou ojediněle tvořit mrznoucí mlhy a mohou namrzat vozovky. Vyplývá to z výstrahy, kterou dnes vydal Český hydrometeorologický ústav. Výstraha platí od půlnoci do nedělních 10:00 pro Prahu, větší část Středočeského kraje, pro Jihočeský, Plzeňský, Karlovarský a Ústecký kraj a pro Kraj Vysočina."/>
  </head>
  <body>
    <article>
      <h1>V západní části ČR a na Vysočině mohou v noci namrzat vozovky</h1>
      <address><time datetime="2019-11-09T11:21:00+00:00">09 Nov 2019, 11:21</time> by <a rel="author" href="http://www.ctk.cz/" target="_blank">ČTK</a></address>
      <p>Praha - V noci na neděli a na pondělí se v západní části České republiky a na Vysočině mohou ojediněle tvořit mrznoucí mlhy a mohou namrzat vozovky. Vyplývá to z výstrahy, kterou dnes vydal Český hydrometeorologický ústav. Výstraha platí od půlnoci do nedělních 10:00 pro Prahu, větší část Středočeského kraje, pro Jihočeský, Plzeňský, Karlovarský a Ústecký kraj a pro Kraj Vysočina.</p>
      <p>Meteorologové upozorňují na možnost snížené viditelnosti a námrazy, která se může tvořit při déletrvající mrznoucí mlze. Řidiči by měli jezdit velmi opatrně, aby se vyhnuli nebezpečí smyku.</p>
      <p>Stejnou výstrahu vydali meteorologové také na pondělí od půlnoci do 10:00 pro Prahu a pro kraje Středočeský, Jihočeský, Plzeňský, Karlovarský, Ústecký a Liberecký a pro Kraj Vysočina.</p>
    </article>
  </body>
</html>