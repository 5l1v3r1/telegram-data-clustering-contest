<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545782.html/-%D8%B9%D9%85%D8%A7%D8%B1%D8%AA--%D8%B2%D8%A8%D8%A7%D9%84%D9%87-%D8%A2%D9%85%D9%84-%DB%8C%DA%A9-%D9%81%D8%A7%D8%AC%D8%B9%D9%87-%D8%A7%D9%86%D8%B3%D8%A7%D9%86%DB%8C-%D9%88-%D8%B2%DB%8C%D8%B3%D8%AA-%D9%85%D8%AD%DB%8C%D8%B7%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T11:14:00+00:00"/>
    <meta property="og:title" content="«عمارت» زباله آمل یک فاجعه انسانی و زیست محیطی است"/>
    <meta property="og:description" content="رئیس شورای شهر آمل گفت: عمارت که سی و چند سال از عمرش می‌گذرد و با یک رانش در آستانه انفجار بوده یک فاجعه انسانی است."/>
  </head>
  <body>
    <article>
      <h1>«عمارت» زباله آمل یک فاجعه انسانی و زیست محیطی است</h1>
      <h2>رئیس شورای شهر آمل:</h2>
      <address>
        <time datetime="2019-11-09T11:14:00+00:00">09 Nov 2019, 11:14</time>
      </address>
      <p>رئیس شورای شهر آمل گفت: عمارت که سی و چند سال از عمرش می‌گذرد و با یک رانش در آستانه انفجار بوده یک فاجعه انسانی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ خسرو ابراهیم‌زاده در گفتگو با خبرنگار <a href="http://www.bloghnews.com/">بلاغ</a>، با اشاره به اینکه معضل پسماند اولویت شورای شهر است، گفت: عمارت که سی و چند سال از عمرش می گذرد و با یک رانش انفجاری رخ می‌دهد با توجه به تردد زیاد خودرو و ترافیک در جاده هراز تبدیل به یک فاجعه انسانی خواهد شد.<br/><br/>وی با بیان اینکه آسفالت خیابان ها از اولویت دیگر شورای شهر است، عنوان کرد: امسال در حوزه آسفالت وضعیت خوبی داشتیم، در فاز یک 100 درصد اعتبارات جذب شد، تمام مسیرهای چاکسر، پایین بازار، هسته مرکزی، انجام شد.<br/><br/>رئیس شورای شهر آمل تصریح کرد: اسپیاری، خیابان محمودآباد، امت آباد در فاز دوم هستند که پیمانکار گرفته شده است و در حال انجام است.<br/><br/>وی از اجرای ممیزی شهری خبر داد و اظهار کرد: داشتن پایان کار و پروانه کسب و در واقع آورده اقتصادی برای رفاه عمومی  و عدالت شهروندی است که نشان می دهد قانون باید برای همه شهروندان اجرا شود.<br/><br/>ابراهیم زاده از دیگر برنامه های شورا گفت: لایه روبی رودخانه، تملک و ساماندهی بازار میدان فجر در خیابان پاسداران، ساماندهی وضعیت بازار روز و رودخانه هراز که از وسط شهر عبور می کند امسال کاربری نهایی خواهیم کرد.<br/><br/>وی در پایان خاطرنشان کرد: مردم با امید به اعضای شورا رای دادند، شورا نهادی جمعی با تفکر جمعی و گروهی است که تلاش می کنیم برای مردم قدم برداریم.<br/><br/>انتهای پیام/</p>
    </article>
  </body>
</html>