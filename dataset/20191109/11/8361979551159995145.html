<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/yak-do-zelenskogo-vidnosyatsya-zhiteli-ordlo-novini-ukrajini-50052566.html"/>
    <meta property="og:site_name" content="НВ"/>
    <meta property="article:published_time" content="2019-11-09T11:47:00+00:00"/>
    <meta property="og:title" content="Соціологи дізналися про ставлення жителів ОРДЛО до Зеленського — опитування"/>
    <meta property="og:description" content="78,9% жителів ОРДЛО ставляться до президента України Володимира Зеленського погано або дуже погано."/>
  </head>
  <body>
    <article>
      <h1>Соціологи дізналися про ставлення жителів ОРДЛО до Зеленського — опитування</h1>
      <h2>78,9% жителів ОРДЛО ставляться до президента України Володимира Зеленського погано або дуже погано.</h2>
      <address>
        <time datetime="2019-11-09T11:47:00+00:00">09 Nov 2019, 11:47</time>
      </address>
      <p>Такими є результати опитування, проведеного компанією Нью імідж маркетинг груп, пише <a href="https://dt.ua/internal/test-na-sumisnist-329032_.html">Дзеркало тижня</a>.</p>
      <p>У той же час 19% опитаних ставляться до українського лідера добре або дуже добре.</p>
      <p>Зазначається, що в період, який Зеленський присвятив анонсуванню саміту в нормандському форматі і ідеям мирного врегулювання конфлікту на сході країни, ставлення «сильно покращилося — він робить більше, ніж обіцяв» висловили 2,7% жителів ОРДЛО.</p>
      <p>Думку «трохи покращилося» висловили 7,9% респондентів, «не змінилося» — 44,8%, «погіршилося — його дії викликають побоювання» — 22,9%, «значно погіршилося — він розчарував» — 20,5%.</p>
      <p>Разом з тим, спостерігаючи за діями Зеленського останні місяці, 11% відчули оптимізм, а 43% — песимізм.</p>
      <p>Опитування проводилося з 7 по 31 жовтня. Було опитано 1606 респондентів, 800 — на непідконтрольній частині Луганської, 806 — на непідконтрольній частині Донецької областей.</p>
    </article>
  </body>
</html>