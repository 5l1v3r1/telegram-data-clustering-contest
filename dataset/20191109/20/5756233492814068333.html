<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620686/%D8%B6%D8%B1%D8%A8%E2%80%8C%D8%A7%D9%84%D8%A7%D8%AC%D9%84-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D8%B1%D8%A7%DB%8C-%D8%B3%D8%A7%D8%AE%D8%AA-%D9%84%DB%8C%D8%B1-%D8%AF%DB%8C%D8%AC%DB%8C%D8%AA%D8%A7%D9%84-%D8%AA%D8%A7-%DB%B2%DB%B0%DB%B2%DB%B0"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T20:24:00+00:00"/>
    <meta property="og:title" content="ضرب‌الاجل اردوغان برای ساخت لیر دیجیتال تا ۲۰۲۰"/>
    <meta property="og:description" content="براساس برنامه ریاست‌جمهوری که در تاریخ سوم نوامبر منتشر شد و سندی که توسط Resmi Gazete نشریه رسمی ملی ترکیه منتشر شد، نخستین آزمایش‌های لیر دیجیتال باید اجرایی و تا پایان سال ۲۰۲۰ به اتمام برسد."/>
  </head>
  <body>
    <article>
      <h1>ضرب‌الاجل اردوغان برای ساخت لیر دیجیتال تا ۲۰۲۰</h1>
      <address>
        <time datetime="2019-11-09T20:24:00+00:00">09 Nov 2019, 20:24</time>
      </address>
      <p>
        <i>براساس برنامه ریاست‌جمهوری که در تاریخ سوم نوامبر منتشر شد و سندی که توسط Resmi Gazete نشریه رسمی ملی ترکیه منتشر شد، نخستین آزمایش‌های لیر دیجیتال باید اجرایی و تا پایان سال ۲۰۲۰ به اتمام برسد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در سال ۲۰۱۸ ترکیه دچار یکی از بدترین بحران های بدهی و ارزی در تاریخ خود شد. ارزش لیر از ماه می ۲۰۱۸ تا جایی کاهش یافت که بسیاری از صرافی‌ها در استانبول از خرید و فروش ارز دست کشیدند تا مشخص شود روند ریزشی ارزش لیر تا کجا ادامه خواهد داشت.</p>
      <p>پس از آن اتفاق بود که بحث ارزهای دیجیتالی به عنوان یکی از راهکارهای افزایش تاب‌آوری اقتصادی در ترکیه شکل جدی‌تری به خود گرفت. رجب طیب اردوغان، رئیس‌جمهور این کشور در ژوئیه امسال، بانک مرکزی را رسما مامور راه اندازی ارز دیجیتالی ملی این کشور کرد و اکنون به نظر می رسد کار راه اندازی این ارز همزمان با بهبود تدریجی وضعیت اقتصادی ترکیه در مراحل پایانی خود قرار دارد.</p>
      <p>نسخه اولیه این ارز دیجیتالی برای نخستین بار توسط فوات اوکتای، معاون اردوغان به عنوان بخشی از برنامه توسعه اقتصادی ترکیه تا سال ۲۰۲۳ به کمیته برنامه ریزی بودجه مجلس این کشور معرفی شد. این ارز دیجیتالی توسط بانک مرکزی ترکیه و با همکاری شورای مطالعاتی فناوری این بانک موسوم به " توبیتاک" توسعه داده شده است.</p>
      <figure>
        <img src="https://aftabnews.ir/files/fa/news/1398/8/18/357227_192.jpg"/>
      </figure>
      <p>"رسمی گازت" به نقل از اردوغان نوشته است که راه اندازی ارز دیجیتالی ترکیه ممکن است زودتر از موعد زمانی مقرر صورت گیرد و آزمایش های فنی روی این ارز احتمالا تا اواسط سال ۲۰۲۰ به پایان خواهند رسید و انتظار می‌رود در صورت تداوم پیشرفت ها این ارز تا اواخر سال آینده راه اندازی شود.</p>
    </article>
  </body>
</html>