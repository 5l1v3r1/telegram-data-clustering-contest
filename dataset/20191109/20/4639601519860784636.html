<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/world/kanadas-syrioi-mana-kai-gios-vrethikan-meta-apo-tria-xronia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T20:54:13+00:00"/>
    <meta property="og:title" content="Καναδάς : Σύριοι, μάνα και γιος, βρέθηκαν μετά από τρία χρόνια"/>
    <meta property="og:description" content="Η γυναίκα από τη Συρία περιμένει με αγωνία τον γιο της σε αεροδρόμιο του Καναδά και, όταν αυτός καταφτάνει, χαιρετιούνται αγκαλιάζοντας ο ένας τον άλλον"/>
  </head>
  <body>
    <article>
      <h1>Καναδάς : Σύριοι, μάνα και γιος, βρέθηκαν μετά από τρία χρόνια</h1>
      <h2>Η γυναίκα από τη Συρία περιμένει με αγωνία τον γιο της σε αεροδρόμιο του Καναδά και, όταν αυτός καταφτάνει, χαιρετιούνται αγκαλιάζοντας ο ένας τον άλλον</h2>
      <address><time datetime="2019-11-09T20:54:13+00:00">09 Nov 2019, 20:54</time> by <a rel="author">ΤοΒΗΜΑ Team</a></address>
      <p>Το γύρο του διαδικτύου κάνει ένα ιδιαίτερα συγκινητικό βίντεο που κυκλοφόρησε στα μέσα κοινωνικής δικτύωσης και δείχνει μια μητέρα από τη Συρία να επανενώνεται με τον γιο της ύστερα από τρία χρόνια.</p>
      <p>Το δίλεπτο βίντεο ανήρτησε στο Twitter ο χρήστης @StanceGrounded και ήδη έχει περισσότερα από 2,5 εκατομμύρια προβολές.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>Η γυναίκα περιμένει με αγωνία τον γιο της σε αεροδρόμιο του Καναδά και, όταν αυτός καταφτάνει, χαιρετιούνται αγκαλιάζοντας ο ένας τον άλλον.</p>
      <p>Δάκρυα χαράς κυλάνε  από τα μάτια και των δύο, ενώ ο γιος σκύβει για να της φιλήσει τα πόδια σε ένδειξη σεβασμού.</p>
      <figure>
        <iframe data-src="https://twitter.com/_SJPeace_/status/1192433774937677825?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Ο παππούς αποχαιρετά το εγγόνι του που φεύγει από τη Συρία…</h3>
      <p>Υπενθυμίζεται πως το προηγούμενο διάστημα, όταν ξεκίνησε η τουρκική εισβολή στη Συρία, ο ανταποκριτής στη Μέση Ανατολή Daniel Estrin απαθανάτισε μια από τις πιο συγκινητικές στιγμές ανάμεσα σε έναν παππού και στο εγγονάκι του που αναγκάστηκαν να χωριστούν εξαιτίας της εμπόλεμης κατάστασης.</p>
      <p>Το μικρό αγόρι έφυγε μαζί με την οικογένεια του στο Ιράκ για να σωθεί….</p>
      <p>Ο Estrin αποκάλυψε σε ραδιοφωνική εκπομπή ότι ο 4χρονος ρωτούσε τον παππού του γιατί δεν τους ακολουθεί στο ταξίδι και του έλεγε ότι θα του λείψει πολύ, με τον παππού να απαντά:</p>
      <p>«Θα σε συναντήσω πιο μετά» και συνέχισε «Καθώς επιβιβαζόμασταν στο πούλμαν για να επιστρέψουμε στο Ιράκ, είδαμε ένα 4χρονο αγόρι να αποχαιρετά τον παππού του μέσα από το παράθυρο. Ο παππούς του, ο Ισάμ, δεν έχει άδεια διαμονής στο Ιράκ και έκλαιγε γιατί δεν ήξερε πότε θα ξαναδεί τον εγγονό του».</p>
      <p>Ο ανταποκριτής δεν δίστασε να πλησιάσει τον παππού Ισάμ, ο οποίος εξέφρασε τις σκέψεις του για τον πόλεμο και τις συνέπειες του: «Ο χωρισμός έχει σκοτώσει ανθρώπους, έχει καταστρέψει μια ολόκληρη γενιά. Ο πόλεμος δεν έχει νόημα. Κανείς δεν κερδίζει από αυτόν παρά μονάχα εκείνοι που τον προκαλούν. Οι άνθρωποι ξεριζώνονται και τα παιδιά σκοτώνονται».</p>
      <figure>
        <iframe data-src="https://twitter.com/DanielEstrin/status/1183877812987613189?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>