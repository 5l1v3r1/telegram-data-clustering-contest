<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/galatasaray-gaziantep-mac-skoru-2-0"/>
    <meta property="og:site_name" content="euronews"/>
    <meta property="article:published_time" content="2019-11-09T20:00:14+00:00"/>
    <meta property="og:title" content="Galatasaray deplasmanda Gaziantep'i 2-0 yendi"/>
    <meta property="og:description" content="Süper Lig'in 11. haftasında Galatasaray, Gaziantep karşısında maçı 2-0 tamamladı."/>
  </head>
  <body>
    <article>
      <h1>Galatasaray deplasmanda Gaziantep'i 2-0 yendi</h1>
      <address><time datetime="2019-11-09T20:00:14+00:00">09 Nov 2019, 20:00</time> by <a rel="author">Euronews </a></address>
      <p>Süper Lig'in 11. haftasında Galatasaray, Gaziantep karşısında maçı 2-0 tamamladı.</p>
      <p>19. dakikada kontratağa çıkan Galatasaray, rakibini eksik ve dengesiz yakaladı. Sağ tarafta çizgi üzerinde topu rakibinden kurtaran Babel'in ortasında, ceza sahası içinde hareketlenen Feghouli'den önce Gaziantep savunması son anda araya girerek meşin yuvarlağı kornere attı.</p>
      <p>21. dakikada Galatasaray öne geçti. Rakip savunmanın uzaklaştırmaya çalıştığı meşin yuvarlağı ceza yayı önünde kontrol eden Ömer Bayram, sol ayağıyla düzgün vuruş yaparak filelere gönderdi ve takımını öne geçirdi: 0-1.</p>
      <p>43. dakikada Galatasaray ikinci golü buldu. Soldan hızlı gelişen atakta Emre Taşdemir kale önüne ortasını yaparken, arka direkte müsait durumdaki Feghouli, topu filelerle buluşturdu: 0-2.</p>
      <p>Karşılaşmanın ilk yarısı konuk ekibin 2-0 üstünlüğüyle sona erdi. İkinci yarıda gol olmayınca maç Galatasaray'ın üstünlüğü ile bitti.</p>
    </article>
  </body>
</html>