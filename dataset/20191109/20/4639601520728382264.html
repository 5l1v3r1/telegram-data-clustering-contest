<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/world/gia-ti-syria-synomilisan-o-poutin-me-ton-erntogan/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T20:14:25+00:00"/>
    <meta property="og:title" content="Για τη Συρία συνομίλησαν ο Πούτιν με τον Ερντογάν"/>
    <meta property="og:description" content="Η κατάσταση στη Συρία βρέθηκε στο επίκεντρο της τηλεφωνικής επικοινωνίας Πούτιν – Ερντογάν. Οι δύο ηγέτες εξέφρασαν την προσήλωση τους στο μνημόνιο του Σότσι"/>
  </head>
  <body>
    <article>
      <h1>Για τη Συρία συνομίλησαν ο Πούτιν με τον Ερντογάν</h1>
      <h2>Η κατάσταση στη Συρία βρέθηκε στο επίκεντρο της τηλεφωνικής επικοινωνίας Πούτιν – Ερντογάν. Οι δύο ηγέτες εξέφρασαν την προσήλωση τους στο μνημόνιο του Σότσι</h2>
      <address><time datetime="2019-11-09T20:14:25+00:00">09 Nov 2019, 20:14</time> by <a rel="author">ΤοΒΗΜΑ Team</a></address>
      <p>Η κατάσταση στη Συρία βρέθηκε στο επίκεντρο της τηλεφωνικής επικοινωνίας Πούτιν – Ερντογάν. Οι δύο ηγέτες εξέφρασαν την προσήλωση τους στο μνημόνιο του Σότσι.</p>
      <p>Σύμφωνα με την ανακοίνωση της τουρκικής προεδρίας, Ερντογάν και Πούτιν επιβεβαίωσαν τη δέσμευσή τους στη συμφωνία που συνάφθηκε, κατά τη διάρκεια της συνάντησής τους στο Σότσι τον Οκτώβριο, η οποία στοχεύει στο να επιτρέψει στους Κούρδους μαχητές της Συρίας να εκκενώσουν την παραμεθόριο περιοχή με την Τουρκία και άνοιξε επίσης τον δρόμο για τη διεξαγωγή κοινών περιπολιών Ρωσίας-Τουρκίας εντός της Συρίας.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>«Ο πρόεδρός μας πραγματοποίησε τηλεφωνικές συνομιλίες με τον Βλαντίμιρ Πούτιν, συζήτησαν για την κατάσταση στη Συρία και επιβεβαίωσαν τη δέσμευσή τους στο μνημόνιο του Σότσι στις 22 Οκτωβρίου» επισήμανε η ανακοίνωση της τουρκικής προεδρίας.</p>
      <p>Επιπλέον, οι δύο ηγέτες αναφέρθηκαν στην ενίσχυση των διμερών δεσμών των χωρών τους και του διμερούς εμπορίου.</p>
      <h3>Η συμφωνία Μόσχας – Άγκυρας</h3>
      <p>Υπενθυμίζεται πως Μόσχα και Άγκυρα έχουν συμφωνήσει για κοινές περιπολίες στη βορειοανατολική Συρία, συμφωνία στην οποία κατέληξαν, κατά τη διάρκεια συνάντησης που είχαν στο Σότσι, ο Ρετζέπ Ταγίπ Ερντογάν και ο Βλαντιμίρ Πούτιν.</p>
      <p>Συμφώνησαν, ειδικότερα, σε κοινές περιπολίες σε βάθος 10 χιλιομέτρων από τα σύνορα Συρίας – Τουρκίας. Εν τω μεταξύ, η Δαμασκός καλείται να διασφαλίσει την απομάκρυνση των κουρδικών δυνάμεων σε βάθος 30 χιλιομέτρων από τη συρο-τουρκική μεθόριο.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>