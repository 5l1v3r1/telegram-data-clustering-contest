<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/VbXBMV/i-gaar-meldte-norges-kaptein-forfall-til-landskampene-paa-grunn-av-skade-saa-spilte-han-90-minutter-for-klubblaget"/>
    <meta property="og:site_name" content="Aftenbladet"/>
    <meta property="article:published_time" content="2019-11-09T20:26:56+00:00"/>
    <meta property="og:title" content="I går meldte Norges kaptein forfall til landskampene på grunn av skade - så spilte han 90 minutter for klubblaget"/>
    <meta property="og:description" content="Stefan Johansen var på banen i 90 minutter for Fulham lørdag, dagen etter han meldte forfall til landslagets kommende EM-kvalifiseringskamper."/>
  </head>
  <body>
    <article>
      <h1>I går meldte Norges kaptein forfall til landskampene på grunn av skade - så spilte han 90 minutter for klubblaget</h1>
      <h2>Stefan Johansen var på banen i 90 minutter for Fulham lørdag, dagen etter han meldte forfall til landslagets kommende EM-kvalifiseringskamper.</h2>
      <address><time datetime="2019-11-09T20:26:56+00:00">09 Nov 2019, 20:26</time> by <a rel="author">NTB</a></address>
      <p>Johansen spilte hele kampen da Fulham slo Birmingham 1-0 borte i den engelske mesterskapsserien. Det skjedde dagen etter at han meldte forfall til landslagets møter med Færøyene og Malta på grunn av skade.</p>
      <p>At landslagskapteinen spilte, og det samtlige minutter, kom overraskende på landslaget, sier assistenttrener Per Joar Hansen til <a href="https://www.tv2.no/sport/10978960/">TV 2</a>.</p>
      <p>– Det er bare klubben som kan svare på hvorfor han spilte, men det var overraskende for oss at han spilte i dag, sier Hansen.</p>
      <p>Han sier videre at Johansen meldte forfall til landskampene på grunn av en hevelse i kneet.</p>
      <aside>
        <a href="https://www.aftenbladet.no/article/sa-kJxLak.html">Norge må klare seg uten Ødegaard</a>
      </aside>
      <aside>
        <a href="https://www.aftenbladet.no/article/sa-6je8ne.html">Haaland tilbake i landslagstroppen – dette sier Lagerbäck om Ødegaard</a>
      </aside>
      <p>– Årsaken til at han meldte forfall var at han i utgangspunktet skulle bruke samlingen til å bli kvitt den hevelsen, sier Lagerbäck-assistenten.</p>
      <p>Norge møter Færøyene kommende fredag og Malta påfølgende mandag.</p>
    </article>
  </body>
</html>