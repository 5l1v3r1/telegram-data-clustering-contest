<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818181.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T20:33:00+00:00"/>
    <meta property="og:title" content="علیپور: هیچوقت به خودم اجازه توهین به هوادار پرسپولیس را نمی‌دهم"/>
    <meta property="og:description" content="به گزارش فارس، علی علیپور در گفت‌وگویی کوتاه با سایت باشگاه پرسپولیس، اظهار کرد: متاسفانه آن روز و در حالی که ما قصد داشتیم سوار اتوبوس شویم فردی که مشخص بود به دنبال حاشیه است مدام توهین می‌کرد وگرنه من هیچوقت به خودم اجازه توهین به هوادار پرسپولیس را نمی‌دهم."/>
  </head>
  <body>
    <article>
      <h1>علیپور: هیچوقت به خودم اجازه توهین به هوادار پرسپولیس را نمی‌دهم</h1>
      <address>
        <time datetime="2019-11-09T20:33:00+00:00">09 Nov 2019, 20:33</time>
      </address>
      <p>مهاجم پرسپولیس گفت: آن فرد هوادار نبود. من هم هیچوقت به خودم اجازه توهین به هوادار پرسپولیس را نمی‌دهم.</p>
      <p>به گزارش فارس، علی علیپور در گفت‌وگویی کوتاه با سایت باشگاه پرسپولیس، اظهار کرد: متاسفانه آن روز و در حالی که ما قصد داشتیم سوار اتوبوس شویم فردی که مشخص بود به دنبال حاشیه است مدام توهین می‌کرد وگرنه من هیچوقت به خودم اجازه توهین به هوادار پرسپولیس را نمی‌دهم.<br/>وی گفت: من هر چه دارم از هواداران عزیز پرسپولیس دارم و همیشه بخاطر حمایت‌های آنها خودم را مدیونشان می‌دانم. به همین خاطر هیچوقت حاضر نیستم دل هواداری را برنجانم اما آن فردی که توهین می‌کرد معلوم بود طرفدار پرسپولیس نیست و به دنبال حاشیه‌سازی است.<br/>علیپور گفت: من کوچک همه هواداران پرسپولیس هستم. می‌دانم که آنها مسائل را خیلی خوب درک می‌کنند و امیدوارم باز هم منت بر سرمان گذاشته و تا پایان فصل ما را حمایت کنند.</p>
    </article>
  </body>
</html>