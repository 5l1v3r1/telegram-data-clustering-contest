<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/ny-rekord-77-768-tilskuere-sa-englands-fotballkvinner/71801899"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T20:45:52+00:00"/>
    <meta property="og:title" content="Ny rekord: 77 768 tilskuere så Englands fotballkvinner"/>
    <meta property="og:description" content="77.768 tilskuere inntok Wembley da Englands fotballkvinner møtte Tyskland til privatlandskamp lørdag. Det er ny rekord for en treningskamp for kvinner."/>
  </head>
  <body>
    <article>
      <h1>Ny rekord: 77 768 tilskuere så Englands fotballkvinner</h1>
      <h2>77.768 tilskuere inntok Wembley da Englands fotballkvinner møtte Tyskland til privatlandskamp lørdag. Det er ny rekord for en treningskamp for kvinner.</h2>
      <address><time datetime="2019-11-09T20:45:52+00:00">09 Nov 2019, 20:45</time> by <a rel="author">NTB I</a></address>
      <p>Tyske Klara Buhls 2-1 scoring på overtid sendte mesteparten av fansen skuffet hjem.</p>
      <p>Phil Nevilles England fikk en fantastisk ramme rundt kampen mot Tyskland, men klarte ikke å dra nytte av hjelpen fra tilskuerne i det som ble det femte tapet på sju kamper.</p>
      <p>
        <b>Alexandra Popp ga Tyskland ledelsen med en heading etter kun ni minutter, men et nesten fullsatt Wembley kunne juble for England-mål da Ellen White utlignet rett før pause. Tyskland klarte likevel å dra i land seieren med 2-1 rett før slutt, til stor skuffelse for de mange fremmøte og målscorer White.</b>
      </p>
      <p>- Jeg er veldig lei meg for at vi ikke klarte å få med oss noe i dag, sa White til publikum rett etter kampen.</p>
      <p>De kan likevel glede seg over publikumsinteressen i det som slo tilskuerrekorden for en treningskamp for kvinner. Tilskuerrekorden totalt er fortsatt VM-finalen mellom USA og Kina i 1999, da mer enn 90.000 var til stede.</p>
    </article>
  </body>
</html>