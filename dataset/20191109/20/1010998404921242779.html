<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/beroe-izvojuva-pobedata-sreshtu-balkan-v-poslednite-minuti.html"/>
    <meta property="og:site_name" content="bTV Новините"/>
    <meta property="article:published_time" content="2019-11-09T20:52:00+00:00"/>
    <meta property="og:title" content="&quot;Берое&quot; извоюва победата срещу &quot;Балкан&quot; в последните минути"/>
    <meta property="og:description" content="Старозагорци наваксаха двуцифрен пасив"/>
  </head>
  <body>
    <article>
      <h1>"Берое" извоюва победата срещу "Балкан" в последните минути</h1>
      <h2>Старозагорци наваксаха двуцифрен пасив</h2>
      <address>
        <time datetime="2019-11-09T20:52:00+00:00">09 Nov 2019, 20:52</time>
      </address>
      <p>С впечатляващ обрат и победа за "Берое" над "Балкан" Ботевград с 94:86 завърши дербито на кръга в Националната баскетболна лига.</p>
      <p>Старозагорци не се уплашиха от силния старт на домакините, успяха да наваксат двуцифрено изоставане и в крайна сметка да се поздравят с пета победа за сезона. </p>
      <figure>
        <img src="https://img.bg.sof.cmestatic.com/media/images/640x/Nov2019/2112019033.jpg"/>
        <figcaption>Снимка: Lap.bg</figcaption>
      </figure>
      <p>Баскетболистите на Йовица Арсич бързо натрупаха преднина и водеха през по-голямата част от мача. В третата част авансът на домакините достигна 21 точки. Това като че ли не притесни гостите. Възпитаниците на Любомир Минчев показаха огромна мотивация за победа, въпреки изоставането, която ги водеше в последната четвърт. В крайна сметка, благодарение на страхотната игра на Остин Прайс, Иван Лилов и Деян Карамфилов тимът на "Берое" успя да обърне резултата и да победи драматично.</p>
      <p>За гостите Иван Лилов беше най-резултатен с 25 точки (6 тройки). С 20 завърши Реджър Дауъл.</p>
      <p>Димитър Димитров беше над всички за "Балкан" с 21 точки (5 тройки).</p>
      <figure>
        <img src="https://img.bg.sof.cmestatic.com/media/images/640x/Nov2019/2112019034.jpg"/>
        <figcaption>Снимка: Lap.bg</figcaption>
      </figure>
      <p>Победата на "Берое" изкачи тима на второ място в класирането. Старозагорци имат 5 успеха и 1 загуба от началото на сезона. С такива показатели още са "Балкан" и "Рилски спортист". Лидер и единствен отбор без загуба до момента е "Левски Лукойл".</p>
    </article>
  </body>
</html>