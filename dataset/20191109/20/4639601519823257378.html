<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/sports/lester-arsenal-2-0/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T20:40:14+00:00"/>
    <meta property="og:title" content="Λέστερ- Άρσεναλ 2-0"/>
    <meta property="og:description" content="Η Λέστερ επικράτησε 2-0 της Άρσεναλ στο «King Power Stadium», με δράστες τους Βάρντι και Μάντισον, φτάνοντας την Τσέλσι στην δεύτερη θέση της Premier League."/>
  </head>
  <body>
    <article>
      <h1>Λέστερ- Άρσεναλ 2-0</h1>
      <h2>Η Λέστερ επικράτησε 2-0 της Άρσεναλ στο «King Power Stadium», με δράστες τους Βάρντι και Μάντισον, φτάνοντας την Τσέλσι στην δεύτερη θέση της Premier League.</h2>
      <address><time datetime="2019-11-09T20:40:14+00:00">09 Nov 2019, 20:40</time> by <a rel="author">ΤοΒΗΜΑ Team</a></address>
      <p>Η Λέστερ επικράτησε 2-0 της Άρσεναλ στο «King Power Stadium», με δράστες τους Βάρντι και Μάντισον, φτάνοντας την Τσέλσι στην δεύτερη θέση της Premier League.</p>
      <p>Οι «αλεπούδες» σε ένα τεστ χαρακτήρα, έδειξαν ότι δεν λυγίζουν και ξεπέρασαν και το εμπόδιο της Άρσεναλ, φτάνοντας τις πέντε συνεχόμενες νίκες στο αγγλικό πρωτάθλημα.</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>Αντίθετα, οι «κανονιέρηδες» έμειναν για τέταρτο συνεχόμενο ματς πρωταθλήματος χωρίς νίκη, με τον Ουνάι Έμερι να βρίσκεται σε καθεστώς πίεσης.</p>
      <p>Στο αγωνιστικό μέρος, η ομάδα του Μπρένταν Ρότζερς είχε τον έλεγχο και την κατοχή της αναμέτρησης, αλλά δεν απειλούσε ιδιαίτερα, με τους «κανονιέρηδες» να είναι απειλητικοί στην αντεπίθεση.</p>
      <p>Η πρώτη μεγάλη ευκαιρία για τους γηπεδούχους σημειώθηκε στο 50′, αλλά ο Εντιντί έστειλε την μπάλα στο δοκάρι του Λένο. Τελικά το πολυπόθητο γκολ για τη Λέστερ ήρθε στο 68′, με τον Τίλεμανς να σερβίρει στον Βάρντι και τον τελευταίο να γράφει το 1-0, φτάνοντας τα 11 γκολ.</p>
      <p>Το τελικό 2-0 πέτυχε ο Μάντισον στο 75ο λεπτό, με τον Άγγλο να εκτελεί εκτός περιοχής κλειδώνοντας  το τρίποντο για τους γηπεδούχους, που συνεχίζουν να ονειρεύονται…</p>
      <p>Λέστερ (Μπρένταν Ρότζερς): Σμάιχελ, Εβανς, Σογιοντσού, Περέιρα, Τσίλγουελ, Ν’Ντιντί, Τίλεμανς, Μάντισον, Μπαρνς (74′ Πράετ), Πέρεθ (60′ Γκρέι), Βάρντι</p>
      <p>Αρσεναλ (Ουνάι Εμερι): Λένο, Κολάσινατς, Νταβίντ Λουίζ, Τσέιμπερς, Μπεγιερίν, Χόλντινγκ (77′ Πεπέ), Τορέιρα (90′ Γουίλοκ), Οζίλ, Γκεντουζί, Ομπαμεγιάνγκ, Λακαζέτ.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>