<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191109-na-kordoni-z-polshheyu-za-zapytom-rf-zatrymaly-ukrayintsya-mazura/"/>
    <meta property="og:site_name" content="ФАКТИ"/>
    <meta property="article:published_time" content="2019-11-09T20:30:44+00:00"/>
    <meta property="og:title" content="На кордоні з Польщею за запитом РФ затримали українця Мазура"/>
    <meta property="og:description" content="У Польщі, на прикордонному пункті Дорогуск, за запитом РФ затримали співробітника Секретаріату Уповноваженого ВРУ з прав людини Ігоря Мазура."/>
  </head>
  <body>
    <article>
      <h1>На кордоні з Польщею за запитом РФ затримали українця Мазура</h1>
      <address>
        <time datetime="2019-11-09T20:30:44+00:00">09 Nov 2019, 20:30</time>
      </address>
      <p>У Польщі, на прикордонному пункті Дорогуск, за запитом РФ затримали співробітника Секретаріату Уповноваженого ВРУ з прав людини Ігоря Мазура.</p>
      <p><b>Оновлено о 22.30.</b> Польща не стане передавати Ігоря Мазура РФ, але доведеться пройти за стандартною процедурою через розгляд ордера Інтерполу в суді 12 листопада.</p>
      <p>Про це заявила віце-спікер польського Сейму <a href="https://www.facebook.com/m.gosiewska/posts/2462077650527438">Малгожата Госевська.</a></p>
      <blockquote>– Затримання на польському кордоні Ігоря Мазура є виключно технічним виконанням Польщею міжнародних угод і зобов’язань. Цивільний активіст і ветеран війни на Донбасі, в Грузії і Чечні став жертвою дій східних сусідів. Він був внесений російськими службами в реєстр затримань Інтерполу. Це наочний приклад використання Кремлем інститутів міжнародного права для політичної помсти, – повідомила віце-спікер.</blockquote>
      <p>Український омбудсмен Людмила Денісова закликала МЗС сприяти звільненню українського громадського активіста та учасника російсько-української війни на Донбасі Ігоря Мазура, якого за запитом РФ затримали на прикордонному пункті Дорогуск у Польщі. Він також є співробітником Секретаріату уповноваженого Верховної Ради з прав людини.</p>
      <p>Денісова додала, що 11 листопада, у місті Хелм вирішуватиметься питання про взяття його під варту з метою екстрадиції в Росію.</p>
      <p><b>Читайте:</b> <a href="https://fakty.com.ua/ua/svit/20191028-pratsyuvav-na-rozvidku-rf-u-polshhi-zatrymaly-shpyguna/">Працював на розвідку РФ: у Польщі затримали шпигуна</a></p>
      <blockquote>– До Ігоря Мазура допустили українського консула. З’ясовуються обставини затримання. Тримаю ситуацію на особистому контролі, – написала вона.</blockquote>
      <p>До речі, раніше Денісова виступила з провозицією ухвалити <a href="https://fakty.com.ua/ua/ukraine/20190917-denisova-proponuye-radi-uhvalyty-zakonoproekt-pro-perehidne-pravosuddya/">законопроект про перехідне правосуддя.</a></p>
      <p><b>Джерело:</b> <a href="https://www.facebook.com/denisovaombudsman/photos/a.857267731012644/3133671356705592/?type=3&amp;theater">Людмила Денісова</a></p>
    </article>
  </body>
</html>