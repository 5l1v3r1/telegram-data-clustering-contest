<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/aktor-nameren-mrtv-v-konteyner-za-bokluk-406314.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T20:45:34+00:00"/>
    <meta property="og:title" content="Актьор намерен мъртъв в контейнер за боклук"/>
    <meta property="og:description" content="Кристофър Денис бил прочут заради приликата с актьора Кристофър Рийв"/>
  </head>
  <body>
    <article>
      <h1>Актьор намерен мъртъв в контейнер за боклук</h1>
      <address><time datetime="2019-11-09T20:45:34+00:00">09 Nov 2019, 20:45</time> by <a rel="author">"Стандарт"</a></address>
      <p>Актьорът Кристофър Денис бе открит мъртъв в контейнер за боклук в Сан Фернандо, близо до Лос Анджелис, пише американският портал Ти Ем Зи. Кристофър работи като уличен актьор повече от 20 години, играейки Супермен на булевард "Холивуд" и снимайки се с туристи. Той бе прочут заради голямата си прилика с актьора Кристофър Рийв, който изигра легендарния Супермен.</p>
      <p>Кристофър се оттегля от актьорската професия преди много време и повече от 20 години в костюма на Супермен забавлява туристите и минувачите на Алеята на славата. Той е и режисьор на документални филми и е един от основните участници във филма от 2007 г. "Изповедта на супергероя".</p>
      <p>Полицията съобщи, че е започнало разследване, за да се разбере какво се е случило.</p>
      <p>Докато беше известен като Супермен от Алеята на славата, той претърпя грабеж и нападение, причинили му сериозни наранявания, които го правят неспособен за работа. През последните години той беше бездомник и животът му завърши трагично. Полицията съобщи, че той вероятно е претърсвал контейнера за по-топли дрехи.</p>
      <p> </p>
    </article>
  </body>
</html>