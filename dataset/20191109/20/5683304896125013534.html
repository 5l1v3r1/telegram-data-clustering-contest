<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/09/pj-kurien-on-lack-of-opposition-credibility.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-09T20:28:00+00:00"/>
    <meta property="og:title" content="ഭരണപക്ഷത്തെ എപ്പോഴും എതിർത്താൽ ജനം പ്രതിപക്ഷത്തെ വിശ്വസിക്കില്ല: പി.ജെ.കുര്യൻ"/>
    <meta property="og:description" content="കൊല്ലം ∙ ഇന്ത്യൻ രാഷ്ട്രീയത്തിൽ പ്രതിപക്ഷം പറയുന്നതു ജനങ്ങൾ വിശ്വസിക്കാത്തതിനു കാരണം ഭരണപക്ഷം ചെയ്യുന്ന എല്ലാ കാര്യങ്ങളെയും എതിർക്കുന്നതു.PJ Kurien. Opposition. Manorama News. Malayala Manorama. Manorama Online. Malayalam News. പി.ജെ.കുര്യൻ.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഭരണപക്ഷത്തെ എപ്പോഴും എതിർത്താൽ ജനം പ്രതിപക്ഷത്തെ വിശ്വസിക്കില്ല: പി.ജെ.കുര്യൻ</h1>
      <address><time datetime="2019-11-09T20:28:00+00:00">09 Nov 2019, 20:28</time> by <a rel="author">മനോരമ ലേഖകൻ</a></address>
      <p>കൊല്ലം ∙ ഇന്ത്യൻ രാഷ്ട്രീയത്തിൽ പ്രതിപക്ഷം പറയുന്നതു ജനങ്ങൾ വിശ്വസിക്കാത്തതിനു കാരണം ഭരണപക്ഷം ചെയ്യുന്ന എല്ലാ കാര്യങ്ങളെയും എതിർക്കുന്നതു കൊണ്ടാണെന്നു രാജ്യസഭാ മുൻ ഉപാധ്യക്ഷനും കോൺഗ്രസ് നേതാവുമായ പി.ജെ.കുര്യൻ. സർക്കാർ ശരി ചെയ്താൽ അതു ശരിയാണെന്നു പറയാനുള്ള ആർജവം കാണിക്കുന്നതാണു യഥാർഥ പ്രതിപക്ഷം. എങ്കിൽ മാത്രമേ ഭരണകക്ഷിയുടെ തെറ്റു ചൂണ്ടിക്കാട്ടുമ്പോൾ ജനങ്ങൾ വിശ്വസിക്കുകയുള്ളൂ.</p>
      <p>കേരളത്തിൽ സർക്കാരിനെ എതിർക്കാതിരിക്കാൻ കഴിയില്ല. ചെയ്യുന്നതെല്ലാം തെറ്റായതു കൊണ്ടാണ് അത്. കേരളത്തിന്റെ പ്രത്യേകത ആണത്. കേരളത്തിൽ കോൺഗ്രസിലെയും സിപിഎമ്മിലെയും നേതാക്കൾക്കു മാത്രമെ മുഖ്യമന്ത്രിയാകാൻ കഴിയുകയുള്ളൂ. അല്ലാതെ ആരെങ്കിലും ശ്രമിച്ചിട്ടുണ്ടെങ്കിൽ കുഴപ്പത്തിലായി, കുഴിയിലായിട്ടുണ്ട്. കേരള കോൺഗ്രസ് (ജേക്കബ്) നേതാവും മുൻ മന്ത്രിയുമായിരുന്ന ടി.എം.ജേക്കബിന്റെ അനുസ്മരണ സമ്മേളനം ഉദ്ഘാടനം ചെയ്യുകയായിരുന്നു അദ്ദേഹം.</p>
      <p><b>English Summary: </b>PJ Kurien on opposition's behaviour</p>
    </article>
  </body>
</html>