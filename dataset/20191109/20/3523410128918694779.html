<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639070/%D8%A2%D8%B3%DB%8C%D8%A8%E2%80%8C%D9%BE%D8%B0%DB%8C%D8%B1%DB%8C-macos-%D8%A7%DB%8C%D9%85%DB%8C%D9%84%E2%80%8C%D9%87%D8%A7%DB%8C-%D8%B1%D9%85%D8%B2%D9%86%DA%AF%D8%A7%D8%B1%DB%8C-%D8%B4%D8%AF%D9%87-%DA%A9%D8%A7%D8%B1%D8%A8%D8%B1%D8%A7%D9%86-%D8%B1%D8%A7-%D8%A7%D9%81%D8%B4%D8%A7-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T20:12:00+00:00"/>
    <meta property="og:title" content="آسیب‌پذیری macOS ایمیل‌های رمزنگاری شده کاربران را افشا کرد"/>
    <meta property="og:description" content="چند وقتی است که اپل به پیشرفت‌های خود در زمینه تامین امنیت کاربران محصولات این کمپانی می‌بالد."/>
  </head>
  <body>
    <article>
      <h1>
        <a href="https://www.bultannews.com/fa/news/639070/%D8%A2%D8%B3%DB%8C%D8%A8%E2%80%8C%D9%BE%D8%B0%DB%8C%D8%B1%DB%8C-macos-%D8%A7%DB%8C%D9%85%DB%8C%D9%84%E2%80%8C%D9%87%D8%A7%DB%8C-%D8%B1%D9%85%D8%B2%D9%86%DA%AF%D8%A7%D8%B1%DB%8C-%D8%B4%D8%AF%D9%87-%DA%A9%D8%A7%D8%B1%D8%A8%D8%B1%D8%A7%D9%86-%D8%B1%D8%A7-%D8%A7%D9%81%D8%B4%D8%A7-%DA%A9%D8%B1%D8%AF">آسیب‌پذیری macOS ایمیل‌های رمزنگاری شده کاربران را افشا کرد</a>
      </h1>
      <h2>چند وقتی است که اپل به پیشرفت‌های خود در زمینه تامین امنیت کاربران محصولات این کمپانی می‌بالد.</h2>
      <address><time datetime="2019-11-09T20:12:00+00:00">09 Nov 2019, 20:12</time> by <a rel="author">بولتن نیوز | bultannews.com</a></address>
      <p><b>گروه IT:</b> چند وقتی است که<b> اپل</b> به پیشرفت‌های خود در زمینه <b>تامین امنیت کاربران</b> محصولات این کمپانی می‌بالد. اما به نظر می‌رسد که کاربران<b> مک</b> حداقل از این پیشرفت‌ها بهره‌ای نبرده‌اند.     به گزارش بولتن نیوز به نقل از دیجیاتو،<b> حفره امنیتی</b> که در اپلیکیشن <b>mail</b> سیستم‌عامل <b>macOS</b> قرار دارد، نسخه‌ای از<b> ایمیل‌های رمزنگاری شده</b> را در اختیار<b> Siri</b> قرار داده که به کل ایده رمزنگاری را زیر سوال می‌برد.<br/><br/>Siri  به کمک <b>قابلیت پیشنهادات</b> خود، همواره بخشی از اطلاعات ایمیل‌ها را می‌خواند تا در آینده پیشنهادات بهتری در رابطه با مخاطبین ایمیل‌های ارسال شده کاربران macOS بدهد. برای این منظور، همواره یک نسخه از ایمیل‌ها در پایگاه داده Siri ذخیره می‌شود که بتواند بعدها از آن استفاده کند. این ویژگی به خودی خود، بسیار کاربردی است اما به نظر می‌رسد چندان امن نیست.</p>
      <figure>
        <img src="https://www.bultannews.com/files/fa/news/1398/8/18/1194333_971.png"/>
      </figure>
      <p>برای این که از آسیب‌پذیر بودن مک‌بوک خود مطمئن شوید، باید یک سری مراحل را طی کنید. برای این منظور باید از اپلیکیشن mail استفاده کنید، ایمیل‌های خود را رمزنگاری شده ارسال کنید و رمزنگاری <b>FileVault</b> برای کل درایو سیستم را نیز خاموش کرده باشید. Siri هم که به صورت خودکار ایمیل‌های شما را می‌خواند. تنها تحت این شرایط است که شما نسبت به خطرات احتمالی آسیب‌پذیر هستید.<br/><br/>ذکر این نکته نیز لازم است که اپل از macOS سیرا با این مشکل دست و پنجه نرم می‌کرده و جالب است که پس از ۴ نسخه همچنان آپدیتی به منظور درست کردن آن منتشر نکرده است. با این حال راه‌هایی وجود دارد که کاربران می توانند به صورت موقت از این آسیب‌پذیری جلوگیری کنند. کاربران می‌بایست به<b> System Preferences</b> بروند و در تب Siri و سپس<b> Siri Suggestion</b> وارد بخش<b> Mail</b> شده و گزینه<b> Learn from this app</b> را غیرفعال کنند.<br/><br/>البته بیشتر <b>سازمان‌های دولتی</b> هستند که ممکن است اسناد محرمانه آن‌ها از طریق این حفره امنیتی به بیرون درز کند. در نتیجه این اتفاق برای اپل خبر خوبی نیست، به خصوص که تلاش‌های این کمپانی به منظور امن کردن فایل‌های کاربران در چند سال اخیر، آغازگر بحث‌های داغی بوده است.</p>
    </article>
  </body>
</html>