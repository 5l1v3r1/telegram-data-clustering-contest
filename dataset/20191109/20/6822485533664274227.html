<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818177.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T20:07:00+00:00"/>
    <meta property="og:title" content="فرانسه در پی ساخت «۶ رآکتور پیشرفته هسته‌ای» است"/>
    <meta property="og:description" content="به گزارش فارس، یک روزنامه فرانسوی گزارش داد که شرکت برق فرانسه (EDF) تخمین زده است که ساخت 6 راکتور هسته‌ای پیشرفته مدل «ای پی آر» در این کشور دستکم 46 میلیارد یورو (یک میلیارد دلار) هزینه در بردارد."/>
  </head>
  <body>
    <article>
      <h1>فرانسه در پی ساخت «۶ رآکتور پیشرفته هسته‌ای» است</h1>
      <address>
        <time datetime="2019-11-09T20:07:00+00:00">09 Nov 2019, 20:07</time>
      </address>
      <p>فرانسه قصد دارد با تامین ۴۶ میلیارد یورو، ۶ رآکتور پیشرفته هسته‌ای مورد نیاز در صنعت برق این کشور را تولید کند.</p>
      <p>به گزارش فارس، یک روزنامه فرانسوی گزارش داد که شرکت برق فرانسه (EDF) تخمین زده است که ساخت 6 راکتور هسته‌ای پیشرفته مدل «ای پی آر» در این کشور دستکم 46 میلیارد یورو (یک میلیارد دلار) هزینه در بردارد.</p>
      <p>به نوشته «رویترز»،  روزنامه فرانسوی «لوموند» در شماره روز شنبه خود در این زمینه نوشت که این تخمین در سندی محرمانه در خاتمه جولای (تیر) به هیئت مدیره شرکت برق دولتی  فرانسه ارائه شد.</p>
      <p>به گزارش لوموند، هر راکتور براساس نوع ساخت به صورت  جفتی به حدود 20 سال زمان و  7.5 میلیارد تا 7.8 میلیارد یورو هزینه نیاز دارد.</p>
      <p>بر اساس این گزارش، مدل «ای پی آر» جدیدترین نسل راکتور ساخت فرانسه و دارای مهندسی پیچیده و ویژگی‌های ایمنی پیشرفته است که پس از حادثه برای نیروگاه هسته‌ای «فوکوشیما» در ژاپن مورد استفاده قرار گرفت.</p>
      <p>سال 2011 و بعداز سونامی و زلزله شدید در ژاپن، نیروگاه‌ هسته‌ای فوکوشیما فعالیت خود را تعطیل کرد. تعداد 50 راکتور فعال ژاپن نیز پس از این حادثه به دلایل ایمنی و یا تعمیرات دیگر فعالیتی نداشتند.</p>
    </article>
  </body>
</html>