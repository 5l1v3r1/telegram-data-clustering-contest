<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinska-aviakompaniya-skasuvala-ryad-aviareysiv-z-kijeva-638907.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-09T20:31:45+00:00"/>
    <meta property="og:title" content="Українська авіакомпанія скасувала ряд авіарейсів з Києва"/>
    <meta property="og:description" content="Компанія «Мотор Січ» скасувала всі рейси з Києва до Ужгорода"/>
  </head>
  <body>
    <article>
      <h1>Українська авіакомпанія скасувала ряд авіарейсів з Києва</h1>
      <address>
        <time datetime="2019-11-09T20:31:45+00:00">09 Nov 2019, 20:31</time>
      </address>
      <h4>Компанія «Мотор Січ» скасувала всі рейси з Києва до Ужгорода</h4>
      <p>Авіакомпанія «Мотор Січ» скасувала всі авіарейси з Києва до Ужгорода, Львова та Одеси.</p>
      <p>Про це повідомляє <a href="https://www.avianews.com/ukraine/2019/11/07/motorsich_to_suspend_flights_to_lviv_odessa/?fbclid=IwAR3lVyhIoIyoplH6f_cB0KpYn9IJf1W1GNw9wc4PaTHvbWb9pnJ8PsMnP3E">avianews.com.</a></p>
      <p>Як повідомляється, авіакомпанія до 20-21 грудня скасувала рейси з Києва до Львова та Одеси. В «Мотор Січ» наголосили, що пасажири скасованих авіарейсів можуть повернути квитки без виплати штрафу.</p>
      <p>Також компанія скасувала всі рейси з Києва до Ужгорода. Ймовірно, рейси за напрямком «Київ-Ужгород» будуть відновлені до весни 2020 року.</p>
      <p>Крім того, за словами директора міжнародного аеропорту «Ужгород» Руслана Лііса, компанія «Мотор Січ» має намір збільшити кількість авіарейсів до Запоріжжя.</p>
      <p>Раніше повідомлялося, що авіакомпанія <a href="https://glavcom.ua/kyiv/news/ukrajinska-aviakompaniya-skasovuje-reysi-z-kijeva-do-odesi-i-lvova-638376.html">«Мотор Січ» скасовує більшість рейсів з Києва до Одеси та Львова.</a></p>
      <p>Раніше «Мотор Січ» анонсувала відкриття з 1 вересня <a href="https://glavcom.ua/economics/finances/motor-sich-bude-litati-z-dnipra-do-bolgariji-ta-bilorusi-613873.html">двох міжнародних рейсів з Дніпра в Мінськ і Бургас.</a></p>
      <p>До слова, українські авіакомпанії виконали без затримок 86,2% з 5122 рейсів з аеропортів України у вересні 2019 року, тоді як у іноземних авіаперевізників показник склав 83,9% при кількості вильотів 3251. </p>
      <p>Серед українських авіакомпаній <a href="https://glavcom.ua/economics/finances/skyup-u-veresni-vpershe-viperediv-mau-u-reytingu-punktualnosti-aviakompaniy-634111.html">найбільш пунктуальною у вересні 2019 року з результатом 95,8% стала «Мотор Січ»</a>, друге місце посіла «Роза Вітрів» з показником 93,8%, а замкнула трійку лідерів YanAir, що виконала без затримок 91,1% рейсів.</p>
    </article>
  </body>
</html>