<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545996.html/%DA%A9%D9%84%DB%8C%D9%87-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D8%A2%DA%98%D8%A7%D9%86%D8%B3-%D8%A8%D8%B1%DA%AF%D8%B2%D8%A7%D8%B1-%DA%A9%D9%86%D9%86%D8%AF%D9%87-%D8%AA%D9%88%D8%B1-%D9%85%D8%AE%D8%AA%D9%84%D8%B7-%D8%AF%D8%B1-%D8%B2%D8%A7%D9%87%D8%AF%D8%A7%D9%86-%D8%A7%D8%A8%D8%B7%D8%A7%D9%84-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T20:24:00+00:00"/>
    <meta property="og:title" content="کلیه فعالیت های آژانس برگزار کننده تور مختلط در زاهدان ابطال شد"/>
    <meta property="og:description" content="مدیرکل میراث فرهنگی و گردشگری سیستان و بلوچستان گفت: حفظ شئونات اسلامی خط قرمز ماست و بدون مماشات با تورهای که این مسائل را رعایت نکنند برخورد خواهیم کرد."/>
  </head>
  <body>
    <article>
      <h1>کلیه فعالیت های آژانس برگزار کننده تور مختلط در زاهدان ابطال شد</h1>
      <address>
        <time datetime="2019-11-09T20:24:00+00:00">09 Nov 2019, 20:24</time>
      </address>
      <p>مدیرکل میراث فرهنگی و گردشگری سیستان و بلوچستان گفت: حفظ شئونات اسلامی خط قرمز ماست و بدون مماشات با تورهای که این مسائل را رعایت نکنند برخورد خواهیم کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مدیرکل میراث فرهنگی و گردشگری سیستان و بلوچستان در گفتگو با <a href="http://www.asrehamoon.ir/fa/doc/news/117308/%DA%A9%D9%84%DB%8C%D9%87-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D8%A2%DA%98%D8%A7%D9%86%D8%B3-%D8%A8%D8%B1%DA%AF%D8%B2%D8%A7%D8%B1-%DA%A9%D9%86%D9%86%D8%AF%D9%87-%D8%AA%D9%88%D8%B1-%D9%85%D8%AE%D8%AA%D9%84%D8%B7-%D8%B2%D8%A7%D9%87%D8%AF%D8%A7%D9%86-%D8%A7%D8%A8%D8%B7%D8%A7%D9%84">عصرهامون </a>از ابطال مجوز فعالیت آژانسی که اقدام به برپایی تور کویرگردی مختلط در اطراف شهر زاهدان کرده بود خبر داد و گفت: حفظ شئونات اسلامی خط قرمز سازمان میراث فرهنگی و گردشگری می باشد و در این خصوص با هیچ کس مماشات نمی کنیم.<br/><br/>وی ادامه داد: آژانس های گردشگری متعهد به رعایت کلیه مسائل و شئونات اخلاقی می باشند که متاسفانه در این تور این مسائل رعایت نشده و اداره کل میراث فرهنگی استان بدون مماشات با آن برخورد خواهد کرد.<br/><br/>جلال زایی انتشار این تصاویر را باعث جریحه دار شدن افکار عمومی دانست و گفت: در این خصوص مکاتبات لازم با نهادهای بالادستی انجام گرفته و مسلما آژانس شانا گشت دیگر اجازه فعالیت در استان را نخواهد یافت.<br/><br/>وی تصریح کرد: پیگیری و شناسایی این قبیل تورها در سطح استان در دستور کار این اداره کل است و با شناسایی هویت برگزارکنندگان این قبیل تورها با آن‌ها برخورد قضایی خواهد شد.<br/><br/>انتهای پیام/</p>
    </article>
  </body>
</html>