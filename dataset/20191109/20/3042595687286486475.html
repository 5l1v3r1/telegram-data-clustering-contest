<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/meldte-forfall-grunnet-skade---spilte-90-minutter-i-kveld/71801910"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T20:48:46+00:00"/>
    <meta property="og:title" content="Meldte forfall grunnet skade - spilte 90 minutter i kveld"/>
    <meta property="og:description" content="Stefan Johansen var på banen i 90 minutter for Fulham lørdag, dagen etter han meldte forfall til landslagets kommende EM-kvalifiseringskamper."/>
  </head>
  <body>
    <article>
      <h1>Meldte forfall grunnet skade - spilte 90 minutter i kveld</h1>
      <h2>Stefan Johansen var på banen i 90 minutter for Fulham lørdag, dagen etter han meldte forfall til landslagets kommende EM-kvalifiseringskamper.</h2>
      <address><time datetime="2019-11-09T20:48:46+00:00">09 Nov 2019, 20:48</time> by <a rel="author">NTB I</a></address>
      <p>Johansen spilte hele kampen da Fulham slo Birmingham 1-0 borte i den engelske mesterskapsserien. Det skjedde dagen etter at han meldte forfall til landslagets møter med Færøyene og Malta på grunn av skade.</p>
      <p>At landslagskapteinen spilte, og det samtlige minutter, kom overraskende på landslaget, sier assistenttrener Per Joar Hansen til <a href="https://www.tv2.no/sport/10978960/">TV 2</a>.</p>
      <p>
        <b>- Det er bare klubben som kan svare på hvorfor han spilte, men det var overraskende for oss at han spilte i dag, sier Hansen.</b>
      </p>
      <p>Han sier videre at Johansen meldte forfall til landskampene på grunn av en hevelse i kneet.</p>
      <p>- Årsaken til at han meldte forfall var at han i utgangspunktet skulle bruke samlingen til å bli kvitt den hevelsen, sier Lagerbäck-assistenten.</p>
      <p>Norge møter Færøyene kommende fredag og Malta påfølgende mandag.</p>
    </article>
  </body>
</html>