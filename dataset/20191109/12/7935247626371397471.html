<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mucize-doktora-rakip-geliyor-214616h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T12:30:54+00:00"/>
    <meta property="og:title" content="Mucize Doktor'a rakip geliyor!"/>
    <meta property="og:description" content="Fox Tv'nin iddialı yapımı Mucize Doktor'a rakip geliyor."/>
  </head>
  <body>
    <article>
      <h1>Mucize Doktor'a rakip geliyor!</h1>
      <h2>Fox Tv'nin iddialı yapımı Mucize Doktor'a rakip geliyor.</h2>
      <address>
        <time datetime="2019-11-09T12:30:54+00:00">09 Nov 2019, 12:30</time>
      </address>
      <p><b>MUCİZE DOKTOR'A RAKİP GELİYOR</b><br/><br/>Fox Tv'nin yayınlandığı günden beri reytingleri altüst eden dizisi Mucize Doktor, bir Amerikan tıbbi drama televizyon dizisi olan ve geçtiğimiz yılın en popüler dizisi seçilen The Good Doctor adlı diziden uyarlandı.<br/><br/>Otizm ve Savant sendromlu bir doktorun hayatını ekrana taşıyan dizi izleyici tarafından çok sevildi.<br/><br/><b>HEKİMOĞLU GELİYOR</b><br/><br/>Dizi dünyasının unutulmaz karakteri Dr. House’u Türkiye uyarlamasında Timuçin Esen canlandıracak.</p>
      <p>“Hekimoğlu” dizisinin oyuncu kadrosunda Okan Yalabık ve Ebru Özkan gibi deneyimli isimlerin yanı sıra genç yetenekler Kaan Yıldırım, Damla Colbay ve Aytaç Şaşmaz da yer alacak. </p>
      <p>Senaryo uyarlamasını Banu Kiremitçi Bozkurt’un yaptığı dizinin yönetmen koltuğunda Hülya Gezer oturacak. Dizinin yapımcılığını ise bir Red Arrow Studios şirketi olan Karga Seven Pictures Türkiye’den Ömer Özgüner ve Ümmü Burhan üstleniyor.</p>
      <p>
        <b>HUYSUZ DOKTOR</b>
      </p>
      <p>Dizide Ateş Hekimoğlu (Timuçin Esen) enfeksiyon hastalıkları ve nefroloji konusunda nam salmış başarılı bir doktordur. Asosyal, huysuz, ukala ama aynı zamanda zekâsıyla hayranlık uyandıran bir doktor olan Hekimoğlu, hem otorite karşıtı hem de sorun giderici ve kurtarıcıdır.<br/><br/>Her iki dizide güçlü oyuncu kadrosu ve senaryosuyla kıyasıya rekabet içinde olacakları düşünülüyor.<br/><br/>Hekimoğlu'nun hangi tarihte yayınlanacağı konusunda henüz bir netlik yok. <br/><br/>Mucize Doktor'a tehdit oluşturup oluşturmayacağı önümüzdeki zamanlarda belli olacak<br/> </p>
      <figure>
        <iframe src="https://www.youtube.com/embed/AqcTTiTweEQ" width="500" height="315" data-service="Youtube" scrolling="no"/>
      </figure>
    </article>
  </body>
</html>