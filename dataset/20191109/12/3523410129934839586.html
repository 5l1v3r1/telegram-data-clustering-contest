<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638981/%D8%B1%D9%88%D8%B3%DB%8C%D9%87-%D8%AF%D8%A7%DB%8C%D8%B1%D9%87-%D8%A7%D9%84%D9%85%D8%B9%D8%A7%D8%B1%D9%81-%D8%A8%D8%B2%D8%B1%DA%AF-%D8%AE%D9%88%D8%AF-%D8%B1%D8%A7-%D8%AC%D8%A7%DB%8C%DA%AF%D8%B2%DB%8C%D9%86-%D9%88%DB%8C%DA%A9%DB%8C-%D9%BE%D8%AF%DB%8C%D8%A7-%D9%85%DB%8C-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T12:29:00+00:00"/>
    <meta property="og:title" content="روسیه دایره المعارف بزرگ خود را جایگزین ویکی پدیا می کند"/>
    <meta property="og:description" content="رئیس جمهور روسیه در یک سخنرانی اعلام کرده باید به جای ویکی پدیا، دایرة المعارف بزرگ روسیه جایگزین شود."/>
  </head>
  <body>
    <article>
      <h1>
        <a href="https://www.bultannews.com/fa/news/638981/%D8%B1%D9%88%D8%B3%DB%8C%D9%87-%D8%AF%D8%A7%DB%8C%D8%B1%D9%87-%D8%A7%D9%84%D9%85%D8%B9%D8%A7%D8%B1%D9%81-%D8%A8%D8%B2%D8%B1%DA%AF-%D8%AE%D9%88%D8%AF-%D8%B1%D8%A7-%D8%AC%D8%A7%DB%8C%DA%AF%D8%B2%DB%8C%D9%86-%D9%88%DB%8C%DA%A9%DB%8C-%D9%BE%D8%AF%DB%8C%D8%A7-%D9%85%DB%8C-%DA%A9%D9%86%D8%AF">روسیه دایره المعارف بزرگ خود را جایگزین ویکی پدیا می کند</a>
      </h1>
      <h2>رئیس جمهور روسیه در یک سخنرانی اعلام کرده باید به جای ویکی پدیا، دایرة المعارف بزرگ روسیه جایگزین شود.</h2>
      <address><time datetime="2019-11-09T12:29:00+00:00">09 Nov 2019, 12:29</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ولادیمیر پوتین رئیس جمهور روسیه پیشنهاد کرده به جای «<b>ویکی پدیا</b>» نسخه روسی زبان و معتبری جایگزین آن شود.</p>
      <p>این درحالی است که هفته قبل قانون اینترنت ملی روسیه اجرایی شد. پوتین هنگام سخنرانی در جلسه شورای زبان روسی در کرملین گفت: وب سایت هایی که اطلاعات آنها توسط انبوهی از کاربران تامین می شود و ماهانه بیش از ۶۱۱ میلیون بازدیدکننده در این کشور دارند باید با نسخه روسی زبان مبتنی بر دایرة المعارف اتحاد جماهیر شوروی جایگزین شود.</p>
      <p>او در این باره گفت: در خصوص ویکی پدیا، بهتر است آن را با دایرة المعارف جدید بزرگ روسیه جایگزین کرد. به این ترتیب اطلاعات معتبر به شیوه ای مدرن در دسترس قرار می گیرد.</p>
      <p>این آخرین دایرة المعارف چاپ شده در جهان است. دایرة المعارف روسیه با دستور ولادیمیر پوتین در سال ۲۰۰۳ میلادی جمع آوری و در ۲۰۱۷ میلادی چاپ شد. قیمت هر کتاب این مجموعه ۳۶ جلدی بیش از ۲۳ پوند است که با توجه به دایرة المعارفپ یشین اتحاد جماهیر نوشته شده است.</p>
      <p>کرملین قبلا اعلام کرده با صرف بودجه ای ۱.۷ میلیارد روبلی( ۲۰.۷ میلیارد پوند) قصد دارد متون این کتاب را آنلاین کند.</p>
      <p>البته ویکی پدیا به زبان روسی در سال ۲۰۰۱ میلادی ارائه شده که شامل ۱.۵ میلیون مقاله است.</p>
    </article>
  </body>
</html>