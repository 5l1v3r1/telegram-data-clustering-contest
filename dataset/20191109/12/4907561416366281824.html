<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ic-camasirinizi-utulemeden-giymeyin-2217954"/>
    <meta property="og:site_name" content="Posta"/>
    <meta property="article:published_time" content="2019-11-09T12:19:31+00:00"/>
    <meta property="og:title" content="İç çamaşırınızı ütülemeden giymeyin"/>
    <meta property="og:description" content="HPV virüsü rahim ağzı kanserinin en önemli nedenlerinden bir tanesidir. Kadınlarda en sık görülen kanserlerden biri olan rahim ağzı kanserine karşı alınması gereken önlemler ise gayet basit. Ancak Kadın Hastalıkları ve Doğum Uzmanı Op. Dr. Cem Kınık’ın rahim ağzı kanserinden korunmak için verdiği yöntem bir hayli ilginç…."/>
  </head>
  <body>
    <article>
      <h1>İç çamaşırınızı ütülemeden giymeyin</h1>
      <address>
        <time datetime="2019-11-09T12:19:31+00:00">09 Nov 2019, 12:19</time>
      </address>
      <h3>HPV virüsü rahim ağzı kanserinin en önemli nedenlerinden bir tanesidir. Kadınlarda en sık görülen kanserlerden biri olan rahim ağzı kanserine karşı alınması gereken önlemler ise gayet basit. Ancak Kadın Hastalıkları ve Doğum Uzmanı Op. Dr. Cem Kınık’ın rahim ağzı kanserinden korunmak için verdiği yöntem bir hayli ilginç….</h3>
      <p><a href="https://kadincaozel.com.tr/kadin/">Kadın</a> Hastalıkları ve Doğum Uzmanı Op. Dr. Cem Kınık, <b>rahim ağzı kanseri</b>nin belirtileri ve tedavi yöntemleri ile ilgili bilgiler verdi. Kadınlarda sık görülen kanser tiplerinden biri olan rahim ağzı (serviks) kanserinin en önemli belirtileri; genellikle ilişki sonrası vajinal kanama, kanlı veya kötü kokulu akıntı olarak karşımıza çıkıyor.</p>
      <p>Bu belirtilere sahip kişilerin geç kalmadan uzman bir hekime başvurarak ilgili kontrolleri yaptırması gerekiyor. Bu belirtilere rağmen kontrollerin yaptırılmaması sonucunda tedavi süreci daha da zorlaşıyor.</p>
      <p>HPV (Human papilloma virüs) enfeksiyonu, <b>rahim ağzı kanseri</b> için en önemli risk faktörüdür. Bunun yanı sıra erken yaşta başlayan cinsel ilişki, A ve C vitamin eksikliği, birden fazla cinsel partnerin olması, sigara kullanımı ya da ailede bulunan rahim ağzı kanseri öyküsü yani genetik faktörler de bu hastalığın görülmesine sebep olabilir.</p>
      <h3>Aşı en etkili koruyucu yöntem</h3>
      <p>Kadın Hastalıkları ve Doğum Uzmanı Op. Dr. Cem Kınık, en büyük risk faktörü olan HPV için aşılama yönteminin çok önemli olduğunu belirtti ve “9-26 yaşlar arasında 3 doz olarak uygulanan aşıların rahim ağzı kanserine karşı en etkili koruyucu yöntem olduğu bilinmektedir. Bu nedenle özellikle ebeveynlerin çocuklarına bu aşıyı yaptırması, onların gelecekleri için en önemli sağlık yatırımı olacaktır” dedi.</p>
      <figure>
        <img src="https://i.pstimaj.com/img/75/640x0/5dc6aeb6ae298bed8ba1291a"/>
      </figure>
      <h3>Smear testi ile erken teşhis mümkün</h3>
      <p>Rahim ağzı kanseri aşısının koruyuculuğu kanıtlansa da, aşı olan kişilerin yine de rutin kontrollerini yaptırması gerekir. Smear testi ile rahim ağzında oluşan ve yıllar içerisinde kansere dönüşme riski olan lezyonları, erken dönemde tespit edebiliyor ve gerekli tedaviyle kansere dönüşmesini engelleyebiliyoruz.</p>
      <h3>İç çamaşırınızı mutlaka ütüleyin</h3>
      <p>Her akıntı hekime başvurulmasını gerektirmez. Şeffaf ve kokusuz akıntı normal karşıladığımız bir akıntı türüdür. Ancak akıntı kokulu, koyu renkli ya da kıvamlı ise, bu bir enfeksiyon habercisi olabilir ve geç kalınmadan uzman hekime başvurulması gerekir. Bunun dışında çok sık vajinal duş yapılmamalı, kozmetik sabunlar kullanılmamalıdır. Ph değeri 3.5 ve 5.5 arasında olan sabunlar tercih edilmelidir. Ayrıca sentetik iç çamaşırları yerine pamuklu çamaşırlar tercih edilmeli ve bu çamaşırlar kullanılmadan önce kesinlikle ütülenmelidir.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kadir-dogulu-kendi-recetesini-kendisi-yazdi-2218021">
          <img src="https://i.pstimaj.com/img/100/180x95/5dc6fd1c66a97c9f5e1d7a52"/>
        </a>
      </figure>
      <p>
        <a href="https://www.posta.com.tr/kadir-dogulu-kendi-recetesini-kendisi-yazdi-2218021">1 Kadir Doğulu kendi reçetesini kendisi yazdı</a>
      </p>
      <figure>
        <a href="https://www.posta.com.tr/yakisikli-oyuncu-onur-tuna-isyan-etti-2218014">
          <img src="https://i.pstimaj.com/img/100/180x95/5dc6e8b666a97c95fadfe04a"/>
        </a>
      </figure>
      <p>
        <a href="https://www.posta.com.tr/yakisikli-oyuncu-onur-tuna-isyan-etti-2218014">2 Yakışıklı oyuncu Onur Tuna isyan etti</a>
      </p>
      <figure>
        <a href="https://www.posta.com.tr/el-ve-ayaklariniz-sebepsiz-yere-buyuyorsa-dikkat-2218013">
          <img src="https://i.pstimaj.com/img/100/180x95/5dc6defb66a97c9663fd5ee3"/>
        </a>
      </figure>
      <p>
        <a href="https://www.posta.com.tr/el-ve-ayaklariniz-sebepsiz-yere-buyuyorsa-dikkat-2218013">3 El ve ayaklarınız sebepsiz yere büyüyorsa akromegali o...</a>
      </p>
      <figure>
        <a href="https://www.posta.com.tr/dedikodu-yapmak-zararli-mi-2217955">
          <img src="https://i.pstimaj.com/img/100/180x95/5dc6b15c66a97c8cfd0adb5a"/>
        </a>
      </figure>
      <p>
        <a href="https://www.posta.com.tr/dedikodu-yapmak-zararli-mi-2217955">4 Dedikodu yapmak zararlı mı?</a>
      </p>
      <figure>
        <a href="https://www.posta.com.tr/fantom-agrisi-nedir-fantom-agrisi-neden-olur-2217947">
          <img src="https://i.pstimaj.com/img/100/180x95/5dc6a8d8ae298bed8ba12911"/>
        </a>
      </figure>
      <p>
        <a href="https://www.posta.com.tr/fantom-agrisi-nedir-fantom-agrisi-neden-olur-2217947">5 Fantom ağrısı nedir? Fantom ağrısı neden olur?</a>
      </p>
      <figure>
        <a href="https://www.posta.com.tr/bengunun-kizi-zeynepin-ilk-kahkahalari-2217898">
          <img src="https://i.pstimaj.com/img/100/180x95/5dc64d7f66a97c8431d3eab8"/>
        </a>
      </figure>
      <p>
        <a href="https://www.posta.com.tr/bengunun-kizi-zeynepin-ilk-kahkahalari-2217898">6 Bengü’nün kızı Zeynep’in ilk kahkahaları</a>
      </p>
      <figure>
        <a href="https://www.posta.com.tr/selin-cigercinin-annelik-karari-2217950">
          <img src="https://i.pstimaj.com/img/100/180x95/5dc6a9fe66a97c8e0cddbd80"/>
        </a>
      </figure>
      <p>
        <a href="https://www.posta.com.tr/selin-cigercinin-annelik-karari-2217950">7 Selin Ciğerci'nin annelik kararı</a>
      </p>
      <figure>
        <a href="https://www.posta.com.tr/uyurken-birden-fazla-yastik-kullanmak-zararli-mi-2217948">
          <img src="https://i.pstimaj.com/img/100/180x95/5dc6a90b66a97c8cfe3efa66"/>
        </a>
      </figure>
      <p>
        <a href="https://www.posta.com.tr/uyurken-birden-fazla-yastik-kullanmak-zararli-mi-2217948">8 Uyurken birden fazla yastık kullanmak zararlı mı?</a>
      </p>
      <figure>
        <a href="https://www.posta.com.tr/masterchef-cemre-hakkinda-flas-iddia-2217946">
          <img src="https://i.pstimaj.com/img/100/180x95/5dc6a783ae298bed8a3e932a"/>
        </a>
      </figure>
      <p>
        <a href="https://www.posta.com.tr/masterchef-cemre-hakkinda-flas-iddia-2217946">9 MasterChef Cemre hakkında flaş iddia</a>
      </p>
      <figure>
        <a href="https://www.posta.com.tr/tarik-unluoglunun-esinden-duygusal-paylasim-2217945">
          <img src="https://i.pstimaj.com/img/100/180x95/5dc6a46eae298bed8a3e9328"/>
        </a>
      </figure>
      <p>
        <a href="https://www.posta.com.tr/tarik-unluoglunun-esinden-duygusal-paylasim-2217945">10 Tarık Ünlüoğlu'nun eşinden duygusal paylaşım</a>
      </p>
    </article>
  </body>
</html>