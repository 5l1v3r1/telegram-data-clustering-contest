<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/miui-11-arriva-in-redmi-8-8a/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T12:38:00+00:00"/>
    <meta property="og:title" content="MIUI 11 è ufficialmente disponibile per Xiaomi Redmi 8 e Redmi 8A"/>
    <meta property="og:description" content="Xiaomi continua a diffondere MIUI 11: arriva l'aggiornamento &quot;Global stabile&quot;, basato su Android Pie, per Redmi 8 e Redmi 8A."/>
  </head>
  <body>
    <article>
      <h1>MIUI 11 è ufficialmente disponibile per Xiaomi Redmi 8 e Redmi 8A</h1>
      <address><time datetime="2019-11-09T12:38:00+00:00">09 Nov 2019, 12:38</time> by <a rel="author">Biagio Petronaci</a></address>
      <p>Anche <a href="http://www.tomshw.it/smartphone/xiaomi-redmi-8-arriva-in-italia-a-16999-euro/"><b>Redmi 8</b></a> e <a href="http://www.tomshw.it/smartphone/xiaomi-redmi-8a-ufficiale-batteria-da-5-000-mah-e-display-da-622-pollici/"><b>Redmi 8A</b></a>, come <a href="http://www.tomshw.it/smartphone/xiaomi-miui-11-smartphone-compatibili/">precedentemente annunciato</a> dal produttore, ottengono la versione “<i>Global stabile</i>” di <b>MIUI 11</b>. La distribuzione dell’ultima versione dell’interfaccia utente è iniziata poche settimane fa e continuerà almeno fino alla seconda metà di dicembre. Quasi 30 saranno gli smartphone <b>Xiaomi</b> interessati.</p>
      <p>Redmi 8 e 8A avrebbero dovuto ricevere l’aggiornamento a partire dal <b>13 novembre</b>, ma la società, a quanto pare, avrebbe deciso di anticipare la distribuzione. Proprio durante queste ore, infatti, gli utenti stanno iniziando a ricevere l’update accompagnato dal codice <i>11.0.1.0.PCPINXM</i>.</p>
      <figure>
        <img src="https://www.tomshw.it/images/images/2019/09/redmi-8a-53263.768x432.jpg"/>
      </figure>
      <p>Pur essendo la medesima versione, la build per Redmi 8 ha un peso di <b>600 MB</b>; quella per Redmi 8A solo <b>544 MB</b>. Esse vengono inoltre accompagnate dalla <b>patch di sicurezza</b> di ottobre 2019. La versione di MIUI 11 è basata su <b>Android Pie</b> e non su Android 10. Sono comunque molte le <b>novità introdotte</b>, come già visto in <a href="https://www.tomshw.it/smartphone/miui-11-e-ufficialmente-disponibile-per-xiaomi-mi-9/"><i>Xiaomi Mi 9</i></a>: un’interfaccia ridisegnata, Turbo videogiochi (pensato per i videogiocatori), alcuni suoni tratti dalla natura, la possibilità di gestire al meglio i propri documenti, numerose ottimizzazioni e la <b>Dark Mode</b>.</p>
      <p>L’aggiornamento è attualmente in fase di roll out. Gli utenti coinvolti riceveranno una <b>notifica OTA</b> grazie alla quale sarà possibile installare la nuova versione.</p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/yXCaG">questo link</a>.</blockquote>
    </article>
  </body>
</html>