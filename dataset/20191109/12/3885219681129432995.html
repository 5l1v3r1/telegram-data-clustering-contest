<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322536"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-09T12:56:00+00:00"/>
    <meta property="og:title" content="לאחר כמאה שנות סכסוך: אתר קדוש למוסלמים בהודו יועבר להינדים"/>
    <meta property="og:description" content="בית המשפט העליון הכריע לטובת מאמיני הדת השלטת, וקבע כי קרקע שעמדה בלב מחלוקת עם מוסלמים, תשמש לבניית מקדש על חורבותיו של..."/>
  </head>
  <body>
    <article>
      <h1>לאחר כמאה שנות סכסוך: אתר קדוש למוסלמים בהודו יועבר להינדים</h1>
      <address><time datetime="2019-11-09T12:56:00+00:00">09 Nov 2019, 12:56</time> by <a rel="author">אי-פי</a></address>
      <figure>
        <img src="https://img.wcdn.co.il/f_auto,w_700,t_18/2/9/4/7/2947688-46.jpg"/>
        <figcaption>מאמינים הינדים חוגגים את החלטת בית המשפט. ניו דלהי, היום (צילום: רויטרס)</figcaption>
      </figure>
      <p>בית המשפט העליון בהודו הכריע היום (שבת) לטובת מקדש הינדי על קרקע שנויה במחלוקת בצפון המדינה וקבע כי תינתן קרקע חלפוית למוסלמים שתמש לבניית מקדש חדש על חורבותיו של מסגד שנהרס לפני כשלושה עשורים. ההחלטה בפרשה הרגישה גונתה במהירות על ידי ארגון מוסלמי מרכזי במדינה.</p>
      <p>המחלוקת על בעלות הקרקע בעיר איודיה שבמדינת אוטאר-פראדש הצפונית הייתה אחד מהנושאים השנויים ביותר במחלוקת במדינה, כשלאומנים הינדים תבעו את בניית המקדש במשך יותר ממאה שנה. מסגד "באברי" הוקדם במאה ה-16 ונהרס על ידי הינדים קיצוניים בדצמבר 1992, מה שהצית אז גל של אלימות קשה בין המאמינים הדתות שהותיר כ-2,000 הרוגים.</p>
      <p>ראש ממשלת הודו, נרנדרה מודי, בירך על החלטת בית המשפט ואמר כי פסק הדין הסדיר עניין רב שנים. "לצדדים ניתן הזמן וההזדמנות להביע את עמדתם באופן הולם. פסק הדין הזה רק יגביר את אמון העם בהליך המשפטי", אמר. ההחלטה סוללת את הדרך להקמת מקדש במקומו של המסגד ההרוס.</p>
      <p>בפקיסטן, שיחסיה עם הודו מצויים במשבר סביב החלטת ממשלתו של מודי לבטל את המעמד האוטונומי של קשמיר, אמרו כי החלטת העליון מצביעה על "הלך הרוח המבוסס על שנאה" של הממשלה בניו דלהי.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3321321">תושבים עוטים מסכות, טיסות בוטלו: ניו דלהי הפכה ל"תא גזים" </a>
        <a href="https://news.walla.co.il/item/3318139"> המסרונים חזרו לקשמיר אחרי חודשיים - ונחסמו כעבור שעות בשל פיגוע </a>
        <a href="https://tld.walla.co.il/item/3235509?lm_supplier=16893&amp;lm_bc=18500"> 6 טעויות שאתם עושים ברשת שפוגעות לכם בעסק תוכן מקודם</a>
      </p>
      <figure>
        <img src="https://img.wcdn.co.il/f_auto,w_700/2/9/4/7/2947691-46.jpg"/>
        <figcaption>"הפרה של הוראות הסטטוס קוו". עיתונאים מחוץ לבית המשפט בניו דלהי, היום (צילום: רויטרס)</figcaption>
      </figure>
      <p>חמישה שופטי בית המשפט העליון קבעו בפסק דין, פה אחד, כי במקום שטח המסגד, לקהילה המוסלמית יוקצו חמישה דונם במקום מרכזי לבניית מסגד, אולם הם לא ציינו מפורשות היכן. כמו כן, השטח השנוי במחלוקת יינתן לחבר הנאמנים להקמת מקדש לאל ההינדי ראם.</p>
      <p>בית המשפט ציין כי הריסתו של המסגד ב-1992 הייתה "הפרה של הוראות הסטטוס קוו של העליון". חרף קביעה זו, השופטים לא נקטו צעדים ולא הורו על שום עונש פלילי נגד אלה שהרסו את המסגד בנוכחות כמה מנהיגים בכירים במפלגתו של מודי. מודי הבטיח לבנות את המקדש במהלך קמפיין הבחירות ב-2014, שבסימו על לשלטון, אך הוא החליט להמתין להכרעת בית המשפט למרות לחץ של קיצוניים הינדיים שביקשו ממנו להעביר חקיקה בנושא.</p>
      <p>בית המשפט העליון קבע כי האמונה שלפיה האל נולד במקום "אינה נתונה לוויכוח", וכי המוסלמים לא סיפקו הוכחות לכך שהייתה להם בעלות בלעדית על הקרקע. ההכרעה התקבלה בעקבות ערעור של שתי הקהילות על פסיקה של בית משפט בערכאה נמוכה יותר, שלפיה עליהן לחלק את האדמה לשלושה חלקים - שניים מהם עבור ההינדים ואחד עבור המוסלמים. הדיונים החלו באוגוסט, אחרי שמאמצי התיווך נכשלו.</p>
      <p>"זה היה מאבק חוקי עצום ואנחנו שמחים ששכנענו את בית המשפט העליון. זה רגע היסטורי עבור ההינדים", אמר וישנו שנקר ג'אין, עורך דין שייצג את הקהילה ההינדית בתיק.</p>
      <p>זפרייב ג'ילאני, נציג מועצת הווקף המרכזית של הסונים במדינת אוטאר-פרדאש, אמר כי הוא מתנגד לפסיקה. הוא רמז לאפשרות להגשת עצומה לבית המשפט העליון, אך במקביל הוא קרא לכל הקהילות להימנע מאלימות.</p>
      <p>ההינדים רואים במקום השנוי במחלוקת כמקום לידתו של האל ראם. הם טוענים שהמסגד נבנה עליו אחרי שמקדש לכבודו של האל ההינדי נחרב בידי פולשים מוסלמים. בסך הכול, כ-80% מתוך 1.3 מיליארד אזרחי הודו הם הינדים, בהשוואה ל-14% מוסלמים.</p>
      <p>תומכים ופעילים הינדים חגגו את פסק הדין על מדשאות בית המשפט בניו דלהי. במקביל, עם פרוץ החדשות על הפסיקה, פרצו חגיגות ברחובות איודהיה ומאמינים הינדים חילקו ממתקים, אך המשטרה הדפה אותם במהירות לבתיהם. עם רדת החשיכה, קבוצה גדולה של הינדים בעיר הדליקה נרות, מנורות וזיקוקים כדי לחגוג את ההחלטה, כשהמשטרה התקשתה לעצור את ההתלהבות שלהם.</p>
      <p>הרשויות תגברו את האבטחה בעיירה, שנמצאת במרחק של כ-550 ק"מ ממזרח לניו דלהי, ופרסו יותר מ-5,000 כוחות פרה-צבאיים כדי למנוע תקיפות של פעילים הינדים נגד מוסלמים, המהווים כ-6% מכלל 55 אלף תושבי העיירה, שהייתה נטושה במהלך היום. בנוסף לכך, אלפי עולי רגל הינדים, שהתכנסו בעיירה לקראת אירוע דתי שיתקיים ביום שלישי, הוחזרו על עקבותיהם על ידי המשטרה,</p>
      <p>עד עתה, המשטרה עצרה כ-500 איש באוטאר-פראדש שפרסמו הודעות מתגרות ברשתות החברתיות. דובר הממשלה המקומית אמר כי המשטרה עצרה כ-5,000 איש נוספים בעלי רקע פלילי כדי למנוע מהם "לעשות צרות" אחרי הפסיקה. כמו כן, הרשויות סגרו את הכניסה למדינה דרך נפאל, והורו לכל מוסדות החינוך בה להישאר סגורים עד ליום שני.</p>
    </article>
  </body>
</html>