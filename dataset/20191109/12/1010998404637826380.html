<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/btv-reporterite/sled-reportazh-na-btv-kak-i-zashto-edin-chovek-reshi-da-pomogne-na-bojanskata-carkva.html"/>
    <meta property="og:site_name" content="bTV Новините"/>
    <meta property="article:published_time" content="2019-11-09T12:47:00+00:00"/>
    <meta property="og:title" content="След репортаж на bTV: Как и защо един човек реши да помогне на Боянската църква?"/>
    <meta property="og:description" content="Трева, поникнала на покрива, можеше да причини теч, който да увреди музея"/>
  </head>
  <body>
    <article>
      <h1>След репортаж на bTV: Как и защо един човек реши да помогне на Боянската църква?</h1>
      <h2>Трева, поникнала на покрива, можеше да причини теч, който да увреди музея</h2>
      <address><time datetime="2019-11-09T12:47:00+00:00">09 Nov 2019, 12:47</time> by <a rel="author" href="https://btvnovinite.bg/author/?author=2002556" target="_blank">Леда Цветкова</a></address>
      <figure>
        <video src="https://vid.btv.bg/btvnews/2019/11/09/reporterite_1573294936-1.mp4"/>
      </figure>
      <p>Доброволец се зае  да възстанови покрива на Боянската църква, след като стана ясно, че между керемидите на вековната светиня расте трева.</p>
      <figure>
        <img src="https://img.bg.sof.cmestatic.com/media/images/640x/Nov2019/2112018755.jpg"/>
        <figcaption>Снимка: bTV</figcaption>
      </figure>
      <p>Въпреки реставрирането на храма преди година заплаха застраши средновековната реликва. Трева, поникнала на покрива, можеше да причини теч, който да увреди музея.</p>
      <figure>
        <img src="https://img.bg.sof.cmestatic.com/media/images/640x/Nov2019/2112018752.jpg"/>
        <figcaption>Снимка: bTV</figcaption>
      </figure>
      <p>„Нощен кондуктор съм и просто се възмутих от един ваш репортаж, за Боянската църква, като гледах, че са обещали фирма да третират с препарати и се възмутих, не може ли първо да окосите. И на моят квартирант му казах "Пенчо, аз ще я оправя тази черква". Така не се прави”, обясни Иван Близнаков – дарител.</p>
      <p>Иван не е боянски майстор, но е родопски, шегува се той сам.<b> </b></p>
      <figure>
        <img src="https://img.bg.sof.cmestatic.com/media/images/640x/Nov2019/2112018753.jpg"/>
        <figcaption>Снимка: bTV</figcaption>
      </figure>
      <p>„Вързах се с едно въже за дървото, през билото на покрива. От другата страна има конструкция за климатиците, завързах здраво. На билото направих един възел, за който се вързах, с колан си намерих като алпинист и по този начин вече не ми трябват средства, само труд. Управителят ми вика: Внимавай, викам: Имам застраховка. Но тя не е важна, важни са светците под мен, те ме пазят. Хората не го схващат, едни ме мислят за будител, други за будала”, разказва дарителят.</p>
      <figure>
        <img src="https://img.bg.sof.cmestatic.com/media/images/640x/Nov2019/2112018754.jpg"/>
        <figcaption>Снимка: bTV</figcaption>
      </figure>
      <p>След като оправя покрива, се заема с нова кауза. Да възстанови разрушената ограда на черквата.</p>
      <p>
        <i><b>Гледайте</b> <b>bTV</b> <b>Репортерите</b> <b>тази</b> <b>вечер</b> <b>след</b> <b>централните</b> <b>новини</b> <b>в</b><b> 19:00 </b><b>часа</b><b>.</b></i>
      </p>
    </article>
  </body>
</html>