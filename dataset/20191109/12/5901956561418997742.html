<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/po-locitvi-moza-izplacala-s-kovanci-244385"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T12:35:00+00:00"/>
    <meta property="og:title" content="Po ločitvi moža izplačala s kovanci"/>
    <meta property="og:description" content="Američanka Brandi Lee je vložila zahtevek za ločitev od svojega moža, potem ko ga je zalotila, da jo vara z družinsko prijateljico. »Moški, s katerim sem bila poročena, se je odločil, da mi b..."/>
  </head>
  <body>
    <article>
      <h1>Po ločitvi moža izplačala s kovanci</h1>
      <h2>Američanka izvedela, da jo mož vara, in vložila zahtevek za ločitev. Maščevala se mu je z drobižem.</h2>
      <address><time datetime="2019-11-09T12:35:00+00:00">09 Nov 2019, 12:35</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/30/1525345.jpg"/>
          <figcaption>Brandi Lee je z domislico navdušila mnoge svoje sledilce.</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1525343.jpg"/>
          <figcaption>Škatle so tehtale skupno 160 kilogramov. FOTOGRAFIJE: Facebook</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1525344.jpg"/>
          <figcaption>Sodnik ni določil, kako naj nekdanjemu možu plača, zato bo dobil ogromno kovancev.</figcaption>
        </figure>
      </slideshow>
      <p>Američanka <b>Brandi Lee</b> je vložila zahtevek za ločitev od svojega moža, potem ko ga je zalotila, da jo vara z družinsko prijateljico. »Moški, s katerim sem bila poročena, se je odločil, da mi bo naredil največjo uslugo v življenju in spal z ženo svojega prijatelja. To je ženska, ki je bila na moji poroki, ki je gledala, kako moškega, ki ga ljubim, držim za roke, ga gledam globoko v oči in obljubljam, da ga bom ljubila do konca življenja. Vse to je gledala in se veselila z nama, čeprav je takrat z njim že imela afero,« je zapisala ogorčena Brandi, ki ima z zdaj že bivšim možem dva otroka.</p>
      <figure>
        <img src="https://www.slovenskenovice.si/images/slike/2019/10/30/1525343.jpg"/>
        <figcaption>Škatle so tehtale skupno 160 kilogramov. FOTOGRAFIJE: Facebook</figcaption>
      </figure>
      <p>A ločitev ni šla čisto tako, kot bi si Brandi želela, saj je sodnik odločil, da mora nekdanjemu zakoncu plačati 6700 evrov. Kot je zapisala na družabnem omrežju, ji menda niso pojasnili, zakaj mora plačati omenjeni znesek, a se je odločila, da ga bo uporabila za maščevanje svojemu prevarantskemu bivšemu.</p>
      <blockquote>Sodnik je odločil, da mora nekdanjemu zakoncu plačati 6700 evrov.</blockquote>
      <p>»Ukaz sodišča je bil, da mu moram plačati 6700 evrov. Niso pa rekli, kako naj znesek plačam,« je zapisala ločenka, ki se je odpravila na lokalno banko in zaposlene vprašala, ali bi lahko dobila za 6700 evrov kovancev. Ko jim je razložila zgodbo o ločitvi, so ji ženske z veseljem ustregle ter ji za nameček svetovale, kako naj se finančno znova postavi na noge.<br/>Na moji poroki se je veselila z nama, čeprav je takrat z mojim možem že imela afero.<br/><br/><br/>Ustrezno število kovancev so ji prinesle v škatlah, ki so skupaj tehtale kar 160 kilogramov. Škatle je Leejeva nato poslala možu in mnogi njeni sledilci, ki so bili nad njeno domislico več kot navdušeni, so komentirali, da bi si neizmerno želeli videti izraz na njegovem obrazu. </p>
    </article>
  </body>
</html>