<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ayodhya-case-iqbal-ansari-comment-in-ayodhya-case093480.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T12:07:00+00:00"/>
    <meta property="og:title" content="അയോധ്യ കേസ്: സുപ്രീം കോടതി വിധി അംഗീകരിക്കുന്നതായി ഇക്ബാല്‍ അന്‍സാരി"/>
    <meta property="og:description" content="Ayodhya Case India ന്യൂദല്‍ഹി: അയോധ്യ കേസിലെ സുപ്രീം കോടതി വിധിയെ അംഗീകരിക്കുന്നതായി പ്രധാന ഹരജിക്കാരില്‍ ഒരാളായ ഇക്ബാല്‍ അന്‍സാരി. ഞങ്ങള്‍ വിധിയെ അംഗീകരിക്കുന്നു. സുപ്ര"/>
  </head>
  <body>
    <article>
      <h1>അയോധ്യ കേസ്: സുപ്രീം കോടതി വിധി അംഗീകരിക്കുന്നതായി ഇക്ബാല്‍ അന്‍സാരി</h1>
      <address><time datetime="2019-11-09T12:07:00+00:00">09 Nov 2019, 12:07</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യ കേസിലെ സുപ്രീം കോടതി വിധിയെ അംഗീകരിക്കുന്നതായി പ്രധാന ഹരജിക്കാരില്‍ ഒരാളായ ഇക്ബാല്‍ അന്‍സാരി. ഞങ്ങള്‍ വിധിയെ അംഗീകരിക്കുന്നു. സുപ്രീം കോടതിയെയും അതിന്റെ തീരുമാനങ്ങളേയും മാനിക്കുന്നതായും ഇക്ബാല്‍ അന്‍സാരി പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേസില്‍ പരമോന്നത കോടതി എന്ത് തീരുമാനമെടുത്താലും അത് സ്വീകരിക്കുമെന്നും, ഇതൊരു വിജയ-തോല്‍വി തീരുമാനമല്ലെന്നും ഇക്ബാല്‍ അന്‍സാരി വിധി വരുന്നതിന് മുന്‍പ് പറഞ്ഞിരുന്നു.</p>
      <p>അതേസമയം സുപ്രീം കോടതി വിധിയെ ബഹുമാനിക്കുന്നെന്നും എന്നാല്‍ തങ്ങള്‍ വിധിയില്‍ തൃപ്തരല്ലെന്നുമായിരുന്നു സുന്നി വഖഫ് ബോര്‍ഡ് അഭിഭാഷകന്‍ സഫാര്‍യബ് ജിലാനി പ്രതികരിച്ചത്.</p>
      <related>
        <a href="https://www.doolnews.com/ayodhya-verdict-india-gears-up-for-historic-judgment-454.html?utm_source=doolnews&amp;utm_medium=related"/>
      </related>
      <p>അയോധ്യ തര്‍ക്കഭൂമിയില്‍ ക്ഷേത്രം നിര്‍മിക്കാമെന്നാണ് സുപ്രീം കോടതി ഉത്തരവിട്ടത്. ഇതിനുള്ള അവകാശം കേന്ദ്രസര്‍ക്കാര്‍ രൂപീകരിക്കുന്ന ട്രസ്റ്റിനാണ്. പള്ളി നിര്‍മിക്കാന്‍ സുന്നി വഖഫ് ബോര്‍ഡിന് അയോധ്യയില്‍ അഞ്ചേക്കര്‍ ഭൂമി നല്‍കാനും സുപ്രീം കോടതി ഉത്തരവില്‍ പറഞ്ഞു.</p>
      <p>തര്‍ക്കഭൂമിയില്‍ അവകാശം തെളിയിക്കാന്‍ സുന്നി വഖഫ് ബോര്‍ഡിനായില്ല. അയോധ്യക്കേസില്‍ ഏകകണ്ഠമായാണ് അഞ്ച് ജഡ്ജിമാരും വിധി പറഞ്ഞ്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/w3os3P0Gwd8" width="500" height="281" data-service="Youtube" scrolling="no"/>
      </figure>
    </article>
  </body>
</html>