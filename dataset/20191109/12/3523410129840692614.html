<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638983/%D8%A7%D9%81%D8%B2%D8%A7%DB%8C%D8%B4-%D8%B4%D9%85%D8%A7%D8%B1-%D8%AC%D8%A7%D9%86-%D8%A8%D8%A7%D8%AE%D8%AA%DA%AF%D8%A7%D9%86-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T12:27:00+00:00"/>
    <meta property="og:title" content="افزایش شمار جان باختگان تظاهرات در عراق"/>
    <meta property="og:description" content="کمیساریای عالی حقوق بشر عراق اعلام کرد که شمار کسانی که در اعتراضات خیابانی مدت اخیر جان خود را از دست داده‌اند، از دویست و هشتاد نفر عبور کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638983/%D8%A7%D9%81%D8%B2%D8%A7%DB%8C%D8%B4-%D8%B4%D9%85%D8%A7%D8%B1-%D8%AC%D8%A7%D9%86-%D8%A8%D8%A7%D8%AE%D8%AA%DA%AF%D8%A7%D9%86-%D8%AA%D8%B8%D8%A7%D9%87%D8%B1%D8%A7%D8%AA-%D8%AF%D8%B1-%D8%B9%D8%B1%D8%A7%D9%82">افزایش شمار جان باختگان تظاهرات در عراق</a>
      </h1>
      <h2>کمیساریای عالی حقوق بشر عراق اعلام کرد که شمار کسانی که در اعتراضات خیابانی مدت اخیر جان خود را از دست داده‌اند، از دویست و هشتاد نفر عبور کرد.</h2>
      <address><time datetime="2019-11-09T12:27:00+00:00">09 Nov 2019, 12:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کمیساریای عالی حقوق بشر در <b>عر</b><b>اق</b>، اعلام کرد که از زمان آغاز <b>تظاهرات‌</b>های مردمی در عراق از اول اکتبر گذشته تا هشتم نوامبر (دیروز)، ۲۸۳ نفر کشته و بیش از ۱۳ هزار نفر زخمی شده‌اند.</p>
      <p>در بیانیه این کمیساریا آمده است که فقط در تاریخ‌های سوم تا هفتم نوامبر، ۲۳ نفر در استانهای بغداد، ذی‌قار، کربلاء و بصره کشته شدند و هزار و ۷۷ نفر از جمله شماری از نیروهای امنیتی زخمی شدند. </p>
      <p>دولت عراق به صراحت اعلام کرده است که <b>نیروهای امنیتی</b> این کشور، اجازه تیراندازی به سوی معترضان را ندارند. اما تاکنون گزارش‌های زیادی درباره اقدام برخی افراد نفوذی در تیراندازی به سوی معترضان منتشر شده است و تصاویری نیز از اقدام افراد ناشناس در هدف قرار دادن هر دو طرف تظاهرات‌کنندگان و نیروهای امنیتی در شبکه‌های اجتماعی دست به دست می‌چرخد.</p>
      <p>بر اساس این گزارش، طی همین چند روز، نزدیک به ۲۰۱ نفر دستگیر شدند که ۱۷۰ نفر از آنها آزاد شدند.</p>
      <p>خبرگزاری آناتولی به نقل از بیانیه کمیساریای عالی حقوق بشر عراق، نوشت که نیروهای امنیتی از گلوله‌، گازهای اشک‌آور و بمب‌های صوتی برای متفرق کردن تظاهرات‌کنندگان استفاده می‌کنند و خدمات اینترنت متوقف است و سوء خدمات‌رسانی در شبکه‌های مخابراتی همچنان ادامه دارد.</p>
      <p>این کمیساریا از تظاهرات‌کنندگان نیز خواست تا به کسانی که می‌خواهند، مسیر تظاهرات‌های مسالمت آمیز منحرف شود، اجازه این کار را ندهند. در مقابل از نیروهای امنیتی نیز خواست که در برخورد با تظاهرات‌کنندگان، اخلاقی و انسانی رفتار کنند.</p>
      <p>دور دوم اعتراضات عراق که از اول اکتبر آغاز شد، از ۲۵ اکتبر ازسرگرفته شده و هم‌اکنون چند استان عراق از جمله بغداد، پایتخت این کشور، شاهد اعتراضات مردمی برای ایجاد اصلاحات سیاسی و بهبود خدمات دولتی است.</p>
    </article>
  </body>
</html>