<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/obshuki-v-makeyenku-nova-zayava-vlasnika-pryamogo-novini-ukrajini-50052573.html"/>
    <meta property="og:site_name" content="НВ"/>
    <meta property="article:published_time" content="2019-11-09T12:53:00+00:00"/>
    <meta property="og:title" content="Макеєнко про обшуки ДБР: Хочуть відволікти Зеленського від зовнішніх процесів"/>
    <meta property="og:description" content="Власник телеканалу Прямий Володимир Макеєнко висловив думку, що Держбюро розслідувань намагається перешкодити президенту Володимиру Зеленському реалізувати успішну зовнішню політику."/>
  </head>
  <body>
    <article>
      <h1>Макеєнко про обшуки ДБР: Хочуть відволікти Зеленського від зовнішніх процесів</h1>
      <h2>Власник телеканалу Прямий Володимир Макеєнко висловив думку, що Держбюро розслідувань намагається перешкодити президенту Володимиру Зеленському реалізувати успішну зовнішню політику.</h2>
      <address>
        <time datetime="2019-11-09T12:53:00+00:00">09 Nov 2019, 12:53</time>
      </address>
      <p>"Це була специфічна операція, незрозуміло на що розрахована... Я думаю, що цим хочуть відволікти президента Зеленського від зовнішніх процесів. Хочуть скрутити руки ... Хто хоче - це цікаве питання. У принципі це було ДБР. Вони займаються міністрами, депутатами, але не звичайними громадянами України», - сказав він в коментарі <a href="https://lb.ua/news/2015/09/22/316630_eksregional_makeenko_sobralsya.html">LB.ua</a>.</p>
      <p>Макеєнко додав, що податки були сплачені при придбанні телеканалу.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/344/original/417eb6dc1646121a147cff707a55063b.png?stamp=1&amp;q=85&amp;w=115"/>
      </figure>
      <p>Андрій Смирнов<br/>ДБР скривила Прямий, а Портнову прилетіло у відповідь</p>
      <p>"Можливо несплачені податки при покупці каналу", - це їхня заява. Наскільки мені відомо, а я точно знаю, що був юридичний супровід, податки продавцями були сплачені", - уточнив він.</p>
      <p>За його словами, під час обшуку він з сином знаходився в Єрусалимі.</p>
      <p>"Це було їм відомо, квитки були куплені заздалегідь", - резюмував власник Прямого.</p>
      <p>Напередодні стало відомо, що <a href="https://nv.ua/ukr/ukraine/politics/obshuki-prohodyat-u-vlasnika-pryamogo-novini-ukrajini-50052102.html">у власника каналу Володимира Макеєнка проводять обшуки.</a></p>
      <p>При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.</p>
      <figure>
        <iframe src="https://www.youtube.com/embed/-SBAOaZ7sJE" width="560" height="315" data-service="Youtube" scrolling="no"/>
      </figure>
      <p>Пізніше стало відомо, що <a href="https://nv.ua/ukr/ukraine/politics/obshuki-u-volodimira-makeyenka-nazvana-prichina-novini-ukrajini-50052117.html">обшуки проводять співробітники Держбюро розслідувань</a>.</p>
      <p>Сам Макеєнко в момент обшуків перебував за кордоном. Він <a href="https://nv.ua/ukr/ukraine/politics/obshuki-u-makeyenka-raekciyami-vlasnika-telekanalu-pryamiy-50052177.html">обурився такими діями правоохоронців і назвав їх «цинічними».</a></p>
      <p>Увечері під час телетрансляції <a href="https://nv.ua/ukr/ukraine/events/zahoplennya-studiji-pryamogo-v-pryamomu-efiri-video-50052318.html">в студію телеканалу Прямий увірвалися люди в масках, камуфляжі і зі зброєю в руках, імітуючи «захоплення» телеканалу</a>.</p>
      <p>Потім <a href="https://nv.ua/ukr/ukraine/politics/telekanal-pryamiy-vibachivsya-novini-ukrajini-50052356.html">журналісти телеканалу Прямий вибачилися</a> перед глядачами за те, що під час трансляції в студію ввірвалися люди в масках.</p>
    </article>
  </body>
</html>