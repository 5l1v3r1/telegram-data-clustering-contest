<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/abd-bm-den-tibet-in-yeni-ruhani-liderinin-secimini-cin-e-b-rakmamasini-istedi"/>
    <meta property="og:site_name" content="euronews"/>
    <meta property="article:published_time" content="2019-11-09T12:17:05+00:00"/>
    <meta property="og:title" content="ABD'den Tibet'in ruhani liderinin seçimi için BM'ye çağrı"/>
    <meta property="og:description" content="ABD, BM'den Tibet’in ruhani lideri Dalay Lama’nın yerine gelecek kişinin belirlenmesinde Çin’in etkisini engellemesini istedi."/>
  </head>
  <body>
    <article>
      <h1>ABD'den Tibet'in ruhani liderinin seçimi için BM'ye çağrı</h1>
      <address><time datetime="2019-11-09T12:17:05+00:00">09 Nov 2019, 12:17</time> by <a rel="author">Euronews </a></address>
      <p>Amerika Birleşik Devletleri (ABD), Birleşmiş Milletler’den (BM), Tibet’in ruhani lideri Dalay Lama’nın yerine gelecek kişinin belirlenmesinde Çin’in etkisini engellemesini istedi.</p>
      <p>ABD’nin Uluslararası Dini Özgürlükler Temsilcisi Büyükelçi Sam Brownback, “Tibet’in ruhani liderinin kim olacağına, Çin hükümeti değil Tibetliler karar vermeli. Umarım BM bu konuda devreye girer.” dedi.</p>
      <p>Geçen hafta 84 yaşındaki lideri Dalay Lama ile bir görüşme gerçekleştirdiğini ifade eden ABD Büyükelçisi, bu konudaki görüşlerini ruhani lidere de ayrıntılı bir şekilde ilettiğini söyledi.</p>
      <p>Brownback, “Bu seçimin Çin hükümetine değil Tibet halkına sahip olması ve bu konuda uluslararası geniş bir destek arayışına girilmesi arzusunu da ruhani lidere ilettim.” dedi.</p>
      <p>BM Güvenlik Konseyi daimi üyesi Çin’in bu konuda taviz vermeye niyetli gözükmediğini kaydeden Brownback, bununla birlikte, BM’de konuyla ilgili çok sayıda ülkenin itirazını dile getirip, Washington’a destek vermesini umut ettiğini söyledi.</p>
      <p>Çin ordusunun 1949 yılında yaptığı 1 Ekim devrimi sonrasında Tibetli dini lider Dalay Lama ve takipçileri sürgün edilmiş ve Hindistan'a kaçmak zorunda kalmıştı.</p>
      <p>Çin, Tibet'in yüzyıllar boyunca kendi topraklarının bir parçası olduğunu iddia ediyor. Tibetlilerse Himalaya dağlarındaki bölgenin 1950 yılında Çin tarafından işgal edilene kadar bağımsız olduğunu ileri sürüyor.</p>
      <ul>
        <li>
          <a href="https://tr.euronews.com/2018/12/14/cin-yonetimi-tibet-halki-dalay-lama-nin-yalanlarina-inanmamali">Çin yönetimi: Tibet halkı Dalay Lama’nın yalanlarına inanmamalı</a>
        </li>
        <li>
          <a href="https://tr.euronews.com/2016/09/15/dalay-lama-ab-den-yardim-istedi">Dalay Lama AB'den yardım istedi</a>
        </li>
        <li>
          <a href="https://tr.euronews.com/2019/10/01/video-ekim-devrimi-yil-donumunde-tibetlilerden-yeni-delhi-protesto-cin">Ekim Devrimi'nin yıl dönümünde Tibetlilerden Yeni Delhi'de protesto</a>
        </li>
      </ul>
    </article>
  </body>
</html>