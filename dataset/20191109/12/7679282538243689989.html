<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-officer-manager-deputy-manager-vacancy-in-air-india-recruitment-2019-job-details-job-in-delhi-mumbai-2840346.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T12:55:07+00:00"/>
    <meta property="og:title" content="एयर इंडिया में निकली भर्तियां, दिल्ली और मुंबई के लिए हैं ये वैकेंसी"/>
    <meta property="og:description" content="एयर इंडिया इंजीनियरिंग सर्विसेस लिमिटेड (एआईईएसएल) ने केबिन सुपरवाइजर/केबिन टेक्निशियन के पदों पर रिक्तियां निकाली हैं। कुल 12 पदों पर नियुक्तियां की जाएंगी। ये सभी पद पांच वर्ष के अनुबंध के आधार पर..."/>
  </head>
  <body>
    <article>
      <h1>एयर इंडिया में निकली भर्तियां, दिल्ली और मुंबई के लिए हैं ये वैकेंसी</h1>
      <address><time datetime="2019-11-09T12:55:07+00:00">09 Nov 2019, 12:55</time> by <a rel="author">हिन्दुस्तान टीम,नई दिल्ली</a></address>
      <p>एयर इंडिया इंजीनियरिंग सर्विसेस लिमिटेड (एआईईएसएल) ने केबिन सुपरवाइजर/केबिन टेक्निशियन के पदों पर रिक्तियां निकाली हैं। कुल 12 पदों पर नियुक्तियां की जाएंगी। ये सभी पद पांच वर्ष के अनुबंध के आधार पर दिल्ली और मुंबई के लिए भरे जाएंगे। अनुबंध की अवधि को कार्यप्रदर्शन और कंपनी की जरूरत के अनुसार बढ़ाया भी जा सकता है। इन पदों को भरने के लिए वॉक-इन-इंटरव्यू का आयोजन किया जाएगा। इंटरव्यू 30 नवंबर 2019 को होगा। इच्छुक और योग्य उम्मीदवार निर्धारित तिथि और तय पते पर पहुंचकर इसमें शामिल हो सकते हैं। रिक्त पदों से संबंधित विस्तृत ब्योरा इस प्रकार है : </p>
      <p><b>केबिन सुपरवाइजर/केबिन टेक्निशियन, पद : 12 (अनारक्षित-04)<br/>(कार्यक्षेत्र के अनुसार रिक्तियों का वर्गीकरण)</b><br/>दिल्ली, पद : 07 <br/>मुंबई, पद : 05<br/>योग्यता : मान्यता प्राप्त यूनिवर्सिटी अथवा संस्थान से होटल मैनेजमेंट में बैचलर डिग्री या डिप्लोमा प्राप्त होना चाहिए। <br/>- इके साथ ही होटल मैनेजमेंट/हॉस्पिटैलिटी सर्विस/एयरलाइन्स बिजनेस अथवा समकक्ष कार्यक्षेत्र में कम से कम पांच वर्ष का अनुभव होना चाहिए।  <br/>आयु सीमा : अधिकतम 35 वर्ष। इसकी गणना एक सितंबर 2019 के आधार पर की जाएगी। <br/>- अधिकतम आयु में एससी/एसटी उम्मीदवारों को पांच वर्ष और ओबीसी श्रेणी के उम्मीदवारों को तीन वर्ष की छूट दी जाएगी। <br/>वेतन : 25,000 रुपये। </p>
      <p><b>चयन प्रक्रिया :</b> योग्य उम्मीदवारों का चयन वॉक-इन-इंटरव्यू में प्रदर्शन के आधार पर किया जाएगा। </p>
      <p><b>आवेदन प्रक्रिया</b><br/>- वेबसाइट (www.airindia.in) पर लॉगइन करें। यहां होमपेज पर सबसे नीचे की ओर ‘करियर’ लिंक पर क्लिक करें। <br/>-  इसके बाद नया वेबपेज खुल जाएगा। यहां ‘रिक्रूटमेंट नोटिफिकेशन्स’ सेक्शन में Walk-in Notification for the post of CABIN SUPERVISOR / CABIN TECHNICIAN on Fixed Terms Contract FTE शीर्षक दिया गया है। <br/>- इस शीर्षक के नीचे ‘क्लिक हियर टू व्यू एडवर्टाइजमेंट लिंक पर क्लिक करें। ऐसा करने पर पद से संबंधित विज्ञापन खुल जाएगा। इसमें दी गई जानकारियां ध्यानपूर्वक पढ़ें और अपनी योग्यता जांच लें। <br/>- इस विज्ञापन के साथ ही आवेदन पत्र का प्रारूप संलग्न है। इसका ए4 साइज के पेपर पर एक प्रिंटआउट निकाल लें। <br/>- अब आवेदन पत्र में मांगी गई सभी जानकारियों को ध्यान से पढ़कर दर्ज करें। साथ ही निर्धारित स्थान पर अपना रंगीन फोटोग्राफ चिपकाएं। <br/>- इसके बाद भरे हुए आवेदन पत्र के साथ मांगे गए सभी प्रमाण पत्रों की सेल्फ अटेस्टेड फोटोकॉपी संलग्न करें।<br/>- अब तैयार आवेदन पत्र और सभी प्रमाण पत्रों की मूल प्रतियों को लेकर निर्धारित तिथि को इंटरव्यू में शामिल होने के लिए तय पते पर पहुंचें। </p>
      <p><b>यहां होगा वॉक-इन-इंटरव्यू : </b><br/>ऑफिस ऑफ द जीएम (इंजीनियरिंग)<br/>एयर इंडिया इंजीनियरिंग सर्विसेज लिमिटेड<br/>ए-320, एवियोनिक्स कॉम्प्लैक्स<br/>आईजीआई एयरपोर्ट, टर्मिनल-II<br/>न्यू कस्टम हाउस के पास, नई दिल्ली-110037</p>
      <p><b>महत्वपूर्ण तिथि :</b><br/>वॉक-इन-इंटरव्यू की निर्धारित तिथि : 30 नवंबर 2019 <br/>समय : सुबह 10 बजे से दोपहर 02 बजे तक</p>
      <p>अधिक जानकारी यहां<br/>वेबसाइट : www.airindia.in<br/>फोन : 011-25667895/25652442</p>
    </article>
  </body>
</html>