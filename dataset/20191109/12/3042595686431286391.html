<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/sperrer-elsparkesykkel-tjenester/71800905"/>
    <meta property="og:site_name" content="Dagbladet.no"/>
    <meta property="article:published_time" content="2019-11-09T12:34:13+00:00"/>
    <meta property="og:title" content="Sperrer elsparkesykkel-tjenester"/>
    <meta property="og:description" content="Tier og Voi velger å sperre tjenesten på grunn av været."/>
  </head>
  <body>
    <article>
      <h1>Sperrer elsparkesykkel-tjenester</h1>
      <h2>Tier og Voi velger å sperre tjenesten på grunn av været.</h2>
      <address><time datetime="2019-11-09T12:34:13+00:00">09 Nov 2019, 12:34</time> by <a rel="author">Marthe Ihle</a></address>
      <p>Det var A<a href="https://www.aftenposten.no/osloby/i/K3XRyM/gjoer-deg-klar-for-vintersparkesykling">ftenposten</a> som først omtalte saken.</p>
      <p>Det er på grunn av det glatte og isete føret i hovedstaden. Kommunikasjonssjef i Voi, Kristina Hunter Nilsson, sier til avisa at de nå har startet en «vinteroperasjon» - der de må følge vær og føre tett for å avgjøre om syklene skal være tilgjengelige.</p>
      <p>Nå er det altså besluttet at føret akkurat nå ikke er godt nok.</p>
      <p>
        <b>Overfor Dagbladet sier kommunikasjonsansvalig i Tier, Lars Christian Grødem-Olsen, at det per nå er uvisst når tjenesten vil være tilgjengelig igjen.</b>
      </p>
      <figure>
        <img src="https://dbstatic.no/71800917.jpg?imageId=71800917&amp;x=0&amp;y=8.231173380035&amp;cropw=100&amp;croph=70.92819614711&amp;width=321&amp;height=406"/>
      </figure>
      <p>- Det kommer an på været. Sikkerheten til brukerne er førsteprioritet, det er derfor vi tok ut tjenesten. Så vil vi vurdere etterhvert som været endrer seg, sier Grødem-Olsen.</p>
      <p>
        <b>Han sier det vil gjøres løpende vurderinger gjennom hele vinteren etter forholdene.</b>
      </p>
      <p>- Om man er bilfører, sykkelfører eller sparkesykkelfører, så må man vurdere forholdene og ta sikkerhetsregler. Vi kan legge til rette for god drift, men til syvende og sist det er førerens ansvar å vurdere forholdene, sier Grødem-Olsen.</p>
      <p>Han sier det er mulig sparkesyklene får piggdekk etterhvert - men ikke i løpet av den neste måneden eller ukene.</p>
    </article>
  </body>
</html>