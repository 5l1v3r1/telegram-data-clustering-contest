<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140512/%D9%82%DB%8C%D9%85%D8%AA-%D9%BE%DB%8C%D8%B4%D9%86%D9%87%D8%A7%D8%AF%DB%8C-%D9%86%D9%85%D8%A7%DB%8C%D9%86%D8%AF%D9%87-%D8%AD%D8%A7%D8%B4%DB%8C%D9%87-%D8%B3%D8%A7%D8%B2-%D8%A8%D8%B1%D8%A7%DB%8C-%D8%AC%D8%A7%DB%8C%DA%AF%D8%B2%DB%8C%D9%86-%D9%BE%D8%B1%D8%A7%DB%8C%D8%AF-%D9%88-%D9%BE%DA%98%D9%88-%DB%B4%DB%B0%DB%B5-"/>
    <meta property="og:site_name" content="boursepress.ir"/>
    <meta property="article:published_time" content="2019-11-09T12:41:00+00:00"/>
    <meta property="og:title" content="قیمت پیشنهادی نماینده حاشیه ساز برای جایگزین پراید و پژو ۴۰۵ !!!"/>
    <meta property="og:description" content="نماینده مجلس حاشیه ساز پیشنهاد داد خودروی جایگزین پراید و پژو ۴۰۵ باید با قیمت کمتر از ۲۰ میلیون تومان به بازار عرضه شود تا اقشار کم درآمد و فقرا نیز توان خرید خودرو را داشته باشند."/>
  </head>
  <body>
    <article>
      <h1>قیمت پیشنهادی نماینده حاشیه ساز برای جایگزین پراید و پژو ۴۰۵ !!!</h1>
      <address>
        <time datetime="2019-11-09T12:41:00+00:00">09 Nov 2019, 12:41</time>
      </address>
      <p>
        <i>نماینده مجلس حاشیه ساز پیشنهاد داد خودروی جایگزین پراید و پژو ۴۰۵ باید با قیمت کمتر از ۲۰ میلیون تومان به بازار عرضه شود تا اقشار کم درآمد و فقرا نیز توان خرید خودرو را داشته باشند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، نادر قاضی پور که در چند موضوع از جمله شهریور 96 و هنگام تایید صلاحیت وزیران پیشنهادی با خوردن گلابی ، حاشیه ساز شده بود، درباره افزایش قیمت پراید در روزهای اخیر به خانه ملت گفت: گروه اقتصادی دولت را اقتصاددانان لیبرال تشکیل می‌دهند که معتقدند تمام مردم سرمایه‌دار بوده و از وضعیت قشر پایین جامعه بی اطلاع هستند.</p>
      <p>وی افزود: کارگران و فقرا نیز به خودرو نیاز دارند تا بتوانند همانند سایر افراد از وسیله نقلیه شخصی برای سفر یا انجام امور روزانه استفاده کنند و به دیگران وابسته نباشند. خودروسازان باید متناسب با توان مالی تمام اقشار جامعه به تولید خودرو بپردازند تا بتوانند از یک سو انتظار و توقع افراد توانمند را برطرف کرده و از سوی دیگر نیاز فقرا را پاسخ دهند.</p>
      <p>قاضی پور با بیان اینکه برای اقشار پایین و متوسط جامعه باید خودرو 20 میلیون تومانی تولید شود، گفت: برای توقف تولید پراید باید به شرایط مردم نیز توجه کرد چراکه اگر تولید پراید نیز متوقف شود، مردم نمی توانند خودرویی گرانتر خریداری کنند. در صورت توقف خط تولید پراید، باید خودرویی ایمن با قیمتی کمتر از برای فقرا، کارگران و کشاورزان تولید شود.</p>
      <p>انتهای پیام</p>
      <p> </p>
    </article>
  </body>
</html>