<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/09/rapper-kanye-west-announces-his-intention-to-run-for-the-us-presidency-in-2024"/>
    <meta property="og:site_name" content="euronews"/>
    <meta property="article:published_time" content="2019-11-09T12:30:59+00:00"/>
    <meta property="og:title" content="کانیه وست برای دور بعدی انتخابات ریاست جمهوری آمریکا نامزد می‌شود"/>
    <meta property="og:description" content="همسر کیم کارداشیان که اخیرا با آلبوم «مسیح پادشاه است» به دنیای موسیقی بازگشته، می‌خواهد نام خود را به «مسیحی میلیارد نابغه کانیه وست» تغییر دهد."/>
  </head>
  <body>
    <article>
      <h1>کانیه وست برای دور بعدی انتخابات ریاست جمهوری آمریکا نامزد می‌شود</h1>
      <address><time datetime="2019-11-09T12:30:59+00:00">09 Nov 2019, 12:30</time> by <a rel="author">یورونیوز فارسی </a></address>
      <p>کانیه وست، رپر و ترانه‌سرای آمریکایی اعلام کرد تصمیم دارد برای انتخابات ریاست جمهوری ایالات متحده در سال ۲۰۲۴ نامزد شود.</p>
      <p>همسر کیم کارداشیان، مانکن و از چهره‌های جنجالی شبکه‌های اجتماعی، که اخیرا با آلبوم «مسیح پادشاه است» به دنیای موسیقی بازگشته، می‌خواهد نام خود را به «مسیحی میلیارد نابغه کنی وست» تغییر دهد.</p>
      <p>آقای وست تصمیم برای ورود جدی به دنیای سیاست را در جریان حضور در جشنواره نوآوری‌های فست کمپانی در نیویورک اعلام کرد.</p>
      <p>کیم کارداشیان در زمان انتخابات ریاست جمهوری آمریکا در سال ۲۰۱۶ از حامیان هیلاری کلینتون بود اما همسرش کانیه که در روزهای پیش از مراسم تحلیف با دونالد ترامپ دیدار داشت، مجددا با رئیس جمهوری آمریکا ملاقات کرد و اظهاراتش در تحسین از وی و همچنین «برده داری» سر و صدای زیادی ایجاد کرد. این خواننده رپ اخیرا با اشاره به شعار انتخاباتی دونالد ترامپ آهنگی به نام «دوباره آمریکا را با عظمت کنیم» خوانده است.</p>
      <p>آقای <a href="https://farsi.euronews.com/2018/05/02/kanye-west-creates-controversy-again-by-calling-slavery-a-choice-">وست در سال ۲۰۱۸ با اشاره به ۴ قرن برده داری</a> گفته بود:‌ «می‌گویند دوران برده‌داری ۴۰۰ سال طول کشیده. ۴۰۰ سال؟ پس می‌توان گفت که بردگی یک انتخاب است.»</p>
    </article>
  </body>
</html>