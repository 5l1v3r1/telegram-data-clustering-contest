<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/sts-explicatii-despre-serverele-pentru-alegeri-echipamentele-sunt-protejate-de-caderile-de-tensiune-18560203"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T12:55:05+00:00"/>
    <meta property="og:title" content="STS,explicaţii despre serverele pentru alegeri:Echipamentele sunt protejate de căderile de tensiune"/>
    <meta property="og:description" content="STS anunţă că echipamentele care asigură funcţionarea sistemului de centralizare a proceselor verbale la alegeri sunt protejate de eventualele căderi şi fluctuaţii de tensiune, iar Serviciul va asigura neîntrerupt asistenţă la sediul AEP, 24 de ore din 24."/>
  </head>
  <body>
    <article>
      <h1>STS,explicaţii despre serverele pentru alegeri:Echipamentele sunt protejate de căderile de tensiune</h1>
      <address>
        <time datetime="2019-11-09T12:55:05+00:00">09 Nov 2019, 12:55</time>
      </address>
      <p>STS anunţă că echipamentele care asigură funcţionarea sistemului de centralizare a proceselor verbale la alegeri sunt protejate de eventualele căderi şi fluctuaţii de tensiune, iar Serviciul va asigura neîntrerupt asistenţă la sediul AEP, 24 de ore din 24.</p>
      <p>„Echipamentele informatice care asigură funcţionarea Sistemului informatic de centralizare a proceselor verbale sunt instalate, după cum prevede legea, în spaţiul tehnic pus la dispoziţie de către Autoritatea Electorală Permanentă şi beneficiază de protecţie la căderi şi fluctuaţii de tensiune prin echipamente de tip UPS şi generator electric”, informează reprezentanţii Serviciului de Telecomunicaţii Speciale, într-un comunicat de presă.</p>
      <p>Generatorul este, astfel, pus în funcţiune atunci când este întreruptă energia electrică.</p>
      <p>„STS asigură neîntrerupt asistenţă tehnică la sediul AEP, 24 de ore din 24”, mai arată sursa citată.</p>
    </article>
  </body>
</html>