<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/62e29bc852e4d817/romania-incendiu-la-penitenciarul-rahova-unde-e-inchis-liviu-dragnea.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-09T12:17:34+00:00"/>
    <meta property="og:title" content="România: Incendiu la penitenciarul Rahova, unde e închis Liviu Dragnea"/>
    <meta property="og:description" content="Panică la Peniteciarul Rahova, unde e închis şi Liviu Dragnea. Un incendiu a izbucnit în zona de spital a închisorii, iar trei persoane au fost afectate de fum şi vor ajunge la spital."/>
  </head>
  <body>
    <article>
      <h1>România: Incendiu la penitenciarul Rahova, unde e închis Liviu Dragnea</h1>
      <address><time datetime="2019-11-09T12:17:34+00:00">09 Nov 2019, 12:17</time> by <a rel="author">Jurnal.md</a></address>
      <p>
        <b>Panică la Peniteciarul Rahova, unde e închis şi Liviu Dragnea. Un incendiu a izbucnit în zona de spital a închisorii, iar trei persoane au fost afectate de fum şi vor ajunge la spital.</b>
      </p>
      <p>Potrivit unor surse din Administrația Națională a Penitenciarelor, citate de Mediafax, focul a izbucnit într-o secție dedicată consumatorilor de droguri, iar câțiva deținuți ar fi dat foc mai multor obiecte din camera respectivă.</p>
      <p>„Sâmbătă, 09.11.2019, 3 deţinuţi aflaţi în custodia Penitenciarului-Spital BucureştiRahova au incendiat o saltea din salonul în care se aflau internaţi. Angajaţii unităţii au solicitat, de îndată, sprijinul Inspectoratului pentru Situaţii de Urgenţă, la sosirea echipajului de pompieri incendiul fiind deja lichidat. Cele două ambulanţe SMURD venite în sprijinul echipajului ISU au asigurat suportul medical pentru persoanele implicate, deţinuţi internaţi pe secţia în cauză şi cadre, deţinuţii aflându-se în afara oricărui pericol”, informează ANP într-un comunicat.</p>
      <p>Patru poliţişti de penitenciar au fost transportaţi la spital pentru investigaţii suplimentare, fiind expuși la fum, în prezent aflându-se în afara oricărui pericol, mai arată sursa citată.</p>
      <p>La nivelul unităţii a fost declanşată o verificare internă, deţinuţii implicaţi urmând a fi cercetaţi disciplinar.</p>
      <p>Reprezentanții ANP mai anunță că secţia penitenciarului-spital a fost evacuată, restul deţinuţilor nefiind afectaţi de incident.</p>
    </article>
  </body>
</html>