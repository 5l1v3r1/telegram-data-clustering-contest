<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/572506/%D9%87%D9%88%D8%B4%D9%85%D9%86%D8%AF%D8%A7%D9%86%D9%87%E2%80%8C%D8%AA%D8%B1%DB%8C%D9%86-%D8%B1%D8%A7%D9%87-%D8%A8%D8%B1%D8%A7%DB%8C-%D8%A7%D9%86%D8%AC%D8%A7%D9%85-%D8%B3%D8%AE%D8%AA%E2%80%8C%D8%AA%D8%B1%DB%8C%D9%86-%D8%A7%D9%85%D9%88%D8%B1-%D8%AD%D8%B3%D8%A7%D8%A8%D8%AF%D8%A7%D8%B1%DB%8C-%DA%86%DB%8C%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T12:39:00+00:00"/>
    <meta property="og:title" content="هوشمندانه‌ترین راه برای انجام سخت‌ترین امور حسابداری چیست؟"/>
    <meta property="og:description" content="وظایف حسابدار وابسته به اینکه در چه مکانی مشغول به کار است کمی متفاوت است. برای مثال اگر یک حسابدار واحد تولیدی باشید ممکن است وظایف شما نسبت به حسابدار یک شرکت کمی متفاوت باشد. اما بسیاری از امور مانند تهیه اظهارنامه مالیاتی نیز در هر کسب و کاری باید انجام شوند."/>
  </head>
  <body>
    <article>
      <h1>هوشمندانه‌ترین راه برای انجام سخت‌ترین امور حسابداری چیست؟</h1>
      <address>
        <time datetime="2019-11-09T12:39:00+00:00">09 Nov 2019, 12:39</time>
      </address>
      <p>
        <i>وظایف حسابدار وابسته به اینکه در چه مکانی مشغول به کار است کمی متفاوت است. برای مثال اگر یک حسابدار واحد تولیدی باشید ممکن است وظایف شما نسبت به حسابدار یک شرکت کمی متفاوت باشد. اما بسیاری از امور مانند تهیه اظهارنامه مالیاتی نیز در هر کسب و کاری باید انجام شوند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تکنولوژی همیشه قدم به قدم با تکنولوژی در حرکت بوده و هست. 50 سال قبل وقتی که محاسبات مالی یک کسب و کار با چرتکه و ابزار ابتدایی انجام می شد، مسائل مختلفی در زمینه مدیریت یک کسب و کار نیز وجود نداشت، اما به مرور زمان و با توسعه کسب و کارها نیاز به انجام امور محاسباتی و مالی بیشتر از قبل شد.</p>
      <p>در گذشته نه نیازی به گزارش‌های مالی وجود داشت نه خبری از بیمه کارکنان و ارسال لیست آن ها بود. اما امروز با توسعه کسب و کارها همه این کارها معنای مهمی پیدا کرده اند و جزئی جدا ناپذیر از هر کسب و کار هستند.</p>
      <figure>
        <img src="https://aftabnews.ir/files/fa/news/1398/8/18/356977_908.jpg"/>
      </figure>
      <p>تهیه و تنظیم گزارش‌های مالی، تنظیم و ارسال لیست حقوق و چند مورد دیگر از مسائلی هستند که انجام آن ها نیازمند دقت و تجربه کافی است.</p>
      <p>البته وظایف حسابدار وابسته به اینکه در چه مکانی مشغول به کار است کمی متفاوت است. برای مثال اگر یک حسابدار واحد تولیدی باشید ممکن است وظایف شما نسبت به حسابدار یک شرکت کمی متفاوت باشد. اما بسیاری از امور مانند تهیه <a href="https://www.sepidarsystem.com/blog/income-tax-return/">اظهارنامه مالیاتی</a> نیز در هر کسب و کاری باید انجام شوند.<br/><br/>نکته مهم این است که بسیاری از امور مالی و وظایفی که توسط حسابدار انجام می‌شود می‌توانند به صورت مکانیزه انجام شوند تا دقت و سرعت چاشنی کار شود. در ادامه به دشوارترین و پیچیده‌ترین امور حسابداری شرکت‌ها و موسسات اشاره می‌کنیم و توضیح می دهیم که چطور مکانیزه‌سازی این امور می تواند سرعت و دقت بیشتری به کار اضافه کند.</p>
      <p>
        <b>ارسال لیست مالیات حقوق</b>
      </p>
      <p>طبق قانون تمام اشخاص حقوقی که موظف به پرداخت مالیات هستند باید لیست مالیات حقوق کارکنان خود را طریق سامانه رسمی سازمان امور مالیاتی ارسال کنند. مالیات حقوق یکی از انواع مالیات های تکلیفی به حساب می آید، بدین معنا که محاسبه و <a href="https://www.sepidarsystem.com/blog/tax-list/">ارسال لیست حقوق</a> و پرداخت آن وظیفه کارفرماست که این کار معمولا در واحدهای اقتصادی توسط حسابدار انجام می شود.</p>
      <figure>
        <img src="https://aftabnews.ir/files/fa/news/1398/8/18/356978_801.jpg"/>
      </figure>
      <p>مهلت ارسال لیست مالیات حقوق هر ماه نیز تا 30 روز است. در صورتی که این لیست در زمان مقرر و قانونی ارسال نشود یا تاخیری در ارسال آن صورت بگیرد با جریمه همراه خواهد بود.<br/><br/><b>مالیات حقوق 98</b></p>
      <p>بر اساس قانون میزان مالیات حقوق در هر سال نسبت به سال قبل متفاوت است. این میزان همیشه با نسبتی از درآمد شخصی مشخص می شود و معمولا هر سال افزایش پیدا می کند. البته معافیت هایی هم در مورد مالیات حقوق وجود دارد که در صورتی که حسابدار از قوانین آن مطلع باشد می تواند با استفاده از این قوانین و در صورت دارا بودن شرایط مقداری از مالیات حقوق مجموعه اقتصادی را با معافیت های مالیات بر درآمد حقوق پوشش دهد.</p>
      <p>
        <b>تهیه گزارشات و صورت های مالی</b>
      </p>
      <p>به طور کلی تهیه گزارشات مالی کاری پیچیده و زمانبر است که نیاز به دقت بسیار زیادی هم دارد. اما خوشبختانه نرم افزارهای حسابداری در این زمینه کمک زیادی به ما کرده اند. نرم افزارهای امروزی قابلیت تهیه گزارش های مالی را دارند و حسابداری در دنیای امروز به سطحی بالاتر از گذشته پیشرفت کرده است. در واقع تهیه گزارشات مالی با استفاده از نرم افزارهای حسابداری به امری مکانیزه تبدیل شده و وظیفه یک حسابدار اکنون تحلیل این گزارشات برای بررسی دقت، کامل بودن و صحیح بودن آن‌هاست.</p>
      <figure>
        <img src="https://aftabnews.ir/files/fa/news/1398/8/18/356979_308.jpg"/>
      </figure>
      <p>یکی از مهمترین گزارشاتی که امروز توسط نرم افزارهای حسابداری تهیه می شوند صورت سود و زیان مجموعه است. اکنون وظیفه انجام محاسبات و تهیه آن به عهده نرم افزار است و وظیفه حسابدار این است که با تحلیل این گزارش در تصمیم گیری ها به مدیریت یاری دهد.</p>
      <p>
        <b>ثبت و نگهداری اسناد حسابداری</b>
      </p>
      <p>یکی دیگر از وظایف پراهمیت حسابدار در یک مجموعه ثبت و نگهداری اسناد حسابداری است که این کار نیز در نرم افزارهای حسابداری قابل انجام است. البته بهتر است اسناد حسابداری حتما به صورت فیزیکی نیز نگهداری شوند و ثبت های حسابداری نیز بهتر است در دفاتر قانونی ثبت شوند.</p>
      <p>
        <b>نرم افزارهای حسابداری، بهترین راه حل برای انجام امور مالی واحدهای اقتصادی</b>
      </p>
      <p>یکی دیگر از مهمترین وظایف حسابداری در دست داشتن میزان موجودی کالا و تعیین نقطه سفارش برای جلوگیری از کمبود موجودی است. این ویژگی به خصوص در تولیدی‌ها، مجموعه‌های بازرگانی و فروشگاه‌ها از اهمیت ویژه‌ای برخوردار است. در مجموع فرآیند مدیریت انبارها یکی دیگر از مواردی است که نرم افزارهای حسابداری به عنوان هوشمندانه‌ترین راه برای مدیریت شناخته می‌شود. در مجموع انبارداری از سخت‌ترین بخش‌های امور حسابداری محسوب می شود.</p>
      <figure>
        <img src="https://aftabnews.ir/files/fa/news/1398/8/18/356980_105.jpg"/>
      </figure>
      <p>مدیریت دریافت‌ها و پرداخت‌ها و ثبت عملیات چک‌های دریافتی و پرداختی توسط نرم‌افزارهای حسابداری به عنوان یک راه‌حل هوشمند و مکانیزه بار دیگر به واحدهای اقتصادی و حسابدارها کمک زیادی در مدیریت امور مالی می کند. کلیه این امکانات در بسته نرم افزاری <a href="https://www.sepidarsystem.com/products/%D8%B3%D9%BE%DB%8C%D8%AF%D8%A7%D8%B1-%D9%87%D9%85%DA%A9%D8%A7%D8%B1%D8%A7%D9%86-%D8%B3%DB%8C%D8%B3%D8%AA%D9%85/%D8%A8%D8%B3%D8%AA%D9%87-%D9%BE%DB%8C%D9%85%D8%A7%D9%86%DA%A9%D8%A7%D8%B1%DB%8C-%D8%B3%D9%BE%DB%8C%D8%AF%D8%A7%D8%B1/">حسابداری پیمانکاری</a> به صورت پیش فرض قرار داده شده است.</p>
      <p>البته انتخاب نوع نرم افزار و تناسب آن با نیازهای کسب و کار نیز در میزان کیفیت مکانیزه سازی و هوشمندسازی فرآیندها تاثیر ویژه ای دارد، بنابراین قبل از خرید یک نرم افزار حسابداری باید در این موضوع دقت کافی را در نظر داشته باشید.</p>
    </article>
  </body>
</html>