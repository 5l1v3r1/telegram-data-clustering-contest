<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196798/epixeirisi-tis-antitromokratikis-apo-tin-epanastatiki-aytoamyna-eixan-xrisimopoiithei-ta-opla"/>
    <meta property="og:site_name" content="CNN.gr"/>
    <meta property="article:published_time" content="2019-11-09T12:40:27+00:00"/>
    <meta property="og:title" content="Επιχείρηση Αντιτρομοκρατικής: Το καλάσνικοφ «έδειξε» Επαναστατική Αυτοάμυνα"/>
    <meta property="og:description" content="Από την οργάνωση « Επαναστατική Αυτοάμυνα » είχε χρησιμοποιηθεί ένα από τα όπλα που εντοπίστηκαν και κατασχέθηκαν νωρίτερα σήμερα κατά τη διάρκεια μεγάλης..."/>
  </head>
  <body>
    <article>
      <h1>Επιχείρηση Αντιτρομοκρατικής: Το καλάσνικοφ «έδειξε» Επαναστατική Αυτοάμυνα</h1>
      <h2>Από την οργάνωση «Επαναστατική Αυτοάμυνα» είχε χρησιμοποιηθεί ένα από τα όπλα που εντοπίστηκαν και κατασχέθηκαν νωρίτερα σήμερα κατά τη διάρκεια μεγάλης επιχείρησης της Αντιτρομοκρατικής Υπηρεσίας στην Αττική.</h2>
      <figure>
        <img src="https://cdn.cnngreece.gr/media/com_news/users/713/karamitrou-avatar.jpg"/>
      </figure>
      <p>Μίνα Καραμήτρου, CNN Greece 14:40 , 09 November 2019 - 15:24</p>
      <p>Η <b>βαλλιστική εξέταση</b> έδειξε πως το καλάσνικοφ είχε χρησιμοποιηθεί σε όλες τις ενέργειες της οργάνωσης. </p>
      <p>Πιο συγκεκριμένα, το καλάσνικοφ είχε χρησιμοποιηθεί: <br/><br/>1. <b>Ρίψη</b> <b>πυροβολισμών</b>, την 25-05-2014 (ημέρα διεξαγωγής των Ευρωεκλογών), εναντίον των κεντρικών Γραφείων του ΠΑ.ΣΟ.Κ. στην Αθήνα<br/>2. Ρίψη πυροβολισμών, την 31-07-2016, εναντίον της Πρεσβείας του <b>Μεξικό</b> στην <b>Αθήνα</b><br/>3. Ρίψη πυροβολισμών, την 10-01-2017, εναντίον Διμοιρίας της Υποδιεύθυνσης Αποκατάστασης Τάξης (ΜΑΤ), που είχε διατεθεί στη φύλαξη των Κεντρικών Γραφείων του ΠΑ.ΣΟ.Κ. στην Αθήνα, κατά την οποία επήλθε τραυματισμός αστυνομικού.<br/>4. Ρίψη πυροβολισμών, την 06-11-2017, εναντίον Διμοιρίας της <b>Υποδιεύθυνσης Αποκατάστασης</b> Τάξης (ΜΑΤ), που είχε διατεθεί στη φύλαξη των Κεντρικών Γραφείων του ΠΑ.ΣΟ.Κ. στην Αθήνα.<br/><br/>Σημειώνεται ότι η ίδια οργάνωση είχε αναλάβει την ευθύνη και για την <b>ρίψη χειροβομβίδας</b>, την 10-11-2016, εναντίον της <b>Πρεσβείας</b> της <b>Γαλλίας</b> στην <b>Αθήνα</b>, επίθεση κατά την οποία επίσης είχε επέλθει τραυματισμός αστυνομικού.</p>
      <p> </p>
      <h3>Το χρονικό </h3>
      <p><b>Σύμφωνα</b> με <b>πληροφορίες</b>, προς ώρας έχουν γίνει <b>τρεις συλλήψεις</b> -δύο ανδρών 41 και 45 ετών και μιας 39χρονης γυναίκας.</p>
      <p>Οι δύο άνδρες κατηγορούνται για τρομοκρατικές πράξεις, κατοχή εκρηκτικών, παράβαση του νόμου περί όπλων και πλαστογραφία ενώ η γυναίκα κατηγορείται για παράβαση του νόμου περί όπλων.</p>
      <p>Μέχρι στιγμής, έχουν <b>διενεργηθεί</b> 13 κατ΄ οίκον έρευνες, έχουν προσαχθεί και <b>15 άτομα</b> ενώ έχει κατασχεθεί σημαντικός όπλων και εκρηκτικών.</p>
      <p>Την ίδια ώρα οι Αρχές, αναζητούν γνωστό αντιεξουσιαστή ο οποίος ήταν ο <b>βασικός διαχειριστής</b> της κατάληψης στα Εξάρχεια <b>Gare</b>, στην οποία είχε κάνει δύο φορές επιχείρηση ανακατάληψης η <b>ΕΛ.ΑΣ.</b></p>
      <h3>Πώς οδηγήθηκε στα «ίχνη» τους η ΕΛ.ΑΣ.</h3>
      <p>Η <b>Αντιτρομοκρατική</b> <b>Υπηρεσία</b>, μετά από <b>συστηματική έρευνα</b>, εξακρίβωσε την εμπλοκή των ατόμων στη ληστεία που έλαβε χώρα τις βραδινές ώρες της 21-10-2019, σε κατάστημα ψυχαγωγικών - τεχνικών παιγνίων στον Χολαργό και εκδόθηκαν σε βάρος τους εντάλματα σύλληψης.</p>
      <p>Σημειώνεται ότι ο 41χρονος είχε συλληφθεί το 2010 από την Αντιτρομοκρατική Υπηρεσία, κατηγορούμενος για ένταξη και συμμετοχή στην τρομοκρατική οργάνωση «Επαναστατικός Αγώνας», υπόθεση για την οποία καταδικάστηκε σε ποινή κάθειρξης και αποφυλακίστηκε, την 12-02-2018, σύμφωνα με τις διατάξεις του αρ. 43 του Ν. 4489/2017 υπό τον όρο ανάκλησης του <b>υπολοίπου</b> της <b>ποινής</b> [τρία (3) έτη, έξι (6) μήνες και είκοσι έξι (26) ημέρες], σε περίπτωση που υποπέσει μέσα σε πέντε έτη από την αποφυλάκισή του σε νέα αξιόποινη πράξη από δόλο και καταδικαστεί αμετάκλητα οποτεδήποτε σε ποινή στερητική της ελευθερίας μεγαλύτερη των δύο ετών, θα εκτίσει αθροιστικά το υπόλοιπο της ποινής του.</p>
      <h3>Τι εντοπίστηκε</h3>
      <p>Μέχρι στιγμής στις <b>διενεργηθείσες</b> κατ’ οίκον έρευνες έχουν βρεθεί και κατασχεθεί, μεταξύ άλλων:</p>
      <p>1. Πέντε (5) πολεμικά τυφέκια τύπου καλάσνικοφ<br/>2. Ένα (1) υποπολυβόλο<br/>3. Δύο (2) τεμάχια ζελατινοδυναμίτιδα<br/>4. Δύο (2) πυροβόλα πιστόλια<br/>5. Τέσσερεις (4) χειροβομβίδες δακρυγόνου CS<br/>6. Έξι (6) κοινοί πυροκροτητές<br/>7. Εννέα (9) ηλεκτρικοί πυροκροτητές<br/>8. Δύο (2) αυτοσχέδιοι ηλεκτρικοί πυροκροτητές<br/>9. Ένα (1) τεμάχιο εκρηκτικής ύλης (πιθανόν TNT)<br/>10. Δύο (2) φυσίγγια εκρηκτικής ύλης, πιθανόν ζελατινοδυναμίτιδα<br/>11. Τρεις (3) πυροδοτικοί μηχανισμοί χειροβομβίδας<br/>12. Τρία (3) σώματα χειροβομβίδας</p>
      <p>Τα κατασχεθέντα θα αποσταλούν στη Διεύθυνση Εγκληματολογικών Ερευνών για εργαστηριακές εξετάσεις.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196796/mitsotakis-tha-teleiosoyme-oristika-me-to-provlima-tis-egxorias-ellinikis-tromokratias">Μητσοτάκης: Θα τελειώσουμε οριστικά με το πρόβλημα της εγχώριας ελληνικής τρομοκρατίας</a>
        </li>
        <li>
          <a href="https://www.cnn.gr/news/ellada/story/196787/megali-epixeirisi-tis-antitromokratikis-stin-attiki">Μεγάλη επιχείρηση της Αντιτρομοκρατικής στην Αττική</a>
        </li>
        <li>
          <a href="https://www.cnn.gr/news/ellada/story/196215/xaos-stoys-dromoys-tis-athinas-logo-tis-kakokairias-poy-simeionontai-provlimata">Χάος στους δρόμους της Αθήνας λόγω της κακοκαιρίας: Πού σημειώνονται προβλήματα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/44341/epanastatikh-aytoamyna">ΕΠΑΝΑΣΤΑΤΙΚΗ ΑΥΤΟΑΜΥΝΑ</a>
        </li>
        <li>
          <a href="https://www.cnn.gr/eidhseis/tag/38684/organosh">ΟΡΓΑΝΩΣΗ</a>
        </li>
        <li>
          <a href="https://www.cnn.gr/eidhseis/tag/4609/tromokratia">ΤΡΟΜΟΚΡΑΤΙΑ</a>
        </li>
        <li>
          <a href="https://www.cnn.gr/eidhseis/tag/38/antitromokratikh">ΑΝΤΙΤΡΟΜΟΚΡΑΤΙΚΗ</a>
        </li>
        <li>
          <a href="https://www.cnn.gr/eidhseis/tag/42484/antitromokratikh-epixeirhsh">ΑΝΤΙΤΡΟΜΟΚΡΑΤΙΚΗ ΕΠΙΧΕΙΡΗΣΗ</a>
        </li>
        <li>
          <a href="https://www.cnn.gr/eidhseis/tag/20937/antitromokratikh-yphresia">ΑΝΤΙΤΡΟΜΟΚΡΑΤΙΚΗ ΥΠΗΡΕΣΙΑ</a>
        </li>
        <li>
          <a href="https://www.cnn.gr/eidhseis/tag/2928/attiki">ΑΤΤΙΚΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/09/196790/snapshot/14446795.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196785/snapshot/2721166.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196772/snapshot/AP_19302448651670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/09/196788/snapshot/money-1033647_960_720.jpg"/>
      </figure>
    </article>
  </body>
</html>