<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/koyunlari-calinan-ayse-teyze-tek-gecim-kaynagim-o-2217952"/>
    <meta property="og:site_name" content="Posta"/>
    <meta property="article:published_time" content="2019-11-09T12:05:52+00:00"/>
    <meta property="og:title" content="Koyunları çalınan Ayşe teyze: Tek geçim kaynağım o"/>
    <meta property="og:description" content="Adana’da geçimini küçükbaş hayvancılıktan sağlayan 59 yaşındaki Ayşe Akgül’ün 50 koyunundan 40’ı çalındı. Akgül, gözyaşları içerisinde, Benim tek geçim kaynağım o. Oğlumu evlendirecektim. Yüreğim yanıyor dedi."/>
  </head>
  <body>
    <article>
      <h1>Koyunları çalınan Ayşe teyze: Tek geçim kaynağım o</h1>
      <address>
        <time datetime="2019-11-09T12:05:52+00:00">09 Nov 2019, 12:05</time>
      </address>
      <h3>Adana’da geçimini küçükbaş hayvancılıktan sağlayan 59 yaşındaki Ayşe Akgül’ün 50 koyunundan 40’ı çalındı. Akgül, gözyaşları içerisinde, "Benim tek geçim kaynağım o. Oğlumu evlendirecektim. Yüreğim yanıyor" dedi.</h3>
      <p>Geçimlerini küçükbaş hayvancılıktan sağlayan 64 yaşındaki Hasan Ali Akgül ve Ayşe Akgül’ün 50 koyunundan 40’ı iddiaya göre kimliği belirsiz kişi veya kişilerce çalındı. Sabah saatlerinde durumu fark eden çift, koyunlarını aramaya çıktığında ise 4 kilometre uzaklıkta Suluca Mevki’inde 50 koyundan 10’unu buldu. Bunun üzerine çift durumu polise bildirdi. Olay yerine gelen ekipler ise incelemede bulunup hırsızları aramaya başladı.</p>
      <figure>
        <img src="https://i.pstimaj.com/img/75/640x0/5dc6ab53ae298bed8a3e932c"/>
      </figure>
      <h3>"Yükleyip götürmüşler"</h3>
      <p>Geçim kaynakları koyunların çalınmasından dolayı büyük üzüntü duyduklarını belirten Hasan Ali Akgül, "Gece 1’de baktığımda koyunlarımız duruyordu. 3’de eşim baktığında koyunlar yok dedi bana. Ben de sonra aramaya çıktım. Suluca tarafından 10 tanesini buldum. Gerisini yükleyip götürmüşler" diye konuştu.</p>
      <h3>"Hiçbir geleceğimiz kalmadı"</h3>
      <p> Yaklaşık 5 aydır beslediği koyunlarının çalınması nedeniyle gözyaşı döken Ayşe Akgül ise, "Bizim bütün geleceğimiz bu 50 koyundu. Başka hiçbir şeyimiz yok. İneklerimizi sattım, eşim emekli olsun diye para yatırdım o da olmadı. 80 bin lira da öyle gitti. Hiçbir geleceğimiz kalmadı. Evlenecek çocuğum var o da işe giremiyor. Ortada kaldık" ifadelerini kullandı.</p>
      <figure>
        <img src="https://i.pstimaj.com/img/75/640x0/5dc6ab8f66a97c8e0cddbd82"/>
      </figure>
      <h3>"Artık dayanacak gücüm kalmadı"</h3>
      <p>Hırsızlara seslenip koyunlarını isteyen Akgül, "Getirsinler benim koyunumu. Başka hiçbir tutar dalım yok. Sigortam, emekliliğim yok. Getirip bıraksınlar. Ben onlardan bunu istiyorum. Ben dizlerimden ameliyat olmak üzereyim ameliyat olacak param yok. Kimseye el açmadım açmam da. Ben yandım. Ciğerlerim yandı. 17 sene önce 130 koyunumu çaldılar. O zaman da yandım. Kocam emekli olamadı ona yandım. Bu da üçüncü oldu. Artık dayanacak gücüm kalmadı. Bundan sonra ne gerekiyorsa devletimden bekliyorum" şeklinde konuştu.</p>
      <h3> "Elim kolum bağlandı"</h3>
      <p>Evlenecek çocuğu olduğu kaydeden Ayşe Akgül, "Beni hırsızlar böyle ortada bıraktı. Ben satıp çocuğuma düğün yapacaktım. Benim yerimde olsanız ne yapardınız? Elim kolum bağlandı böyle" dedi.</p>
      <p>Çift, koyunları çalan kişilerin önce ahırın kapısını açıp koyunları 4 kilometre götürdüğünü ardından TIR’a yüklediklerini kendilerinin gece saatlerinde TIR sesi duymadıklarını iddia etti.</p>
      <p>
        <b>İHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/milli-uretim-ussunun-temeli-atildi-2218026">
          <img src="https://i.pstimaj.com/img/100/180x95/5dc7132b66a97ca039820cd3"/>
        </a>
      </figure>
      <p>
        <a href="https://www.posta.com.tr/milli-uretim-ussunun-temeli-atildi-2218026">1 Milli Üretim Üssü’nün temeli atıldı</a>
      </p>
      <figure>
        <a href="https://www.posta.com.tr/esek-sakasi-itfaiyede-bitti-2218025">
          <img src="https://i.pstimaj.com/img/100/180x95/5dc710d566a97c9f5d653038"/>
        </a>
      </figure>
      <p>
        <a href="https://www.posta.com.tr/esek-sakasi-itfaiyede-bitti-2218025">2 ’Eşek şakası’ itfaiyede bitti</a>
      </p>
      <figure>
        <a href="https://www.posta.com.tr/cumhurbaskani-erdogan-putin-ile-gorustu-2218024">
          <img src="https://i.pstimaj.com/img/100/180x95/5dc70fdfae298b013231c15b"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-putin-ile-gorustu-2218024">3 Cumhurbaşkanı Erdoğan, Putin ile görüştü</a>
      </p>
      <figure>
        <a href="https://www.posta.com.tr/mal-varligina-yeniden-tedbir-konuldu-2218022">
          <img src="https://i.pstimaj.com/img/100/180x95/5dc705df66a97ca039820cbc"/>
        </a>
      </figure>
      <p>
        <a href="https://www.posta.com.tr/mal-varligina-yeniden-tedbir-konuldu-2218022">4 Selmet Şükür’ün mal varlığına yeniden tedbir konuldu</a>
      </p>
      <figure>
        <a href="https://www.posta.com.tr/gunun-ozeti-9-kasim-2019-2217967">
          <img src="https://i.pstimaj.com/img/100/180x95/5dc6ceca66a97c9662c01141"/>
        </a>
      </figure>
      <p>
        <a href="https://www.posta.com.tr/gunun-ozeti-9-kasim-2019-2217967">5 Günün özeti | 9 Kasım 2019</a>
      </p>
      <figure>
        <a href="https://www.posta.com.tr/kadir-dogulu-kendi-recetesini-kendisi-yazdi-2218021">
          <img src="https://i.pstimaj.com/img/100/180x95/5dc6fd1c66a97c9f5e1d7a52"/>
        </a>
      </figure>
      <p>
        <a href="https://www.posta.com.tr/kadir-dogulu-kendi-recetesini-kendisi-yazdi-2218021">6 Kadir Doğulu kendi reçetesini kendisi yazdı</a>
      </p>
      <figure>
        <a href="https://www.posta.com.tr/lufer-marmarada-tezgahlari-suslemeye-basladi-2218020">
          <img src="https://i.pstimaj.com/img/100/180x95/5dc6f8c4ae298bffaaa8f42f"/>
        </a>
      </figure>
      <p>
        <a href="https://www.posta.com.tr/lufer-marmarada-tezgahlari-suslemeye-basladi-2218020">7 Lüfer Marmara’da tezgahları süslemeye başladı</a>
      </p>
      <figure>
        <a href="https://www.posta.com.tr/yakisikli-oyuncu-onur-tuna-isyan-etti-2218014">
          <img src="https://i.pstimaj.com/img/100/180x95/5dc6e8b666a97c95fadfe04a"/>
        </a>
      </figure>
      <p>
        <a href="https://www.posta.com.tr/yakisikli-oyuncu-onur-tuna-isyan-etti-2218014">8 Yakışıklı oyuncu Onur Tuna isyan etti</a>
      </p>
      <figure>
        <a href="https://www.posta.com.tr/ethem-dede-100uncu-yasina-torunlariyla-girdi-2217970">
          <img src="https://i.pstimaj.com/img/100/180x95/5dc6d983ae298bf618c6aaaa"/>
        </a>
      </figure>
      <p>
        <a href="https://www.posta.com.tr/ethem-dede-100uncu-yasina-torunlariyla-girdi-2217970">9 Ethem dede 100’üncü yaşına torunlarıyla girdi</a>
      </p>
      <figure>
        <a href="https://www.posta.com.tr/kilicdaroglundan-10-kasim-mesaji-2217966">
          <img src="https://i.pstimaj.com/img/100/180x95/5dc6cd5eae298bf670ac1aa0"/>
        </a>
      </figure>
      <p>
        <a href="https://www.posta.com.tr/kilicdaroglundan-10-kasim-mesaji-2217966">10 Kılıçdaroğlu'ndan, 10 Kasım mesajı</a>
      </p>
    </article>
  </body>
</html>