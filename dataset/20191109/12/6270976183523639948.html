<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/kryklij-rozpoviv-yak-v-ukrayini-budut-zbilshuvaty-vantazhni-perevezennya-richkovym-transportom/"/>
    <meta property="og:site_name" content="Рубрика"/>
    <meta property="article:published_time" content="2019-11-09T12:05:48+00:00"/>
    <meta property="og:title" content="Криклій розповів, як в Україні будуть збільшувати вантажні перевезення річковим транспортом"/>
    <meta property="og:description" content="Україна буде максимально стимулювати появу суднобудівних компаній Про це розповів міністр інфраструктури Владислав Криклій в інтерв’ю UATV. “Перше – це закон про внутрішній водний транспорт. Ми його відпрацьовуємо з профільним комітетом. Наші сусіди білоруси готові інвестувати в річкову інфраструктуру, але ми теж не повинні зволікати, бо це дешевше, екологічніше, дозволяє розвантажити дороги та дозволить виходити […]"/>
  </head>
  <body>
    <article>
      <h1>Криклій розповів, як в Україні будуть збільшувати вантажні перевезення річковим транспортом</h1>
      <address><time datetime="2019-11-09T12:05:48+00:00">09 Nov 2019, 12:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-28-620x410.jpg"/>
      </figure>
      <p>
        <b>
          <b>Україна буде максимально стимулювати появу суднобудівних компаній</b>
        </b>
      </p>
      <p>Про це розповів міністр інфраструктури Владислав Криклій в інтерв’ю <a href="https://uatv.ua/ukrayina-bude-maksymalno-stymulyuvaty-poyavu-sudnobudivnyh-kompanij-kryklij/">UATV</a>.</p>
      <p>“Перше – це закон про внутрішній водний транспорт. Ми його відпрацьовуємо з профільним комітетом. Наші сусіди білоруси готові інвестувати в річкову інфраструктуру, але ми теж не повинні зволікати, бо це дешевше, екологічніше, дозволяє розвантажити дороги та дозволить виходити в море. Після закону ми будемо максимально стимулювати появу суднобудівних компаній. Для початку ми хочемо, щоб якомога більша кількість компаній заходила на річкове сполучення. Після того, як ми зможемо показати, наскільки річковий транспорт рентабельний та інвестиційно цікавий, ми хочемо активніше нагадати полякам, що велика частина річкового сполучення траси Е40, яка з’єднує Балтійське і Чорне моря, проходить через них. І в нас є великі надії на те, що Польща, Євросоюз захочуть зайнятися днопоглибленням, каналами на своїй стороні, щоб ми могли зв’язати два цих моря. Так ми отримаємо інший транспортний ландшафт, і частина Шовкового шляху матиме іншу географію”, – зазначив міністр.</p>
    </article>
  </body>
</html>