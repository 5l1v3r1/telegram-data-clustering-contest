<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/683236/gero-pantrema-papadimitriou-kaklea-sto-moby-dickpou-erchetai-sto-"/>
    <meta property="og:site_name" content="enikos.gr"/>
    <meta property="article:published_time" content="2019-11-09T12:05:00+00:00"/>
    <meta property="og:title" content="Γερό «πάντρεμα» Παπαδημητρίου-Κακλέα στο «Moby Dick» που έρχεται στο «Παλλάς»"/>
    <meta property="og:description" content="Θυμάσαι που σου...πρόδιδα καιρό πριν πως οι σημαντικοί Δημήτρης Παπαδημητρίου- Γιάννης Κακλέας ..."/>
  </head>
  <body>
    <article>
      <h1>Γερό «πάντρεμα» Παπαδημητρίου-Κακλέα στο «Moby Dick» που έρχεται στο «Παλλάς»</h1>
      <address>
        <time datetime="2019-11-09T12:05:00+00:00">09 Nov 2019, 12:05</time>
      </address>
      <p>
        <b>ΑΠΑΓΟΡΕΥΜΕΝΗ ΑΤΖΕΝΤΑ</b>
      </p>
      <p>
        <b>Του ΒΑΣΙΛΗ ΜΠΟΥΖΙΩΤΗ</b>
      </p>
      <p>
        <b>Θυμάσαι που σου...πρόδιδα καιρό πριν πως οι σημαντικοί Δημήτρης Παπαδημητρίου- Γιάννης Κακλέας θα ...χτυπήσουν στο Παλλάς με το </b>
        <b>“Moby Dice”</b>
        <b>;Ε,τώρα οι πρόβες προχωρούν και η πρεμιέρα προγραμματίστηκε για τις 28 Φεβρουαρίου, οπότε επανέρχομαι με λεπτομέρειες! Το Onassis Culture σε συνεργασία με τις Θεατρικές Σκηνές θα παρουσιάσουν στο θέατρο-κόσμημα ένα από τα σπουδαιότερα έργα της παγκόσμιας λογοτεχνίας όλων των εποχών που μετατρέπεται σε μιούζικαλ (λιμπρέτο και μουσική σύνθεση) από τον Δημήτρη Παπαδημητρίου σε σκηνοθεσία Γιάννη Κακλέα. Μια συγκλονιστική μουσική περιπέτεια παίρνει θεατρική μορφή και μεταφέρεται στη σκηνή του Παλλάς με καινοτομίες στη σκηνογραφία, ολογράμματα, 3D graphics, ζωντανή ορχήστρα και χορογραφίες.</b>
      </p>
      <p>Μια κατάρα. Ένας οιωνός. Ένα ανθρωποφάγο κήτος. Ένα δαιμονικό, παράξενο παραμύθι-περιπέτεια ή ένα φιλοσοφικό εργαστήρι ιδεών; Ο <b>Δημήτρης Παπαδημητρίου</b>, σε συνεργασία με τον <b>Γιάννη Κακλέα</b>, και με μία σπουδαία ομάδα συντελεστών, ανεβάζουν στο Παλλάς το αριστούργημα της παγκόσμιας λογοτεχνίας και πέμπτο πιο πολυδιαβασμένο βιβλίο στην ιστορία της Ανθρωπότητας, τον Moby Dick του Χέρμαν Μέλβιλ. Η φιλία, η ανθρώπινη μοίρα και η σχέση των ορίων του ανθρώπου με τον Θεό στη σκηνή του Παλλάς από 28 Φεβρουαρίου 2020.</p>
      <p>Ο μυθικός Moby Dick μετατράπηκε σε μοντέρνο μιούζικαλ από τον Έλληνα συνθέτη, που έκανε τη διασκευή, το λιμπρέτο, τούς στίχους και φυσικά συνέθεσε τη μουσική.</p>
      <p>Πρόκειται για ένα έργο για όλη την οικογένεια, αφού η πολυεπίπεδη ιστορία του το κάνει ταυτόχρονα μια παιδική περιπέτεια που κόβει την ανάσα και ένα βαθύ φιλοσοφικό κείμενο. Η σκηνοθεσία του <b>Γιάννη Κακλέα</b> ζωντανεύει το μιούζικαλ του Δημήτρη Παπαδημητρίου στην κεντρικότερη και μεγαλύτερη θεατρική σκηνή της πόλης με τα παραμυθένια σκηνικά του <b>Μανώλη Παντελιδάκη</b>, τις χορογραφίες της <b>Αγγελικής Τρομπούκη</b>, τα κοστούμια της <b>Ηλένιας Δουλαδήρη</b> που συνοδεύονται από τα εντυπωσιακά και καινοφανή στο ελληνικό θέατρο ολογράμματα και 3d animation του <b>Παναγιώτη Ράππα</b> που ξεπερνούν τα μέχρι τώρα γνωστά θεατρικά στερεότυπα.</p>
      <p>Η ιστορία ενός γοητευτικού, «τρελού» καπετάνιου που πείθει όλο του το πλήρωμα να τον ακολουθήσει στην εσωτερική του αποστολή: να νικήσει τα όρια του, τη Φύση, τη Μοίρα του, να φθάσει και να ξεπεράσει τον Θεό. Η σκοτεινή παραμυθένια μεταφυσική του Moby Dick, η συγκλονιστική ναυτική περιπέτεια, η αδρή ιστορία, η θεοσοφική του αναζήτηση είναι μια δέσμη φωτός στους σκοτεινούς λαβύρινθους που ταξιδεύει-σήμερα περισσότερο από ποτέ- ο άνθρωπος στην αναζήτηση της αυτογνωσίας του.</p>
      <p>Στο έργο αυτό, ο διαβολικός καπετάνιος Αχαάβ, καταλήγει ένας αμφιλεγόμενος Άγιος, ο παραμελημένος και πληγωμένος Άνθρωπος που ζητά να ξανακερδίσει την προσοχή και την αγάπη του Πατέρα και Θεού του. Μέχρι το τέλος του έργου έχει συνεπάρει μαζί με όλο του το πλήρωμα και τους θεατές. Αυτοί καλούνται να διαλέξουν «στρατόπεδο» μεταξύ του τραγικού ήρωα, ανυποχώρητου μαχητή της Αλήθειας καπετάνιου Αχαάβ, του μονοσήμαντου ενάρετου οικογενειάρχη Στάρμπακ (πρώτος υποπλοίαρχος), του αδιάφορου πλακατζή Σταμπ (δεύτερος υποπλοίαρχος), του μονοδιάστατου ρηχού υλιστή «τρίτου» Φλασκ και τέλος του ευαίσθητου διανοούμενου, του «ιστορικού καταγραφέα» Ισμαήλ.</p>
      <p>Όπως όλα τα αριστουργήματα, ο Moby Dick είναι ένα αιώνιο “γενετικό εργαστήρι” ιδεών. Αρκεί να βάλεις τις σωστές έννοιες στην ίδια ιστορία και αυτές με τη σειρά τους θα αναπαράγονται και θα αναπαράγουν εκατομμύρια νέες ιδέες και συνδυασμούς τους. Έτσι το αριστουργηματικό έργο αναβαπτίζεται στους αιώνες.</p>
      <p>
        <b>
          <u>MOBY</u>
        </b>
        <b>
          <u> </u>
        </b>
        <b>
          <u>DICK</u>
        </b>
        <b>
          <u> - ΣΥΝΤΕΛΕΣΤΕΣ</u>
        </b>
      </p>
      <p>Κείμενο – Μουσική: Δημήτρης Παπαδημητρίου</p>
      <p>Σκηνοθεσία: Γιάννης Κακλέας</p>
      <p>Εκτέλεση Παραγωγής: Gg Productions</p>
      <p>Σκηνικά: Μανώλης Παντελιδάκης</p>
      <p>3D Animation: Παναγιώτης Ράππας</p>
      <p>Κοστούμια: Ηλένια Δουλαδήρη</p>
      <p>Φωτισμοί: Στέλλα Κάλτσου</p>
      <p>Τεχνικός Διευθυντής Ολογραμματικής Προβολής: Βασίλης Λεωνιδόπουλος</p>
      <p>Χορογραφία: Αγγελική Τρομπούκη</p>
      <p>Ηχοληψία: Γιάννης Λαμπρόπουλος</p>
      <p>Βοηθός Συνθέτη: Τάσος Ρωσόπουλος</p>
      <p>Βοηθός Σκηνοθέτη: Feli Moschos</p>
      <p>Διεύθυνση Παραγωγής: Κωνσταντίνος Σαγιάς</p>
      <p>Υπεύθυνος Εκτέλεσης Παραγωγής: Σπύρος Χατζάνης</p>
      <p>
        <b>
          <u>ΠΡΩΤΑΓΩΝΙΣΤΟΥΝ (αλφαβητικά):</u>
        </b>
      </p>
      <p>Μπάμπης Βελισσάριος</p>
      <p>Θοδωρής Βουτσικάκης</p>
      <p>Νικόλας Καραγκιαούρης</p>
      <p>Βασίλης Κούρτης</p>
      <p>Ivan Svitailo</p>
      <p>Αιμιλιανός Σταματάκης</p>
      <p>
        <b>
          <u>Παίζουν ακόμα (αλφαβητικά):</u>
        </b>
      </p>
      <p>Samuel Akinola</p>
      <p>Αντώνης Βλάχος</p>
      <p>Δημήτρης Γεωργαλάς</p>
      <p>Κωνσταντίνος Ευστρατίου</p>
      <p>Ορφέας Ζαφειρόπουλος</p>
      <p>Jerome Kaluta</p>
      <p>Θοδωρής Μπουζικάκος</p>
      <p>Μάριος Πετκίδης</p>
      <p>Φοίβος Ριμένας</p>
      <p>Πολύκαρπος Φιλιππίδης</p>
      <p>Δημήτρης Φουρλής</p>
      <p>Συμμετέχει επίσης δεκαμελής ορχήστρα</p>
      <p>
        <b>
          <i>
            <u>Η προπώληση έχει ξεκινήσει από την </u>
          </i>
        </b>
        <a href="http://www.viva.gr/">www.viva.gr</a>
      </p>
      <p>
        <b>
          <u>Πρόγραμμα παραστάσεων:</u>
        </b>
      </p>
      <p>Τετάρτη: 19:00</p>
      <p>Πέμπτη-Παρασκευή-Σάββατο: 20:00</p>
      <p>Κυριακή: 19:00</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/683160/i-ifigeneia-perimenei-to-prasino-fos-gia-tin-epidavro%0A%20%20%20%20%0A"/>
        <a href="http://www.enikos.gr/mpouz/683091/ta-prota-klik-apo-tin-laidi-makveth-tou-mntsensk-pou-anevazei-o-f%0A%20%20%20%20%0A"/>
        <a href="http://www.enikos.gr/mpouz/683061/apokleistikes-pozes-apo-tin-parastasi-o-thiseas-kai-o-minotavros-%0A%20%20%20%20%0A"/>
        <a href="http://www.enikos.gr/mpouz/682905/syntaraktikoi-kouris-michalopoulou-stin-gida-pousaronei-sto-theat%0A%20%20%20%20%0A"/>
        <a href="http://www.enikos.gr/mpouz/682863/me-vavylonia-tha-chtypiseisto-ethniko-theatro-o-konstantinos-rigo%0A%20%20%20%20%0A"/>
        <a href="http://www.enikos.gr/mpouz/682845/apokleistikes-pozes-apo-ti-mideia-pou-erchetai-sto-thiseion%0A%20%20%20%20%0A"/>
        <a href="http://www.enikos.gr/mpouz/682675/ta-prota-klik-apo-to-blink-pou-etoimazei-o-pyrgieris-gia-to-faust%0A%20%20%20%20%0A"/>
        <a href="http://www.enikos.gr/mpouz/682629/o-lignadismageirevei-perses-gia-tin-epidavro-me-koniordou-kai-kou%0A%20%20%20%20%0A"/>
        <a href="http://www.enikos.gr/mpouz/682487/apaichtos-matesis-sto-rialto-apo-ton-spyro%0A%20%20%20%20%0A"/>
      </related>
    </article>
  </body>
</html>