<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/mat-deymn-ben-se-spravya-dobre-406266.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T12:51:49+00:00"/>
    <meta property="og:title" content="Мат Деймън: Бен се справя добре"/>
    <meta property="og:description" content="Афлек получи подкрепа от стария си приятел в битката с алкохола"/>
  </head>
  <body>
    <article>
      <h1>Мат Деймън: Бен се справя добре</h1>
      <address><time datetime="2019-11-09T12:51:49+00:00">09 Nov 2019, 12:51</time> by <a rel="author">Агенция Стандарт</a></address>
      <p>Мат Деймън твърди, че „нещата“ вървят добре за приятеля му от детството Бен Афлек след  пиянския рецидив миналия месец. „Той изглежда страхотно и се справя страхотно“, сподели екранният Джейсън Борн в чат с „Entertainment Tonight“. 49-годишният носител на "Оскар" и бизнес партньор на Афлек разкри за най-новия им проект: "Работим заедно по сценария на „Последния дуел“. Коментарите на Деймън идват, след като Афлек беше видян в пияно състояние след маскарадния бал на УНИЦЕФ в Западен Холивуд на 26 октомври. От тогава Мат е постоянно с Афлек и казва, че „винаги ще бъде зад Бен, когато той се нуждае от него“, споделя вътрешен източник пред  „Us Weekly“. Афлек, който дълго се бори със злоупотребата с алкохола, сподели за неуспеха си и че се надява да го превъзмогне. „Бен призна, че ще прави грешки от време на време“, добавят от изданието. Афлек разчита и на бившата си жена Дженифър Гарнър, с която имат три деца. „Случва се. Това е подхлъзване, но няма да позволя да ме дерайлира", обясни Бен пред репортери. Афлек обаче не спира да работи – той ще режисира и ще играе в предстоящата адаптация на разказа на Агата Кристи „Свидетелят за обвинението“. Филмите му „Ghost аrmy“, „Hypnotic“ и „Последният дуел“ в момента са в предварителна продукция,  докато „Deep Water“ се снима.</p>
    </article>
  </body>
</html>