<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/society/apokalypsi-oi-agnostes-ereynes-tis-antitromokratikis-apo-mia-ekpyrsokrotisi-oplou-i-eksarthrosi-tis-epanastatiki-aytoamyna/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T12:43:21+00:00"/>
    <meta property="og:title" content="Αποκάλυψη : Οι έρευνες της Αντιτρομοκρατικής – Από εκπυρσοκρότηση όπλου εξαρθρώθηκε η «Επαναστατική Αυτοάμυνα»"/>
    <meta property="og:description" content="Είχε πραγματοποιήσει επιθέσεις στα γραφεία του ΠαΣοΚ, σε δυνάμεις των ΜΑΤ και στη γαλλική Πρεσβεία."/>
  </head>
  <body>
    <article>
      <h1>Αποκάλυψη : Οι έρευνες της Αντιτρομοκρατικής – Από εκπυρσοκρότηση όπλου εξαρθρώθηκε η «Επαναστατική Αυτοάμυνα»</h1>
      <h2>Είχε πραγματοποιήσει επιθέσεις στα γραφεία του ΠαΣοΚ, σε δυνάμεις των ΜΑΤ και στη γαλλική Πρεσβεία.</h2>
      <address><time datetime="2019-11-09T12:43:21+00:00">09 Nov 2019, 12:43</time> by <a rel="author">Λαμπρόπουλος Βασίλης Γ.</a></address>
      <p>Την οργάνωση «Επαναστατική  Αυτοάμυνα που είχε προχωρήσει σε επιθέσεις στην Πρεσβεία της Γαλλίας, σε διμοιρίες των ΜΑΤ κλπ εξάρθρωσε η ΕΛ.ΑΣ ύστερα από εισβολή σε διαμέρισμα στον Χολαργό.<br/>Η επιχείρηση της ΕΛ.ΑΣ υπήρξε μετά από ληστεία πρακτορείου του ΟΠΑΠ στην οδό 17 Νοέμβρη στον Χολαργό το βράδυ της  21ης Οκτωβρίου 2019 όταν δύο άγνωστοι δράστες που επέβαιναν σε μοτοσικλέτα (σσ είχε κλαπεί στις 11 Οκτωβρίου από την Πεύκη) εισέβαλαν στο πρακτορείο και έκλεψαν άγνωστο χρηματικό ποσό. Στη διάρκεια της επιδρομής το όπλο ενός εκ των ληστών εκπυρσκρότησε με αποτέλεσμα να τραυματίσει τον συνεπιβάτη της μοτοσικλέτας.<br/><b>Δείτε επίσης: <a href="https://www.tovima.gr/2019/11/09/society/megali-epixeirisi-tis-antitromokratikis-stin-attiki/">Μεγάλη επιχείρηση της Αντιτρομοκρατικής στην Αττική – 3 συλλήψεις<br/></a></b>Πρόκειται για άτομο που είχε συλληφθεί το 2010 για συμμετοχή στη δράση  του  «Επαναστατικού Αγώνα» και είχε καταδικαστεί σε πολυετή κάθειρξη  ενώ αφέθηκε ελεύθερος το 2018. Ακολούθησε προσπάθεια για την περίθαλψη του τραυματία και εξαΰλωση των ιχνών της ληστρικής επίθεσης  την οποία  όμως ανίχνευσε η Αντιτρομοκρατική Υπηρεσία.<br/>Αυτός που τον πυροβόλησε ήταν -σύμφωνα με την ΕΛ.ΑΣ-  γνωστός αντιεξουσιαστής, που πρωτοστατούσε σε καταλήψεις των Εξαρχείων που εκκένωσε προσφάτως η Αστυνομία μετά από εντολές του υπουργού Δημόσιας Τάξης Μιχάλη Χρυσοχοΐδη.  Εξετάζεται ήδη το ενδεχόμενο αυτό το κατειλημμένο κτίριο να ήταν το ορμητήριο των επιθέσεων των ενόπλων κατά των ΜΑΤ.<br/>Από την περαιτέρω έρευνα της ΕΛ.ΑΣ εντοπίσθηκε κοντά στο πρακτορείο του ΟΠΑΠ  διαμέρισμα με μεγάλο  οπλοστάσιο με καλάσνικοφ, εκρηκτικά, πυροκροτητές κλπ. Από τον βαλλιστικό έλεγχο προέκυψε ότι τα καλάσνικοφ είχαν χρησιμοποιηθεί στις επιθέσεις της «Επαναστατικής Αυτοάμυνας».<br/>Ηδη η ΕΛ.ΑΣ συνέλαβε το  πρώην μέλος  του «Επαναστατικού Αγώνα», τον ιδιοκτήτη του καταλύματος στον Χολαργό  ενώ αναζητείται ο αναρχικός που φέρεται να συμμετείχε στις καταλήψεις και να είχε ηγετικό ρόλο στην «Επαναστατική Αυτοάμυνα».<br/>Η ΕΛ.ΑΣ εξετάζει το ενδεχόμενο στο εν  λόγω ένοπλο σχήμα να συμμετείχαν κι άλλα άτομα ενώ ερευνάται αν ετοιμαζόταν νέος κύκλος αιματηρών επιθέσεων ή υπήρχε συμμετοχή τους και σε άλλες ληστείες.<br/>Σύμφωνα με πληρορφορίες από την ΕΛ.ΑΣ, η οργάνωση είχε ως επόμενους στόχους αστυνομικούς, ενώ ο βαρύς οπλισμός της οργάνωσης, εάν δεν είχαν ανακαλυφθεί από την ΕΛ.ΑΣ είναι άγνωστο εναντίον ποιον στόχων θα χρησιμοποιούνταν.<br/><a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a></p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/09/society/megali-epixeirisi-tis-antitromokratikis-stin-attiki/"/>
      </related>
    </article>
  </body>
</html>