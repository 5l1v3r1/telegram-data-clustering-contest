<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/gadgets/shcho-zamoviti-z-kitayu-v-chornu-p-yatnicyu-krashchi-gadzheti-na-aliexpress-50050810.html"/>
    <meta property="og:site_name" content="НВ"/>
    <meta property="article:published_time" content="2019-11-09T12:01:00+00:00"/>
    <meta property="og:title" content="Що замовити з Китаю. 10 найкращих гаджетів на AliExpress у Чорну п’ятницю"/>
    <meta property="og:description" content="Чорна п’ятниця все ближче. Низькі ціни та безкоштовна доставка з Китаю в Україну. Що може бути краще для справжніх цінителів сучасних гаджетів? Налітай!"/>
  </head>
  <body>
    <article>
      <h1>Що замовити з Китаю. 10 найкращих гаджетів на AliExpress у Чорну п’ятницю</h1>
      <h2>Чорна п’ятниця все ближче. Низькі ціни та безкоштовна доставка з Китаю в Україну. Що може бути краще для справжніх цінителів сучасних гаджетів? Налітай!</h2>
      <address>
        <time datetime="2019-11-09T12:01:00+00:00">09 Nov 2019, 12:01</time>
      </address>
      <p>Більшість країн, зокрема й Україна, перейняли багато споконвічно американських традицій. Одна з них — так звана Чорна п’ятниця. Це — передріздвяний час розпродажів у всіх магазинах, який слідує після Дня подяки.</p>
      <p>Спершу Чорна п’ятниця — це акційні пропозиції і знижки на товари в магазинах саме в останню п’ятницю листопада, але тепер для залучення клієнтів і підвищення продажів така «п'ятниця» може тривати весь останній тиждень листопада або навіть довше.</p>
      <p>Наприклад, в одному з найбільших інтернет-магазинів у світі — китайському AliExpress — Чорна п’ятниця відбудеться 11 листопада, оскільки компанія врахувала час на доставку своєї продукції по світу. Зокрема і в Україні, де вдосталь охочих купити щось вартісне «за недорого».</p>
      <p>У цей день знижки на більшість продукції з Ali досягатимуть 80%.</p>
      <p>У зв’язку з цим, <b>НВ</b> зібрало топ-10 гаджетів з AliExpress, які можна купити до Чорної п’ятниці за вигідною ціною.</p>
      <h3>Безпровідні навушники</h3>
      <p><b>НВ</b> вже робило <a href="https://techno.nv.ua/ukr/gadgets/bezdrotovi-navushniki-cini-harakteristiki-8-naypopulyarnishih-modeley-50044114.html">добірку бездротових навушників</a>, які можна замовити за найкращою ціною в українських онлайн-магазинах. Але, завдяки Чорній п’ятниці на AliExpress вартість деяких моделей упала в 4−5 разів. Їх, безперечно, має сенс замовляти в Китаї.</p>
      <p>
        <b>QCY QS1 T1C Mini Dual V5.0</b>
      </p>
      <p><i>Ціна 11 листопада </i>—<i> 393 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/579/big/791eff16db4579ac91cdec6af68ce16f.png?stamp=20191031105809&amp;q=85&amp;output=jpg&amp;bg=white"/>
        <figcaption>Фото: QCY</figcaption>
      </figure>
      <p>Подивіться, наприклад, на бюджетні вакуумні навушники QS1 T1C від бренду QCY.</p>
      <p>Модель вирізняється стриманим стильним дизайном у чорному кольорі, тому не виглядає як дешева китайська дрібничка. Гарнітура підтримує Bluetooth 5.0, працює в діапазоні частот 20−20 000 Гц, має чутливість звуку 108±3 дБ, вбудований мікрофон, кейс для бездротової зарядки, функцію шумозаглушення і може працювати на відстані до 10 метрів.</p>
      <p>Модель є надзвичайно популярною і, з огляду на відгуки користувачів, середній час її доставки в Україну становить приблизно два тижні. Вони ж нахвалюють і якість звучання. Деяким навіть здається, що ці навушники звучать не гірше «епловських». Може, й брешуть. Але в будь-якому разі, QS1 T1C звучить вище середнього.</p>
      <p>Та й знижка в 77% буває не щодня, тож швидше прицінюйтесь до популярних навушників за <a href="https://ali.ski/jFOPA">цим посиланням.</a></p>
      <p>
        <b>Xiaomi Redmi AirDots</b>
      </p>
      <p><i>Ціна 11 листопада </i>—<i> від 380 до 830 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/580/big/458dcbce05bb12b3178f7c2f0add8778.png?stamp=20191031110019&amp;q=85&amp;output=jpg&amp;bg=white"/>
        <figcaption>Фото: techadvisor.co.uk</figcaption>
      </figure>
      <p>Ця модель не потребує представлення, навіть для українських користувачів. Компанія Xiaomi та її дочірній бренд Redmi зарекомендували себе як надійні виробники електроніки за помірну ціну.</p>
      <p>Модель AirDots — класичні та стильні вкладиші, які є конкурентами фірмових AirPods від Apple і Galaxy Buds від Samsung.</p>
      <p>Можливо, фанати Apple при цих словах заповзають від сміху під столи. Але багатьом українцям зовсім не здається, що заощадивши 100%, потрібно чогось соромитися.</p>
      <p>Навушники також мають вбудований мікрофон, підтримують голосові помічники як Apple Siri, так і Google Assistant, але головною їхньою перевагою є до чотирьох годин автономної роботи в режимі безперервного прослуховування музики.</p>
      <p>В Чорну П’ятницю можна отримати знижку на цю модель на AliExpress у чверть вартості <a href="https://ali.ski/0Ur0eA">за цим лінком.</a></p>
      <h3>Повербанки</h3>
      <p>Найкращі <a href="https://techno.nv.ua/ukr/gadgets/yak-vibrati-zovnishniy-akumulyator-5-krashchih-poverbankiv-pryamo-zaraz-50048799.html">моделі зовнішніх акумуляторів</a> ми вже вибирали, але тепер настав час порівняти акційні цінові пропозиції українських ритейлерів і гіганта AliExpress, який одним з перших починає Чорну п’ятницю.</p>
      <p>
        <b>Xiaomi Mi Power Bank 2s 10 000 mAh</b>
      </p>
      <p><i>Ціна 11 листопада </i>—<i> від 450 до 650 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/581/big/3ed1bdf172857b21f43b7a9f048d2dd1.png?stamp=20191031110141&amp;q=85&amp;output=jpg&amp;bg=white"/>
        <figcaption>Фото: Xiaomi</figcaption>
      </figure>
      <p>Мабуть, найпопулярніша модель зовнішнього акумулятора, яку можна зустріти у багатьох українських користувачів.</p>
      <p>Повербанк має один вихід USB з доступною стандартною напругою 5 В і силою струму 2,4 А. Зарядити сам акумулятор можна через вхід USB Type-A з такими ж показниками. Ємність повербанка — 10 тис. мАг, що забезпечить ідеальне співвідношення між компактністю і ефективністю зовнішнього акумулятора.</p>
      <p>А якщо людською мовою, то свій айфон ви зможете зарядити мінімум 4−5 разів від повербанка, попередньо зарядженого один раз. Непогано, правда?</p>
      <p>До того ж такий повербанк не займе багато місця і допоможе зарядити смартфон або інші пристрої протягом кількох днів.</p>
      <p>Один із найкращих зовнішніх акумуляторів на всьому білому світі. І за такою смішною ціною. Шкода, що Чорна п’ятниця тільки раз на рік. Переходьте <a href="https://ali.ski/OZuts">за посиланням</a> і переконайтеся самі.</p>
      <p>
        <b>Xiaomi Mi Power Bank Wireless 10 000 mAh</b>
      </p>
      <p><i>Ціна 11 листопада </i>—<i> від 680 до 900 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/583/big_portrait/10ffd13b38daf92657aecaa9f4004339.png?stamp=20191031110338&amp;q=85&amp;output=jpg&amp;bg=white"/>
        <figcaption>Фото: Xiaomi</figcaption>
      </figure>
      <p>Більш просунутий представник сімейства гаджетів Xiaomi, який пропонує не тільки компактний акумулятор, але і бездротову зарядку.</p>
      <p>Загалом чорний плаский повербанк більше схожий на сучасний безрамковий смартфон, а не на зовнішній акумулятор. Для його зарядки можна використовувати новий стандартний порт USB Type-C, а якщо ваші друзі раптом попросять підзарядити свої «стародавні» смартфони через провід — тут є простий вихід USB.</p>
      <p>Хоча, що це за друзі без Type-C? Але не будемо про сумне.</p>
      <p>Об'єм акумулятора — ті ж 10 тис. мАг, а максимальна потужність віддачі бездротової зарядки — 10 Вт.</p>
      <p>Стильний і сучасний девайс можна буде замовити зі знижкою в третину ціни за <a href="https://ali.ski/Am_ef9">цим лінком.</a> Зверніть увагу на безкоштовну доставку.</p>
      <h3>Смарт-годинник і фітнес-браслети</h3>
      <p>Раніше ми робили добірки нових моделей <a href="https://techno.nv.ua/ukr/gadgets/novi-smart-godinniki-amazfit-i-fitnes-braslet-mi-band-4-vid-xiaomi-50026668.html">смарт-годинників і фітнес-браслетів Xiaomi</a>, а також збирали <a href="https://nv.ua/health/lifehacks/fitnes-braslet-zachem-on-nuzhen-i-kak-ego-vybrat-50019783.html?utm_campaign=you_can_get_more&amp;utm_medium=referral&amp;utm_source=kurs_com_ua">найкращі пропозиції</a> цих гаджетів від інших виробників. Настав час і вам прицінитися до корисних наручних пристроїв, адже незабаром їх можна буде придбати за дуже вигідною ціною.</p>
      <p>
        <b>Xiaomi mi Band 4 Smart</b>
      </p>
      <p><i>Ціна 11 листопада </i>—<i> від 570 до 1030 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/584/big/2c83c3ff1a9d274e4d8d321faa7f8ea8.png?stamp=20191031110525&amp;q=85&amp;output=jpg&amp;bg=white"/>
        <figcaption>Фото: Xiaomi</figcaption>
      </figure>
      <p>Нове покоління найпоширенішого фітнес-браслета від Xiaomi, який знову за помірні гроші пропонує відмінний функціонал і хорошу якість. На відміну від попередньої версії (до речі, вона була бестселером в Україні), Mi Band 4 має кольоровий екран, — сенсорний дисплей AMOLED з роздільною здатністю 240×120 пікселів і діагоналлю 0,95 дюйма став на 39,9% більшим.</p>
      <p>Розробники додали і шестиосевий сенсор із шістьма спортивними режимами, які включають відстеження даних плавання в режимі реального часу і підтримують інтелектуальне розпізнавання пульсу. У гаджеті тепер можна вибрати 77 варіацій циферблатів, а завдяки акумулятору на 135 мАг виробник обіцяє до 20 днів автономної роботи фітнес-браслета.</p>
      <p>Ось вам <a href="https://ali.ski/IU8i-">посиланнячко</a> з хорошою ціною на Чорну п’ятницю.</p>
      <p>
        <b>Amazfit Bip Lite</b>
      </p>
      <p><i>Ціна 11 листопада </i>—<i> від 1400 до 1870 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/585/big/fc68746b96ad7911a9835626cd098cc0.png?stamp=20191031110616&amp;q=85&amp;output=jpg&amp;bg=white"/>
        <figcaption>Фото: Amazfit</figcaption>
      </figure>
      <p>Повноціннийі смарт-годинник, який виглядає не гірше, ніж Apple Watch (ну майже) і має відмінні характеристики: 1,28-дюймовий сенсорний дисплей з роздільною здатністю 176×176 пікселів забезпечить відмінну картинку, а акумулятор з ємністю 200 мАг дасть можливість годиннику пропрацювати автономно до 45 днів у режимі очікування.</p>
      <p>Годинник відстежує всі види активності завдяки пульсометру, гіроскопу і датчику атмосферного тиску, захищений за стандартом IP68 і може працювати з Android і iOS через застосунок Mi Fit. Гаджет також може створювати електрокардіограму і відстежувати пульс у режимі реального часу.</p>
      <p>Вибрати смарт-годинник у різних кольорах зі знижкою в третину ціни можна <a href="https://ali.ski/lD5xc">тут.</a></p>
      <h3>Автомобільні відеореєстратори</h3>
      <p>Кращого подарунка для автовласника напередодні Нового року і зимових ожеледиць не варто й шукати. Прочитати <a href="https://techno.nv.ua/ukr/auto/yak-vibrati-videoreyestrator-2019-50045344.html">навіщо потрібні відеореєстратори і яку модель краще вибрати</a> можна в цьому матеріалі. Ну а тепер виберемо найкращі цінові пропозиції на хороші моделі реєстраторів до Чорної п’ятниці на AliExpress.</p>
      <p>
        <b>E-Ace Triple</b>
      </p>
      <p><i>Ціна 11 листопада </i>—<i> від 540 до 1160 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/586/big/3759d55892041466d70c8a550908c109.png?stamp=20191031110730&amp;q=85&amp;output=jpg&amp;bg=white"/>
        <figcaption>Фото: E-Ace</figcaption>
      </figure>
      <p>Один з найбільш просунутих за характеристиками реєстраторів пропонує одразу три камери: для зйомки дороги, салону і камеру заднього виду для парктроніка.</p>
      <p>Дорожня камера забезпечує кут огляду 170 градусів і записує відео з роздільною здатністю 1920×1080 пікселів. А за допомогою сенсорного чотиридюймового IPS-дисплея керувати реєстратором буде простіше простого. Модель оснащена зйомкою в режимі паркування, автоматичним перезаписом файлів і датчиками руху екстреного запису.</p>
      <p>Переходьте <a href="https://ali.ski/Ulhxn">за цим посиланням</a> і не пропустіть можливості купити відмінний відеореєстратор зі знижкою 70%.</p>
      <p>
        <b>Podofo A2 G30</b>
      </p>
      <p><i>Ціна 11 листопада </i>—<i> від 440 до 650 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/685/big/e2ceeb61f1fbddd030103cc0636e9608.png?stamp=20191031175837&amp;q=85&amp;output=jpg&amp;bg=white"/>
        <figcaption>Фото: Podofo</figcaption>
      </figure>
      <p>Спрощена модель для невибагливих водіїв, які не женуться за витонченим дизайном і безліччю просунутих функцій.</p>
      <p>Цей відеореєстратор знімає відео з роздільною здатністю 1920×1080, має кут огляду зйомки 140 градусів і до 32 Гб внутрішньої пам’яті. Компактний 2,7-дюймовий дисплей сподобається тим, хто не любить загороджувати лобове скло великими гаджетами. До того ж модель має вбудовані датчики руху і сенсор механічного впливу для автоматичного вмикання запису.</p>
      <p>На AliExpress у моделі вже майже 1500 замовлень і більшість позитивних відгуків. Переконайтеся в цьому самі — переходьте за <a href="https://ali.ski/KoXgR">цим лінком</a>, де новий відеореєстратор можна придбати майже за пів ціни.</p>
      <h3>Портативні динаміки</h3>
      <p>Ера старих магнітофонів і величезних музичних центрів давно закінчилася. Сьогодні невеликий портативний динамік можна взяти з собою в дорогу або встановити в будь-якому місці в приміщенні, щоб насолоджуватися улюбленою музикою. Не хочете переплачувати за дорогі бренди? Тоді ось вам акційні пропозиції на якісні моделі з AliExpress.</p>
      <p>
        <b>Mifa A10</b>
      </p>
      <p><i>Ціна 11 листопада </i>—<i> 515 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/687/big_portrait/7ce20ea1204e6f4661f3e02c65d71adb.png?stamp=20191031175943&amp;q=85&amp;output=jpg&amp;bg=white"/>
        <figcaption>Фото: Mifa</figcaption>
      </figure>
      <p>Цей портативний металевий Bluetooth-спікер захищений від вологи за стандартом IPX5, має вбудований мікрофон і забезпечує двоканальний звук у діапазоні 60 Гц — 50 КГц з максимальною потужністю до 30 Вт.</p>
      <p>Відтворювати музику можна через стандартний 3,5-мм аудіороз'єм або порт для карти флеш-пам'яті Micro SD. Для зарядки акумулятора тут використовується вхід USB Type-A. Модель доступна в різних дизайнах і колірній гамі.</p>
      <p>Купити динамік за пів ціни можна буде <a href="https://ali.ski/Xyx7a3">за цим посиланням.</a></p>
      <p>
        <b>Noisy TG-113</b>
      </p>
      <p><i>Ціна 11 листопада </i>—<i> 350 грн</i></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/025/688/big/016c51fbe3da2bd7ef1a89af44717dde.png?stamp=20191031180049&amp;q=85&amp;output=jpg&amp;bg=white"/>
        <figcaption>Фото: TG</figcaption>
      </figure>
      <p>Портативний jukebox зі стриманим дизайном має два Hi-Fi-динаміки, підтримує FM, може працювати через Bluetooth на відстані до 10 метрів і забезпечує максимальну потужність аудіо до 10 Вт.</p>
      <p>Завдяки ємності акумулятора в 1200 мАг спікер може відтворювати музику автономно приблизно три-чотири годин, а стандарт вологозахисту IPX6 дасть можливість не турбуватися про те, що пристрій випадково обіллють водою або впустять у калюжу. Крім 3,5-мм AUX виходу, програвати музику можна через флеш-карту Micro SD або звичайний USB.</p>
      <p>Вибрати динамік в одному з численних кольорів зі знижкою 33% можна за <a href="https://ali.ski/91lq9">цим лінком.</a></p>
      <hr/>
    </article>
  </body>
</html>