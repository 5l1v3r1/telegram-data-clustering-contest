<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/09/magabiztosan-hozta-a-meccset-a-gyor"/>
    <meta property="og:site_name" content="infostart"/>
    <meta property="article:published_time" content="2019-11-09T14:11:00+00:00"/>
    <meta property="og:title" content="Magabiztosan hozta a meccset a Győr"/>
    <meta property="og:description" content="A címvédő Győri Audi ETO KC kilenc góllal, 27-36-ra nyert a svéd bajnok IK Sävehof vendégeként a női kézilabda Bajnokok Ligája csoportkörének ötödik fordulójában."/>
  </head>
  <body>
    <article>
      <h1>Magabiztosan hozta a meccset a Győr</h1>
      <address><time datetime="2019-11-09T14:11:00+00:00">09 Nov 2019, 14:11</time> by <a rel="author">Infostart / MTI</a></address>
      <h3>A címvédő Győri Audi ETO KC kilenc góllal, 36-27-re nyert a svéd bajnok IK Sävehof vendégeként a női kézilabda Bajnokok Ligája csoportkörének ötödik fordulójában.</h3>
      <p>A győriek mérlege a hatodik egymás elleni meccs után is százszázalékos a Sävehof együttesével szemben. Az ETO már az előző fordulóban biztosította, hogy csoportelsőként jut tovább a középdöntőbe.</p>
      <p><b>Női BL, csoportkör, 5. forduló, D csoport:</b> <br/>IK Sävehof (svéd)-Győri Audi ETO KC 27-36 (12-19)</p>
      <p>A találkozón már az első félidő is a győriek fölényét hozta: ugyan 1-0-ra még a svéd csapat vezetett, Danyi Gábor tanítványai ezt követően fokozatosan növelték előnyüket, amely a szünetben hét gól volt.</p>
      <p>A második játékrészre sem változott sokat az összecsapás képe, a magyar csapat eredményesen támadott és jobban is védekezett riválisánál, így győzelme egyetlen percig sem forgott veszélyben.</p>
      <p>A mérkőzés legeredményesebb játékosa a hazaiak irányítója, Amelia Lundbäck volt nyolc góllal, az ETO-ból a norvég Stine Bredal Oftedal hét gólt szerzett.</p>
      <p>A Győr jövő vasárnap hazai pályán a cseh bajnok DHK Baník Most csapata ellen zárja a BL csoportkörét.</p>
      <h4>Fradi-vereség</h4>
      <p>A Ferencváros 34-29-re kikapott a norvég Vipers Kristiansand csapatától a női kézilabda Bajnokok Ligája csoportkörének ötödik fordulójában, szombaton Érden. Az FTC október elején 31-22-es vereséget szenvedett a norvég bajnokcsapat otthonában.</p>
    </article>
  </body>
</html>