<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818104.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T14:28:00+00:00"/>
    <meta property="og:title" content="روسیه به پیمان منع سلاح هسته‌ای نمی‌پیوندد"/>
    <meta property="og:description" content="به گزارش مهر، تاس گزارش داد، سرگئی لاوروف وزیر امور خارجه روسیه طی اظهاراتی گفت: هدف ما ساختن جهانی عاری از تسلیحات هسته ای است اما نباید با چنین روشهای یکجانبه و کاملاً متکبرانه مانند آنچه در این سند (پیمان منع تسلیحات هسته ای) پیش بینی شده است به این هدف دست یابیم. از بین بردن کامل تسلیحات هسته ای فقط در صورت جهان شمول بودن و نیز در شرایط امنیتی برابر و غیرقابل تفکیک، از جمله برای کشورهایی که تحت قرارداد پیمان منع گسترش سلاح های هسته ای هستند، امکان پذیر است."/>
  </head>
  <body>
    <article>
      <h1>روسیه به پیمان منع سلاح هسته‌ای نمی‌پیوندد</h1>
      <address>
        <time datetime="2019-11-09T14:28:00+00:00">09 Nov 2019, 14:28</time>
      </address>
      <p>وزیر امور خارجه روسیه اعلام کرد وادار کردن قدرتهای هسته ای به کنار گذاشتن زرادخانه های هسته ای، آن هم بدون هیچ گونه توجهی به منافع استراتژیک و امنیتی آنها خطرناک و توهین آمیز است.</p>
      <p>به گزارش مهر، تاس گزارش داد، سرگئی لاوروف وزیر امور خارجه روسیه طی اظهاراتی گفت: هدف ما ساختن جهانی عاری از تسلیحات هسته ای است اما نباید با چنین روشهای یکجانبه و کاملاً متکبرانه مانند آنچه در این سند (پیمان منع تسلیحات هسته ای) پیش بینی شده است به این هدف دست یابیم. از بین بردن کامل تسلیحات هسته ای فقط در صورت جهان شمول بودن و نیز در شرایط امنیتی برابر و غیرقابل تفکیک، از جمله برای کشورهایی که تحت قرارداد پیمان منع گسترش سلاح های هسته ای هستند، امکان پذیر است.</p>
      <p>وی در ادامه افزود: امیدوارم کنفرانس بررسی آینده طرفین پیمان منع گسترش سلاح های هسته ای که موعد آن ماه میلادی می است، با بهترین شرایط برگزار شود.</p>
      <p>لاوروف در پایان اشاره کرد: ما متوجه هستیم که خطرات سلاح های هسته ای که امروز با آن روبرو هستیم ، باید با رعایت دقیق این پیمان و نیز ایجاد توازن بین سه مولفه آن یعنی منع گسترش سلاح، خلع سلاح و استفاده صلح آمیز از انرژی هسته ای برطرف شود.</p>
    </article>
  </body>
</html>