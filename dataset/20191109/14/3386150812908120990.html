<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/national/my-friend-imran-khan-you-win-hearts-praise-navjot-singh-sidhu/"/>
    <meta property="og:site_name" content="Lokmat"/>
    <meta property="article:published_time" content="2019-11-09T14:01:47+00:00"/>
    <meta property="og:title" content="इम्रान खान तुम्ही हृदय जिंकलात; नवज्योतसिंग सिद्धूंनी केली स्तुती"/>
    <meta property="og:description" content="सिद्धू यांनी मोदी यांचेही आभार मानले."/>
  </head>
  <body>
    <article>
      <h1>इम्रान खान तुम्ही हृदय जिंकलात; नवज्योतसिंग सिद्धूंनी केली स्तुती</h1>
      <h2>सिद्धू यांनी मोदी यांचेही आभार मानले.</h2>
      <address><time datetime="2019-11-09T14:01:47+00:00">09 Nov 2019, 14:01</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>नवी दिल्ली : पंजाब काँग्रेसचे आमदार आणि माजी क्रिकेटपटू <a href="https://www.lokmat.com/topics/navjot-singh-sidhu/">नवज्योतसिंग सिद्धू</a> यांनी करतारपूर कॉरिडॉरवरून पाकिस्तानचे पंतप्रधान <a href="https://www.lokmat.com/topics/imran-khan/">इम्रान खान</a> यांची स्तुती केली आहे. 'तुम्ही हृदय जिंकलात', अशा शब्दांत सिद्धू यांनी खान यांची स्तुती केली आहे.</p>
      <p>आज पीओकेमधील करतारपूर कॉरिडॉरचे उद्घाटन करण्यात आले. यासाठी भारताचे पंतप्रधान <a href="https://www.lokmat.com/topics/narendra-modi/">नरेंद्र मोदी</a>, माजी पंतप्रधान मनमोहन सिंग, अभिनेता आणि खासदार सनी देओल आदी उपस्थित होते. <a href="https://www.lokmat.com/topics/navjot-singh-sidhu/">नवज्योतसिंग सिद्धू</a> हे देखील या कार्यक्रमाला आले होते. </p>
      <figure>
        <iframe data-src="https://twitter.com/ANI/status/1193155016523046913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>सिद्धू यांनी मोदी यांचेही आभार मानले. मोदी यांनी पुढाकार घेतल्याने करतारपूर साध्य झाला. त्यांना मुन्नाभाई एमबीबीएस स्टाईल मीठी पाठविली असल्याचे सिद्धू म्हणाले. </p>
      <p>सिद्धू <a href="https://www.lokmat.com/topics/imran-khan/">इम्रान खान</a> यांचे अभिनंदन करताना म्हणाले की, माझे मित्र इम्रान खान यांचे योगदान कोणीही नाकारू शकणार नाही. खान यांनी कॉरिडॉर उघडून चार पिढ्यांचे शीखांचे स्वप्न पूर्ण केले. पंतप्रधान <a href="https://www.lokmat.com/topics/narendra-modi/">नरेंद्र मोदी</a> यांच्याशी राजकीय अंतर असले तरीही त्यांचेही आभार मानतो. माझे आयुष्य गांधी परिवारासाठी समर्पित असले तरीही या आड येणार नाही. मी मोदींना मुन्नाभाई एमबीबीएस स्टाईल मीठी पाठवित आहे. <br/>तसेच कॉरिडॉर खुले झाल्यानंतर त्यांनी फाळणीनंतर प्रथमच कुंपण उघडल्याचे ते म्हणाले. </p>
    </article>
  </body>
</html>