<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639017/%D9%85%D8%AC%DB%8C%D8%AF-%D8%A7%D9%88%D8%AC%DB%8C-%D8%AF%D8%B1-%D9%82%D8%B7%D8%B9%D9%87-%D9%87%D9%86%D8%B1%D9%85%D9%86%D8%AF%D8%A7%D9%86-%D8%A8%D9%87-%D8%AE%D8%A7%DA%A9-%D8%B3%D9%BE%D8%B1%D8%AF%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T14:08:00+00:00"/>
    <meta property="og:title" content="«مجید اوجی» در قطعه هنرمندان به خاک سپرده می‌شود"/>
    <meta property="og:description" content="تهیه کننده تلویزیون گفت: نامه درخواست برای خاکسپاری مجید اوجی در قطعه هنرمندان به صدا و سیما رفته و پس از تایید این نهاد هم اکنون در راه وزارت..."/>
  </head>
  <body>
    <article>
      <h1>
        <a href="https://www.bultannews.com/fa/news/639017/%D9%85%D8%AC%DB%8C%D8%AF-%D8%A7%D9%88%D8%AC%DB%8C-%D8%AF%D8%B1-%D9%82%D8%B7%D8%B9%D9%87-%D9%87%D9%86%D8%B1%D9%85%D9%86%D8%AF%D8%A7%D9%86-%D8%A8%D9%87-%D8%AE%D8%A7%DA%A9-%D8%B3%D9%BE%D8%B1%D8%AF%D9%87-%D9%85%DB%8C%E2%80%8C%D8%B4%D9%88%D8%AF">«مجید اوجی» در قطعه هنرمندان به خاک سپرده می‌شود</a>
      </h1>
      <h2>تهیه کننده تلویزیون گفت: نامه درخواست برای خاکسپاری مجید اوجی در قطعه هنرمندان به صدا و سیما رفته و پس از تایید این نهاد هم اکنون در راه وزارت...</h2>
      <address><time datetime="2019-11-09T14:08:00+00:00">09 Nov 2019, 14:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مهران مهام تهيه كننده تلويزيون پیرامون زمان و مکان برگزاری مراسم تشییع مجید اوجی تهیه کننده پیشکسوت گفت: در حال حاضر نامه نگاری‌ها برای تشییع و خاکسپاری اوجی در قطعه هنرمندان در حال پیگیری است، البته به شخصه به این روند نقدهای فراوانی دارم زیرا مشکلات بسیاری را به همراه می آورد.</p>
      <p>وی در همین راستا ادامه داد: نامه درخواست برای خاکسپاری مجید اوجی در قطعه هنرمندان به صدا و سیما رفته و پس از تایید این نهاد هم اکنون در راه وزارت فرهنگ و ارشاد اسلامی است، به امید خدا بعد از تایید این نهاد با نظر نهایی فلورا سام همسر مجید اوجی زمان تشییع مشخص خواهد شد.</p>
      <p>این تهیه کننده تلویزیون درباره دلیل و چگونگی فوت مجید اوجی تاکید کرد: وی به دلیل سکته قلبی از بین ما رفت، البته اوجی سالهای سال با بیماری سرطان لنف دست و پنجه نرم می کرد و سکته قلبی هم ناشی از ضعیف شدن بدن بر اساس سرطان بود.</p>
      <p>مهام پیرامون مراسم تشییع مجید اوجی خاطرنشان کرد: تمام تلاش ما این است که تا عصر امروز تمامی مراحل برای برگزاری تشییع طی شود، حتی با مدیرعامل بهشت زهرا نیز صحبت های نهایی صورت گرفته و هم اکنون تنها تایید ارشاد مانده است.</p>
    </article>
  </body>
</html>