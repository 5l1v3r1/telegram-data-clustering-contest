<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/smartfont-honor-20-pro-veche-e-nalichen-v-a1-406275.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T14:15:13+00:00"/>
    <meta property="og:title" content="Смартфонът HONOR 20 Pro вече е наличен в А1"/>
    <meta property="og:description" content="При покупка на модела клиентите ще получат иновативната смарт гривна HONOR Band 5"/>
  </head>
  <body>
    <article>
      <h1>Смартфонът HONOR 20 Pro вече е наличен в А1</h1>
      <address><time datetime="2019-11-09T14:15:13+00:00">09 Nov 2019, 14:15</time> by <a rel="author">Редактори</a></address>
      <ul>
        <li>
          <b>При покупка на модела клиентите ще получат иновативната смарт гривна HONOR Band 5</b>
        </li>
      </ul>
      <p><a href="https://www.a1.bg/bg">А1</a> стартира продажбите на смартфона <a href="https://www.a1.bg/ustroystva/mc/honor/20-pro-+-band-honor-5.4213">HONOR 20 Pro</a>. Клиентите на компанията ще имат възможност да закупят смартфона за 35,99 лева на месец или 719,99 лева в брой с абонаментен план <a href="https://www.a1.bg/a1-one-unlimited">A1 One Unlimited 5XL</a>. При покупка на модела от магазинната мрежа или онлайн на a1.bg, клиентите на телекома ще получат смарт гривната HONOR Band 5.</p>
      <p>
        <b>HONOR 20 Pro</b>
      </p>
      <p>HONOR 20 Pro комбинира стил и издръжливост, като корпусът му е изграден от алуминиева рамка и стъкло. Най-впечатляващата част от дизайна е холографският ефект на задния панел на устройството, постигнат чрез новата технология от HONOR – Triple 3D Mesh. А1 ще предлага модела във фантомно черно и фантомно синьо.</p>
      <p>Смартфонът е с 6,26-инчов FHD+ IPS LCD дисплей, който пресъздава ярка и детайлна картина с наситени цветове. В отвора на дисплея е разположена 32 MP селфи камера (f/2.0), която разполага с възможност за заснемане на селфита с 3D портретно осветление, както и на FHD видео с до 30 кадъра в секунда.</p>
      <p>Системата от четири камери е разположена вертикално на гърба на смартфона. Основната широкоъгълна камера е 48 MP (f/1.4) и допринася за заснемането на ясни и детайлни изображения дори при ниска осветеност. Суперширокоъгълният сензор с 16 MP (f/2.2) запечатва по-обширни кадри със зрително поле до 117 градуса. Комбинацията от камери включва и телефото обектив с 8 MP, както и 2 MP обектив за макрофотография.</p>
      <p>HONOR 20 Pro разполага с мощния осемядрен процесор HiSilicon Kirin 980, който оптимизира работните процеси и щади допълнително батерията. Нейният капацитет е 4 000 mAh, като поддържа функция за бързо зареждане с до 22.5 W. Оперативната памет на HONOR 20 Pro е 8 GB, а паметта за съхранение на файлове в базовата версия е 256 GB.</p>
      <p>
        <b>HONOR Band 5</b>
      </p>
      <p>Смарт гривната HONOR Band 5 съчетава елегантен дизайн с много спортни режими и иновативни функции, сред които мониторинг на нивата на кислород в кръвта и възможност за дистанционен контрол на музиката, която потребителят слуша. Моделът поддържа 24-часов мониторинг на сърдечния ритъм и съня и издържа до 50 метра под вода. С HONOR Band 5 потребителите имат и 8 варианта за персонализиране на дисплея.</p>
    </article>
  </body>
</html>