<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-leak-espansione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T14:00:00+00:00"/>
    <meta property="og:title" content="Death Stranding, secondo un leak ci sarebbe già un’espansione in lavorazione"/>
    <meta property="og:description" content="Secondo un leak emerso nelle ultime ore Death Stranding riceverà nel corso del 2020 un'espansione dal nome September-1998."/>
  </head>
  <body>
    <article>
      <h1>Death Stranding, secondo un leak ci sarebbe già un’espansione in lavorazione</h1>
      <address><time datetime="2019-11-09T14:00:00+00:00">09 Nov 2019, 14:00</time> by <a rel="author">Giacomo Todeschini</a></address>
      <p><b>Death Stranding</b> è uscito solamente ieri ma nelle ultime ore si sono fatte sempre più insistenti le voci che vorrebbero un’espansione dell’intrigante titolo già da ora in lavorazione. A far emergere tali indiscrezioni è stato un utente di <b>Reddit,</b> che afferma di avere delle fonti sicure su tale argomento.</p>
      <p>L’espansione in questione prenderebbe il nome di <b>September-1998</b> e verrà rilasciata, sempre in base a quanto emerso dal leak, in concomitanza con l’uscita di <b>Death Stranding</b> su PC, che ricordiamo essere atteso su tale piattaforma nell’estate del 2020.</p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <img src="https://www.tomshw.it/images/images/2019/05/death-stranding-35154.768x432.jpg"/>
      </figure>
      <p>Purtroppo tale utente, oltre che annunciare la possibile esistenza di<b> September-1998</b>, non ha aggiunto ulteriori dettagli a riguardo, se non che tale espansione conterrà anche una modalità raid in essa. Nulla da fare, purtroppo, neanche sulla natura di tale DLC che non è quindi chiaro se sarà reso disponibile gratuitamente o a pagamento, sebbene il leak propenda più per la seconda opzione.</p>
      <p>Trattandosi di un leak vi invitiamo comunque a prendere con le pinze tutte le notizie riguardanti questa fantomatica espansione di <b>Death Stranding</b> e di aspettare annunci ufficiali prima di darla per confermata.</p>
      <p>Se volete ingannare l’attesa dell’annuncio o se volete farvi un’idea più chiara di quello che è il titolo d’esordio di <b>Kojima Productions</b> vi invitiamo a leggervi la nostra recensione, che trovate comodamente <a href="https://www.tomshw.it/videogioco/death-stranding-recensione/">qui</a>.</p>
      <p>Che ne pensate di questa notizia e di <b>Death Stranding</b> in particolare? Avete già avuto modo di mettere mano sulla particolare opera di <b>Hideo Kojima</b> o state invece aspettando un calo di prezzo? Fateci sapere quali sono le vostre impressioni sul titolo direttamente nei commenti!</p>
      <blockquote>DLC o meno <b>Death Stranding</b> è un’esperienza veramente unica che merita assolutamente di essere provata. Se volete recuperare l’opera di <b>Hideo Kojima</b> con uno sconto già sostanzioso potete farlo fin da ora comodamente<a href="https://toms.it/7ZtrL"> a questo indirizzo.</a></blockquote>
    </article>
  </body>
</html>