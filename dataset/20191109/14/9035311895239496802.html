<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/berlin-duvari-asmaya-calisirken-can-verenler-torenlerle-anildi"/>
    <meta property="og:site_name" content="euronews"/>
    <meta property="article:published_time" content="2019-11-09T14:56:57+00:00"/>
    <meta property="og:title" content="Berlin Duvarı'nı aşmaya çalışırken can verenler törenlerle anıldı"/>
    <meta property="og:description" content="Almanya'da Berlin Duvarı'nın yıkılışının 30'uncu yıl dönümü dolayısıyla düzenlenen törene katılan Başbakan Angela Merkel, duvarı aşmaya çalışırken can verenler kurbanları andı."/>
  </head>
  <body>
    <article>
      <h1>Berlin Duvarı'nı aşmaya çalışırken can verenler törenlerle anıldı</h1>
      <address><time datetime="2019-11-09T14:56:57+00:00">09 Nov 2019, 14:56</time> by <a rel="author">Tuba Altunkaya</a></address>
      <p>Almanya'da Berlin Duvarı'nın yıkılışının 30'uncu yıl dönümü dolayısıyla düzenlenen törene katılan Başbakan Angela Merkel, duvarı aşmaya çalışırken can veren kurbanları andı.</p>
      <p>Bernauer Strasse kentinde, Kapelle der Versöhnung (Uzlaşı Şapeli) adlı kilisedeki ayinin ardından duvarın dibine, Berlin Duvarı'na ilişkin olaylarda ölenler anısına mumlar yakıldı. Törene Polonya, Macaristan, Slovakya ve Çekya'dan liderler de katıldı.</p>
      <p>Duvarın 'anıt' olarak bırakılan kısmında yer alan ve Doğu Almanya yönetimi tarafından 1985'te havaya uçurulan eski kilisenin yerine inşa edilen Uzlaşı Şapeli, Doğu ve Batı Almanya'nın birleşmesinin ve duvarın yıkılışının sembollerinden biri.</p>
      <p>Utanç Duvarı olarak da bilinen 'Berlin Duvarı' ise Avrupa'da komünizmin çöküşü ve Soğuk Savaş döneminin sona erişinin simgesi.</p>
      <ul>
        <li>
          <a href="https://tr.euronews.com/2019/11/08/fiziksel-olarak-yikilsa-da-berlin-duvar-insanlarin-kafasinda-yasamaya-devam-mi-ediyor">Fiziksel olarak yıkılsa da Berlin Duvarı, insanların kafasında yaşamaya devam mı ediyor?</a>
        </li>
        <li>
          <a href="https://tr.euronews.com/2019/11/02/berlin-duvarinin-yikilisinin-30-yil-donumu-icin-100-bin-rengarenk-serit-baris">Berlin Duvarı'nın yıkılışının 30. yıl dönümü için 100 bin rengarenk şerit</a>
        </li>
        <li>
          <a href="https://tr.euronews.com/2019/11/08/soguk-savasin-sembolu-berlin-duvarinin-yikilisinin-uzerinden-tam-30-yil-gecti">Soğuk Savaş'ın sembolü Berlin Duvarı'nın yıkılışının üzerinden tam 30 yıl geçti</a>
        </li>
      </ul>
    </article>
  </body>
</html>