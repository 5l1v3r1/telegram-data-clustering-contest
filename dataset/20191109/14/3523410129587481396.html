<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638988/%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AA%D9%87%D8%A7%D8%AC%D9%85%DB%8C%E2%80%8C%D8%AA%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T14:20:00+00:00"/>
    <meta property="og:title" content="اتحادیه اروپا تهاجمی‌تر می‌شود"/>
    <meta property="og:description" content="رئیس جدید کمیسیون اروپا که زمانی وزیر دفاع آلمان بود می‌گوید اتحادیه اروپا باید زبان قدرت را بیاموزد چرا که نرم‌خویی دیگر پاسخگوی تامین نیازهای ..."/>
  </head>
  <body>
    <article>
      <h1>
        <a href="https://www.bultannews.com/fa/news/638988/%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AA%D9%87%D8%A7%D8%AC%D9%85%DB%8C%E2%80%8C%D8%AA%D8%B1-%D9%85%DB%8C%E2%80%8C%D8%B4%D9%88%D8%AF">اتحادیه اروپا تهاجمی‌تر می‌شود</a>
      </h1>
      <h2>رئیس جدید کمیسیون اروپا که زمانی وزیر دفاع آلمان بود می‌گوید اتحادیه اروپا باید زبان قدرت را بیاموزد چرا که نرم‌خویی دیگر پاسخگوی تامین نیازهای ...</h2>
      <address><time datetime="2019-11-09T14:20:00+00:00">09 Nov 2019, 14:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «اورزلا فون در لاین» رئیس جدید کمیسیون اروپا که در کارنامه خود مقام <b>وزیر دفاع سابق آلمان</b> را یدک می‌کشد می‌گوید<b> اتحادیه اروپا</b> بیش از این نمی‌تواند به قدرت نرم بسنده کند و باید به تقویت منافع خود، توسعه بازوی امنیتی و همچنین تمرکز بر سیاست‌های تجاری بپردازد.</p>
      <p>وی با تاکید بر لزوم تقویت اتحادیه اروپا به عنوان بستر تسامح و دموکراسی در جهان پرآشوب کنونی، گفت: برگزیت موجب همبستگی کشورهای باقی‌مانده در این اتحادیه شد.</p>
      <p>فون در لاین افزود: باید راه و روش اروپایی خودمان را در پیش بگیریم. قدرت نرم دیگر جوابگوی اروپایی‌ها چنانچه بخواهند جایگاه خود را در جهان امروز اثبات کنند؛ نیست. اروپا باید زبان قدرت را بیاموزد.</p>
      <p>وی ادامه داد: این به معنای آن است که باید از یک سو وابستگی امنیتی به دیگران را کم کنیم و از سوی دیگر بر توانایی‌های خود نظیر تجارت با چین، تمرکز بیشتری کنیم. باید با توجه به منافع خارجی اتحادیه اروپا، چشم انداز راهبردی تری را در پیش بگیریم که این شامل توسعه اتحادیه اروپا از راه پیوستن کشورهای بالکان غربی نیز می‌شود و از این بابت قوانین الحاق کشورها نیازمند اصلاحات است.</p>
    </article>
  </body>
</html>