<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/z-yakoyi-literi-pochinayetsya-najbilshe-sliv-v-ukrayinskij-movi-cikavi-dani_n169320"/>
    <meta property="og:site_name" content="Радіо Максимум"/>
    <meta property="article:published_time" content="2019-11-09T14:13:00+00:00"/>
    <meta property="og:title" content="Чому на літеру П так багато слів?"/>
    <meta property="og:description" content="У День Української мови та писемності ділимося з вами цікавими фактами про солов'їну. Поб'ємось об заклад, що ви не знали, з якої літери починається найбільше слів у нашій мові. Ми ж спробуємо пролити світло на це!"/>
  </head>
  <body>
    <article>
      <h1>Чому на літеру П так багато слів?</h1>
      <address><time datetime="2019-11-09T14:13:00+00:00">09 Nov 2019, 14:13</time> by <a rel="author">Лазур Назарій</a></address>
      <p>
        <b>У День Української мови та писемності ділимося з вами цікавими фактами про солов'їну. Поб'ємось об заклад, що ви не знали, з якої літери починається найбільше слів у нашій мові. Ми ж спробуємо пролити світло на це!</b>
      </p>
      <p>Українська мова настільки загадкова й таємнича, що на її вивчення піде не один десяток років. Воно й не дивно, адже вона багата не лише на красиві слова, а й на надзвичайно дотепні та влучні вислови. Щоправда, цього разу ми сконцентруємо свою увагу на літері, яка вважається найпопулярнішою. Воно й не дивно, адже саме вона дає початок найбільшій кількості слів в українській мові.</p>
      <related>
        <h4>Нумо проходити</h4>
        <a href="https://maximum.fm/test-na-den-pisemnosti-i-movi-yak-dobre-ti-znayesh-ukrayinsku_n169309"/>
      </related>
      <p>Отже, найбільше слів в українській мові починаються на літеру... <b>П</b>! За деякими підрахунками, вона починає приблизно 30 тисяч слів. Для порівняння "срібний" призер – літера В. На неї починається майже 12 тисяч слів. А це, до слова, у 2,5 раза менше.</p>
      <figure>
        <img src="https://maximum.fm/uploads/640w_DIR/media_news/2019/11/5dc6a529473c7806046533.jpg"/>
        <figcaption>На літеру П починається близько 30 тисяч слів</figcaption>
      </figure>
      <p>Пояснення цього явища надзвичайно просте. Наша <b>мова багата на префіки</b>, початковою літерою яких є саме П: пере-, перед-, під-, по-, понад-, при-, прі- тощо. Ця частина слова надає йому нових значень та відтінків, що неабияк збагачує нашу мову.</p>
      <p>
        <b>Наводимо вам кілька прикладів:</b>
      </p>
      <ul>
        <li><i>ходити</i> – приходити – походити – підходити – переходити – проходити;</li>
        <li><i>бити</i> – прибити – побити – підбити – перебити – пробити.</li>
      </ul>
      <p>Також літера П настільки популярна, бо з неї <b>починається безліч віддієслівних іменників і прикметників</b>: прихід – похід – перехід – підхід – прохід; побиття – підбиття – підбивання – пробиття – пробивання; перехожий; перебитий, підбитий, пробитий, прибитий, побитий.</p>
      <figure>
        <img src="https://maximum.fm/uploads/640w_DIR/media_news/2019/11/5dc6a5d4883a2849476714.png"/>
      </figure>
      <p>Якщо бути відвертими, то утворити нові відтінки чи слова можна з більшістю (якщо не зі всіма) дієсловами. Це і є причиною того, що літера П у мовному рейтингу посідає чільне перше місце.</p>
      <p>Не варто забувати й про те, що П – <b>початкова літера багатьох прикметників і прислівників</b>: прегарний, пречудовий, пристаркуватий, приміський, прадавній, передплатний, позаробочий тощо; по-нашому, по-своєму, пребагато тощо.</p>
      <p>Також на цю літеру <b>починаються безліч прийменників</b>: під, по, понад, попід, попри, поряд, посеред, при, про.</p>
      <p>Вивчайте та любіть українську мову, адже вона не перестає вражати та закохувати нас!</p>
      <related>
        <h4>До теми:</h4>
        <a href="https://maximum.fm/test-naskilki-dobre-ti-pamyatayesh-shkilnu-literaturu_n167862"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/den-holostyaka-11-listopada-najkrashchi-podarunki-dlya-sebe-kohanogo_n169343"/>
        <a href="https://maximum.fm/usogo-7-hvilin-na-den-ce-zanyattya-prodovzhit-vashe-zhittya_n169341"/>
        <a href="https://maximum.fm/naukovci-zrujnuvali-populyarnij-mif-pro-kimnatni-roslini_n169311"/>
      </related>
    </article>
  </body>
</html>