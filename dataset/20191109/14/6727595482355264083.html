<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/priyanka-gandhi-respond-to-supreme-court-verdict-on-ayodhya-case123.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T14:42:00+00:00"/>
    <meta property="og:title" content="'സാഹോദര്യം കാത്തു സൂക്ഷിക്കണം';സുപ്രീംകോടതി വിധിയില്‍ പ്രതികരണമറിയിച്ച് പ്രിയങ്ക ഗാന്ധി"/>
    <meta property="og:description" content="Ayodhya Verdict Priyanka Gandhi India ന്യൂദല്‍ഹി: അയോധ്യകേസിലെ സുപ്രീം കോടതി വിധിയില്‍ പ്രതികരിച്ച് എ.ഐ.സി.സി ജനറല്‍ സെക്രട്ടറി പ്രിയങ്ക ഗാന്ധി. സുപ്രീം കോടതി വിധിയെ രാജ്"/>
  </head>
  <body>
    <article>
      <h1>'സാഹോദര്യം കാത്തു സൂക്ഷിക്കണം';സുപ്രീംകോടതി വിധിയില്‍ പ്രതികരണമറിയിച്ച് പ്രിയങ്ക ഗാന്ധി</h1>
      <address><time datetime="2019-11-09T14:42:00+00:00">09 Nov 2019, 14:42</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യകേസിലെ സുപ്രീം കോടതി വിധിയില്‍ പ്രതികരിച്ച് എ.ഐ.സി.സി ജനറല്‍ സെക്രട്ടറി പ്രിയങ്ക ഗാന്ധി. സുപ്രീം കോടതി വിധിയെ രാജ്യത്തെ എല്ലാ പൗരന്‍മാരും വിധിയെ ബഹുമാനിക്കണമെന്നും നൂറ്റാണ്ടുകള്‍ പഴക്കമുള്ള രാജ്യത്തിന്റെസൗഹാര്‍ദ പാരമ്പര്യം കാത്തു സൂക്ഷിക്കണമെന്നുമാണ് പ്രിയങ്ക ട്വീറ്റു ചെയ്തിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘അയോധ്യ പ്രശ്‌നത്തില്‍ സുപ്രീം കോടതി വിധി വന്നിരിക്കുന്നു. ഈ വിധിയെ രാജ്യത്തെ എല്ലാ വിഭാഗങ്ങളും ബഹുമാനിക്കണം. നൂറ്റാണ്ടുകള്‍ പഴക്കുമുള്ള നമ്മുടെ പരസ്പര സഹകരണവും സാഹോദര്യവും നമ്മള്‍ കാത്തു സൂക്ഷിക്കണം’ എന്നാണ് പ്രിയങ്ക ഗാന്ധിയുടെ ട്വീറ്റ്.</p>
      <p>നേരത്തെ വിധി വരുന്നതിനു മുമ്പായി ജനങ്ങള്‍ സമാധാനം പാലിക്കണമെന്ന് പ്രിയങ്ക ഗാന്ധി ട്വീറ്റ് ചെയ്തിരുന്നു. അയോധ്യ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹബാദ് ഹൈക്കോടതി വിധി തള്ളിക്കൊണ്ടായിരുന്നു സുപ്രീം കോടതി വിധി.</p>
      <related>
        <a href="https://www.doolnews.com/asaduddin-owaisi-reacts-to-ayodhya-verdict56756.html?utm_source=doolnews&amp;utm_medium=related"/>
      </related>
      <p>തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നും കോടതി പറയുകയായിരുന്നു. ഭൂമി കൈകാര്യം ചെയ്യാനായി പ്രത്യേക ട്രസ്റ്റ് മൂന്നു മാസത്തിനുള്ളില്‍ രൂപീകരിക്കും.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കണമെന്നും കോടതി പറഞ്ഞിരുന്നു.</p>
      <p>എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.</p>
      <figure>
        <iframe src="https://www.youtube.com/embed/9OUbs66OduM" width="560" height="315" data-service="Youtube" scrolling="no"/>
      </figure>
    </article>
  </body>
</html>