<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-usa-welcomes-the-opening-of-kartarpur-corridor-a-new-border-crossing-india-and-pakistan-2840589.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T14:32:12+00:00"/>
    <meta property="og:title" content="अमेरिका ने किया करतारपुर कॉरिडोर खोलने का स्वागत, जानें क्या कहा"/>
    <meta property="og:description" content="अमेरिका ने करतारपुर कॉरिडोर उद्घाटन का स्वागत किया है। अमेरिकी विदेश विभाग की ओर से कहा गया है कि भारत और पाकिस्तान करतारपुर कॉरिडोर के बीच एक नया बॉर्डर पार करने का अमेरिका ने स्वागत करता है।..."/>
  </head>
  <body>
    <article>
      <h1>अमेरिका ने किया करतारपुर कॉरिडोर खोलने का स्वागत, जानें क्या कहा</h1>
      <address><time datetime="2019-11-09T14:32:12+00:00">09 Nov 2019, 14:32</time> by <a rel="author">लाइव हिन्दुस्तान टीम,नई दिल्ली</a></address>
      <p>अमेरिका ने करतारपुर कॉरिडोर उद्घाटन का स्वागत किया है। अमेरिकी विदेश विभाग की ओर से कहा गया है कि भारत और पाकिस्तान करतारपुर कॉरिडोर के बीच एक नया बॉर्डर पार करने का अमेरिका ने स्वागत करता है। यह अधिक से अधिक धार्मिक स्वतंत्रता को बढ़ावा देने की दिशा में एक कदम है। गुरु नानक के जन्म की 550 वीं वर्षगांठ के लिए क्रॉसिंग बनाने वाले तीर्थयात्रियों को शुभकामनाएं।</p>
      <figure>
        <iframe data-src="https://twitter.com/ANI/status/1193157962337898497?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि आज प्रधानमंत्री नरेंद्र मोदी ने गुरु नानक के जन्म की 550वें प्रकाश पर्व से पहले करतारपुर कॉरिडोर का उद्घाटन किया। कश्मीर को लेकर द्विपक्षीय संबंधों में तनाव के बावजूद भारत और पाकिस्तान ने पिछले महीने एक समझौते पर दस्तखत किया था जिससे 12 नवंबर को सिख धर्म के संस्थापक गुरु नानक देव की 550 वीं जयंती से पहले नौ नवंबर को करतारपुर गलियारे के उद्घाटन का मार्ग प्रशस्त हुआ।</p>
      <p>इस समझौते से रोजाना 5000 भारतीय श्रद्धालु गुरूद्वारा दरबार साहिब जा पायेंगे जहां गुरू नानक ने अपने जीवन के आखिर 18 साल बिताए थे। जब कुरैशी से पूछा गया कि क्या इस गलियारे से आने वाले श्रद्धालुओं के लिए पासपोर्ट जरूरी होगा तो उन्होंने कहा, ''हम भारत और पाकिस्तान के बीच हुए करतापुर समझौते के प्रावधानों के तहत आगे बढ़ेंगे।"</p>
      <p>इसके साथ ही सभी धर्मों के भारतीय श्रद्धालु और भारतीय मूल के लोग इस गलियारे से जा सकते हैं और उनकी यात्रा वीजा मुक्त होगी। हर पर्यटक को 20 डॉलर शुल्क अदा करना होगा। करतारपुर गलियारे से पहुंचने वाले भारतीय तीर्थयात्रियों की सुरक्षा के लिए पाकिस्तान के पंजाब प्रांत ने 100 सदस्यीय विशेष पर्यटन पुलिस बल तैनात किया गया है।</p>
      <p>
        <b>
          <a href="https://www.livehindustan.com/international/story-pakistan-motive-behind-kartarpur-corridor-2839733.html">'करतारपुर गलियारे के जरिये अपनी छवि चमकाना चाहता है पाकिस्तान'</a>
        </b>
      </p>
    </article>
  </body>
</html>