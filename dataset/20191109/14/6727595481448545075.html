<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thushar-gandhi-about-ayodhya-verdict.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T14:34:00+00:00"/>
    <meta property="og:title" content="ഗാന്ധി വധക്കേസ് ഇന്നാണെങ്കില്‍ ഗോഡ്‌സേ ഒരേ സമയം കൊലപാതകിയും ദേശസ്‌നേഹിയും ആവും; മഹാത്മാ ഗാന്ധിയുടെ പൗത്രന്‍"/>
    <meta property="og:description" content="Ayodhya Verdict Mahatma Gandhi National News Thushar Gandhi India 'ഗാന്ധി വധക്കേസ് ഇന്നാണെങ്കില്‍ ഗോഡ്‌സേ കൊലപാതകിയുമാവും അതേ സമയം ദേശസ്‌നേഹിയും ആവും' ഇങ്ങനെയാണ് അയോധ്യ ഭ"/>
  </head>
  <body>
    <article>
      <h1>ഗാന്ധി വധക്കേസ് ഇന്നാണെങ്കില്‍ ഗോഡ്‌സേ ഒരേ സമയം കൊലപാതകിയും ദേശസ്‌നേഹിയും ആവും; മഹാത്മാ ഗാന്ധിയുടെ പൗത്രന്‍</h1>
      <address><time datetime="2019-11-09T14:34:00+00:00">09 Nov 2019, 14:34</time> by <a rel="author">ന്യൂസ് ഡെസ്‌ക്</a></address>
      <p>‘ഗാന്ധി വധക്കേസ് ഇന്നാണെങ്കില്‍ ഗോഡ്‌സേ കൊലപാതകിയുമാവും അതേ സമയം ദേശസ്‌നേഹിയും ആവും’ ഇങ്ങനെയാണ് അയോധ്യ ഭൂമി തര്‍ക്ക കേസിലെ വിധിയോട് മഹാത്മാ ഗാന്ധിയുടെ പൗത്രന്‍ തുഷാര്‍ ഗാന്ധി പ്രതികരിച്ചത്. ട്വിറ്ററിലൂടെയാണ് തുഷാറിന്റെ പ്രതികരണം.</p>
      <p>ഇതെല്ലാം നീതിയല്ല, ഇതെല്ലാം രാഷ്ട്രീയമാണെന്ന് മറ്റൊരു ട്വീറ്റില്‍ തുഷാര്‍ ഗാന്ധിയുടെ പ്രതികരണം. അയോധ്യ വിധി വായിച്ചു കഴിഞ്ഞ സ്ഥിതിക്ക് ഇനി നമ്മുടെ രാജ്യത്തെ ബാധിച്ച യഥാര്‍ത്ഥ പ്രശ്‌നങ്ങളിലേക്ക് മടങ്ങാം എന്നും ട്വീറ്റില്‍ പറയുന്നു.</p>
      <p>അയോധ്യ തര്‍ക്കഭൂമി മൂന്നായി വിഭജിച്ചുകൊണ്ടുള്ള അലഹബാദ് ഹൈക്കോടതി വിധി തള്ളിക്കൊണ്ടായിരുന്നു സുപ്രീം കോടതി വിധി.</p>
      <related>
        <a href="https://www.doolnews.com/asaduddin-owaisi-reacts-to-ayodhya-verdict56756.html?utm_source=doolnews&amp;utm_medium=related"/>
      </related>
      <p>തര്‍ക്കഭൂമി ഉപാധികളോടെ ഹിന്ദുക്കള്‍ക്ക് വിട്ടു നല്‍കണമെന്നും മുസ്ലീങ്ങള്‍ക്ക് ആരാധനയ്ക്ക് പകരം ഭൂമി നല്‍കുമെന്നും കോടതി പറയുകയായിരുന്നു. ഭൂമി കൈകാര്യം ചെയ്യാനായി പ്രത്യേക ട്രസ്റ്റ് മൂന്നു മാസത്തിനുള്ളില്‍ രൂപീകരിക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്രസര്‍ക്കാരോ സംസ്ഥാന സര്‍ക്കാരോ സുന്നി വഖഫ് ബോര്‍ഡിന് അഞ്ച് ഏക്കര്‍ ഭൂമി നല്‍കണമെന്നും കോടതി പറഞ്ഞിരുന്നു.</p>
      <related>
        <a href="https://www.doolnews.com/kamaal-faruqi-all-india-muslim-personal-law-board-on-ayodhya-verdict-454.html?utm_source=doolnews&amp;utm_medium=related"/>
      </related>
      <p>എല്ലാവരുടേയും വിശ്വാസവും ആരാധനയും അംഗീകരിക്കണമെന്നും കോടതിക്ക് തുല്യത കാണിക്കേണ്ടതുണ്ടെന്നും വിധിന്യായത്തിനിടെ ബെഞ്ച് വ്യക്തമാക്കിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/SZPbgwH5Fzo" width="560" height="315" data-service="Youtube" scrolling="no"/>
      </figure>
    </article>
  </body>
</html>