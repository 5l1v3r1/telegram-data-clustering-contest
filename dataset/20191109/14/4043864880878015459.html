<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231478/"/>
    <meta property="og:site_name" content="Українська правда"/>
    <meta property="article:published_time" content="2019-11-09T14:58:34+00:00"/>
    <meta property="og:title" content="Екснардеп Заліщук стала радницею Гончарука"/>
    <meta property="og:description" content="Колишня нардеп Світлана Заліщук стала радником прем’єрміністра Олексія Гончарука з питань зовнішньої політики."/>
  </head>
  <body>
    <article>
      <h1>Екснардеп Заліщук стала радницею Гончарука</h1>
      <address>
        <time datetime="2019-11-09T14:58:34+00:00">09 Nov 2019, 14:58</time>
      </address>
      <p>Колишня нардеп Світлана Заліщук стала радником прем'єрміністра Олексія Гончарука з питань зовнішньої політики.</p>
      <p><b>Джерело</b>: Повідомлення Заліщук у <a href="https://www.facebook.com/svitlana.zalishchuk/posts/10220676711737710?__tn__=-R">Facebook</a></p>
      <p><b>Пряма мова:</b> "З учорашнього дня офіційно працюю штатним радником прем’єрміністра України з питань зовнішньої політики".</p>
      <p>"У команді прем’єра я відповідатиму за підготовку його міжнародних зустрічей та міжнародних візитів у тісній координації з МЗС та віцепрем'єром Дмитром Кулебою. Моїми головними kpi будуть успішні контакти голови уряду зі своїми візаві, міжнародними фінансовими інституціями та дипломатами, створення позитивних передумов для розвитку міжнародної співпраці України, допомога в привабленні інвестицій, сприяння ефективнішому економічному співробітництву між державами. Окремо виділю боротьбу за наше європейське майбутнє та енергетичну безпеку".</p>
      <p><b>Деталі</b>: Заліщук додала, що товаришувала з Гончаруком "з домайданних часів", вірить в наміри і цінності цієї людини.</p>
      <p>"Цей уряд, як на мене, має одну принципову відмінність від попередніх. І це не вік, хоча він і наймолодший в історії країни. Цей уряд формувався не за квотним принципом від монополістів. Поки це ще не результат звільнення країни від тотального впливу монополістів, але це передумова, яка дає Україні такий шанс", - написала вона.</p>
      <p><b>Довідка</b>: Світлана Заліщук 2014 року була обрана народним депутатом від БПП. Була членом міжфракційного об'єднання "Єврооптимісти".</p>
      <p>У лютому 2019 року разом з тодішніми нардепами Мустафою Найємом та Сергієм Лещенком <a href="https://www.pravda.com.ua/news/2019/02/28/7207947/">заявила </a>про вихід із БПП.</p>
      <p>Балотувалася на парламентських виборах 2019 року як самовисуванець по округу округ №199 на Черкащині, однак не пройшла до Верховної Ради.</p>
      <footer>Українська правда</footer>
      <related>
        <a href="https://www.epravda.com.ua/news/2019/11/8/653506/"/>
        <a href="https://www.pravda.com.ua/news/2019/11/8/7231353/"/>
        <a href="https://www.pravda.com.ua/news/2019/11/8/7231351/"/>
      </related>
    </article>
  </body>
</html>