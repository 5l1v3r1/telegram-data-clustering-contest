<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191109_04708908"/>
    <meta property="og:site_name" content="De Standaard"/>
    <meta property="article:published_time" content="2019-11-09T14:18:00+00:00"/>
    <meta property="og:title" content="FC Keulen, de ploeg van Birger Verstraete, zet zijn coach aan de deur"/>
    <meta property="og:description" content="FC Keulen, de Duitse ploeg van onze landgenoten Sebastiaan Bornauw en Birger Verstraete, heeft een einde gemaakt aan de samenwerking met hun coach Achim Be..."/>
  </head>
  <body>
    <article>
      <h1>FC Keulen, de ploeg van Birger Verstraete, zet zijn coach aan de deur</h1>
      <address>
        <time datetime="2019-11-09T14:18:00+00:00">09 Nov 2019, 14:18</time>
      </address>
      <p>
        <b>FC Keulen, de Duitse ploeg van onze landgenoten Sebastiaan Bornauw en Birger Verstraete, heeft een einde gemaakt aan de samenwerking met hun coach Achim Beierlorzer, zo maakte de club zaterdag bekend.</b>
      </p>
      <p>“Het is met pijn in het hart dat we deze beslissing hebben moeten nemen, want we dragen Achim Beierlorzer hoog in het vaandel”, vertelde de sportief directeur Frank Aehlig. “Sportief staan we niet op de plaats waar we willen staan en het is onze taak om er alles aan te doen om onze doelen te bereiken.”</p>
      <p>Het pas gepromoveerde Keulen staat op dit moment laatste in de Bundesliga met zeven punten uit elf wedstrijden. Vrijdagavond leed het nog een pijnlijke nederlaag in de laatste minuut tegen Hoffenheim en dat bleek de druppel. In de Beker volgde eerder al de uitschakeling tegen een vierdeklasser.</p>
      <p>Ook technisch directeur Armin Veh verlaat na “onderling overleg” de club met onmiddellijke ingang. Het was al eerder aangekondigd dat Veh de club zou verlaten, maar oorspronkelijk was dit pas aan de orde op het einde van het seizoen.</p>
      <p>De 51-jarige Beierlorzer was pas sinds vorige zomer aan de slag bij de club, na de promotie naar de Bundesliga.</p>
    </article>
  </body>
</html>