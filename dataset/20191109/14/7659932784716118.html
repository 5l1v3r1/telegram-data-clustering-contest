<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1983936/abdulmehdi-protestocular%C4%B1n-%C3%B6ld%C3%BCr%C3%BClmesi-ile-ilgili-konuyu-ara%C5%9Ft%C4%B1raca%C4%9F%C4%B1z"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-09T14:00:00+00:00"/>
    <meta property="og:title" content="Abdulmehdi: Protestocuların öldürülmesi ile ilgili konuyu araştıracağız"/>
    <meta property="og:description" content="Irak Başbakanı Adil Abdulmehdi, bugün yaptığı açıklamada, hükümet ve yargının, protestocuların öldürülmesi ile ilgili konuyu araştıracağını söyledi. Tutukluların serbest bırakılacağını söyleyen Abdulmehdi, saldıran, kaçırılan veya yasa dışı bir şekil"/>
  </head>
  <body>
    <article>
      <h1>Abdulmehdi: Protestocuların öldürülmesi ile ilgili konuyu araştıracağız</h1>
      <address>
        <time datetime="2019-11-09T14:00:00+00:00">09 Nov 2019, 14:00</time>
      </address>
      <p>Irak Başbakanı Adil Abdulmehdi, bugün yaptığı açıklamada, hükümet ve yargının, protestocuların öldürülmesi ile ilgili konuyu araştıracağını söyledi.<br/><br/>Tutukluların serbest bırakılacağını söyleyen Abdulmehdi, saldıran, kaçırılan veya yasa dışı bir şekilde gözaltına alınan kişiler hakkında soruşturma yürütüleceğini ifade etti.<br/><br/>Abdulmehdi, gösterilerin gerekli reformların gerçekleştirilmesi için en önemli baskı araçlarından bir olduğuna işarette bulundu. Haftalardır Bağdat ve ülkenin birçok şehrinde gerçekleştirilen protestoların 2003’ten sonraki dönemde meydana gelen en önemli olaylardan bir olduğuna dikkat çekti.<br/><br/>Irak Başbakanı Abdulmehdi, geçtiğimiz günlerde internet ağlarının birçok defa komplo ve şiddeti teşvik etmek için kullanılması nedeniyle kesintiye uğratıldığını söyledi.<br/><br/>Öte yandan Abdulmehdi, protestocuların normal hayata geri dönmeye çalışması gerektiğine dikkat çekti.<br/><br/>Abdulmehdi, herhangi bir kişi hakkındaki suç duyurusu sonucunda yapılan soruşturmalarda, suçluluğu tespit edilenlerin yargılanacağını söyledi.<br/><br/>Irak Başbakanı, ayrıca göstericilerin taleplerine yanıt olarak önemli değişiklikler yapılacağını açıkladı. Seçim sistemi değişiklik yapmak üzere adımlar atıldığına dikkat çekti.<br/><br/>Siyasi partilerin birçok yanlışa düştüğünü vurgulayan Abdulmehdi, devlet dışındaki herhangi bir silahlı gücün önleneceğini ve devletin kontrolü dışında faaliyet gösteren herhangi bir silahlı gücün yasadışı olduğunu belirtti.</p>
    </article>
  </body>
</html>