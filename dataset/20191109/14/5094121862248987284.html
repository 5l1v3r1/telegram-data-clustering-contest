<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/zahada-starych-nahrobku-trva-nikdo-se-k-nim-nema-20191130.html"/>
    <meta property="og:site_name" content="Deník.cz"/>
    <meta property="article:published_time" content="2019-11-09T14:14:00+00:00"/>
    <meta property="og:title" content="Záhada starých náhrobků nalezených v Ostravě trvá, nikdo se k nim nemá"/>
    <meta property="og:description" content="Pozůstatky ze hřbitova vyvezené pod kopcem nad Těšínskou ulicí na Slezské by se mohly klidně stát i jednou z největších ostravských kuriozit v sekci „ztráty a nálezy“."/>
  </head>
  <body>
    <article>
      <h1>Záhada starých náhrobků nalezených v Ostravě trvá, nikdo se k nim nemá</h1>
      <address><time datetime="2019-11-09T14:14:00+00:00">09 Nov 2019, 14:14</time> by <a rel="author">Radek Luksza</a></address>
      <p>„Ze hřbitova v obvodě podle našich poznatků nejsou,“ informuje mluvčí slezskoostravské radnice Jana Pondělíčková s tím, že úředníci se každopádně podivným nálezem zabývají. Byť neleží na obecním, nýbrž soukromém – firemním – pozemku.</p>
      <p>„Když se tam v srpnu naposledy sekala tráva, žádné náhrobky na místě nebyly,“ říká Tomáš Neščak za vlastníka lokality, společnost Asental Land. I tu zajímá, odkud se vzaly. Posílá proto své lidi, aby v „souladu s občanským zákoníkem“ situaci zdokumentovali.</p>
      <figure>
        <img src="https://g.denik.cz/57/2d/ostrava-hrob-hroby-slezska-ostrava-13_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zahada-dusickove-ostravy-stare-nahrobky-na-miste-byvale-sachty-trojice-20191031.html">Záhada dušičkové Ostravy: objev starých náhrobků v okolí Trojického údolí Přečíst článek ›</a>
      </aside>
      <p>Je nad slunce jasné, že k transportu náhrobních kamenů a desek, pomníků a žulových i betonových kvádrů typicky hřbitovních tvarů byla použita mechanizace. Jsou nad bývalým Dolem Trojice v lese nad ochranným valem u cesty. Přístupném jen po schůdcích.</p>
      <p>„Oznámili jsme to úřadu Slezské Ostravy, který je provozovatelem pohřebišť,“ pokračuje mluvčí Asental Landu. Společnost po radnici chce, aby nejen pomohla identifikovat zbytky pomníků, ale sama si je převzala! „Dali jsme vědět i Židovské obci,“ uvádí Neščak.</p>
      <figure>
        <img src="https://g.denik.cz/57/d5/kabelkovy-veletrh-ilu-ostrava201911_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/ostravsky-kabelkovy-veletrh-na-cerne-louce-se-uskutecni-uz-v-nedeli-20191109.html">Ostravský Kabelkový veletrh na Černé louce se uskuteční už v neděli Přečíst článek ›</a>
      </aside>
      <figure>
        <img src="https://g.denik.cz/57/2d/ostrava-soud-ilus201905_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zlociny-a-soudy/kauza-kramny-ostravsky-soud-osvobodil-bulvarniho-novinare-20191109.html">Kauza Kramný: ostravský soud osvobodil bulvárního novináře Přečíst článek ›</a>
      </aside>
      <figure>
        <img src="https://g.denik.cz/57/20/ostrava-hrob-hroby-slezska-ostrava-11_denik-630.jpg"/>
      </figure>
      <p>Jména na náhrobcích jsou česká i německá, vyvedená v latince, a symboly kříže i nápis R.I.P. (Requiescat in pace = Odpočívej v pokoji) ukazuje na pohřebiště křesťanské. Data se dají rozeznat z předminulého století. Jsou tam i hroby dětí včetně fotografií.</p>
      <p>„Obecně se dá říci, že při ukončení nájmu hrobového místa musí nájemce zajistit na své náklady jeho odstranění. Hrobové zařízení – suť a náhrobky – je nájemce povinen vyvézt z areálu hřbitova a zlikvidovat také na své náklady,“ líčí mluvčí radnice obvodu.</p>
      <figure>
        <img src="https://g.denik.cz/57/08/191108-barevny-happening_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/verejnost-sprejuje-o-svobode-20191108.html">Veřejnost sprejuje o svobodě Přečíst článek ›</a>
      </aside>
      <figure>
        <img src="https://g.denik.cz/57/19/pozarbouranird-slezskaostravaii-3_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/pozary/barabizna-horela-hasici-ji-zbourali-20191108.html">Barabizna hořela, hasiči ji zbourali Přečíst článek ›</a>
      </aside>
    </article>
  </body>
</html>