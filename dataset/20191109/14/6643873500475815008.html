<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/K3XRP6/Rema-butikk-stengt-etter-rottefunn"/>
    <meta property="og:site_name" content="Bergens Tidende"/>
    <meta property="article:published_time" content="2019-11-09T14:20:07+00:00"/>
    <meta property="og:title" content="Rema-butikk stengt etter rottefunn"/>
    <meta property="og:description" content="Rema 1000 i kjøpesenteret Xhibition er stengt på grunn av rotter."/>
  </head>
  <body>
    <article>
      <h1>Rema-butikk stengt etter rottefunn</h1>
      <h2>Rema 1000 i kjøpesenteret Xhibition er stengt på grunn av rotter.</h2>
      <address><time datetime="2019-11-09T14:20:07+00:00">09 Nov 2019, 14:20</time> by <a rel="author">Julianne Bråten Mossing</a></address>
      <p>En rotte ble først registrert fredag, det medførte at matbutikken ble stengt samme kveld ved 20-tiden.</p>
      <p>Det var<a href="https://www.ba.no/nyheter/bergen-sentrum/kjopesenter/har-funnet-rotte-pa-kjopesenter-rema-1000-er-stengt/s/5-8-1171568?access=granted"> BA </a>som først meldte om rottefunnet.</p>
      <p>Lørdag formiddag søkte man med hunder i og rundt lokalet.</p>
      <p>– Vi tok konsekvensene med en gang og stengte butikken. Vi kalte inn skadedyrfirma. To firma har jobbet seg gjennom lokalet og videre ut bygget for å se hva det kommer av, sier regiondirektør Arild Remme i Rema 1000 Vest.</p>
      <figure>
        <img src="https://images.sacdn.no/v2/images/ebf7f40f-a580-4f23-ac6b-56ad9efb9ccb?fit=crop&amp;h=1268&amp;w=1900&amp;s=f96763135ce100248ef02e1ff6442088ef344a34"/>
        <figcaption>JOBBER PÅ SPRENG : Regiondirektør Arild Remme i Rema 1000 Vest har vært i lokalet lørdag for å finne ut av rotteproblemet.<cite>Fred Ivar Utsi Klemetsen</cite></figcaption>
      </figure>
      <h3>– Kan være gravearbeid</h3>
      <p>At en rotte kom seg inn i senteret, kan ha sammenheng med <a href="https://www.bt.no/nyheter/lokalt/i/G1LjEB/stenger-byens-travleste-bussgate-i-ett-aar">gravearbeidene like utenfor i Olav Kyrres gate</a>, tror både Remme og senterets utleieleder Ole Warberg.</p>
      <p>Et hull inn til bygningen ble oppdaget lørdag ettermiddag.</p>
      <p>– En kulvert (en nedgravd tunnel, red.anm) som tidligere har vært helt lukket, er blitt avdekket i forbindelse med gravearbeid i Olav Kyrres gate, sier Warberg.</p>
      <p>Avdekkingen av kulverten skal ha gitt tilgang til et hull som tidligere var hermetisert, ifølge Warberg.</p>
      <p>– Det skal ikke store hullet til før en rotte kommer seg inn. Hypotesen er at det er der den har kommet seg inn, sier Warberg.</p>
      <figure>
        <img src="https://images.sacdn.no/v2/images/36d8fd9a-c2c0-4f5f-98ae-69eab0693305?fit=crop&amp;h=1268&amp;w=1900&amp;s=fbc84b7e3b88a5d0bd4f0eb2719ef2d69cb3dfae"/>
        <figcaption>ANSVARLIG: Utleieleder Ole Warberg sier at hullet der rotten kan ha kommet inn er oppdaget. – Dette er en liten sak som gjør mye ugagn, sier Warberg.<cite>KLEMETSEN Fred Ivar Utsi</cite></figcaption>
      </figure>
      <p>Hullet skal være på rundt 30x30 centimeter. Ved 17-tiden lørdag var ennå ikke rotten funnet. Heller ingen spor etter rotten er oppdaget, ifølge Warberg.</p>
      <h3>Observert rotter tidligere</h3>
      <p>Det har vært skadedyr i bygget tidligere bekrefter både Remme og Warberg. Da ble en rotte observert i en annen etasje.</p>
      <p>– Sist vi registrerte en rotte var for ni år siden. Det er rotter i Bergen sentrum hele tiden. Derfor er det viktig at huseieren er påpasselig på å forebygge. Dette har vi gjort hele tiden, og det er derfor ikke blitt observert siden, sier Warberg.</p>
      <figure>
        <img src="https://images.sacdn.no/v2/images/77420f90-fd2f-4a0a-a0fd-e5ab24d81084?fit=crop&amp;h=1373&amp;w=1900&amp;s=70c2443349704327ca28392871aeb2b7557060e9"/>
        <figcaption>INN HER?: Her graver arbeidere hull etter der hunden markerte for rotte i Olav Kyrres gate.<cite>KLEMETSEN Fred Ivar Utsi</cite></figcaption>
      </figure>
      <h3>Åpner ikke i helgen</h3>
      <p>Rema-butikken vil ikke åpne lørdag, ifølge Remme, regionsjef i Rema 1000.</p>
      <p>– Vi jobber på spreng. Vi må bruke helgen på undersøke videre i huset, sier han.</p>
      <p>Han vet ikke når Rema 1000-butikken vil åpne igjen.</p>
      <p>– Vi vil være sikre på at vi har gjort det vi kan av tiltak først. I tillegg må vi være sikre på at huseieren har gjort alt for sikre at det ikke skjer igjen, sier han.</p>
      <h3>– Tap på omtrent en halv mill.</h3>
      <p>Utleieleder Warberg tror derimot at butikken vil kunne åpne igjen på mandag.</p>
      <p>– Vi har tro på en oppklaring i løpet av kvelden, sier Warberg.</p>
      <p>Rema 100-butikken har mistet hele dagens omsetning.</p>
      <p>– Det utgjør omtrent en halv million kroner, sier Remme.</p>
      <related>
        <h4>Les også</h4>
        <a href="https://www.bt.no/bolig/i/e8e239/selger-fikk-hjelp-mot-rotteproblemene-men-rottene-var-ikke-borte"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/6jegG8/brann-i-garasjeanlegg-i-alvoeen"/>
        <a href="https://www.bt.no/nyheter/lokalt/i/K3XRP6/rema-butikk-stengt-etter-rottefunn"/>
        <a href="https://www.bt.no/nyheter/lokalt/i/jdx7Kz/her-fraktes-den-skadde-bort-etter-speedriderulykke-paa-voss"/>
        <a href="https://www.bt.no/sport/i/RRXBnO/landro-mener-de-unge-dommerne-er-for-daarlige-slik-svarer-dommersjefen"/>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
        <a href="https://www.bt.no/nyheter/okonomi/i/AdBBdA/kong-oscars-gate-ble-beskrevet-som-folketom-naa-har-barndomskompisene"/>
      </related>
      <ol>
        <li>
          <a href="https://www.bt.no/tag/Xhibition">Xhibition</a>
        </li>
        <li>
          <a href="https://www.bt.no/tag/Rema_1000">Rema 1000</a>
        </li>
        <li>
          <a href="https://www.bt.no/tag/butikk">butikk</a>
        </li>
        <li>
          <a href="https://www.bt.no/tag/Butikker">Butikker</a>
        </li>
      </ol>
    </article>
  </body>
</html>