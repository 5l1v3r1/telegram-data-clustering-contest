<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/pompeo-natonun-devri-kapanabilir-214620h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T14:05:32+00:00"/>
    <meta property="og:title" content="Pompeo: NATO'nun devri kapanabilir"/>
    <meta property="og:description" content="ABD Dışişleri Bakanı, 'Eğer uluslar NATO'nun ihtiyaç duyduğu kaynakları sağlamadan, sözlerini tutmadan NATO'nun savunma faydalarından yararlanabileceğini düşünürse, NATO etkisizleşebilir veya NATO'nun devri kapanabilir' dedi."/>
  </head>
  <body>
    <article>
      <h1>Pompeo: NATO'nun devri kapanabilir</h1>
      <h2>ABD Dışişleri Bakanı, 'Eğer uluslar NATO'nun ihtiyaç duyduğu kaynakları sağlamadan, sözlerini tutmadan NATO'nun savunma faydalarından yararlanabileceğini düşünürse, NATO etkisizleşebilir veya NATO'nun devri kapanabilir' dedi.</h2>
      <address>
        <time datetime="2019-11-09T14:05:32+00:00">09 Nov 2019, 14:05</time>
      </address>
      <p>ABD Dışişleri Bakanı Mike Pompeo, Rusya ve Çin'e dair uyarılarda bulundu ve NATO'nun 'günümüzün zorluklarıyla mücadele edebilecek şekilde' güçlenmesi gerektiğini söyledi.</p>
      <p>Berlin'de konuşan Pompeo, Çin'in 'kendi halkı üzerinde baskı uyguladığını' iddia ederek bunun 'Doğu Almanyalılara çok tanıdık geleceğini' söyledi. Pompeo, Rusya'yı ise komşularını işgal etmekle ve muhalefeti ezmekle suçladı. Fransa Cumhurbaşkanı Emmanuel Macron'un 'NATO'nun beyin ölümü gerçekleşti' sözlerine katılmadığını belirten Pompeo, '70 yılın ardından NATO'nun büyümesi ve değişmesi gerek. Günümüzün gerçeklikleri ve zorluklarıyla yüzleşmesi gerek' dedi ve ekledi:</p>
      <p>'Eğer uluslar NATO'nun ihtiyaç duyduğu kaynakları sağlamadan, sözlerini tutmadan NATO'nun savunma faydalarından yararlanabileceğini düşünürse, NATO etkisizleşebilir veya NATO'nun devri kapanabilir.'</p>
      <p>
        <b>70. YILINI KUTLUYOR...</b>
      </p>
      <p>ABD Başkanı Donald Trump, Avrupalı NATO ülkelerini sıklıkla yeterli askeri harcama yapmamak ve savunma ihtiyaçları için ABD'ye bel bağlamakla suçluyor. NATO önümüzdeki ay Londra'da 70. yılını kutlayacak.</p>
    </article>
  </body>
</html>