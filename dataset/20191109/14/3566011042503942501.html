<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545842.html/%D8%AA%D8%AE%D8%B5%DB%8C%D8%B5-6-%D9%87%D8%B2%D8%A7%D8%B1%DB%8C-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%A8%D8%B1%D8%A7%DB%8C-%D8%A7%D8%B4%D8%AA%D8%BA%D8%A7%D9%84-%D8%A7%D8%B3%D8%AA%D8%A7%D9%86-%DB%8C%D8%B2%D8%AF-%D8%AF%D8%B1-%D8%B3%D9%81%D8%B1-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T14:51:00+00:00"/>
    <meta property="og:title" content="تخصیص 6 هزاری میلیاردی برای اشتغال استان یزد در سفر رئیس جمهور"/>
    <meta property="og:description" content="نماینده مردم یزد و اشکذر گفت: امیدواریم در جریان سفر رئیس جمهور به استان یزد با تخصیص 6 هزاری میلیاردی به اشتغال، وضعیت اشتغال این استان بهبود یابد."/>
  </head>
  <body>
    <article>
      <h1>تخصیص 6 هزاری میلیاردی برای اشتغال استان یزد در سفر رئیس جمهور</h1>
      <h2>نماینده مردم یزد خبر داد</h2>
      <address>
        <time datetime="2019-11-09T14:51:00+00:00">09 Nov 2019, 14:51</time>
      </address>
      <p>نماینده مردم یزد و اشکذر گفت: امیدواریم در جریان سفر رئیس جمهور به استان یزد با تخصیص 6 هزاری میلیاردی به اشتغال، وضعیت اشتغال این استان بهبود یابد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نماینده مردم یزد و اشکذر در گفتگو با خبرنگار <a href="http://yazdrasa.ir/">یزدرسا</a>، در رابطه با سفر رییس جمهور به استان یزد، اظهارداشت: بحث های مهمی در جریان این سفر پیگیری و دنبال خواهد شد که یکی از آن های پیگیری خطوط انتقالی آب به استان یزد است.</p>
      <p>موسوی افزود: خط یک و دو آب انتقالی به استان یزد از سرچشمه های زاگرس در حال اجراست، خط سوم انتقال آب به استان یزد از خلیج فارس در سفر قبلی رئیس جمهور مصوب شد که حدود 70 درصد پروژه با اعتباری حدود 450 میلیون یورو از صندوق توسعه ملی انجام شده است، اما در سفر رئیس جمهور به استان یزد به دنبال تخصیص اعتبار برای اجرای خط چهارم انتقال آب از دریای عمان به استان هستیم.</p>
      <p>وی پیگیری وضعیت اشتغال استان را از دیگر برنامه های پیگیری شده در جریان این سفر دانست وگفت: با پیگیری ها و برنامه ریزی های انجام شده، حمایت از ایجاد صنایع و تولید اشتغال را دنبال کرده ایم که امیدواریم با تخصیص 6 هزاری میلیاردی به اشتغال یزد، وضعیت اشتغال استان بهبود یابد.</p>
      <p>موسوی گفت: پیگیری وضعیت راه آهن استان یزد از دیگر موضوعات دنبال شده در این سفر است که امیدواریم کلنگ زنی راه آهن یزد به اقلید در این سفر صورت گیرد.</p>
      <p>انتهای پیام/م*</p>
    </article>
  </body>
</html>