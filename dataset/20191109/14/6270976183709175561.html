<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/u-polshhi-za-zapytom-rf-zatrymaly-spivrobitnyka-sekretariatu-upovnovazhenogo-vru-z-prav-lyudyny/"/>
    <meta property="og:site_name" content="Рубрика"/>
    <meta property="article:published_time" content="2019-11-09T14:18:04+00:00"/>
    <meta property="og:title" content="У Польщі за запитом РФ затримали співробітника Секретаріату Уповноваженого ВРУ з прав людини"/>
    <meta property="og:description" content="У Польщі, на прикордонному пункті Дорогуск, за запитом РФ затримали співробітника Секретаріату Уповноваженого ВРУ з прав людини Ігоря Мазура. Про це повідомила українська уповноважена з прав людини Людмила Денісова. За наявною інформацією, до нього не допускають українського консула та не надають адвоката. “У понеділок, 11 листопада, в місті Холм буде вирішуватися питання про взяття нашого колеги […]"/>
  </head>
  <body>
    <article>
      <h1>У Польщі за запитом РФ затримали співробітника Секретаріату Уповноваженого ВРУ з прав людини</h1>
      <address><time datetime="2019-11-09T14:18:04+00:00">09 Nov 2019, 14:18</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Mazur-620x420.jpg"/>
      </figure>
      <p>
        <b>
          <b>У Польщі, на прикордонному пункті Дорогуск, за запитом РФ затримали співробітника Секретаріату Уповноваженого ВРУ з прав людини Ігоря Мазура.</b>
        </b>
      </p>
      <p>Про це повідомила українська уповноважена з прав людини Людмила Денісова.</p>
      <p>За наявною інформацією, до нього не допускають українського консула та не надають адвоката.</p>
      <p>“У понеділок, 11 листопада, в місті Холм буде вирішуватися питання про взяття нашого колеги під варту з метою екстрадиції в Росію. Закликаю Міністерство закордонних справ максимально сприяти звільненню Ігоря Мазура — українського громадського активіста та учасника російсько-української війни на Донбасі. Також, звертаюсь до представників ЗМІ з проханням максимально допомогти поширити інформацію, аби не допустити судилища та видачі Ігоря Мазура Російській Федераці”, – пише вона.</p>
      <p>Раніше <a href="https://rubryka.com/2019/11/07/denisova-zayavyla-shho-kreml-pereselyv-do-aneksovanogo-krymu-ponad-140-tysyach-rosiyan/">Денісова заявила, що Кремль переселив до анексованого Криму понад 140 тисяч росіян.</a></p>
    </article>
  </body>
</html>