<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/strage-di-nassiriya-cerimonia-in-piazza-fiori-e-alzabandiera-foto/1323012/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T14:41:57+00:00"/>
    <meta property="og:title" content="Strage di Nassiriya, cerimonia in piazza: fiori e alzabandiera (Foto)"/>
    <meta property="og:description" content="CIVITANOVA - Il sindaco questa mattina ha annunciato che il luogo dedicato ai caduti verrà valorizzato con l'illuminazione e un evento. Alla cerimonia presenti i vertici delle forze dell'ordine"/>
  </head>
  <body>
    <article>
      <h1>Strage di Nassiriya, cerimonia in piazza: fiori e alzabandiera (Foto)</h1>
      <h2>CIVITANOVA - Il sindaco questa mattina ha annunciato che il luogo dedicato ai caduti verrà valorizzato con l'illuminazione e un evento. Alla cerimonia presenti i vertici delle forze dell'ordine</h2>
      <address><time datetime="2019-11-09T14:41:57+00:00">09 Nov 2019, 14:41</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fstrage-di-nassiriya-cerimonia-in-piazza-fiori-e-alzabandiera-foto%2F1323012%2F">Condividi29</a><a href="https://twitter.com/intent/tweet?text=Strage+di+Nassiriya%2C++cerimonia+in+piazza%3A++fiori+e+alzabandiera++%28Foto%29+&amp;url=https%3A%2F%2Fwww.cronachemaceratesi.it%2F2019%2F11%2F09%2Fstrage-di-nassiriya-cerimonia-in-piazza-fiori-e-alzabandiera-foto%2F1323012%2F">Tweet</a>Email29 Condivisioni</p>
      <p> </p>
      <p><b>Il ricordo dei militari morti a Nassiriya nel corso di una cerimonia che si è svolta questa mattina a Civitanova. La celebrazione nella piazza che è stata dedicata proprio ai militari italiani caduti in Iraq nel 2003. Una piazza che il sindaco Fabrizio Ciarapica, approfittando della commemorazione di oggi, ha detto che sarà valorizzata sia con l’illuminazione sia con un evento, la prossima primavera, dedicato alla Protezione civile.</b> A ricordare i caduti italiani oggi c’erano i vertici delle forze dell’ordine. C’era il colonnello Michele Roberti, comandante provinciale dei carabinieri, che ha tenuto un discorso per ricordare le vittime. Lo stesso ha fatto Roberto Ciccola, presidente dell’Associazione nazionale carabinieri. Presente alla cerimonia anche il questore Antonio Pignataro. C’erano anche una rappresentanza di studenti e gli scout. Dopo l’alzabandiera, è stata deposta una corona di fiori. Il 12 novembre 2003 furono 28 i morti in un attentato a Nassiriya. 19 gli italiani morti, tra cui 12 carabinieri, 5 militari dell’esercito, due civili, e 9 gli iracheni che persero la vita. Dalla fine della Seconda guerra mondiale fu il più grave attacco subito dall’esercito italiano.</p>
      <p>
        <i>(Foto di Federico De Marco)</i>
      </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-8-650x434.jpg"/>
        <figcaption>Il colonnello Michele Roberti</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-1-650x433.jpg"/>
        <figcaption>A sinistra il questore Antonio Pignataro durante la cerimonia</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-9-650x434.jpg"/>
        <figcaption>Il sindaco Fabrizio Ciarapica</figcaption>
      </figure>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-5-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-4-650x433.jpg"/>
        <figcaption>Roberto Ciccola presidente dell’Anc</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-3-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-2-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-7-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/cerimonia-piazza-nassiriya-civitanova-FDM-10-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/nass-14-650x433.jpg"/>
      </figure>
    </article>
  </body>
</html>