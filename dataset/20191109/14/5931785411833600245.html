<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/09/milojevic-javor-je-cvrsta-i-strpljiva-ekipa-sa-odlicnim-karakterom/"/>
    <meta property="og:site_name" content="Sportska centrala"/>
    <meta property="article:published_time" content="2019-11-09T14:02:45+00:00"/>
    <meta property="og:title" content="Milojević: Javor je čvrsta i strpljiva ekipa sa odličnim karakterom"/>
    <meta property="og:description" content="Fudbaleri Crvene zvezde u nedelju gostuju u Ivanjici u utakmici 16. kola Linglong Superlige Srbije. Trener Vladan Milojević najavio je duel sa Javorom kao težak i pohvalio sutrašnjeg rivala. – Očekuje nas veoma teška utakmica. Dolazimo u goste ekipi koja igra sjajno u poslednje vreme. Borbeni su, čvrsti i igraju vrlo strpljivo. Napravili su dobre […]"/>
  </head>
  <body>
    <article>
      <h1>Milojević: Javor je čvrsta i strpljiva ekipa sa odličnim karakterom</h1>
      <address><time datetime="2019-11-09T14:02:45+00:00">09 Nov 2019, 14:02</time> by <a rel="author">Zile</a></address>
      <p>Fudbaleri Crvene zvezde u nedelju gostuju u Ivanjici u utakmici 16. kola Linglong Superlige Srbije.</p>
      <p>Trener Vladan Milojević najavio je duel sa Javorom kao težak i pohvalio sutrašnjeg rivala.</p>
      <p>– <b>Očekuje nas veoma teška utakmica. Dolazimo u goste ekipi koja igra sjajno u poslednje vreme. Borbeni su, čvrsti i igraju vrlo strpljivo. Napravili su dobre rezultate i pokazuju da imaju odličan karakter. Pohvalio bih i stručni štab Javora koji radi sjajan posao. Oni su lokal patriotska ekipa i takva im je i publika. To je klub u kom sam napravio prve seniorske korake kao trener i zahvalan sam im na pruženoj prilici. Imaćemo vrlo težak zadatak. Želim da bude sjajna utakmica, da sve prođe u najboljem redu i da napravimo spektakl u Ivanjici</b>, izjavio je Milojević na konferenciji za medije.</p>
      <p>Kadrovska situacija nije najsjajnija.</p>
      <p>– <b>Pojedini igrači su pod znakom pitanja posle utakmice sa Totenhemom. Videli ste da smo taj duel završili sa devet igrača. Za ovaj susret mi trebaju zdravi igrači koji mogu da iznesu intenzitet koji neće biti lak. Čeka nas težak raspored i moramo da vodimo računa o zdravlju igrača</b>, dodao je Milojević.</p>
      <p>Meč je na programu u nedelju od 14.30 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/09/zvezda-se-sprema-za-zimu-jedan-talenat-produzio-ugovor-drugi-trazi-vreme-za-razmisljanje/"/>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
        <a href="https://www.sportskacentrala.com/2019/11/08/mrkela-zasto-je-dinamo-sinonim-za-uspeh-pa-nije-isto-igrati-protiv-bajerna-totenhema-i-4-tima-serije-a/"/>
        <a href="https://www.sportskacentrala.com/2019/11/08/pankov-cilj-je-da-i-dalje-ostanemo-neresiva-enigma/"/>
        <a href="https://www.sportskacentrala.com/2019/11/08/zvezda-na-iskusenju-stigla-milonska-ponuda-za-borjana-iz-emirata/"/>
        <a href="https://www.sportskacentrala.com/2019/11/07/zivadinovic-ostro-po-zvezdi-dokle-vise-foliranje-ovo-je-polukvalitet/"/>
        <a href="https://www.sportskacentrala.com/2019/11/07/poznato-je-koliko-ce-pavkov-odsustvovati/"/>
        <a href="https://www.sportskacentrala.com/2019/11/07/petrovic-zelimo-da-i-na-prolece-igramo-u-evropi/"/>
        <a href="https://www.sportskacentrala.com/2019/11/07/bez-povrede-za-boacija/"/>
      </related>
    </article>
  </body>
</html>