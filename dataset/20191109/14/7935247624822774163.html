<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/erdem-ucpinarda-sorunlari-dinledi-214641h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T14:54:09+00:00"/>
    <meta property="og:title" content="Erdem, Üçpınar'da sorunları dinledi"/>
    <meta property="og:description" content="Nilüfer Belediye Başkanı Turgay Erdem, ‘Başkan Burada' uygulaması kapsamında Üçpınar Mahallesi'nde vatandaşla bir araya geldi."/>
  </head>
  <body>
    <article>
      <h1>Erdem, Üçpınar'da sorunları dinledi</h1>
      <h2>Nilüfer Belediye Başkanı Turgay Erdem, ‘Başkan Burada' uygulaması kapsamında Üçpınar Mahallesi'nde vatandaşla bir araya geldi.</h2>
      <address>
        <time datetime="2019-11-09T14:54:09+00:00">09 Nov 2019, 14:54</time>
      </address>
      <p>Periyodik olarak kırsal mahalleleri ziyaret eden Erdem, dün Üçpınar'da incelemelerde bulunarak, sıkıntıları dinledi.<br/>Nilüfer'de önceki dönem başlayan ‘Başkan Burada' uygulamasını sürdüren Nilüfer Belediye Başkanı Turgay Erdem, yeni dönemin ilk ziyaretini Üçpınar Mahallesi'ne yaptı. Uygulama kapsamında mahalleleri ziyaret ederek vatandaşın sorun ve şikayetlerini inceleyecek olan Erdem, muhtar Adnan Uçar'la da biraraya geldi. Üçpınar Mahallesi'nin ihtiyaçlarını dile getiren Muhtar Uçar, bölge okulunun tadilatı, asfaltlanacak yollar, çevre düzenlemesi gibi taleplerde bulundu.</p>
      <p>
        <b>DELİKLİ TAŞ MAĞARASI</b>
      </p>
      <p>Delikli Taş Mağarası'nın turizme kazandırılmasını talebine ise olumlu bakan Başkan Erdem, Nilüfer Alternatif Turizm Destinasyonları Mysia Yolları güzergâhındaki mağarada incelenmelerde bulundu. “Başkan Burada” uygulamasının çok verimli geçtiğini belirten Erdem, 2 haftalık periyotlarla kırsal mahalleleri ziyaret ederek, bölge halkıyla bir araya geleceğini sözlerine ekledi.</p>
    </article>
  </body>
</html>