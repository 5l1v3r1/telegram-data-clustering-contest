<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/09/isid-den-musul-daki-abd-ussune-roketli-saldiri"/>
    <meta property="og:site_name" content="euronews"/>
    <meta property="article:published_time" content="2019-11-09T14:59:48+00:00"/>
    <meta property="og:title" content="IŞİD'den Musul'daki ABD üssüne roketli saldırı"/>
    <meta property="og:description" content="Irak ordusu, ABD'nin Musul vilayetindeki askeri hava üssüne füze fırlatanın IŞİD olduğunu ve saldırganlardan 3'ünün düzenlenen operasyonla öldürüldüğünü duyurdu."/>
  </head>
  <body>
    <article>
      <h1>IŞİD'den Musul'daki ABD üssüne roketli saldırı</h1>
      <address><time datetime="2019-11-09T14:59:48+00:00">09 Nov 2019, 14:59</time> by <a rel="author">Euronews </a></address>
      <p>Irak ordusu, ABD'nin Musul vilayetindeki askeri hava üssüne füze fırlatanın IŞİD olduğunu ve saldırganlardan 3'ünün düzenlenen operasyonla öldürüldüğünü duyurdu.</p>
      <p>Orduya bağlı Musul Ortak Operasyonlar Komutanlığınca yapılan yazılı açıklamada, Musul'un güneyindeki Kayyara Askeri Hava Üssü'ne dün akşam 17 katyuşa füzesinin atılması sonrası, bölgede IŞİD mensuplarına yönelik bir operasyon başlatıldığı ifade edildi.</p>
      <p>Operasyonda 3 IŞİD militanının öldürüldüğü ve 3 aracın da imha edildiği kaydedildi.</p>
      <p>Musul'un güneyinde ve kent merkezine 70 kilometre mesafede yer alan askeri hava üssü, IŞİD örgütünden alındığı 2016'dan bu yana ABD askerlerince kullanılıyor.</p>
      <h3>Musul'daki ABD hava üssünün önemi</h3>
      <p>ABD askerleri, Musul'u IŞİD örgütünden kurtarma operasyonu kapsamında, söz konusu hava üssünde Irak güvenlik güçlerine danışmanlık hizmeti veriyordu.</p>
      <p>IŞİD, Temmuz 2017'de Musul'dan büyük oranda temizlenmesine rağmen, örgüt unsurları özellikle kentin kırsal bölgelerinde konuşlanmaya devam ederek zaman zaman saldırılar düzenliyor.</p>
      <figure>
        <img src="https://static.euronews.com/articles/stories/04/28/93/44/808x539_cmsv2_22269e7c-cec1-5984-a25d-17628eae092f-4289344.jpg"/>
      </figure>
      <p>Irak’ta şu anda yaklaşık 5 bin Amerikan askeri görev yapıyor. Irak’tan 2011 yılında çekilen Amerikan ordusu, 2014 yılında Bağdat’ın daveti üzerine IŞİD ile mücadele için tekrar bu ülkeye geri döndü. ABD’nin önderlik ettii koalisyon, IŞİD iye mücadele Irak ordusuna önemli hava desteği sağlamıştı.</p>
      <ul>
        <li>
          <a href="https://tr.euronews.com/2019/05/30/musul-baspiskoposu-misel-saddam-doneminde-irak-ta-1-5-milyon-hristiyan-vardi-300-bine-indi">Musul Başpiskoposu Mişel: Saddam döneminde Irak'ta 1,5 milyon Hristiyan vardı, şimdi 300 bine düştü</a>
        </li>
        <li>
          <a href="https://tr.euronews.com/2018/12/26/abd-irak-ta-iki-yeni-askeri-us-insa-edecek">'ABD Irak'ta iki yeni askeri üs inşa edecek'</a>
        </li>
        <li>
          <a href="https://tr.euronews.com/2018/12/27/abd-baskani-donald-trump-surpriz-sekilde-ziyaret-ettigi-irak-ta-suriye-den-cekilme-kararin">ABD Başkanı Trump sürpriz Irak ziyaretinde Suriye'den çekilme kararını savundu</a>
        </li>
      </ul>
    </article>
  </body>
</html>