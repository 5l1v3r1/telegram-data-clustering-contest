<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-shahtar-dynamo-yak-zakinchyt-sya-chergove-ukrayins-ke-klasyko/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-09T14:48:00+00:00"/>
    <meta property="og:title" content="Прогноз і ставка. «Шахтар» – «Динамо»: як закінчиться чергове «українське класико»?"/>
    <meta property="og:description" content="Центральний матч 14-го туру УПЛ відбудеться у Харкові. Нещодавно команди зустрічалися у національному кубку і тоді перемогу у додатковий час здобули кияни. У чемпіонаті ж «гірники» не програють вже більше року, починаючи з третього туру минулого чемпіонату, коли на виїзді поступилися саме динамівцям. Гадаю, що «Шахтар» візьме реванш за кубкову поразку у результативному матчі."/>
  </head>
  <body>
    <article>
      <h1>Прогноз і ставка. «Шахтар» – «Динамо»: як закінчиться чергове «українське класико»?</h1>
      <address><time datetime="2019-11-09T14:48:00+00:00">09 Nov 2019, 14:48</time> by <a rel="author">Анатолій Плохотнюк</a></address>
      <p>Центральний матч 14-го туру УПЛ відбудеться у Харкові. Нещодавно команди зустрічалися у національному кубку і тоді перемогу у додатковий час здобули кияни. У чемпіонаті ж «гірники» не програють вже більше року, починаючи з третього туру минулого чемпіонату, коли на виїзді поступилися саме динамівцям. Гадаю, що «Шахтар» візьме реванш за кубкову поразку у результативному матчі.</p>
      <p>
        <b>17:00, 10 лис 2019</b>
      </p>
      <h3>«Шахтар»</h3>
      <p>Напередодні важливого матчу Ліги чемпіонів у Загребі Луїш Каштру привіз до Львова фактично другий склад. Гравці резерву скористалися можливістю показати свої здібності на рівні Прем’єр-ліги і переграли господарів із рахунком 3:0. Перший гол «на совісті» голкіпера «Карпат» Підківки, який віддав точну передачу Борячуку. У другій половині зустрічі Коваленко забив ударом головою після подачі з кута поля. Тете ж проявив індивідуальну майстерність, вразивши ворота господарів ударом з-за меж штрафного майданчику.</p>
      <p>Перші хвилини зустрічі на «Максимірі» вселили надію у серця українських уболівальників. Алан Патрік, що «скучив» за футболом через дискваліфікацію у внутрішніх змаганнях, відкрив рахунок. Але, як і у Харкові, «сині» забили у відповідь на 25-й хвилині. Потім було багато боротьби, два вилучення та рахунок 3:1 на 89-й хвилині зустрічі. Проте, вісім компенсованих хвилин стали справжнім подарунком для усіх, хто вже не сподівався на прийнятний результат. Спочатку Мораес скоротив різницю у рахунку, а потім Андрій Пятов примусив гравців господарів порушити на собі правила у штрафному майданчику. Тете «запалив» на табло другу «трійку», влучно пробивши з одинадцятиметрової позначки.</p>
      <p>У Харкові «кроти» не змогли виграти тільки один з шести матчів чемпіонату – у 12-му турі жодного разу не вразили ворота «Олександрії» (0:0).</p>
      <h3>«Динамо»</h3>
      <p>«Біло-сині» у останньому турі переграли «Львів» із рахунком 4:0. Забивали Шапаренко та Циганков з пенальті у першому таймі, Бєсєдін та Попов вже наприкінці зустрічі. Єдине, що засмутило прихильників столичного клубу – це вилучення Сидорчука, через яке він пропустить сьогоднішню зустріч. Зважаючи на те, як капітан команди провів кубковий поєдинок, його відсутність може стати суттєвою втратою для Олексія Михайличенка.</p>
      <p>Столичний клуб у четвер грав у Копенгагені. Матч тільки розпочався і вже з’явилося відчуття дежавю – знову помилка у захисті і пропущений гол на перших хвилинах. Шанс відігратися гості отримали на 15-й хвилині, коли м’яч потрапив у руку гравця господарів у штрафному майданчику. Головний арбітр призначив пенальті, але Циганков, який вже не забивав з позначки у цьому сезоні (у ворота «Колоса»), не зміг переграти голкіпера господарів. Реабілітуватися Віктору вдалося за двадцять хвилин до закінчення матчу, коли він віддав результативну передачу на Вербича, який зрівняв рахунок (1:1).</p>
      <p>У виїзних матчах кияни демонструють ідентичні сьогоднішнім господарям поля результати, втративши очки лише одного разу. Гості вигравали 2:0 по ходу зустрічі із «Зорею» у 6-ми турі, але дозволили «чорно-білим» зрівняти рахунок.</p>
      <p>Команди досить часто грають між собою, зустрічаючись також у національному кубку та матчах за Суперкубок. У поточному році вболівальники побачили вже шість «класико». У основний час було зафіксовано одразу чотири нічиї, у липні та серпні опоненти здобули по перемозі з однаковим рахунком 2:1.</p>
      <p>Матчі континентальних турнірів сьогоднішні суперники завершили нічиїми. Але донецький клуб, безумовно, отримав значно більше позитивних емоцій після фінального свистка у Загребі, ніж кияни у Данії. «Гірники» намагатимуться «помститися» динамівцям за поразку у 1/8 національного кубку та збільшити відрив у чемпіонаті. Очікую на їх перемогу із рахунком 2:1. Поставити ж пропоную на «обидві заб’ють» – ця ставка була виграшною у шести з останніх семи «всеукраїнських дербі».</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/rafael-nadal-oleksandr-zvyeryev-prognoz-i-stavka-ganny-chakvetadze/"/>
        <a href="https://bookmaker-ratings.com.ua/tips/betis-sevil-ya-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/atletiko-espan-jol-prognoz-i-stavky-zhordi-gratakosa/"/>
      </related>
    </article>
  </body>
</html>