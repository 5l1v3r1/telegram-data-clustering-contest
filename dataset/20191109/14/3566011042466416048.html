<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545852.html/6407-%D9%85%D8%AF%D8%AF%D8%AC%D9%88-%D8%AA%D8%AD%D8%AA-%D9%BE%D9%88%D8%B4%D8%B4-%D8%A8%DB%8C%D9%85%D9%87-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T14:51:00+00:00"/>
    <meta property="og:title" content="6407 مددجو تحت پوشش بیمه تامین اجتماعی قرار دارند"/>
    <meta property="og:description" content="سرپرست معاونت حمایت و سلامت خانواده کمیته امداد استان کرمان گفت: هم‌اکنون6 هزار و 407  نفر از مددجویان این نهاد در استان تحت پوشش بیمه بازنشستگی و ازکارافتادگی سازمان تأمین اجتماعی قرار دارند."/>
  </head>
  <body>
    <article>
      <h1>6407 مددجو تحت پوشش بیمه تامین اجتماعی قرار دارند</h1>
      <h2>سرپرست معاونت سلامت خانواده کمیته امداد کرمان:</h2>
      <address>
        <time datetime="2019-11-09T14:51:00+00:00">09 Nov 2019, 14:51</time>
      </address>
      <p>سرپرست معاونت حمایت و سلامت خانواده کمیته امداد استان کرمان گفت: هم‌اکنون6 هزار و 407 نفر از مددجویان این نهاد در استان تحت پوشش بیمه بازنشستگی و ازکارافتادگی سازمان تأمین اجتماعی قرار دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمید کریمیان زاده سرپرست معاونت حمایت و سلامت خانواده کمیته امداد استان کرمان در گفتگو با <a href="http://armanekerman.ir/">راه آرمان</a>؛ اظهار داشت: گسترش بیمه تأمین اجتماعی مددجویان یکی از برنامه‌های مهم این نهاد برای توانمندسازی خانوارهای تحت حمایت است.</p>
      <p>وی گفت: به‌منظور توانمندسازی مددجویان، رسیدن به خروجی پایدار و افزایش ضریب نفوذ بیمه‌ها در بین جامعه هدف، پرداخت حق بیمه اجتماعی مددجویان با مشارکت کمیته امداد انجام می‌شود و بیمه‌شدگان می‌توانند از تمامی مزایای بیمه‌های اجتماعی نظیر بازنشستگی، فوت، ازکارافتادگی و درمان استفاده کنند.</p>
      <p>سرپرست معاونت حمایت و سلامت خانواده کمیته امداد استان کرمان افزود: بانوان سرپرست خانوار تحت پوشش بیمه سازمان تأمین اجتماعی با حداقل سن ۵۵ سال و آقایان با حداقل سن ۶۰ سال به‌شرط دارا بودن ۱۰ سال سابقه پرداخت حق بیمه از مزایای بازنشستگی و ازکارافتادگی بهره‌مند می‌شوند.</p>
      <p>کریمیان زاده عنوان کرد: هم‌اکنون6 هزار و 407 نفر از مددجویان این نهاد در استان تحت پوشش بیمه بازنشستگی و ازکارافتادگی سازمان تأمین اجتماعی قرار دارند.</p>
      <p>وی بیان داشت: 3 هزار و 629 نفر از این مددجویان را زنان سرپرست خانوار با کمتر از ۵۰ سال سن و مابقی را مددجویان مجری طرح‌های اشتغال و خودکفایی و قالی‌بافان تشکیل می‌دهند.</p>
      <p>سرپرست معاونت حمایت و سلامت خانواده کمیته امداد استان کرمان خاطرنشان کرد: پنج میلیارد و 916 میلیون تومان طی شش‌ماهه نخست امسال بابت حق بیمه تأمین اجتماعی مددجویان تحت حمایت کمیته امداد استان کرمان پرداخت‌شده است.</p>
      <p>کریمیان زاده اذعان داشت: با حمایت‌های این نهاد در حوزه بیمه های اجتماعی، هم‌اکنون ۴۹۱ نفر از مددجویان تحت حمایت این نهاد در استان کرمان، بازنشسته و از خدمات مستمری تأمین اجتماعی بهره‌مند هستند.</p>
      <p>انتهای پیام/</p>
    </article>
  </body>
</html>