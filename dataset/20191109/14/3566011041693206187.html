<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545822.html/%D8%AF%D9%84-%D9%BE%D8%B1%D8%AE%D9%88%D9%86-%DA%A9%D9%86%DA%AF%D8%A7%D9%86%DB%8C-%D9%87%D8%A7%DB%8C-%D9%85%D9%87%D9%85%D8%A7%D9%86-%D9%86%D9%88%D8%A7%D8%B2-%D8%A7%D8%B2-%D8%AD%D8%B1%D9%85%D8%AA-%D8%B4%DA%A9%D9%86%DB%8C-%D9%85%D9%87%D9%85%D8%A7%D9%86-%D9%87%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T14:58:00+00:00"/>
    <meta property="og:title" content="دل پرخون کنگانی های مهمان نواز از حرمت شکنی مهمان ها"/>
    <meta property="og:description" content="در سال های اخیر با موج بی حجابی یا بدحجابی در شهرستان کنگان شاهد باشند به گونه ای که این معضل فرهنگی برای تمامی ساکنین آن مناطق رنج آور است."/>
  </head>
  <body>
    <article>
      <h1>دل پرخون کنگانی های مهمان نواز از حرمت شکنی مهمان ها</h1>
      <h2>در غفلت دستگاه نظارتی؛</h2>
      <address>
        <time datetime="2019-11-09T14:58:00+00:00">09 Nov 2019, 14:58</time>
      </address>
      <p>در سال های اخیر با موج بی حجابی یا بدحجابی در شهرستان کنگان شاهد باشند به گونه ای که این معضل فرهنگی برای تمامی ساکنین آن مناطق رنج آور است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل <a href="https://sepas.ir/1398/08/18/%d8%af%d9%84-%d9%be%d8%b1%d8%ae%d9%88%d9%86-%da%a9%d9%86%da%af%d8%a7%d9%86%db%8c-%d9%87%d8%a7%db%8c-%d9%85%d9%87%d9%85%d8%a7%d9%86-%d9%86%d9%88%d8%a7%d8%b2-%d8%a7%d8%b2-%d8%ad%d8%b1%d9%85%d8%aa-%d8%b4/"><b>سپاس</b></a>،شهرستان کنگان با وجود کرانه های نیلگون خلیج فارس وموقعیت منحصر به فرد اقتصادی و نیز وجود آثار تاریخی در سیراف هرساله در ماهه ای پاییز و زمستان در سال میزبان مسافران زیادی از نقاط مختلف ایران است.</p>
      <p>با توجه به اینکه مردم جنوب کشور به مهمان نوازی و خون گرمی شهره هستند و پذیرای همه اقشار جامعه خود می باشند باعث شده است در سال های اخیر با موج بی حجابی یا بدحجابی در شهرستان کنگان شاهد باشند به گونه ای که این معضل فرهنگی برای تمامی ساکنین آن مناطق رنج آور است و عدم سنخیت حجاب زنان ومردان مهمان با اهالی این منطقه موجی از نگرانی را برای ساکنین در سراسر شهرستان کنگان بوجود آورده است.<br/><br/>در چند سال اخیر به دلیل بی توجهی به حوزه فرهنگ، خصوصاً در زمینه عفاف و حجاب و همچنین مشخص نبودن متولی این امر و در نتیجه رها کردن این بخش، شاهد هنجارشکنی های بی شماری در سواحل دریا بوده ایم که هر بار مسئولان با فرافکنی و متهم کردن یکدیگر موجبات بدتر شدن امر را فراهم می کنند.</p>
      <p>در شرایطی که دشمنان از هر سو تلاش دارند تا با حمله بر ارزش‌های دینی،اسلامی و حجاب زنان و بانوان، بنیان خانواده را نشانه گرفته و ارزش‌ها را در جامعه کمرنگ کنند؛ مهم‌ترین وظیفه ما به عنوان زن مسلمان، در کنار حفظ حجاب و عفاف با هدف استحکام‌بخشی به بنیان خانواده و جلوگیری از فروپاشی آن، باید نهادینه کردن فرهنگ حجاب و عفاف براساس آموزه‌های دینی در فضای مجازی به عنوان فضایی با دهها میلیون کاربر باشد.</p>
      <p>انقلاب اسلامی ایران، انقلابی که بر پایه ارزش‌ها شکل گرفته است در دهه چهارم قرار گرفته و اکنون برخی تغییر ذائقه‌ها با رواج فرهنگ غربی موجب شده است که حجابی که روزی از آن به‌عنوان ارزش معنوی و ملی و بدحجابی ضدارزش تلقی می‌شد؛ امروز کم‌کم جای خود را به بدحجابی بدهد و موجب خدشه‌دار شدن ارزش‎‌‌های اسلامی و انقلابی ما شود.</p>
      <p>به راستی در این رابطه و در بحث بدحجابی چه کسی یا کسانی مسؤول هستند؟</p>
      <p> آیا نهادهای مربوطه به‌درستی وارد عمل نشده‌اند، دولت کنترل دقیق نداشته، مجلس قوانین محکم و صریح وضع نکرده و یا اینکه مردم ما به نوعی از ارزش‌ها فاصله گرفته‌اند و رواج فرهنگ غرب، موجب تغییر ذائقه آنان و رواج بدحجابی در جامعه شده است؟</p>
      <p>نباید عادت‌های مختلفی که در برخی از موارد برایمان عادی شده است؛ موجب شود که عدالت از بین برود، و باید بدانیم تغییر فکر و اندیشه مردم موجب شده است که به سمت بدحجابی روی آورند و لذا باید بر روی فکر و اندیشه‌های مردم کار شود و از گسترش بدحجابی در جامعه که ریشه بسیاری از ناهنجاری‌ها و آسیب‌های اجتماعی است؛ جلوگیری شود.</p>
      <p>امروز مسأله بدحجابی به دغدغه اصلی و مهم همه خانواده‌ها و گروه‌های سنی مختلف تبدیل شده است و در برخی از موارد موجب متزلزل شدن پایه‌های خانواده و حتی فروپاشی آن شده است و مردم و مسؤولان معتقدند که باید راهکار مناسب برای رفع این معضل اندیشیده شود.</p>
      <p>متأسفانه در این ایام شاهدیم بعضی از‌ مسافران متاسفانه پس از شنا در دریا با پوشش نامناسب به محیط پارک و بین مردم می‌آیند که حتی مشاهده شده برخی از آنها با این پوشش در شهر تردد می‌کنند و به کارهای خود از جمله خرید می‌پردازند. با این کار، حقوق دیگر شهروندان تضییع می‌‌شود و حتی برخی از خانواده‌ها به خاطر همین مسائل از رفتن به پارک و تفریح کنار دریا منع شده‌اند؛ در واقع یکی از حقوق شهروندی آن‌ها تضییع شده‌ است</p>
      <p>شنای مختلط در مردان و زنان برخی از سواحل شهرستان  صحنه خوبی برای شهرستان نیست همچنین وضعیت بدحجابی در سواحل به کشف حجاب نیز رسیده است. صفحه های مختلف شبکه های اجتماعی پر از عکس ها و سلفی هایی شده که مبلغ بدحجابی در سواحل می باشد</p>
      <p>طبق تبصره ماده 638 قانون مجازات اسلامی تشکیل دهنده جرم عدم رعایت حجاب شرعی است . به موجب این ماده " هرکس علناً در انظار عمومی و معابر تظاهر به عمل حرامی نماید علاوه بر کیفر عمل به حبس از 10 روز تا دو ماه یا تا 74 ضربه شلاق محکوم می گردد و در صورتیکه مرتکب عملی شود که نفس آن عمل دارای کیفر نمی باشد ولی عفت عمومی را جریحه دار می نماید ، فقط به حبس از 10 روز تا دو ماه یا تا 74 ضربه شلاق محکوم خواهد شد".<br/><br/>تبصره "زنانی که بدون حجاب شرعی در معابر و انظار عمومی ظاهر شوند به حبس از 10 روز تا دوماه یا از 50 هزار تا پانصد هزار ریال جزای نقدی محکوم خواهند شد".<br/><br/>برخلاف گمان برخی از مردم به خصوص زنان و دختران، از دیدگاه قانون برهنه بودن چه تمام چه بخشی از موی سر و یا هر بخش دیگر از بدن بی حجابی محسوب می شود و ما عنوان مجرمانه ای تحت نام "بد حجابی " نداریم .<br/><br/> پیش از وضع ماده 638 قانون مجازات اسلامی در سال 1375 ، ماده قانونی جرم عدم رعایت حجاب شرعی ماده چهار قانون " نحوه رسیدگی به تخلفات و مجازات فروشندگان لباسهائی که استفاده از آنها در ملاعام خلاف شرع است یا عفت عمومی را جریحه دار کند ـ مصوب 1365 " بود . برابر این ماده " کسانیکه در انظار عمومی وضع پوشیدن لباس و آرایش آنان خلاف شرع و یا موجب ترویج فساد و یا هتک عفت عمومی باشد توقیف و خارج از نوبت در دادگاه صالح محاکمه و حسب مورد به یکی از مجازات های مذکور در ماده 2 محکوم می گردند".از نیروی انتطامی و دادگستری و نهاد های نظارتی شهرستان انتطار میرود که در این امر ورود کند.</p>
      <p>انتهای پیام/ </p>
    </article>
  </body>
</html>