<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yen-boluyu-goster-gucunu-214625h.htm"/>
    <meta property="og:site_name" content="OLAY"/>
    <meta property="article:published_time" content="2019-11-09T14:15:33+00:00"/>
    <meta property="og:title" content="Yen Bolu'yu göster gücünü"/>
    <meta property="og:description" content="Evinde Balıkesir'le berabere kalarak iç saha büyüsü bozulan Bursaspor, bugün telafi peşinde..."/>
  </head>
  <body>
    <article>
      <h1>Yen Bolu'yu göster gücünü</h1>
      <h2>Evinde Balıkesir'le berabere kalarak iç saha büyüsü bozulan Bursaspor, bugün telafi peşinde...</h2>
      <address>
        <time datetime="2019-11-09T14:15:33+00:00">09 Nov 2019, 14:15</time>
      </address>
      <p>Deplasmandaki son maçını kazanan yeşil beyazlılar, Boluspor'u mağlup edip dış sahada üst üste 2. maçından 3 puanla ayrılmayı hedefliyor. Atatürk Stadı'nda saat 16.30'da başlayacak karşılaşmayı Burak Şeker yönetecek.</p>
      <p>TFF 1. Lig'de 11. hafta heyecanı bugün tamamlanacak. Yeniden Süper Lig'i hedefleyen Bursaspor da bugün Boluspor'a konuk oluyor. Ligde deplasmanda başarılı bir performans sergileyemeyen ancak, son dış saha maçında İstanbuspor'u yenerek moral bulan yeşil beyazlıların alt sıralardan kurtulma mücadelesi veren rakibiyle yapacağı karşılaşma saat 16.30'da başlayacak. Bolu Atatürk Stadı'nda yapılacak mücadelede düdük ise Antalya Bölgesi hakemi Burak Şeker'de olacak. Şeker'in yardımcılıklarını ise Seyfettin Ünal ve Ali Tuna yapacak.</p>
      <p>
        <b>KAZANMAK ŞART</b>
      </p>
      <p>Bu sezon deplasmanda pek de başarılı olamayan Bursaspor, bu grafiğini tersine çevirmek için mücadele ediyor. Ligdeki 3 mağlubiyetini de deplasman maçlarında alan yeşil beyazlılar, dış sahada oynadığı son karşılaşmada ise İstanbulspor'u mağlup etmeyi başardı. Ligdeki son maçında evinde Balıkesirspor'la golsüz berabere kalan Timsah, hem bu puan kaybını telafi etmek hem de zirve yarışından kopmamak için sahaya çıkacak. Bursaspor, ayrıca Bolu deplasmanından galibiyetle ayrılarak milli araya da moralli girmeyi hedefliyor.</p>
      <p><b>STAT</b>: Bolu Atatürk<br/><b>HAKEMLER</b>. Burak Şeker, Seyfettin Ünal, Ali Tuna<br/><b>4. HAKEM</b>: Mustafa Hakan Belder<br/><b>YAYIN: 16.30/beINMAX1</b><br/><b>EKSİKLER</b>: Umut Gündoğan, Cumali Bişi<br/><b>EKSİKLER</b>: Özer Hurmacı, Burak Altıparmak</p>
      <p><b>BOLUSPOR</b><br/>32 Hakan Canbazoğlu<br/>61 Hayrullah Bilazer<br/>4 İsmail Konuk<br/>80 Ümit Kurt<br/>24 Hakan Arslan<br/>6 Cumali Bişi<br/>30 Andre Nascimento<br/>7 Melih Okutan<br/>10 Bilal Kısa<br/>88 Mustafa Durak<br/>9 Rydell Poepon</p>
      <p><b>BURSASPOR</b><br/>25 Çağlar Şahin Akbaba<br/>12 Abdullahi Shehu<br/>88 Anıl Karaer<br/>66 Mamadou Diarra<br/>14 Iasmin Latovlevici<br/>15 Aykut Akgün<br/>5 Emirhan Aydoğan<br/>8 Jani Atanasov<br/>17 Recep Aydın<br/>7 Burak Kapacak<br/>9 Kubilay Kanatsızkuş</p>
    </article>
  </body>
</html>