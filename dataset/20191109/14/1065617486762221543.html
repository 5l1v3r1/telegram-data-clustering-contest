<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/parma-roma-a-breve-fonseca-in-conferenza-stampa/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-09T14:20:47+00:00"/>
    <meta property="og:title" content="Fonseca: “Non cambierò molto contro il Parma. Siamo in fiducia nonostante la sconfitta” – LIVE"/>
    <meta property="og:description" content="Il tecnico giallorosso ha parlato in conferenza stampa dall'hotel dove alloggia la squadra"/>
  </head>
  <body>
    <article>
      <h1>Fonseca: “Siamo in fiducia, col Parma no ncambierò molto. Diawara non pronto per i 90 minuti” – LIVE</h1>
      <h2>Il tecnico giallorosso ha parlato in conferenza stampa dall’hotel dove alloggia la squadra</h2>
      <address><time datetime="2019-11-09T14:20:47+00:00">09 Nov 2019, 14:20</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Archiviata la delusione di <b>Moenchengladbach</b>, la <b>Roma</b> vuole riprendere la sua corsa in campionato domani contro il Parma. La bella vittoria col <b>Napoli</b> ha lanciato definitivamente i giallorossi in classifica: la missione di <b>Fonseca</b> è chiudere in bellezza l’ennesimo tour de force prima della sosta per le nazionali, mantenendo almeno il terzo posto. Come di consueto, il tecnico della Roma Paulo <b>Fonseca</b> ha incontrato i giornalisti nella conferenza stampa della vigilia. Che non si tiene nel centro sportivo di <b>Trigoria,</b> ma direttamente all’<b>hotel</b> dove alloggia la squadra dopo il trasferimento diretto dalla Germania.</p>
      <p>
        <b>LA CONFERENZA DI FONSECA</b>
      </p>
      <p><b>Ci sono stati meno di tre giorni tra una partita e l’altra. Può influire sulle scelte?</b><br/>E’ vero che abbiamo giocato molte partite in questi giorni, ma non cambierò molto per la partita con il Parma. Dobbiamo capire che quando la squadra sta bene non abbiamo bisogno di cambiare molto. E’ vero che abbiamo fatto molte partite, ma non credo che cambierò.</p>
      <p><b>Cosa è rimasto della partita contro il Borussia? </b><br/>Abbiamo perso e quando è così la squadra deve sentire che bisogna cambiare, lottare di più per fare meglio nella prossima partita. Ma la squadra ha fiducia, abbiamo fatto una buona partita. E’ vero che abbiamo perso, ma la squadra ha fiducia.</p>
      <p><b>Ci sono degli avversari più difficili di altri per la Roma? </b><br/>Sono tutti difficili, è il solito discorso. E’ vero che il Parma è molto forte in contropiede, Gervinho è molto pericoloso individualmente. Domani avremo una partita molto difficile contro una buona squadra.</p>
      <p><b>Si aspettava una reazione così forte del gruppo in questo momento di difficoltà? </b><br/>Sì, la squadra sta bene. Abbiamo fatto delle buone partite e mi aspettavo che la squadra giocasse bene in questo momento. Come ho detto, la squadra ha fiducia e ha compromesso collettivo grande ed è questo l’importante.</p>
      <p><b>Diawara è tornato: Mancini andrà in difesa o vede un futuro ancora a centrocampo? </b><br/>Io penso sempre e solo alla prossima partita. E’ vero che Diawara non è pronto per fare 90 minuti, Mancini giocherà in questa posizione domani.</p>
      <p><b>Spinazzola sta bene?</b><br/>Sì, è pronto.</p>
    </article>
  </body>
</html>