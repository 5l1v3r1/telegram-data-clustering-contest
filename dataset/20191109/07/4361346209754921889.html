<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/rekord-90-ezer-nezo-elott-jatszik-marozsan-dzsenifer/186241"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T07:15:00+00:00"/>
    <meta property="og:title" content="Rekord: 90 ezer néző előtt játszik Marozsán Dzsenifer"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rekord: 90 ezer néző előtt játszik Marozsán Dzsenifer</mark>
      </h1>
      <address><time datetime="2019-11-09T07:15:00+00:00">09 Nov 2019, 07:15</time> by <a rel="author">K. B.</a></address>
      <p>Európai nézőcsúcsot dönt ma a Wembley Stadionban az angol–német barátságos női focimeccs, amelyre mind a 90 ezer jegy elkelt – a rekordot női meccsen eddig a két csapat 2014-es londoni találkozója (0-3) tartotta 55 ezer szurkolóval. A vendégeket erősítő magyar származású Marozsán Dzsenifer családja is ott lesz a futballtörténelmi eseménynek számító ta­lál­kozón.</p>
      <figure>
        <img src="http://media.borsonline.hu/cikk/20/191809/big-lead/650x360/2018562_marozsan-legujabb-afp.jpg"/>
        <figcaption>© AFP</figcaption>
      </figure>
      <p>– Angliában a női foci sokat fejlődött. A válogatottjuk a világ legjobb csapa-taihoz tartozik. Itt lesz a 2021-es Eb, ez a meccs pedig egy nagyon jó reklám – fogalmazott a Borsnak Marozsán, akinek az eddigi csúcsa a 2012-es müncheni BL-döntő, és a riói olimpiai döntő volt, amikor mindkétszer 50 ezer néző előtt futballozott.</p>
      <p>– Fantasztikus lesz 90 ezer ember előtt pályára lépni, már most beleborzongok, ha rá gondolok. Jó lenne mindig ilyen nagy közönség előtt játszani, de nehéz megmondani, mikor juthat el erre a szinte a női foci – tette hozzá a német válogatott csatára.</p>
      <p>A világcsúcsot egyébként az 1999-es Egyesült Államok–Kína női vb-döntő tartja 90 185 nézővel.</p>
    </article>
  </body>
</html>