<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ayodhya-verdict-baba-ramdev-statement-2839932.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T07:49:39+00:00"/>
    <meta property="og:title" content="मंदिर निर्माण में मुस्लिम और मस्जिद में हिंदुओं को देना चाहिए सहयोग: बाबा रामदेव"/>
    <meta property="og:description" content="अयोध्या मामले पर सुप्रीम कोर्ट के फैसले को लेकर बाबा रामदेव ने कहा कि आज सत्यमेव जयते चरितार्थ हुआ है। बाबा रामदेव ने कहा कि मंदिर निर्माण में मुस्लिम और मस्जिद बनाने में हिंदुओं को सहयोग देना..."/>
  </head>
  <body>
    <article>
      <h1>मंदिर निर्माण में मुस्लिम और मस्जिद में हिंदुओं को देना चाहिए सहयोग: बाबा रामदेव</h1>
      <address><time datetime="2019-11-09T07:49:39+00:00">09 Nov 2019, 07:49</time> by <a rel="author">लाइव हिन्दुस्तान, नई दिल्ली</a></address>
      <p>अयोध्या मामले पर सुप्रीम कोर्ट के फैसले को लेकर बाबा रामदेव ने कहा कि आज सत्यमेव जयते चरितार्थ हुआ है। बाबा रामदेव ने कहा कि मंदिर निर्माण में मुस्लिम और मस्जिद बनाने में हिंदुओं को सहयोग देना चाहिए।</p>
      <p>वहीं, आध्यात्मिक गुरू श्रीश्री रविशंकर ने राजनीतिक रूप से संवेदनशील राम जन्मभूमि-बाबरी मस्जिद भूमि विवाद मामले में उच्चतम न्यायालय के फैसले का स्वागत करते हुए शनिवार को कहा कि इससे हिंदू तथा मुस्लिम समुदायों के सदस्यों को ''खुशी तथा राहत मिली है। </p>
      <p>रविशंकर उच्चतम न्यायलय द्वारा इस विवाद के मैत्रीपूर्ण हल के लिए पहले नियुक्त की गयी मध्यस्थता समिति का हिस्सा थे।</p>
      <p>उन्होंने ट्वीट किया, ''मैं तहे दिल से माननीय उच्चतम न्यायालय के ऐतिहासिक फैसले का स्वागत करता हूं। इससे दोनों समुदाय के लोगों को खुशी और लंबे समय से चल रहे विवाद से राहत मिली है।''</p>
    </article>
  </body>
</html>