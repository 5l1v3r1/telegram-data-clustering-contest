<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/namushkanijat-v-sofija-50-godishen-mazh-vse-oshte-e-s-opasnost-za-zhivota.html"/>
    <meta property="og:site_name" content="bTV Новините"/>
    <meta property="article:published_time" content="2019-11-09T07:55:00+00:00"/>
    <meta property="og:title" content="Намушканият в София 50-годишен мъж все още е с опасност за живота"/>
    <meta property="og:description" content="Той е загубил много кръв и е с рядка кръвна група – В отрицателна, уточниха от болница „Св.Анна”"/>
  </head>
  <body>
    <article>
      <h1>Намушканият в София 50-годишен мъж все още е с опасност за живота</h1>
      <h2>Той е загубил много кръв и е с рядка кръвна група – В отрицателна, уточниха от болница „Св.Анна”</h2>
      <address><time datetime="2019-11-09T07:55:00+00:00">09 Nov 2019, 07:55</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/09/narygan_1573294516-1.mp4"/>
      </figure>
      <p>50-годишният мъж, хоспитализиран снощи в УМБАЛ „Св.Анна” в София с множество прободни рани, все още е в много тежко състояние, с опасност за живота. Това съобщиха за bTV от лечебното заведение.</p>
      <p>„Загубил е над 1 литър кръв. Освен порезните рани има пневмотроакс и множество контузни рани, включително на главата. Още снощи екип ръководен от д-р Ивайло Григоров от Клиника по хирургия на УМБАЛ „Св.Анна” е оперирал пострадалия. Допълнително усложнение за лекарите е, че пациентът е рядка кръвна група – В отрицателна”, уточниха от болницата.</p>
      <p>Мъжът беше нападнат вчера вечерта между първия и втория етаж на блок в столичния квартал „Изток” – в близост до негов офис. Има няколко прободни рани в корема. Свидетели са видели двама души да бягат.</p>
      <p>Извършителите се издирват. Все още не е ясна и причината за нападението. </p>
    </article>
  </body>
</html>