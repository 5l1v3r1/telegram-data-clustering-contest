<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/9/7231454/"/>
    <meta property="og:site_name" content="Українська правда"/>
    <meta property="article:published_time" content="2019-11-09T07:21:58+00:00"/>
    <meta property="og:title" content="Вибухова знахідка: біля Шулявського мосту знайшли понад 100 артснарядів, міни і гранату"/>
    <meta property="og:description" content="Під час заміни інженерних мереж біля Шулявського шляхопроводу піротехніки ДержНС виявили та вилучили понад 100 артилерійських снарядів, мінометні міни та ручну гранату. Фото"/>
  </head>
  <body>
    <article>
      <h1>Вибухова знахідка: біля Шулявського мосту знайшли понад 100 артснарядів, міни і гранату</h1>
      <address>
        <time datetime="2019-11-09T07:21:58+00:00">09 Nov 2019, 07:21</time>
      </address>
      <p>Біля Шулявського шляхопроводу піротехніки ДержНС виявили та вилучили понад 100 артилерійських снарядів, мінометні міни та ручну гранату.</p>
      <p><b>Джерело:</b> пресцентр <a href="https://www.dsns.gov.ua/ua/Nadzvichayni-podiyi/100984.html">ДСНС України</a></p>
      <p><b>Деталі:</b> Вибухонебезпечні предмети часів Другої світової війни було виявлено під час заміни інженерних мереж 8 листопада. </p>
      <p><b>Дослівно:</b> "О 03:20 9 листопада роботи з вилучення боєприпасів завершено, загалом вилучено 101 артилерійський снаряд (47 - калібру 152 мм, 35 - калібру 122 мм, 8 - калібру 105 мм, 11 - калібру 76 мм), 3 мінометні міни та 1 ручну гранату", повідомили надзвичайники. </p>
      <p>Для проведення робіт з виявлення та вилучення боєприпасів залучалося 14 чоловік особового складу та 4 одиниці техніки ДСНС.</p>
      <figure>
        <img src="https://img.pravda.com/images/doc/9/e/9e48101-dsns-sh.jpg"/>
      </figure>
      <figure>
        <img src="https://img.pravda.com/images/doc/a/5/a5d4277-dsns-sh1.jpg"/>
        <figcaption>
          <cite>фото - ДСНС України</cite>
        </figcaption>
      </figure>
      <p>
        <b>Нагадаємо, </b>
      </p>
      <ul>
        <li>Напередодні  у КМДА <a href="https://www.pravda.com.ua/news/2019/11/8/7231437/">повідомили</a>, що склад боєприпасів було виявлено в 30 метрах від Шулявського шляхопроводу. </li>
        <li>Шулявський міст <a href="https://www.pravda.com.ua/news/2017/02/27/7136650/">частково обвалився</a> 27 лютого 2017 року. </li>
        <li>Роботи з будівництва нового шляхопроводу довжиною 158,17 м, велосипедних доріжок (довжина – 741 м), ліво- та правоповоротних з’їздів, реконструкції підземного пішохідного переходу, благоустрою та озеленення заплановано завершити до кінця 2019 - початку 2020 року.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/9/7231453/"/>
        <a href="https://www.pravda.com.ua/news/2019/11/8/7231437/"/>
        <a href="https://www.pravda.com.ua/news/2019/11/8/7231413/"/>
      </related>
    </article>
  </body>
</html>