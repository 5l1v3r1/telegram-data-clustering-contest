<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slncheva-i-topla-noemvriyska-sbota-406243.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T07:57:21+00:00"/>
    <meta property="og:title" content="Слънчева и топла ноемврийска събота"/>
    <meta property="og:description" content="В неделя през страната ще премине атмосферно смущение"/>
  </head>
  <body>
    <article>
      <h1>Слънчева и топла ноемврийска събота</h1>
      <address>
        <time datetime="2019-11-09T07:57:21+00:00">09 Nov 2019, 07:57</time>
      </address>
      <p> </p>
      <p>През нощта валежите ще спрат, облачността и над Западна България ще се разкъса, но над планините ще се задържи значителна. </p>
      <p>Минималните температури ще са предимно между 7° и 12°, по-високи по морския бряг. През по-голямата част от деня, ще бъде предимно слънчево.</p>
      <p>Сутринта на места в низините и котловините ще има ниска слоеста облачност или мъгла. През деня ще се появи разкъсана висока облачност. Ще духа слаб, в Източна България и планинските райони – до умерен юг-югозападен вятър. Максималните температури ще са между 19° и 24°, по-ниски в крайните северозападни райони. Атмосферното налягане ще се задържи по-ниско от средното за месеца.</p>
      <p>Над Черноморието ще е предимно слънчево. Ще духа до умерен юг-югозападен вятър. Максималните температури на въздуха ще са между 20° и 24°. Температурата на морската вода е 17°, по-ниска е на север от н. Калиакра. Вълнението на морето ще е 2 бала.</p>
      <p>Над планините облачността ще е променлива, почти без валеж. Ще духа до умерен, по високите и открити части и временно силен югозападен вятър. Максимална температура на височина 1200 метра около 14°, на 2000 метра - около 8°. </p>
      <p>В неделя през страната ще премине атмосферно смущение. Облачността от запад ще се увеличи и на места в Западна и Централна България ще превали дъжд, над 2000 м – сняг. В Източна България ще остане с до умерен южен вятър и по-топло, с температури до 22°-24°, в останалата част от страната, където вятърът временно ще се обърне от запад-северозапад, максималните ще бъдат между 15° и 20°. В южните райони на Рило-Родопската област са възможни по-съществени количества на валежа, както и гръмотевици.</p>
      <p>В началото на следващата седмица температурите още малко ще се понижат и преобладаващите максимални ще са между 17° и 22°. Минималните ще бъдат: в по-голямата част от Западна България между 4° и 10°, на изток между 12° и 16°. Облачността ще бъде предимно висока и средна. Вятърът – с източна компонента.</p>
    </article>
  </body>
</html>