<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/okonomi/tester-ut-klikk-og-hent/71798468"/>
    <meta property="og:site_name" content="Dinside"/>
    <meta property="article:published_time" content="2019-11-09T07:00:00+00:00"/>
    <meta property="og:title" content="Tester ut klikk og hent"/>
    <meta property="og:description" content="Polet skal ha varene dine klare i løpet av to timer."/>
  </head>
  <body>
    <article>
      <h6 class="kicker">Vinmonopolet med ny løsning</h6>
      <h1>Tester ut klikk og hent</h1>
      <h2>Polet skal ha varene dine klare i løpet av to timer.</h2>
      <address><time datetime="2019-11-09T07:00:00+00:00">09 Nov 2019, 07:00</time> by <a rel="author">Berit B. Njarga</a></address>
      <p>I juni startet Vinmonopolet med å teste ut en ny tjeneste som lyder navnet Klikk og hent.</p>
      <p>Ifølge Jens Nordahl, kommunikasjonssjef i Vinmonopolet, er 17 pol med i testordningen, som går ut på at du velger og betaler for varene på nett, før du henter dem ferdig pakket på polet innen to timer.</p>
      <related>
        <a href="https://www.dinside.no/okonomi/endrer-apningstidene-pa-polet---vil-fore-til-okt-alkoholsalg/70690814"/>
      </related>
      <h3>Maks to timer</h3>
      <p>Slik fungerer tjenesten:</p>
      <p>Finn produktene du ønsker å handle og legg dem i handlekurven, før du velger riktig butikk og betaler for din bestilling. Varene vil være klare for henting innen to timer, og du vil motta en SMS når du kan hente bestillingen din. Ved henting må du oppgi navn og ordrenummer, og sjekke ut varene i kassen. Husk også legitimasjon.</p>
      <p>Du kan kun hente varene innen Vinmonopolets åpningstider.</p>
      <p>- Det ruller og går ganske greit. Nå er vi i gang med å samle erfaringer, om finne ut av om det er noe kundene vil ha, og om det er gjennomførbart i stor skala, forteller Nordahl.</p>
      <p>Han sier videre at de er opptatte av å klare å holde to-timersfristen, noe de har klart i cirka 95 prosent av tilfellene.</p>
      <h3>Evaluering før eventuell utrulling</h3>
      <p>Om Klikk og hent skal bli et tilbud ved flere Vinmonopol, har de fortsatt ikke bestemt.</p>
      <p>- De endelige beslutningene blir tatt når vi har evaluert testordningen. Jeg regner med at dette blir bestemt innen relativt kort tid, sier Nordahl.</p>
      <aside>Følgende pol er med i testen av Klikk og hent:<br/>Bekkestua, Hamar, Molde, Lambertseter, Valentinlyst, Røa, Ulsteinvik, Tønsberg, Hønefoss, Flå, Ulefoss, Risør, Rjukan, Gol, Vinderen, Drammen Strømsø og Oslo CC Vest.</aside>
      <related>
        <a href="https://www.dinside.no/okonomi/kan-du-bytte-vin-pa-polet/71120073"/>
      </related>
    </article>
  </body>
</html>