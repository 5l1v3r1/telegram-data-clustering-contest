<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/accident-in-lant-pe-autostrada-transilvania-trei-persoane-intre-care-un-copil-ranite-18559462"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-09T07:57:24+00:00"/>
    <meta property="og:title" content="Accident în lanţ pe Autostrada Transilvania. Trei persoane, între care un copil, rănite"/>
    <meta property="og:description" content="Trei persoane, printre care un copil, au fost rănite, sâmbătă, într-un accident rutier produs pe Autostrada Transilvania, la intrarea în Turda. În accident au fost implicate patru autoturisme, care s-au ciocnit din cauza ceţii."/>
  </head>
  <body>
    <article>
      <h1>Accident în lanţ pe Autostrada Transilvania. Trei persoane, între care un copil, rănite</h1>
      <address><time datetime="2019-11-09T07:57:24+00:00">09 Nov 2019, 07:57</time> by <a rel="author" href="https://www.zf.ro/autor/vasile-magradean" target="_blank">Vasile Magradean</a></address>
      <p>Trei persoane, printre care un copil, au fost rănite, sâmbătă, într-un accident rutier produs pe Autostrada Transilvania, la intrarea în Turda. În accident au fost implicate patru autoturisme, care s-au ciocnit din cauza ceţii.</p>
      <p>Reprezentanţii ISU Cluj au declarat că la faţa locului au intervenit mai multe echipaje medicale şi o autospecială de descarcerare.</p>
      <p>Pompierii care au mers la accident au găsit patru autovehicule avariate şi ocupanţii ieşiţi din acestea.</p>
      <p>Două femei de 57 şi 45 de ani şi o fetiţă de 10 ani au primit primul ajutor, apoi au fost duse la spital pentru investigaţii suplimentare.</p>
      <p>Poliţiştii au spus, la rândul lor, că traficul rutier este blocat pe Autostrada Transilvania la intrarea în Turda dinspre Gilău, judeţul Cluj, din cauza accidentului în care au fost implicate patru autoturisme.</p>
      <p>Cauza probabilă a accidentului este nepăstrarea distanţei pe fondul condiţiilor de ceaţă cu vizibilitate sub 100 de metri..</p>
    </article>
  </body>
</html>