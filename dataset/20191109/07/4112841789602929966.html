<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76387-Vedci-objavili-vyse-800-mamutich-kosti-v-pasciach-ktore-pred-15-000-rokmi-postavil-praveky-clovek"/>
    <meta property="og:site_name" content="REFRESHER"/>
    <meta property="article:published_time" content="2019-11-09T07:45:00+00:00"/>
    <meta property="og:title" content="Vedci objavili vyše 800 mamutích kostí v pasciach, ktoré pred 15 000 rokmi postavil praveký človek"/>
    <meta property="og:description" content="Pravekí ľudia museli ísť na mamutov s prefíkanou taktikou."/>
  </head>
  <body>
    <article>
      <h1>Vedci objavili vyše 800 mamutích kostí v pasciach, ktoré pred 15 000 rokmi postavil praveký človek</h1>
      <address><time datetime="2019-11-09T07:45:00+00:00">09 Nov 2019, 07:45</time> by <a rel="author">Jakub Paulík</a></address>
      <p>
        <b>Pravekí ľudia museli ísť na mamutov s prefíkanou taktikou.</b>
      </p>
      <p>V blízkosti mexického mesta Tultepec sa paleontológovia dostali k výnimočnému objavu. Podľa <a href="https://www.bbc.com/news/world-latin-america-50330717?ns_source=facebook&amp;ns_mchannel=social&amp;ocid=socialflow_facebook&amp;ns_campaign=bbcnews&amp;fbclid=IwAR3I7ADz1v_zj7LdZl6vxPH4Ew9n_TV7H5fwnZ1fBAOELcoDd7WrrqmM0dw"><b>BBC</b></a> sa im podarilo odhaliť<b> 824 mamutích kostí</b>. Tie patrili 14 mamutom, ktorí v tejto oblasti žili pred zhruba <b>15 000 rokmi</b>. Osudným sa im malo stať stretnutie s pravekými ľuďmi.</p>
      <p>Tí v skupine 20 až 30 lovcov pomocou ohňa <b>nahnali zvieratá do nimi vykopaných jám</b>, kde už mamuty s ľahkosťou dorazili. Nasvedčuje tomu skutočnosť, že 824 spomínaných mamutích kostí našli v jamách, ktoré boli hlboké zhruba 1,7 metra a široké približne 25 metrov.</p>
      <figure>
        <img src="https://i.refresher.sk/public/jakub-p/Mexico_Mammoth_Trap433143660298.jpg"/>
        <figcaption>
          <cite>TASR/AP/Meliton Tapia/Mexico's National Institute of Anthropology and History</cite>
        </figcaption>
      </figure>
      <p>Pohľad vedcov na pravekého človeka sa vďaka tomu zmenil. Doposiaľ si totiž mysleli, že v danej dobe pravekí ľudia mamuty ulovili iba v prípade, ak niekde uviazli bez pričinenia človeka, alebo v situáciách, keď boli zvieratá zranené.</p>
      <p>Okrem pozostatkov z mamutov sa vedcom podarilo natrafiť na kosti tiav a koní, píše <a href="https://www.nytimes.com/aponline/2019/11/06/world/americas/ap-lt-mexico-mammoth-trap.html"><b>The New York Times</b></a>. Pozoruhodným je tento objav z dôvodu, že divoké kone v USA vyhynuli pred 11 až 13-tisíc rokmi a naspäť sa dostali až po objavení Ameriky Európanmi.</p>
      <figure>
        <iframe src="https://www.youtube.com/embed/BV1hzOo5GJg" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/40955-Uz-o-par-rokov-by-mohli-po-Zemi-opat-pobehovat-mamuty-Vyskumnici-z-Harvardu-chcu-vytvorit-hybrid-historickeho-zvierata-a-dnesneho-slona"/>
        <a href="https://refresher.sk/49520-Mladeho-leva-zastrelia-v-malom-vybehu-a-domov-si-zoberu-jeho-lebku-Zbytok-tela-sa-za-desattisice-preda-ako-liecive-predmety-do-Azie"/>
        <a href="https://refresher.sk/27625-Dinosauri-trus-ci-spermie-cerva-Archeologom-sa-uz-podarilo-objavit-tie-najbizarnejsie-nalezy"/>
        <a href="https://refresher.sk/57521-Neandertalska-mama-denisovansky-otec-Na-Sibiri-nasli-prvy-dokaz-o-hybride-medzi-dvomi-druhmi-nasich-davnych-predkov"/>
        <a href="https://refresher.sk/37975-Taliansky-chiropraktik-skusajuci-svoje-techniky-na-atraktivnej-slecne-v-spodnej-bielizni-postavil-internet-do-pozoru"/>
        <a href="https://refresher.sk/36620-Pod-morskou-hladinou-sa-vo-vraku-lode-nasla-2000rocna-kostra-namornika-Jej-analyza-nam-toho-odhali-ovela-viac"/>
        <a href="https://refresher.sk/68971-V-Mexiku-nasli-2-000-kosti-patriacich-nezvestnym-detom-a-dospelym-osobam"/>
        <a href="https://refresher.sk/62228-Ilegalne-hladanie-pozostatkov-mamutov-na-Sibiri-je-plne-alkoholu-penazi-a-nebezpecenstva-Muzi-smrti-unikaju-o-vlasok"/>
      </related>
    </article>
  </body>
</html>