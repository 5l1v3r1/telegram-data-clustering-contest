<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ntv-kameramanina-tehdit-olayina-flas-yorum/926541"/>
    <meta property="og:site_name" content="medya faresi"/>
    <meta property="article:published_time" content="2019-11-09T07:13:00+00:00"/>
    <meta property="og:title" content="NTV kameramanına tehdit olayına flaş yorum"/>
    <meta property="og:description" content="Medyaradar yazarı Cezmi Sayılgan, Meclis’te Fuat Oktay’ın protokol müdürü olduğu öğrenilen bir kişinin görevini yapan NTV kameramanını tehdit etmesini kaleme aldı."/>
  </head>
  <body>
    <article>
      <h1>NTV kameramanına tehdit olayına flaş yorum</h1>
      <h2>Medyaradar yazarı Cezmi Sayılgan, Meclis’te Fuat Oktay’ın protokol müdürü olduğu öğrenilen bir kişinin görevini yapan NTV kameramanını tehdit etmesini kaleme aldı.</h2>
      <address>
        <time datetime="2019-11-09T07:13:00+00:00">09 Nov 2019, 07:13</time>
      </address>
      <p>
        <a href="https://www.medyaradar.com/ntv-kameramanina-tehdit-birakin-basin-isini-yapsin-makale-2016840">İşte o yazı:</a>
      </p>
      <p>Bu aralara doktora, öğretmene yönelik şiddet haberleri gündemde.</p>
      <p>Şiddetin her türlüsüne karşı biri olarak, ben de basın mensuplarını yönelik tehdit, taciz ve şiddete dikkat çekmek istiyorum.</p>
      <p>Basın mensubuna kötü muamelenin son örneği geçen gün TBMM çatısı altında yaşandı.</p>
      <p>Cumhurbaşkanı Yardımcısı Fuat Oktay'ı Plan Bütçe Komisyonunda takip eden NTV kameramanı arkadaşımız, daha iyi görüntü alabilmek için önünde duran kişiyi uyardı.</p>
      <p>Sayın Oktay’ın Protokol Müdürü olan bu kişi arkadaşımızın uyarısını kendisine hareket algılamış olacak ki çekimin ardından kameraman arkadaşımızı salonun dışına çıkarttı.</p>
      <p>"Şu tarafa gel konuşalım" diyerek kameramanı üstü örtülü tehdit eden protokol müdürüne basın mensupları “DUR” dedi. Özellikle Fox Tv Muhabiri Kemal Aktaş’ın meslektaşını sahiplenmesi alkışlanacak düzeydeydi.</p>
      <p>Olayın peşini bırakmayan Kemal Aktaş, kameramana müdahaleyi haberleştirerek, kamuoyuna da duyurdu.</p>
      <p>Ama üzücü olan şu ki kötü muameleye maruz kalan kameramanın çalıştığı NTV, bu olaya sessiz kaldı.</p>
      <p>***</p>
      <p>Olayın Oktay'a iletilmesi üzerine, Oktay'ın Basın Danışmanı Ali Genç habercilerden özür diledi.</p>
      <p>Türkiye Haber Kameramanları Derneği’nin de kınadığı bu olay bir kez daha “Bırakın basın işini yapsın” dedirtti.</p>
      <p>Protokol müdürünün yaptığı hatanın farkında olduğunu umuyorum. Bundan sonra hem kendisini hem de Sayın Oktay’ı zora sokacak şekilde davranmayacağını düşünüyorum.</p>
      <p>Bu arada hassasiyetinden ötürü Sayın Fuat Oktay teşekkür ederim..</p>
      <p>Dilerim ki bu olay, yetkili ve etkili makamlarda çalışan diğer kişilere de ders olur ve basın emekçileri bir daha kötü muameleye maruz kalmaz.</p>
      <p>Benin basın mensuplarından özel ricam şu; sahada rakip olabiliriz, hatta o kişiyi sevmeye de biliriz ama bir meslektaşımız kötü muameleye maruz kaldığından lütfen ona sahip çıkalım. Çünkü sahip çıkacağınız şey, aynı zamanda mesleğin onuru ve itibarıdır…</p>
    </article>
  </body>
</html>