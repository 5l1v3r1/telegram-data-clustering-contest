<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/corsair-t3-rush-sedia-gaming/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T07:00:00+00:00"/>
    <meta property="og:title" content="Corsair T3 Rush, una nuova sedia gaming per chi vuole giocare comodo"/>
    <meta property="og:description" content="T3 Rush è la nuova sedia gaming targata Corsair, in vendita dalle prossime settimane anche in Italia ma già rintracciabile negli Stati Uniti a 299 dollari. Tre le colorazioni disponibili."/>
  </head>
  <body>
    <article>
      <h1>Corsair T3 Rush, una nuova sedia gaming per chi vuole giocare comodo</h1>
      <address><time datetime="2019-11-09T07:00:00+00:00">09 Nov 2019, 07:00</time> by <a rel="author">Jacopo Ferrante</a></address>
      <p><b>Corsair</b> ha presentato una nuova <b>sedia gaming</b> di fascia alta, la <b>T3 Rush</b>. Questo prodotto ergonomico è fabbricato con un<b> tessuto morbido traspirante</b>, è dotato di braccioli e schienale 4D regolabili e un solido telaio in acciaio. Disponibile in 3 colori, arriva sul mercato a un prezzo non ancora noto, anche se in alcuni negozi statunitensi è disponibile a 299 dollari.</p>
      <figure>
        <img src="https://www.tomshw.it/images/images/2019/11/t3-rush-gaming-chair-no-copertina-61408.jpg"/>
      </figure>
      <p>La T3 Rush, come la <a href="https://www.tomshw.it/hardware/t2-road-warrior-e-t1-race-2018-nuove-sedie-gaming-corsair/">T1 Race e la T2 Road Warrior</a> prima, presenta un design ispirato agli sport motoristici professionali. T3 Rush è la prima sedia gaming di Corsair ad avere una finitura esterna in tessuto morbido, in grado di trattenere una quantità minima di calore e garantire sessioni di gioco comode e fresche.</p>
      <p>Un cuscino cervicale imbottito regolabile e il supporto lombare in memory foam, entrambi rivestiti in microfibra, sostengono il collo e la schiena.</p>
      <figure>
        <img src="https://www.tomshw.it/images/images/2019/11/t3-rush-gaming-chair-no-copertina-61407.jpg"/>
      </figure>
      <p>I <b>braccioli 4D</b> della T3 Rush possono essere regolati in qualsiasi direzione, mentre lo schienale del sedile è <b>reclinabile tra</b> 10° e 180°. Non manca un pistone che permette di regolare il sedile fino a un’altezza di 100 mm.</p>
      <p>Un set di cinque rotelle da 65 mm permette un movimento agevole sulla maggior parte delle superfici, offrendo al contempo la possibilità di per fermarti in una determinata posizione a seconda delle necessità.</p>
    </article>
  </body>
</html>