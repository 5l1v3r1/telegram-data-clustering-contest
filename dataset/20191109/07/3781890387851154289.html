<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740793"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T07:32:00+00:00"/>
    <meta property="og:title" content="'โป๊งเหน่ง'ดวงเฮงถูกหวย75ใบ ถวายน้ำแดง1.2หมื่นขวด"/>
    <meta property="og:description" content="ตลกดัง 'โป๊งเหน่ง เชิญยิ้ม' แก้บน 'ฤาษีเณร' ถวายน้ำแดง 12,000 ขวด หลังถูกลอตเตอรี่ 75 ใบ รับเงินกว่า 150,000 บาท พร้อมทำประโยชน์เพื่อเด็กชาวเขานำน้ำแดงทั้งหมดไปมอบให้"/>
  </head>
  <body>
    <article>
      <h1>'โป๊งเหน่ง'ดวงเฮงถูกหวย75ใบ ถวายน้ำแดง1.2หมื่นขวด</h1>
      <address>
        <time datetime="2019-11-09T07:32:00+00:00">09 Nov 2019, 07:32</time>
      </address>
      <p>
        <b>ตลกดัง "โป๊งเหน่ง เชิญยิ้ม" แก้บน "ฤาษีเณร" ถวายน้ำแดง 12,000 ขวด หลังถูกลอตเตอรี่ 75 ใบ รับเงินกว่า 150,000 บาท พร้อมทำประโยชน์เพื่อเด็กชาวเขานำน้ำแดงทั้งหมดไปมอบให้</b>
      </p>
      <p>เมื่อวันที่ 9 พ.ย. ที่อาศรมฤๅษีเณร หมู่ 4 ต.โพแตง อ.บางไทร จ.พระนครศรีอยุธยา นายพงษ์ศักดิ์ โสภักดี หรือโป๊งเหน่ง เชิญยิ้ม และ นายณฤเดช อ่ำภิรมย์ หรือโกอั้น ประธานชมรม เปิดบ้านพระเครื่อง ลูกศิษย์อาจารย์ฤๅษีเณร ธาตุพุทธคุณ ร่วมกันถวายน้ำแดงจำนวน 12,000 ขวด หลังจากถูกรางวัลลอตเตอรี่รางวัลเลขท้าย 2 ตัว เลข 79 จำนวน 75 ใบ มูลค่า 150,000 บาท</p>
      <figure>
        <img src="https://www.dailynews.co.th/admin/upload/20191109/news_vcjPyxcAYc144459_533.jpg?v=20191110049?v=5947"/>
      </figure>
      <figure>
        <img src="https://www.dailynews.co.th/admin/upload/20191109/news_bJrYePsRTz144500_533.jpg?v=20191110049?v=5883"/>
      </figure>
      <p>โดยโป๊งเหน่ง กล่าวว่า ตนและโกอั้น ได้ร่วมกันซื้อหวยแล้วถูกรางวัลได้รับเงิน 150,000 บาท จึงได้นำเงินส่วนหนึ่งมาซื้อน้ำแดงเพื่อนำมาถวายแก้บนกับกุมารเจ้าสัวเฮง จากนั้นจะนำน้ำแดงไปทำประโยชน์ โดยมอบให้กับเด็กๆ ชาวเขาเด็กดอยที่อยู่ห่างไกล ซึ่งจะเดินทางไปที่ จ.เชียงใหม่ ในช่วงเดือน ธ.ค. 62 นอกจากนี้ที่อาศรมฤๅษีเณรในวันที่ 11 พ.ย. 62 จะมีพิธีอาบน้ำมนต์แสงจันทร์พร้อมทำพิธีตัวเลขศักดิ์สิทธิ์ในคืนวันลอยกระทง ค่าพานครู 500 บาท ส่วนอาจารย์ฤๅษีเณรได้เตรียมพระนางพญา จ.พิษณุโลก อายุ 662 ปี ที่ได้เก็บไว้มาเป็นเวลานานเพื่อมอบให้กับลูกที่มีพานครู คนละ 1 องค์ โดยฝากทุกท่านมาร่วมบุญแสวงโชคกันได้ที่อาศรมฤๅษีเณร.</p>
    </article>
  </body>
</html>