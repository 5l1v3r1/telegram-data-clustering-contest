<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Spas-Gurnevski-se-okaza-glaven-svidetel-na-tezhko-prestuplenie-912365"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-09T07:06:00+00:00"/>
    <meta property="og:title" content="Спас Гърневски се оказа главен свидетел на тежко престъпление"/>
    <meta property="og:description" content="50-годишен мъж е хоспитализиран снощи в Клиниката по анестезиология, реанимация и интензивно лечение..."/>
  </head>
  <body>
    <article>
      <h1>Спас Гърневски се оказа главен свидетел на тежко престъпление</h1>
      <address>
        <time datetime="2019-11-09T07:06:00+00:00">09 Nov 2019, 07:06</time>
      </address>
      <p>50-годишен мъж е хоспитализиран снощи в Клиниката по анестезиология, реанимация и интензивно лечение на УМБАЛ "Св. Анна"-София с множество прободни рани и все още е в много тежко състояние, с опасност за живота.</p>
      <p>Това съобщиха от пресцентъра на болницата.  50-годишен мъж е бил нападнат на ул. "Гагарин" в кв. Изток".   Загубил е над 1 литър кръв.   Освен порезните рани мъжът има пневмотроакс и множество контузни рани, включително на главата.</p>
      <p>Още снощи екип, ръководен от д-р Ивайло Григоров от Клиниката по хирургия на УМБАЛ "Св. Анна", е оперирал пострадалия.  Допълнително усложнение за лекарите е, че пациентът е рядка кръвна група - В отрицателна.</p>
      <p>Депутатът от ГЕРБ и бивш кмет на Пловдив <a href="https://www.plovdiv24.bg/novini/persons/326.html">Спас Гърневски</a> се оказа съсед на мъжа, който е бил намушкан.  </p>
      <p>Той разказа, че нападението е станало между първия и втория етаж на високия блок.  </p>
      <p>"След минути дойде Бърза помощ, която вдигна пострадалия. Веднага се задейства полицията и, виждате, вече няколко часа работят“, каза той.  </p>
      <p>"Видели са ги съседи, след покушението са избягали през този гараж. Дано да успеят да ги разкрият. Двама души са видели, че бягат. Вероятно те са извършителите и са нападнали човек, който има на втория етаж офис“, обясни Гърневски пред bTV.  </p>
      <p>Извършителите се издирват. Все още не е ясна и причината за нападението.</p>
    </article>
  </body>
</html>