<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/don-alberto-forconi-saluta-santa-croce-festa-con-la-birbanda/1322845/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T07:59:50+00:00"/>
    <meta property="og:title" content="Don Alberto Forconi ai saluti: festa a Santa Croce con la Birbanda"/>
    <meta property="og:description" content="MACERATA - Domani alle 18 il saluto al parroco che lascia dopo 30 anni per andare all'Abbadia di Fiastra"/>
  </head>
  <body>
    <article>
      <h1>Don Alberto Forconi ai saluti: festa a Santa Croce con la Birbanda</h1>
      <h2>MACERATA - Domani alle 18 il saluto al parroco che lascia dopo 30 anni per andare all'Abbadia di Fiastra</h2>
      <address><time datetime="2019-11-09T07:59:50+00:00">09 Nov 2019, 07:59</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fdon-alberto-forconi-saluta-santa-croce-festa-con-la-birbanda%2F1322845%2F">Condividi35</a><a href="https://twitter.com/intent/tweet?text=Don+Alberto+Forconi+ai+saluti%3A+festa+a+Santa+Croce+con+la+Birbanda&amp;url=https%3A%2F%2Fwww.cronachemaceratesi.it%2F2019%2F11%2F09%2Fdon-alberto-forconi-saluta-santa-croce-festa-con-la-birbanda%2F1322845%2F">Tweet</a>Email35 Condivisioni</p>
      <p> </p>
      <p>
        <b>La parrocchia di Santa Croce saluta il suo parroco don Alberto Forconi con una festa domani alle 18: un concerto della Birbanda Santacroce, ennesima “creatura” di don Alberto diventata concreta realtà musicale cittadina che vuole rendere omaggio al suo mentore e sostenitore. Don Alberto lascia Santa Croce dopo 30 anni di servizio costellato da un’infinita serie di iniziative e attività che hanno animato la vita parrocchiale.</b>
      </p>
      <p>Verranno proposti medley della tradizione napoletana e popolare italiana, oltre a canzoni portati al successo da Frank Sinatra, colonne sonore di cartoni animati e film, brani swing e pop, che hanno caratterizzato il repertorio italiano sino ad oggi.  Il Gruppo Musicale Birbanda Santacroce, composto da più di 20 elementi diretta dal maestro Franco Alfonsi, che ne cura anche gli arrangiamenti musicali, farà quindi gli auguri in musica a don Alberto per la sua nuova missione  all’Abbadia di Fiastra e per ringraziarlo di quanto fatto e del sostegno autentico dato non solo alla Birbanda ma a tantissime iniziative culturali e sociali presso la parrocchia di Santa Croce.<b> Nella stessa serata verrà solennemente accolto il nuovo parroco don Pierandrea Giochi ed i due collaboratori don Sergio Fraticelli e don Luca Poli.</b> Gli impegni musicali della Birbanda proseguiranno poi a dicembre con una serie di eventi per le feste di Natale in città e dintorni.</p>
      <figure>
        <img src="https://cdn.cronachemaceratesi.it/wp-content/uploads/2019/11/Esibizione-31-650x433.jpg"/>
        <figcaption>La Birbanda</figcaption>
      </figure>
    </article>
  </body>
</html>