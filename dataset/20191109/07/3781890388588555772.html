<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740795"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T07:49:00+00:00"/>
    <meta property="og:title" content="'ช้างศึก19ปี'ลุ้นเฮือกสุดท้ายต้องชนะเสือเหลือง2ลูก"/>
    <meta property="og:description" content="'ช้างศึก 19 ปี' มีลุ้นเฮือกสุดท้าย ต้องชนะ 'มาเลเซีย' 2 ประตู เพื่อตั๋วเข้ารอบ เตะวันพรุ่งนี้"/>
  </head>
  <body>
    <article>
      <h1>'ช้างศึก19ปี'ลุ้นเฮือกสุดท้ายต้องชนะเสือเหลือง2ลูก</h1>
      <address>
        <time datetime="2019-11-09T07:49:00+00:00">09 Nov 2019, 07:49</time>
      </address>
      <figure>
        <img src="https://www.dailynews.co.th/admin/upload/20191109/news_LKJnmmehuw145453_533.jpg?v=20191109153"/>
      </figure>
      <p>
        <b>"ช้างศึก 19 ปี" มีลุ้นเฮือกสุดท้าย ต้องชนะ "มาเลเซีย" 2 ประตู เพื่อตั๋วเข้ารอบ เตะวันพรุ่งนี้</b>
      </p>
      <p>"ช้างศึกหนุ่ม" ทีมชาติไทย ชุด 19 ปี ที่กำลังแข่งขันฟุตบอลอายุไม่เกิน 19 ปี ชิงแชมป์เอเชีย รอบคัดเลือก กลุ่ม G ที่ประเทศกัมพูชา จะลงสนามนัดสุดท้าย พบ มาเลเซีย วันที่ 10 พ.ย. นี้ เวลา 15.30 น. โดยหลังจากเกมที่ 3 ที่ไทยแพ้ กัมพูชา 1-2 ทำให้สถานการณ์ไม่ดีนัก อยู่ที่ 2 มี 6 แต้ม เท่า กัมพูชา ส่วน เสือเหลือง 9 แต้ม นำจ่าฝูง<br/><br/>ทั้งนี้ทีมอันดับ 1 จะเข้ารอบสุดท้ายทันที ส่วนที่ 2 ต้องไปลุ้นผลงานกับกลุ่มอื่น หากคะแนนเท่ากันจะดูเฮดทูเฮด ซึ่งหากไทยชนะมาเลเซีย แล้ว กัมพูชา ชนะ บรูไน 3 ทีมจะมี 9 แต้มเท่ากัน ต้องดูมินิลีก ดังนั้นโอกาสเข้ารอบของไทยคือต้องชนะมาเลเซียเท่านั้น และถ้าชนะผลต่าง 2 ลูกขึ้นไป จะการันตีการเป็นแชมป์กลุ่มทันที เพราะผลการพบกันของ มาเลเซีย กับ กัมพูชา นั้น มาเลเซีย ชนะ 5-4<br/><br/>สำหรับ ไทย กับ มาเลเซีย เคยเจอกันเมื่อเดือน ส.ค. ในศึกอาเซียน รอบแรก ที่เวียดนาม ช้างศึก เฉือน 1-0</p>
    </article>
  </body>
</html>