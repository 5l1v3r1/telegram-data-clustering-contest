<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/just-cause-4-gratuitamente-pc-weekend/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T07:35:00+00:00"/>
    <meta property="og:title" content="Just Cause 4 giocabile gratuitamente su PC per tutto il weekend"/>
    <meta property="og:description" content="Ottime notizie per i numerosi giocatori su PC: Just Cause 4 è infatti giocabile gratuitamente durante tutto questo weekend."/>
  </head>
  <body>
    <article>
      <h1>Just Cause 4 giocabile gratuitamente su PC per tutto il weekend</h1>
      <address><time datetime="2019-11-09T07:35:00+00:00">09 Nov 2019, 07:35</time> by <a rel="author">Giacomo Todeschini</a></address>
      <p>Buone nuove per i numerosi giocatori su PC che non sanno con cosa intrattenersi in questo fine settimana. <b>Avalanche Studios</b> e <b>Square Enix</b> hanno infatti reso disponibile l’interessante <b>Just Cause 4</b> in maniera totalmente gratuita per una manciata di giorni su <b>Steam</b>.</p>
      <p>Il titolo, che potete comodamente scaricare <a href="https://store.steampowered.com/app/517630/Just_Cause_4_Reloaded/">da questo indirizzo</a>, è quindi giocabile fin da ora fino a domani sera, domenica 10 novembre. Un lasso di tempo certo non esagerato ma che ci permetterà comunque di assaporare le prime sezioni di gioco dell’irriverente e dinamica ultima avventura di <b>Rico Rodriguez.</b></p>
      <p>Leggi anche: <a href="https://www.tomshw.it/videogioco/death-stranding-konami-sony/">Death Stranding: più di metà del team proviene da Konami, vari first party Sony hanno contribuito</a></p>
      <figure>
        <img src="https://www.tomshw.it/images/images/2018/12/just-cause-4-12078.jpg"/>
      </figure>
      <p>Durante la prova il titolo sarà completamente sbloccato e, quindi, sarà possibile addentrarsi all’interno dell’intera mappa di gioco e provare qualsivoglia meccanica escogitata da <b>Avalanche</b> per il titolo. La versione disponibile per la prova gratuita sarà inoltre la <b>Reloaded,</b> contenente, oltre al gioco base, anche una serie di DLC come, ad esempio, la tuta alare armata “<b>Skystriker</b>” e il micro-caccia stealth della<b> Mano Nera.</b></p>
      <p>Se non l’avete ancora giocato vi consigliamo caldamente di sfruttare questa occasione per provare <b>Just Cause 4</b>. Come riporta anche la nostra recensione, che potete trovare comodamente <a href="https://www.tomshw.it/videogioco/just-cause-4-recensione-un-tornado-di-pazzia-per-rico-rodriguez/">qui</a>, infatti: “<b>Just Cause 4</b> è un gioco che riesce sicuramente a divertire e che non deluderà i fan di vecchia data. Nonostante questo è bene avvisare tutti i neofiti che si tratta di un sandbox molto poco attento sia alla trama che alle dinamiche di gameplay più complesse dell’<b>azione purissima e adrenalinica</b>. Il gioco insomma vuole semplicemente intrattenere, fornendo tantissimi strumenti, ma senza fare grossi sforzi in termini di profondità (narrativa o di game design).”</p>
      <p>Che ne pensate di questa notizia e dell’ultimo episodio della celebre saga di <b>Avalanche</b>? Le avventure di <b>Rico Rodriguez</b> vi hanno mai interessato o la formula di gioco escogitata dalla celebre software house non è mai riuscita a convincervi pienamente? Fateci sapere cosa ne pensate direttamente nei commenti!</p>
      <blockquote>Volete recuperare il titolo sempre ad un ottimo prezzo ma su PlayStation 4? Potete farlo comodamente <a href="https://toms.it/HbICr">a questo indirizzo.</a></blockquote>
    </article>
  </body>
</html>