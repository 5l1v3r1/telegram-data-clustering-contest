<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/skandalna-sportna-zvezda-natri-nosa-na-klevetnitsa_442780.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-09T07:40:00+00:00"/>
    <meta property="og:title" content="Скандална спортна звезда натри носа на клеветница"/>
    <meta property="og:description" content="Конър Макгрегър доказа пред съда, че е прав по обвиненията за бащинство"/>
  </head>
  <body>
    <article>
      <h1>Скандална спортна звезда натри носа на клеветница</h1>
      <h2>Конър Макгрегър доказа пред съда, че е прав по обвиненията за бащинство</h2>
      <address>
        <time datetime="2019-11-09T07:40:00+00:00">09 Nov 2019, 07:40</time>
      </address>
      <figure>
        <img src="https://static.blitz.bg/documents/thumbnails/sport/780/201911/15732746861.jpg"/>
      </figure>
      <p>Скандалната звезда на бойните спортове Конър Макгрегър доказа пред съда правотата си по обвиненията за бащинство за незаконнороденото дете на Тери Мъри. Бившият абсолютен шампион на UFC стори това благодарение на ДНК тест. Съвсем наскоро спортистът се отърва само с глоба по обвинение за побой в бар.</p>
      <p>Британката Мъри твърдеше, че е родила своята дъщеря Клодей през 2018 г., след като през 2017-а е имала интимни отношения с Макгрегър. ММА боецът отричаше тези информации и отказваше да признае бащинство върху момичето.</p>
      <p>Спортистът даде ДНК тест, който се оказа с отрицателен резултат и потвърди думите му за лъжесвидетелстване на британката. Сега Конър Макгрегър може дори да даде Тери Мъри на съд за клевета, а същата съдба може да сполети и изданията, които дадоха трибуна на думите на живеещата в Ливърпул жена.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>В началото на тази година Мъри обяви, че 31-годишният ирландец е бащата на дъщеря й, след като двамата са били интимни два пъти при посещението на Макгрегър в Ливърпул през 2017 г. По думите й това е станало само четири седмици преди приятелката на боеца Дий Девин да роди сина им Конър-младши.</p>
      <p>Въпреки наличието на общи снимки във фриволни ситуации на Конър Макгрегър и Тери Мъри, бившият шампион отричаше бащинството. Тя успя да издейства съдебно решение за извършването на ДНК тест. Пробите са взети по-рано през тази година и са дадени за анализ в лаборатория в Нюкасъл, а нейните резултати са потвърдени от център за определяне на бащинството, работещ за подобни случаи на територията на Англия и Уелс.</p>
      <figure>
        <img src="http://static.blitz.bg/documents/editor/157327489939c42f.jpg"/>
      </figure>
    </article>
  </body>
</html>