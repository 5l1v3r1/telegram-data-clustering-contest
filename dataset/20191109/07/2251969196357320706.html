<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/09/chienti-e-potenza-al-via-i-lavori-per-ridurre-il-rischio-idraulico/1322758/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-09T07:50:23+00:00"/>
    <meta property="og:title" content="Chienti e Potenza, al via i lavori per ridurre il rischio idraulico"/>
    <meta property="og:description" content="IL SINDACO sindaco di Monte Cavallo Pietro Cecoli: «Grazie alla collaborazione dei diversi enti coinvolti siamo giunti alla fase di avvio esecutivo del progetto». Interventi realizzati coi fondi europei dell'Asse 8"/>
  </head>
  <body>
    <article>
      <h1>Chienti e Potenza, al via i lavori per ridurre il rischio idraulico</h1>
      <h2>IL SINDACO sindaco di Monte Cavallo Pietro Cecoli: «Grazie alla collaborazione dei diversi enti coinvolti siamo giunti alla fase di avvio esecutivo del progetto». Interventi realizzati coi fondi europei dell'Asse 8</h2>
      <address><time datetime="2019-11-09T07:50:23+00:00">09 Nov 2019, 07:50</time> by <a rel="author">Monia Orazi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F09%2Fchienti-e-potenza-al-via-i-lavori-per-ridurre-il-rischio-idraulico%2F1322758%2F">Condividi13</a><a href="https://twitter.com/intent/tweet?text=Chienti+e+Potenza%2C+al+via+i+lavori++per+ridurre+il+rischio+idraulico&amp;url=https%3A%2F%2Fwww.cronachemaceratesi.it%2F2019%2F11%2F09%2Fchienti-e-potenza-al-via-i-lavori-per-ridurre-il-rischio-idraulico%2F1322758%2F">Tweet</a>Email13 Condivisioni</p>
      <p> </p>
      <p><b>Entro tre mesi partiranno i lavori di riduzione del rischio idraulico lungo i fiumi Chienti e Potenza, per un importo complessivo di quattro milioni di euro. L’annuncio viene da Pietro Cecoli sindaco di Monte Cavallo: «Grazie alla collaborazione dei diversi enti coinvolti siamo giunti alla fase di avvio esecutivo del progetto, con l’inizio del procedimento in Provincia per la valutazione di impatto ambientale e successivamente l’appalto e l’avvio dei lavori, fondamentali per ricostruire in sicurezza».</b> Si tratta di fondi europei dell’Asse 8 Por-Fesr, relativi al terremoto. In provincia di Macerata una cifra di altri due milioni di euro è stata destinata ad interventi analoghi, lungo il fiume Potenza. Anche in questo caso sono stati trasmessi alla Provincia di Macerata i documenti per la valutazione di impatto ambientale. Lungo il Chienti i lavori interesseranno per la riduzione del rischio idraulico, il tratto dalla confluenza del fiume, fino alla Botte di Varano ed alla galleria delle Fornaci. I progetti interessano i due rami del fiume Chienti dalle sorgenti alla loro confluenza nei comuni di Muccia, Pieve Torina, Serravalle di Chienti, Valfornace e Camerino. Sono inoltre ricompresi nella progettazione, su indicazione dei rispettivi comuni il fosso Santa Maria della Valle nel comune di Monte Cavallo e il fosso Varano, fosso di Vallesino e il fosso di Renaccio nel comune di Serravalle di Chienti. Lungo il Potenza i lavori interesseranno il tratto dal ponte Sant’Antonio, fino alla sorgente a Fonte di Brescia, nel territorio dei comuni di San Severino Marche, Gagliole, Castelraimondo, Camerino, Pioraco e Fiuminata, e il progetto per i lavori di ripristino officiosità idraulica da ponte Sant’Antonio a Taccoli, nel territorio di San Severino. Altri lavori sono previsti in località Rocchetta del comune di San Severino Marche, alle due sorgenti di Fonte di Brescia e Laverino a Fiuminata, comprendendo anche il fosso Valcora, che confluisce nel Potenza, nella zona di Fiuminata.</p>
    </article>
  </body>
</html>