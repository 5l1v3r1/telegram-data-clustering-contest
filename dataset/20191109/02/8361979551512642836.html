<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr//novirin-tabletki-i-sirop-z-inozinom-pranobeks-pri-gripi-gerpesi-grvi-instrukciya-pokazannya-cini-50052184.html"/>
    <meta property="og:site_name" content="НВ"/>
    <meta property="article:published_time" content="2019-11-09T02:10:00+00:00"/>
    <meta property="og:title" content="Чарівна паличка. Що таке Новірин і навіщо потрібні універсальні противірусні препарати"/>
    <meta property="og:description" content="Противірусні препарати користуються славою сумнівних засобів, оскільки на вірус неможливо вплинути медикаментами. Чи так це, розглянемо на прикладі Новірину."/>
  </head>
  <body>
    <article>
      <h1>Чарівна паличка. Що таке Новірин і навіщо потрібні універсальні противірусні препарати</h1>
      <h2>Противірусні препарати користуються славою сумнівних засобів, оскільки на вірус неможливо вплинути медикаментами. Чи так це, розглянемо на прикладі Новірину.</h2>
      <address>
        <time datetime="2019-11-09T02:10:00+00:00">09 Nov 2019, 02:10</time>
      </address>
      <p>Новірин - синтетичний противірусний препарат. Згідно анотації виробника, Київського вітамінного заводу, це «противірусний засіб прямої дії», що володіє імуномодулюючою ефектом.</p>
      <p>Діюча речовина: 1 таблетка Новірину містить інозину пранобекс 500 мг; допоміжні речовини: крохмаль картопляний, повідон, магнію стеарат. Таблетки мають круглу форму з двоопуклою поверхнею з рискою, від майже білого до жовтувато-білого кольору. Новірин сироп містить 50 мг інозину пранобекс в 1 мл, і допоміжні речовини: сахарозу, гліцерин, Е216, Е218, ароматизатор (цитрусовий), очищену воду.</p>
      <p>Згідно <a href="http://www.cancer.org/treatment/treatments-and-side-effects/complementary-and-alternative-medicine.html">з дослідженнями Американського онкологічного товариства</a>, інозин пранобекс діє аналогічно гормонам людського тимусу (вилочкової залози), де відбувається дозрівання, диференціація і імунологічне «навчання» T-клітин імунної системи, завдяки чому і досягається імуномодулюючий ефект.</p>
      <p>До інозину пранобекс чутливі віруси кору, епідемічного паротиту, герпесу людини, цитомегаловірус, вірус Епштейна-Барра, вірус вітряної віспи, віруси грипу і парагрипу, аденовіруси. Як і інші противірусні засоби, Новірин при гострих вірусних інфекціях найбільш ефективний, якщо лікування розпочато на ранній стадії хвороби (найкраще - в першу ж добу).</p>
      <p><b>Альтернативні торгові назви препарату:</b> <i>Ізопринозин, Гропринозин, Нормомед, Інозин пранобекс, Гропринозин-Ріхтер, Метізопрінол.</i></p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/322/big/92f6d0019147317e3197a46dc95fde0f.png?stamp=20191107154047&amp;q=85&amp;output=jpg&amp;bg=white"/>
        <figcaption>Таблетки Новірін призначають від ряду вірусних інфекцій / Фото: Brett Jordan / Unsplash</figcaption>
      </figure>
      <h3>Новірин: інструкція</h3>
      <p><b>Фармакологічні властивості.</b> Активна діюча речовина в Новірині - інозин пранобекс. Це молекулярний комплекс інозин: п-ацетамідобензойна кислота: N, N-диметиламіно-2-пропанол у співвідношенні 1:3:3. Пряма противірусна дія інозину пранобекс обумовлена зв'язуванням з рибосомами вражених вірусом клітин, що уповільнює синтез вірусної і-РНК (порушення транскрипції і трансляції) і призводить до пригнічення реплікації РНК- і ДНК-геномних вірусів. Імуномодулюючий ефект обумовлений впливом на Т-лімфоцити (активізація синтезу цитокінів) і підвищенням фагоцитарної активності макрофагів. При герпетичній інфекції Новірин сприяє прискоренню утворення специфічних антитіл, зменшуються клінічні прояви та частота рецидивів. Таким чином зменшується вірусне навантаження на організм, налагоджується діяльність імунної системи, активізується синтез власних інтерферонів.</p>
      <p><b>Фармакокінетика.</b> Новірин після прийому всередину швидко всмоктується, максимальна концентрація інозину в плазмі крові досягається через 1 годину; фармакологічна дія триває до 6 годин. Ліки не накопичується в організмі і повністю виводяться через 48 годин.</p>
      <h3>Новірин: показання</h3>
      <p>Список захворювань, при яких призначають новірин, включає грип, парагрип, ГРВІ, бронхіти вірусного походження, риновірусні і аденовірусні інфекції; епідемічний паротит, кір. А також захворювання, викликані такими вірусами як: простий герпес Herpes simplex I або II типу (герпес губ, шкіри обличчя, слизової оболонки порожнини рота, шкіри рук, офтальмогерпес), підгострий склерозуючий паненцефаліт, генітальний герпес; вітряна віспа та оперізувальний лишай; інфекційний мононуклеоз; цитомегаловірус; папіломавірус людини та інші захворювання.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/323/big/e4ec11a3530b91d437c33ca0ab334061.png?stamp=20191107155907&amp;q=85&amp;output=jpg&amp;bg=white"/>
        <figcaption>При грипі та ГРВІ часто призначають противірусний засіб - Новірін / Фото: Freepik.com</figcaption>
      </figure>
      <h3>Протипоказання</h3>
      <p>Підвищена чутливість до інозину пранобекс і до інших компонентів лікарського засобу; подагра, сечокам'яна хвороба, важка ниркова недостатність III ступеня, гіперурикемія. Вікове протипоказання: діти до 1 року. Слід звернути увагу і на взаємодію Новірину з іншими лікарськими засобами.</p>
      <p>Новірин слід з обережністю застосовувати пацієнтам з подагрою і гіперурикемією в анамнезі і нирковою недостатністю.</p>
      <h3>Новірин під час вагітності і годування груддю</h3>
      <p>Через відсутність досліджень з безпеки лікарського засобу не рекомендується призначати його в період вагітності або годування груддю.</p>
      <h3>Управління автотранспортом та іншими механізмами</h3>
      <p>Вплив Новірину на швидкість реакції при керуванні автотранспортом і роботі з іншими механізмами не досліджений. Слід враховувати, що лікарський засіб може викликати запаморочення або інші неприємні відчуття з боку нервової системи (див. «Побічні реакції»).</p>
      <h3>Новірин: як приймати</h3>
      <p>Ліки слід приймати всередину, краще після їжі та через рівні проміжки часу; при необхідності таблетку можна розжувати, подрібнити і/або розчинити в невеликій кількості води перед застосуванням. Тривалість лікування визначає лікар. В середньому курс триває 5-14 днів і може повторюватися через 7-10-днів перерви в разі потреби. З перервами та підтримуючими дозами лікування може тривати до 6 місяців. Максимальна добова доза для дорослих - 8 таблеток (4 г інозину пранобекс).</p>
      <p>Новірин при грипі та ГРВІ призначають наступним чином:</p>
      <ul>
        <li>дорослі - по 2 таблетки 3-4 рази на добу;</li>
      </ul>
      <ul>
        <li>діти - добова доза із розрахунку 50 мг на 1 кг маси тіла за 3-4 прийоми протягом 5-7 днів. Новірин дітям призначається, як правило у вигляді сиропу, не раніше 1 повного року.</li>
      </ul>
      <p>У разі необхідності лікування продовжують або повторюють через 7-8 днів.</p>
      <p>Пацієнтам похилого віку ліки застосовують у звичайних дозах для дорослих, необхідності в корекції дози немає.</p>
      <h3>Побічні реакції</h3>
      <p>Лікарський засіб в цілому добре переноситься організмом, в тому числі при тривалому застосуванні. Найпоширеніша побічна дія - короткочасне і незначне збільшення концентрації сечової кислоти в сироватці крові та в сечі (зазвичай в межах норми), спричинене метаболізмом інозину, яке нормалізується через кілька днів після закінчення застосування лікарського засобу.</p>
      <p>Однак можливі і такі побічні реакції, як:</p>
      <ul>
        <li>головний біль, запаморочення, підвищена стомлюваність, нездужання, розлади сну;</li>
      </ul>
      <ul>
        <li>нудота, блювота, біль у надчеревній ділянці, діарея, запор, відсутність апетиту;</li>
      </ul>
      <ul>
        <li>свербіж, шкірні висипання, кропив'янка, еритема, анафілактичні реакції, анафілактичний шок, ангіоневротичний набряк;</li>
      </ul>
      <ul>
        <li>нервозність;</li>
      </ul>
      <ul>
        <li>підвищення рівня трансаміназ, лужної фосфатази або азоту сечовини в крові; біль у суглобах; збільшення об'єму сечі.</li>
      </ul>
      <p>
        <b>Дізнатися ціни, ознайомитися з повною інструкцією, купити препарат:</b>
      </p>
      <ul>
        <li>
          <a href="https://fas.st/sp5UQz">Новірін таблетки</a>
        </li>
      </ul>
      <ul>
        <li>
          <a href="https://fas.st/BbobJM">Новірін сироп для дітей</a>
        </li>
      </ul>
      <p>Читайте також:</p>
      <ul>
        <li>
          <a href="https://nv.ua/ukr/health/medicine/grip-kalendar-shcheplen-i-yak-pidvishchiti-imunitet-novini-ukrajini-50046835.html">Попереджений значить озброєний. Кому потрібне щеплення від грипу</a>
        </li>
        <li>
          <a href="https://nv.ua/ukr/health/medicine/grip-simptomi-yak-vidrizniti-vid-grvi-yak-likuvati-grip-vakcinaciya-grip-2019-50047344.html">Зимова хвороба. Симптоми грипу та методи лікування</a>
        </li>
        <li>
          <a href="https://nv.ua/ukr/health/medicine/zima-2020-roku-vcheni-nazvali-naynebezpechnishiy-shtam-gripu-2019-2020-50048481.html">Вірус-антипод. Що відомо про найнебезпечніший штам грипу зими 2019−2020</a>
        </li>
      </ul>
      <p>
        <i>Правова інформація. Ця стаття містить загальні відомості довідкового характеру і не повинна розглядатися як альтернатива рекомендації лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров'я, зверніться до лікаря.</i>
      </p>
      <p>Читайте також:<br/><a href="https://nv.ua/ukr/health/medicine/ibuprofen-instrukciya-sklad-analogi-doslidzhennya-vidguki-50042160.html">&amp;nbspВбивця болю. Що таке ібупрофен і як його правильно застосовувати?</a></p>
    </article>
  </body>
</html>