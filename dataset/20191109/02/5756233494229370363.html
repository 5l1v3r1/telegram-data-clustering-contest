<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620537/%D8%AA%DB%8C%D9%85-%D9%85%D9%84%DB%8C-%D9%81%D9%88%D8%AA%D8%A8%D8%A7%D9%84-%D8%B3%D8%A7%D8%AD%D9%84%DB%8C-%D8%A7%DB%8C%D8%B1%D8%A7%D9%86-%D9%81%DB%8C%D9%86%D8%A7%D9%84%DB%8C%D8%B3%D8%AA-%D8%AC%D8%A7%D9%85-%D8%A8%DB%8C%D9%86-%D9%82%D8%A7%D8%B1%D9%87%E2%80%8C%D8%A7%DB%8C-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T02:01:00+00:00"/>
    <meta property="og:title" content="تیم ملی فوتبال ساحلی ایران فینالیست جام بین قاره‌ای شد"/>
    <meta property="og:description" content="تیم ملی فوتبال ساحلی ایران با درخشش دروازه‌بان‌های خود از سد امارات گذشت و به فینال جام بین قاره‌ای صعود کرد."/>
  </head>
  <body>
    <article>
      <h1>تیم ملی فوتبال ساحلی ایران فینالیست جام بین قاره‌ای شد</h1>
      <address>
        <time datetime="2019-11-09T02:01:00+00:00">09 Nov 2019, 02:01</time>
      </address>
      <p>
        <i>تیم ملی فوتبال ساحلی ایران با درخشش دروازه‌بان‌های خود از سد امارات گذشت و به فینال جام بین قاره‌ای صعود کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال ساحلی ایران جمعه شب در مرحله نیمه‌نهایی جام بین قاره ای به مصاف تیم میزبان رفت و در پایان با برتری در ضربات پنالتی برای دومین سال متوالی فینالیست شد.</p>
      <p>تیم ملی فوتبال ساحلی ایران در وقت اول با سوپرگل حمید بهزادپور پیش افتاد. بازی در وقت اول با همین نتیجه تمام شد. در وقت دوم گلی رد و بدل نشو و فقط شوت مجدد دروازه بان ایران به تیر دروازه اصابت کرد.</p>
      <figure>
        <img src="https://aftabnews.ir/files/fa/news/1398/8/18/356828_246.jpg"/>
      </figure>
      <p>در زمان سوم بازهم ستاره میدان بهزادپور بود. او یک موقعیت صد در صد را از حریف گرفت با این حال فشار تیم میزبان باعث شد تا آنها در فاصله حدود پنج دقیقه به پایان به گل تساوی دست پیدا کنند و کار به وقت اضافه سه دقیقه ای بکشد.</p>
      <p>درخشش خیره کننده عبدالله بحری دروازه بان امارات مانع از گلزنی شاگردان هاشم پور در وقت اضافه شد و کار به ضربات پنالتی کشیده شد.</p>
      <p>در ضربات پنالتی هم ایران مانند بازی قبل موفق به شکست حریف خود شد. کیانی، میرشکاری، پیرامون و معصومی زاده پناَلتی‌های خود را گل کردند و شیرمحمدی پنالتی اش را خراب کرد. در سوی مقابل امارات ۲ پنالتی از دست که پنالتی دوم توسط پیمان حسینی مهار شد و ایران با برتری چهار بر سه در پنالتی و پنج بر چهار در مجموع به فینال راه پیدا کرد.</p>
      <p>شاگردان عباس هاشم پور برای رسیدن به این مرحله موفق شدند به ترتیب تیم‌های مکزیک، مصر و روسیه را شکست دهند و به عنوان سرگروه راهی دور نیمه پایانی شوند. امیرحسبن کریمی و محمد احمدزاده غایبان ایران در دیدار با امارات بودند.</p>
      <p>در دیگر بازی مرحله نیمه نهایی اسپانیا دست به کار بزرگی زد و با نتیجه چهار بر ۲ از سد روسیه گذشت و به فینال رسید. ملی پوشان برای دفاع از عنوان قهرمانی خود و همچنین کسب سومین قهرمانی در این مسابقات و قرار گرفتن در کنار برزیل و روسیه به عنوان پرافتخارین تیم تاریخ جام بین قاره ای تنها یک گام فاصله دارند.</p>
    </article>
  </body>
</html>