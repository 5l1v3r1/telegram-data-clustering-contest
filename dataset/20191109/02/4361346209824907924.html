<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/18-evig-kereste-edesanyjat-szecsi-pal/186226"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T02:00:00+00:00"/>
    <meta property="og:title" content="18 évig kereste édesanyját Szécsi Pál"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>18 évig kereste édesanyját Szécsi Pál</mark>
      </h1>
      <address><time datetime="2019-11-09T02:00:00+00:00">09 Nov 2019, 02:00</time> by <a rel="author">K. Sz.</a></address>
      <p>
        <b>Barátja és pályatársa, Poór Péter szerint alaptalan az a teória, miszerint az édesanyja miatt követett el öngyilkosságot Szécsi Pál. Valójában, ha csak pillanatokra is, egymásra talált anya és fia. </b>
        <b>Barátja és pályatársa, Poór Péter szerint alaptalan az a teória, miszerint az édesanyja miatt követett el öngyilkosságot Szécsi Pál. Valójában, ha csak pillanatokra is, egymásra talált anya és fia.</b>
      </p>
      <p>Vannak olyan hírességek, akik magukkal vitték a sírba legmélyebb titkaikat, a rajongóik ezért vadabbnál vadabb teóriákat kreálnak kedvencük életéről, szerelmi ügyeiről vagy éppen tragikus haláláról.</p>
      <figure>
        <img src="http://media.borsonline.hu/cikk/20/191794/big-lead/650x360/2018430_1424494-577959048942124-1414029541-n.jpg"/>
        <figcaption>© Facebook</figcaption>
      </figure>
      <p>Ilyen sztár Szécsi Pál, akiről újabban egy levél kering az interneten. Ez az énekes labilis lelki alkatáért, így közvetve öngyilkosságáért is az édesanyját okolja. Tény, hogy Klára asszony 1956-ban emigrált, Pált és nővérét, Katalint nem vitte magával Amerikába, és harmadik gyermekét, Máriát is Bécsben hagyta. Az akkor 12 éves énekes nevelőszülőkhöz ke­rült. A levél szerint Szécsi Pál később, közvetlenül öngyilkossága előtt megtalálta az édesanyját, ő azonban megtagadta a fiát, nem akarta látni.</p>
      <p>A Bors meg­­kereste Poór Pétert, aki nemcsak pá­lyatársa volt Szécsinek, ha­nem a jó ba­rátja is, és úgy érzi, több mint 45 évvel a tragédia után végre tisztázni kell a félreértéseket, véget vetve a találgatásoknak.</p>
      <p>– Pali nem az anyukája miatt lett öngyilkos – jelenti ki határozottan a Bakelit Fesztivál sztárja, hozzátéve, hogy Szécsi valóban egész hátralévő életében, 18 éven át kereste, kutatta az édesanyját.</p>
      <figure>
        <img src="http://media.borsonline.hu/cikk/20/191794/gallery-picture/645w/2018428_szecsi-anyja.jpg"/>
        <figcaption>Klára aszony soha nem hallotta énekelni a fiát</figcaption>
      </figure>
      <p>– Voltak olyan rokonai, akik, nem tudom pontosan, miként, de kijutottak Amerikába, és híreket hoztak Kláráról. Az anya érdeklődött a gyerekei sorsáról. Pali is kutatta őt, szeretett volna tudni róla, az életéről. A fiú és az anya erőfeszítése végül sikerrel járt.</p>
      <p>– Pali egyszer Németországban tartózkodott, ahol telefonon tudtak egymással beszélni. Rettenetesen örült, hogy annyi év után újra hallhatta az anyja hangját. A levéllel ellentétben én úgy tudom, hogy az édesanyja nagyon nyitott volt arra, hogy újra találkozzanak, de nem sokkal később Pali meghalt – meséli Poór Péter, azt is hozzátéve, hogy Szécsinek Németországban titkos terv fogant meg a fejében.</p>
      <figure>
        <img src="http://media.borsonline.hu/cikk/20/191794/gallery-picture/645w/2018426_poor-peter-03-bs.jpg"/>
        <figcaption>Poór Péter szerint Szécsi Pál megkeresését szívesen fogadta az anyja © Bánkúti Sándor</figcaption>
      </figure>
      <p>– Disszidálni akart, elhagyni Magyarországot, pedig tudta, hogy ez a karrierje végét jelentette volna. Sokáig érlelte a fejében a gondolatot, végül elengedte, mert tudta, Amerikában nem tudott volna mit kezdeni magával nyelvtudás és kapcsolatok híján. Akkoriban még nem volt internet és egyebek, ahol értesülhetett volna az ottani közönség Pali munkásságról – fűzte hozzá a pályatárs.</p>
    </article>
  </body>
</html>