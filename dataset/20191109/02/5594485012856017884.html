<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/myuzikl-za-zhivota-na-tina-trnr-izleze-na-broduey_news708256.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T02:05:00+00:00"/>
    <meta property="og:title" content="Мюзикъл за живота на Тина Търнър излезе на Бродуей"/>
    <meta property="og:description" content="Вече се продават билети до юни идната година"/>
  </head>
  <body>
    <article>
      <h1>Мюзикъл за живота на Тина Търнър излезе на Бродуей</h1>
      <h2>Вече се продават билети до юни идната година</h2>
      <address>
        <time datetime="2019-11-09T02:05:00+00:00">09 Nov 2019, 02:05</time>
      </address>
      <p>https://blitz.bg/svyat/myuzikl-za-zhivota-na-tina-trnr-izleze-na-broduey_news708256.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573257877-768x432.jpg"/>
      </figure>
      <p><b>Мюзикълът за живота на Тина Търнър излезе на Бродуей. В биографичното представление с брилянтното си превъплъщение в образа на звездата овациите обра актрисата Ейдриън Уорън. Самата Тина не присъства на премиерата сред публиката.</b><br/><br/>Вечните хитове на Тина Търнър сякаш върнаха времето назад в златните години на кралицата на рокендрола. Мюзикълът на режисьорката Филида Лойд излезе най-напред в Лондон през април тази година, а сега събра на премиерата на Бродуей съзвездие от знаменитости.Упи Голдбърг, телевизионна водеща: За мен тя означава целия свят.</p>
      <p>Спектакълът проследява живота на Тина - дълга битка с нещастия, трудности и страдания, от която се ражда ярка звезда. Певицата похвали горещо изпълнителите.Тина Търнър: Някой написа, че този мюзикъл представя моя живот, но той е като отрова, която се е превърнала в лекарство. Никога няма да бъда толкова щастлива както сега.</p>
      <p>По всеобщо мнение Ейдриън Уорън, така успешно се превъплъщава в ролята, че на сцената сякаш е самата Тина.Ейдриън Уорън, актриса: Не можеш да си спестиш тежкия труд, казва Тина. Аз се старая да открия нейната същност. Но екипът ми разреши да вложа в ролята и нещо от себе си.</p>
      <p>Вече се продават билети за мюзикъла до юни идната година.</p>
    </article>
  </body>
</html>