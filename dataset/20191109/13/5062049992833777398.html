<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10657--boj-o-tenisovy-trun-graduje-djokovicovi-nemusi-stacit-ani-titul"/>
    <meta property="og:site_name" content="Tenisový svět"/>
    <meta property="article:published_time" content="2019-11-09T13:44:00+00:00"/>
    <meta property="og:title" content="Boj o tenisový trůn graduje. Djokovičovi nemusí stačit ani titul"/>
    <meta property="og:description" content="Závěrečný turnaj sezony na okruhu ATP startuje už v neděli. Hlavním tahákem Turnaje mistrů bude boj o první místo světa, v němž se spolu střetnou Novak Djokovič s Rafaelem Nadalem. Dojde i k přímému souboji v semifinále či finále?"/>
  </head>
  <body>
    <article>
      <h1>Boj o tenisový trůn graduje. Djokovičovi nemusí stačit ani titul</h1>
      <address>
        <time datetime="2019-11-09T13:44:00+00:00">09 Nov 2019, 13:44</time>
      </address>
      <p>
        <b>Závěrečný turnaj sezony na okruhu ATP startuje už v neděli. Hlavním tahákem Turnaje mistrů bude boj o první místo světa, v němž se spolu střetnou Novak Djokovič s Rafaelem Nadalem. Dojde i k přímému souboji v semifinále či finále?</b>
      </p>
      <p>Na začátku ATP Finals vede světový žebříček Nadal o 640 bodů. Jistotu, že přezimuje na čele žebříčku, ovšem ani zdaleka nemá. Ba naopak, ve hře je stále 1500 bodů, které může získat tenista, jenž vyhraje všech pět zápasů.</p>
      <p>Na druhou stranu není Djokovič v ideální startovní pozici. Jednomu z největších favoritů celého Turnaje mistrů nemusí stačit k návratu do čela žebříčku ani zisk titulu a plný počet 1500 bodů.</p>
      <p>K takové situaci by došlo, pokud by Nadal prošel do finále a v základní skupině neprohrál ani jeden zápas. V tu chvíli by měl na kontě 10585 bodů a Djokovič v případě zisku trofeje jen 10445 bodů.</p>
      <p>Matematika boje o post jedničky není složitá, na druhou stranu nabízí spoustu možností. Například, pokud by Djokovič vyhrál všechny tři zápasy ve skupině a prohrál v semifinále, nemusel by Nadal vyhrát ani jeden zápas a přesto by zůstal v čele.</p>
      <p>Jak ukazuje přiložený obrázek, Djokovič potřebuje postoupit do finále, aby mohl pomýšlet na návrat do čela světového žebříčku. A pak už bude záležet na tom, jakých výsledků dosáhne Nadal.</p>
      <p>
        <i>Vysvětlivky: Loss (všechny zápasy prohrané), 1/2/3RR (počet výher v základní skupině), RR+SM (počet výher v základní skupině + postup do finále), RR+SM+F (počet výher v základní skupině + zisk titulu)</i>
      </p>
      <figure>
        <img src="https://i.redd.it/27odktqkunw31.jpg"/>
      </figure>
      <footer>Jan Vojkůvka, foto: Twitter: Rolex Paris Masters</footer>
    </article>
  </body>
</html>