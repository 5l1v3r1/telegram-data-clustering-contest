<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/megfazasra-muskatligyoker-a-gyogyir/186221"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-09T13:30:00+00:00"/>
    <meta property="og:title" content="Megfázásra muskátligyökér a gyógyír"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megfázásra muskátligyökér a gyógyír</mark>
      </h1>
      <address><time datetime="2019-11-09T13:30:00+00:00">09 Nov 2019, 13:30</time> by <a rel="author">Bors</a></address>
      <p>Ősszel gyengül a szervezetünk védekezőképessége, fogékonyabbá válunk a felső légúti betegségekre. Az afrikai népgyógyászatban évszázadok óta elismert és hatásos szerként tartják számon a dél-afrikai muskátli gyökerének kivonatát.</p>
      <figure>
        <img src="http://media.borsonline.hu/cikk/20/191789/big-lead/650x360/2018377_61946-455122111212406-1995910848-n.jpg"/>
        <figcaption>© Facebook</figcaption>
      </figure>
      <p>A belőle készült különleges főzetet köhögéses, meghűléses panaszok enyhítésére használják. A dél-afrikai muskátlit ma már a nátha egyik hatékony, természetes ellenszereként tartják számon a nyugati orvoslásban is. Hazánkban a kivonat belsőleg használható, oldatos cseppek formájában áll rendelkezésünkre.</p>
      <p>A növény kivonata aktiválja a szervezetünk természetes védekezőképességét, segíti és erősíti az immunrendszerünk működését. Segíti a váladék kiürülését a légutakból, gátolja a baktériumok sejtekhez tapadását, ezáltal csökkenti a fertőzések kialakulását.</p>
    </article>
  </body>
</html>