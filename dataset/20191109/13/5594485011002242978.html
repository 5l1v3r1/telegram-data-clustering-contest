<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/mzh-i-zhena-priznakha-davakhme-po-30-lv-na-glas-za-yordan-lechkov_news708324.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T13:24:00+00:00"/>
    <meta property="og:title" content="Мъж и жена признаха: Давахме по 30 лв. на глас за Йордан Лечков"/>
    <meta property="og:description" content="Първа ефективна присъда за купуване на гласове на местните избори"/>
  </head>
  <body>
    <article>
      <h1>Мъж и жена признаха: Давахме по 30 лв. на глас за Йордан Лечков</h1>
      <h2>Първа ефективна присъда за купуване на гласове на местните избори</h2>
      <address>
        <time datetime="2019-11-09T13:24:00+00:00">09 Nov 2019, 13:24</time>
      </address>
      <p>https://blitz.bg/obshtestvo/regioni/mzh-i-zhena-priznakha-davakhme-po-30-lv-na-glas-za-yordan-lechkov_news708324.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573297834-1.jpg"/>
      </figure>
      <p>
        <b>Първа ефективна присъда за купуване на гласове на местните избори. Мъж от Сливен получи пет месеца затвор, съобщава bTV.</b>
      </p>
      <p>Светлин Светланов и жена му са задържани по сигнал за купуване на гласове още преди първия тур на местния вот в сливенския квартал "Дружба". Според прокуратурата те договаряли по 30 лева на глас.</p>
      <p>"В извършителя бяха намерени списък с 30 и няколко души с личните им карти. При снети обяснения се доказа, че е предлагал имотна облага на няколко лица от този списък, за да гласуват на изборите за Йордан Лечков за кмет на общината.<br/><br/>Те не са давали пари, а са договаряли, ако гласуват за съответния кандидат за кмет, че ще дадат по 30 лева”, обясни наблюдаващият прокурор Васил Драганов.</p>
      <p>Самият Йордан Лечков е извикан на разпит. Той е заявил, че няма връзка със случая. Няма и доказателства той да е замесен.</p>
      <p>На първият тур на изборите Йордан Лечков получи 2130 гласа и остана трети с едва 5% от общия вот. Той отрича да има нещо общо със случая.</p>
      <p>Съпругата на Светлин е с условна присъда. Двамата имат четири деца и живеят в крайна бедност."Нито ги познавам тези хора, нито се занимавам с такива неща. По гласовете е видно. Някой може да им е дал 50 лева или 30 лева да го кажат това нещо”, каза Лечков.</p>
    </article>
  </body>
</html>