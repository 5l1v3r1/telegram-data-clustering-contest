<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/596508/megalos-o-vathmos-dyskolias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T13:01:00+00:00"/>
    <meta property="og:title" content="Μεγάλος ο βαθμός δυσκολίας..."/>
    <meta property="og:description" content="Ο βαθμός δυσκολίας της σημερινής αναμέτρησης της Νέας Σαλαμίνας είναι αρκετά μεγάλος. Ένα ντέρμπι της Αμμοχώστου με αντίπαλο την Ανόρθωση έχει πάντα..."/>
  </head>
  <body>
    <article>
      <h1>Μεγάλος ο βαθμός δυσκολίας...</h1>
      <address><time datetime="2019-11-09T13:01:00+00:00">09 Nov 2019, 13:01</time> by <a rel="author">Άντρια Χήρα</a></address>
      <p>Ο βαθμός δυσκολίας της σημερινής αναμέτρησης της Νέας Σαλαμίνας είναι αρκετά μεγάλος. Ένα ντέρμπι της Αμμοχώστου με αντίπαλο την Ανόρθωση έχει πάντα ιδιαίτερο ενδιαφέρον, πόσο μάλλον τώρα που η Νέα Σαλαμίνα έχει απέναντι της την πιο φορμαρμισμένη ομάδα του πρωταθλήματος και τον MVP του μέχρι στιγμής πρωταθλήματος, τον Ρούμπεν Ράγιος.<br/> <br/>Το συγκρότημα του Σάββα Πουρσαϊτίδη, μετά την ισοπαλία στο Μακάρειο στάδιο, ψάχνει επιστροφή στις νίκες, αφού αυτό έχει να το πετύχει από το ματς στο "Τάσος Μάρκου". Το σημερινό είναι ένα πολύ δύσκολο τεστ για τους ποδοσφαιριστές της Νέας Σαλαμίνας και μόνο με κατάθεση ψυχής θα βρουν το δρόμο προς την επιτυχία. Η Νέα Σαλαμίνα μετρά ήδη δύο νικηφόρα αποτελέσματα στην έδρα της με ΑΕΛ και Ολυμπιακό, σήμερα θα ψάξει το τρίτο για να φτάσει στους 9 βαθμούς εντός και αν το πετύχει κόντρα στην ομάδα του Τιμούρ, τότε θα γράφουμε για μεγάλη επιτυχία. Η Νέα Σαλαμίνα έδειξε και με την ΑΕΛ ότι μπορεί να κοντράρει τις μεγάλες ομάδες, φτάνει να υπάρχει λίγο περισσότερη θέληση. <br/> <br/><b>Η πιθανή εντεκάδα:</b> Βεσελόφσκι, Ρομάν, Τσαμπούρης, Χριστοφόρου, Λαμπότ, Κορέια, Νουρ, Μαριάνοβιτς, Κωστή, Ελουντού, Κίνγκσλεϊ<br/> </p>
    </article>
  </body>
</html>