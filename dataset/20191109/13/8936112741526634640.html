<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/mateusz-klich-podpisal-nowy-kontrakt-z-leeds-united-championship,984174.html"/>
    <meta property="og:site_name" content="TVN24"/>
    <meta property="article:published_time" content="2019-11-09T13:45:00+00:00"/>
    <meta property="og:title" content="Mateusz Klich doceniony przez Leeds United"/>
    <meta property="og:description" content="Pomocnik reprezentacji Polski Mateusz Klich podpisał w sobotę nowy, 4,5-letni kontrakt z występującym w Championship Leeds United. Poprzednia umowa 29-latka wygasała w czerwcu 2020 roku. Wychowanek..."/>
  </head>
  <body>
    <article>
      <h1>Mateusz Klich doceniony przez Leeds United</h1>
      <address>
        <time datetime="2019-11-09T13:45:00+00:00">09 Nov 2019, 13:45</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/4d903600-f3ca-4857-a95a-3ea7800e55ad.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/e74c0d42b4433905293aab661fcf8ddb/f90a6d82-e79c-4873-bc3b-b728f0f0e444-480p.mp4"/>
          <figcaption>Klich strzelił gola, wybuchła awantura</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/71f76c0a-2c7a-4aa8-84de-7f345f191aa8-480p.mp4"/>
          <figcaption>Krychowiak, Zieliński, Klich, Lewandowski po Izraelu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/4fdd851f-5649-45cb-80a2-28bac016f87a-480p.mp4"/>
          <figcaption>Mateusz Klich: Dwa mecze i sześć punktów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/6ee3fcb2-f49c-40ab-8d21-89a72d358a5a-480p.mp4"/>
          <figcaption>Mateusz Klich nigdy wcześniej nie grał na malowanej murawie</figcaption>
        </figure>
        <figcaption>Klich podpisał nowy kontrakt z Leeds United Video: ELEVEN SPORTS</figcaption>
      </slideshow>
      <h3>Pomocnik reprezentacji Polski Mateusz Klich podpisał w sobotę nowy, 4,5-letni kontrakt z występującym w Championship Leeds United. Poprzednia umowa 29-latka wygasała w czerwcu 2020 roku. Wychowanek Cracovii przeszedł do klubu z Elland Road latem 2017 roku z holenderskiego FC Utrecht.</h3>
      <related>
        <a href="https://eurosport.tvn24.pl/pilka-nozna,105/piszczek-i-debiutant-z-lecha-brzeczek-powolal-kadre-na-mecze-z-izraelem-i-slowenia,982796.html"/>
      </related>
      <p>Klich był pierwszym transferem dyrektora ds. piłki nożnej Victora Orty. Leeds sprowadził go w lipcu za 1,7 mln euro, by następnie wypożyczyć go na pół roku do Utrechtu (styczeń – czerwiec 2018).</p>
      <h3>Bielsa zaufał Klichowi</h3>
      <p>Polak pomógł holenderskiemu klubowi ukończyć Eredivisie na piątym miejscu, a od lata 2018 roku był już podstawowym piłkarzem Leeds. Mocno w jego umiejętności uwierzył nowy trener Marcelo Bielsa, a pomocnik odpłacił się dobrą grą i ważnymi golami. W poprzednim sezonie zdobył w lidze dla The Whites 10 bramek.</p>
      <p>- Jestem bardzo szczęśliwy i dumny, że mogę tutaj zostać na dłużej. To była łatwa decyzja. Już wcześniej mówiłem, że chcę przedłużyć umowę. Dobrze się tutaj czuję. Moja córka urodziła się w Leeds. Chcę kontynuować tę grę, którą pokazywałem w ostatnim sezonie. Trener Bielsa ma naprawdę duży wpływ na moją karierę. Pomógł mi. Myślę, że mamy większe szanse na awans w obecnych rozgrywkach. Myślę, że będzie dobrze - powiedział Klich.</p>
      <p>Dobra postawa w klubie zaowocowała powołaniami do reprezentacji Polski. Klich uzbierał już w kadrze 22 występy, strzelając dwa gole. W trwających eliminacjach Euro 2020 rozegrał siedem meczów.</p>
      <h3>Zatrzymują kluczowych piłkarzy</h3>
      <p>Jeden z ulubieńców Elland Road w barwach Leeds wystąpił we wszystkich rozgrywkach już 75 razy, 12-krotnie pokonując bramkarzy rywali.</p>
      <p>Klich jest piątym piłkarzem, który w ostatnich miesiącach związał się z Leeds wieloletnią umową. Wcześniej uczynili to Luke Ayling, Liam Cooper, Stuart Dallas i Kalvin Phillips.</p>
      <p>Po 15 kolejkach obecnego sezonu Championship The Whites zajmują trzecie miejsce, ze stratądwóch punktów do prowadzącego West Bromu.</p>
      <p>Autor: br, Srogi / Źródło: Eurosport.pl, leeds</p>
    </article>
  </body>
</html>