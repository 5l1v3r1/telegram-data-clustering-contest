<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/09/na-proektuvannya-kompleksu-z-pererobky-opalogo-lystya-u-biogaz-kyyivska-vlada-vydilyt-3-mln-grn/"/>
    <meta property="og:site_name" content="Рубрика"/>
    <meta property="article:published_time" content="2019-11-09T13:21:19+00:00"/>
    <meta property="og:title" content="На проектування комплексу з переробки опалого листя у біогаз київська влада виділить 3 млн грн"/>
    <meta property="og:description" content="На проектування комплексу переробки рослинних відходів (опале листя, зрізані гілки та скошена трава) у біогаз з коштів Київського міського фонду охорони навколишнього природного середовища буде виділено 3 мільйони гривень. Про це повідомив голова постійної комісії Київради з питань екологічної політики Костянтин Яловий. «На минулому засіданні Київрада передбачила кошти на проектування комплексу з переробки та утилізації […]"/>
  </head>
  <body>
    <article>
      <h1>На проектування комплексу з переробки опалого листя у біогаз київська влада виділить 3 млн грн</h1>
      <address><time datetime="2019-11-09T13:21:19+00:00">09 Nov 2019, 13:21</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/11/334535-min-620x420.jpg"/>
      </figure>
      <p>
        <b>
          <b>На проектування комплексу переробки рослинних відходів (опале листя, зрізані гілки та скошена трава) у біогаз з коштів Київського міського фонду охорони навколишнього природного середовища буде виділено 3 мільйони гривень.</b>
        </b>
      </p>
      <p>Про це повідомив голова постійної комісії Київради з питань екологічної політики Костянтин Яловий.</p>
      <p>«На минулому засіданні Київрада передбачила кошти на проектування комплексу з переробки та утилізації рослинних відходів у Києві. Безпосередньо проектні роботи будуть здійснювати за участі експертів фінської компанії, яка виконує будівництво таких установок. Зведення комплексу планується на базі одного з УЗНів столиці», – додав голова комісії.</p>
      <p>Як зазначалося раніше, підприємство включатиме три біореактори, де і перероблятиметься органічна сировина.</p>
      <p>За попередніми оцінками – це щороку близько 30 тисяч тон органіки, яку зараз комунальні підприємства зберігають на спеціальних майданчиках, де або компостують, або утилізують.</p>
      <related>
        <h4>Читайте також</h4>
        <a href="https://rubryka.com/video/cpalyuvannya-lystya/"/>
      </related>
      <p>Щороку у Києві збирається близько 120 тисяч тон опалого листя. Їх на спеціалізованому обладнанні будуть переробляти у біогаз, який можна використовувати як альтернативне пальне.</p>
      <p>Біогаз має менший парниковий ефект порівняно з традиційними видами пального, що дозволить Києву зменшити кількість викидів вуглекислого газу в атмосферу.</p>
      <p>Раніше повідомлялося, що <a href="https://rubryka.com/2019/10/27/u-kyyevi-pobuduyut-kompleks-z-pererobky-lystya/">у Києві побудують комплекс з переробки листя.</a></p>
    </article>
  </body>
</html>