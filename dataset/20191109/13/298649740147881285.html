<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/09/salvini-non-ha-confermato-lincontro-con-liliana-segre-top10_20191109_140209/"/>
    <meta property="og:site_name" content="Askanews"/>
    <meta property="article:published_time" content="2019-11-09T13:02:09+00:00"/>
    <meta property="og:title" content="Salvini non ha confermato l’incontro con Liliana Segre"/>
    <meta property="og:description" content="Rho (Milano), 9 nov. (askanews) – “L’incontro con Liliana Segre? Lo avrò più avanti. Gli incontri che ho li comunico. Gli incontri che non comunico io, per quel che mi riguarda, non ci sono”. Il segretario della Lega, Matteo Salvini, non ha confermato l’incontro che avrebbe avuto ieri pomeriggio a Milano con la senatrice 89enne […]"/>
  </head>
  <body>
    <article>
      <h1>Salvini non ha confermato l’incontro con Liliana Segre</h1>
      <h2>"Gli incontri che non comunico non ci sono"</h2>
      <address>
        <time datetime="2019-11-09T13:02:09+00:00">09 Nov 2019, 13:02</time>
      </address>
      <figure>
        <img src="http://www.askanews.it/wp-content/uploads/2019/11/20191109_140202_E65BD954.jpg"/>
      </figure>
      <p>Rho (Milano), 9 nov. (askanews) – “L’incontro con Liliana Segre? Lo avrò più avanti. Gli incontri che ho li comunico. Gli incontri che non comunico io, per quel che mi riguarda, non ci sono”. Il segretario della Lega, Matteo Salvini, non ha confermato l’incontro che avrebbe avuto ieri pomeriggio a Milano con la senatrice 89enne Liliana Segre, sopravvissuta ad Auschwitz e testimone oculare dell’Olocausto. “Certo che voglio incontrarla. Lo farò presto”, ha aggiunto il numero uno del Carroccio al suo arrivo al polo fieristico di Rho-Pero, alle porte di Milano, dove è in corso il Salone Internazionale del ciclo e motociclo.</p>
      <p>Liliana Segre, ha detto ancora Salvini, “è una donna estremamente intelligente. Sono giovane ho voglia di capire, di imparare e di ascoltare. Farà le sue scelte a prescindere da quello che suggerisce Salvini. Ritengo che sia una donna estremamente l’intelligente quindi non ha assolutamente bisogno dei miei consigli”.</p>
      <p>Fcz/Int2</p>
    </article>
  </body>
</html>