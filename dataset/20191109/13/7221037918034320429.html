<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/cem-uzan-turkiyeye-donecegini-soyledi-cumhurbaskanligi-yarisina-katilmak-icin-sokaga-cikacagim/926596"/>
    <meta property="og:site_name" content="medya faresi"/>
    <meta property="article:published_time" content="2019-11-09T13:55:00+00:00"/>
    <meta property="og:title" content="Cem Uzan Türkiye'ye döneceğini söyledi: Cumhurbaşkanlığı yarışına katılmak için sokağa çıkacağım"/>
    <meta property="og:description" content="Uzun yıllardır Fransa'da yaşayan Cem Uzan, iki ay içinde Türkiye'ye döneceğini söyledi. Uzan, &quot;Cumhurbaşkanlığı yarışına katılmak için sokağa çıkıp güçlü bir demokratik seçenek yaratacağım&quot; dedi."/>
  </head>
  <body>
    <article>
      <h1>Cem Uzan Türkiye'ye döneceğini söyledi: Cumhurbaşkanlığı yarışına katılmak için sokağa çıkacağım</h1>
      <h2>Uzun yıllardır Fransa'da yaşayan Cem Uzan, iki ay içinde Türkiye'ye döneceğini söyledi. Uzan, "Cumhurbaşkanlığı yarışına katılmak için sokağa çıkıp güçlü bir demokratik seçenek yaratacağım" dedi.</h2>
      <address>
        <time datetime="2019-11-09T13:55:00+00:00">09 Nov 2019, 13:55</time>
      </address>
      <p>Gazeteci Sabahattin Önkibar, <b><i><a href="https://odatv.com/ya-cumhurbaskani-olacagim-ya-da...-09111939.html">Oda TV'de yayınlanan yazısı</a></i></b>nda uzun yıllardır Fransa'da yaşayan Cem Uzan ile bir telefon görüşmesi gerçekleştirdiğini aktardı. Bir dönem Star Gazetesi Ankara Temsilciliği görevini yürüttüğünü hatırlatan Önkibar, Uzan ile tanışıklığının bu döneme dayandığını söyledi.</p>
      <p>Sohbetin yazılmamak kaydıyla ve yazılmak üzere olarak ikiye ayrıldığını belirten Önkibar, Uzan'ın ifadelerinden bazı başlıkları okurlarına aktardı:</p>
      <p>- İki ay içinde ülkeme döneceğim.</p>
      <p>- Cumhurbaşkanlığı yarışına katılmak için sokağa çıkıp güçlü bir demokratik seçenek yaratacağım.</p>
      <p>- İktidara karşı onun üslubu ile mücadele edip demokratik bir çerçevede Türkiye’yi ayağa kaldıracağım.</p>
      <p>- Bundan sonda tek misyonum ve yaşama nedenim, ülkeme ve milletime hizmet.</p>
      <p>- Geçmişte olduğu gibi yine yolumu keserlerle hapse girmekten imtina etmem.</p>
      <p>Önkibar, Uzan'ın, yaşadığı yargısal sorunlar hakkında da şu ifadeyi kullandığını belirtti: "Hiçbir sorun yok. Dönüyorum ve aklanacağım...Zaten milletimiz vicdanında bizi hiç mahkûm etmedi. Zira bize yapılanın siyasi ve emperyal operasyon olduğu çok net ve toplum bunun farkında."</p>
    </article>
  </body>
</html>