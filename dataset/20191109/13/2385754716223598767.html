<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/other-sports/596510/protathlitis-sportigk-o-aggelos-avraam"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T13:23:00+00:00"/>
    <meta property="og:title" content="Πρωταθλητής Σπόρτιγκ ο Άγγελος Αβραάμ"/>
    <meta property="og:description" content="Με εννιά βαθμούς ποινής (β.π), στους επτά αγώνες του πρωταθλήματος, ο διεθνής σκοπευτής της Σκοπευτικής Οργάνωσης Λεμεσού Άγγελος Αβραάμ, ανακηρύχτηκε..."/>
  </head>
  <body>
    <article>
      <h1>Πρωταθλητής Σπόρτιγκ ο Άγγελος Αβραάμ</h1>
      <address><time datetime="2019-11-09T13:23:00+00:00">09 Nov 2019, 13:23</time> by <a rel="author">Άντρια Χήρα</a></address>
      <p>Με εννιά βαθμούς ποινής (β.π), στους επτά αγώνες του πρωταθλήματος, ο διεθνής σκοπευτής της Σκοπευτικής Οργάνωσης Λεμεσού Άγγελος Αβραάμ, ανακηρύχτηκε πρωταθλητής σπόρτιγκ 2019, στο Πακγύπριο Πρωτάθλημα Σκοποβολής ΟΠΑΠ, που διοργανώνει η ΣΚΟΚ! Το πρωτάθλημα φέτος, περιλάμβανε επτά αγώνες και για κάθε αθλητή μέτρησαν τα πέντε καλύτερα αποτελέσματα με το σύστημα των βαθμών ποινής (η διαφορά σε κάθε αγώνα, από το αποτέλεσμα του νικητή). <br/> <br/>Ένα βαθμό περισσότερο από τον πρωταθλητή (10 β.π), χρεώθηκε ο αθλητής της Σκοπευτικής Οργάνωσης Λευκωσίας Ανδρέας Βασιλείου και κατέλαβε τη δεύτερη θέση, ενώ οι συναθλητές του Ηλίας Ηλία (17 β.π) και Κύπρος Κυπριανού (24 β.π), τερμάτισαν στις επόμενες θέσεις της γενικής κατάταξης. Οι  τρεις τελευταίοι ήταν οι αθλητές που στελέχωσαν τη νικήτρια ομάδα της ΣΚΟΛΕΥ στους Παγκύπριους Διασωματειακούς Αγώνες Σπόρτιγκ.<br/> <br/>Ο έντονος ανταγωνισμός στο φετινό πρωτάθλημα, αποτυπώνεται και στο γεγονός ότι τους επτά αγώνες τους κέρδισαν επτά διαφορετικοί σκοπευτές, ενώ ο πρωταθλητής Άγγελος Αβραάμ εξασφάλισε τον επίζηλο τίτλο, χωρίς να κερδίσει κανένα αγώνα, χάρη στη σταθερότητα και την αγωνιστική συνέπεια που επέδειξε καθ’ όλη τη διάρκεια του πρωταθλήματος. Τους επτά αγώνες κέρδισαν οι ακόλουθοι αθλητές:<br/>      <br/>- Κύπελλο Λευκωσίας: Δώρος Λουκαΐδης (ΣΚΟΛΕΥ)<br/>- Κύπελλο Παραλιμνίου: Ανδρέας Βασιλείου (ΣΚΟΛΕΥ) <br/>- Κύπελλο Πάφου: Κωνσταντίνος Αριστοφάνους (ΣΚΟΛΑΡ)<br/>- Κύπελλο Αμμοχώστου: Ανδρέας Ττίγγος (ΣΚΟΕΠΑ)<br/>- Κύπελλο Κερύνειας: Λεόντιος Λεοντίου (ΣΚΟΛΑΡ)<br/>- Κύπελλο Λεμεσού: Γιώργος Αριστείδης (ΣΕΛ)<br/>- Παγκύπριοι Διασωματειακοί: Κωνσταντίνος Κωνσταντίνου (ΣΚΟΛΕΥ)<br/> <br/>Στις άλλες κατηγορίες, ο νεαρός αθλητής της ΣΚΟΛΕΜ Νικόλας Μαυρουδής αναδείχτηκε πρωταθλητής εφήβων με 74β.π, ενώ ο συναθλητής του Αντώνης Αντωνίου πρώτευσε στην κατηγορία των σίνιορς με 38 β.π και ο Ευάγγελος Καραβόλιας της ΣΚΟΛΕΥ στην κατηγορία των βετεράνων με 83 β.π.<br/> <br/><b>Αναλυτικά, τα τελικά αποτελέσματα του Παγκυπρίου Πρωταθλήματος Σκοποβολής ΟΠΑΠ 2019, στο αγώνισμα του σπόρτιγκ ήταν τα ακόλουθα σε κάθε κατηγορία:<br/></b> <br/><b>ΓΕΝΙΚΗ ΚΑΤΑΤΑΞΗ<br/></b>1. Άγγελος Αβραάμ ΣΚΟΛΕΜ   9 β.π<br/>2. Ανδρέας Βασιλείου ΣΚΟΛΕΥ 10 β.π<br/>3. Ηλίας Ηλία ΣΚΟΛΕΥ 17 β.π<br/>4. Κύπρος Κυπριανού ΣΚΟΛΕΥ 24 β.π<br/>5. Γιώργος Σταυρινού ΣΚΟΛΑΡ 26 β.π<br/>6. Ιάσονας Τζιοβάνης ΣΚΟΕΠΑ 26 β.π<br/> <br/><b>ΣΙΝΙΟΡΣ<br/></b>1. Αντώνης Αντωνίου ΣΚΟΛΕΜ 38 β.π<br/>2. Κωστάκης Κωνσταντίνου ΣΚΟΛΑΡ 42 β.π<br/>3. Γιάννος Νεοφύτου ΣΚΟΛΕΥ 58 β.π<br/> <br/><b>ΒΕΤΕΡΑΝΟΙ<br/></b>1. Ευάγγελος Καραβόλιας ΣΚΟΛΕΥ 83 β.π <br/>2. Γιώργος Ευστρατίου ΣΚΟΛΕΜ 95 β.π<br/>3. Νίκος Πετρίδης ΣΚΟΛΕΥ 137 β.π<br/> </p>
    </article>
  </body>
</html>