<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/zakret-smierci-w-bielsku-bialej-policja-chce-fotoradaru,984175.html"/>
    <meta property="og:site_name" content="TVN24"/>
    <meta property="article:published_time" content="2019-11-09T13:23:06+00:00"/>
    <meta property="og:title" content="Zakręt śmierci w Bielsku-Białej. 100 zdarzeń tylko w tym roku"/>
    <meta property="og:description" content="Na tak zwanym zakręcie śmierci na obwodnicy Bielska-Białej bywają dni, kiedy dochodzi nawet do kilkunastu kolizji. W zeszłym roku zginęły tam trzy osoby, w tym już cztery zostały ranne. Policja ape..."/>
  </head>
  <body>
    <article>
      <h1>Zakręt śmierci w Bielsku-Białej. 100 zdarzeń tylko w tym roku</h1>
      <address><time datetime="2019-11-09T13:23:06+00:00">09 Nov 2019, 13:23</time> by <a rel="author">mart/tr/kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/76d8fae4-710b-4e94-823b-9a82cc91d92f-480p.mp4"/>
          <figcaption>Zakręt śmierci w Bielsko-Białej. 100 zdarzeń tylko w tym roku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/8ea35cec-e661-404b-ac28-9fc4cdab2419-480p.mp4"/>
          <figcaption>Zakręt śmierci w Bielsko-Białej. Policja chce fotoradaru</figcaption>
        </figure>
        <figcaption>W zeszłym roku trzy osoby zginęły na "zakręcie śmierci"<cite>Foto: tvn24 | Video: tvn24</cite></figcaption>
      </slideshow>
      <h3>Na tak zwanym "zakręcie śmierci" na obwodnicy Bielska-Białej bywają dni, kiedy dochodzi nawet do kilkunastu kolizji. W zeszłym roku zginęły tam trzy osoby, w tym już cztery zostały ranne. Policja apeluje o ustawienie w tym miejscu fotoradaru.</h3>
      <p>W tym roku na "zakręcie śmierci" na obwodnicy Bielska-Białej odnotowano już 100 zdarzeń drogowych, z czego do połowy z nich przyjeżdżali policjanci, w tym dwa wypadki, w których łącznie cztery osoby zostały ranne.</p>
      <related>
        <a href="https://www.tvn24.pl/wiadomosci-z-kraju,3/autokar-wypadl-z-drogi-na-zakrecie-smierci,861971.html"/>
      </related>
      <h3>"Bardzo duże natężenie ruchu"</h3>
      <p>Zdaniem Bartłomieja Sidorczuka z portalu bielskiedrogi.pl tak duża liczba zdarzeń wynika przede wszystkim z tego, że kierowcy ignorują znajdujące się w tym miejscu ograniczenia prędkości. <br/><br/>- Mamy prędkość spowolnioną najpierw do 80, potem do 60 km/h. Ci, którzy z tego zakrętu wypadają, to są kierowcy, którzy jechali zbyt szybko, ale to się też łączy ze stanem technicznym samochodów i z umiejętnościami tych kierowców - powiedział Sidorczuk. Dodał, że to wszystko powoduje, iż samochody uderzają w barierki. - Często jest tak, że jadą dwa samochody podobnej klasy, w tym samym wieku, nagle jeden przejeżdża, a drugi leci bokiem. Obserwowałem to na własne oczy. Okazuje się, że to przez 20-letnie lub 15-letnie opony, zawieszenie w ogóle nie naprawiane - podkreślił. <br/><br/>Sidorczuk stwierdził, że "nie wyobraża sobie życia bez tej obwodnicy". - Jak coś się tutaj stanie, wypadek lub remont, to natychmiast się korkuje. Jest tu bardzo duże natężenie ruchu. Szczególnie w weekendy, kiedy ludzie wracają z gór - wyjaśnił.</p>
      <related>
        <a href="https://www.tvn24.pl/wiadomosci-z-kraju,3/czarne-punkty-znikaja-z-drog,71935.html"/>
      </related>
      <h3>Policja chce fotoradaru</h3>
      <p>W ubiegłych latach na tej drodze zginęło trzech motocyklistów. - Z tego co pamiętam, na pierwszy rzut oka dwóch z trzech jechało bardzo szybko, to było przekroczenie prędkości dwu- lub trzykrotne, i w ogóle nie widzieli zakrętu. Jeden to prawdopodobnie czysty przypadek - być może jakaś plama oleju, być może za szybko o 20 na godzinę lub 15, może gdzieś się wystraszył i zahamował, ale dwaj to byli tacy typowi kaskaderzy - opisał zdarzenia Sidorczuk. <br/><br/>Śląska policja apeluje do Inspekcji Transportu Drogowego, aby przed zakrętem postawić fotoradar. Tak jak postąpiono w Katowicach, gdzie też znajdował się "zakręt śmierci". Kiedy fotoradar się pojawił, liczba wypadków spadła. - Ustawienie tego typu urządzenia powoduje, że jednak dochodzi to do naszej świadomości, że może nas spotkać coś niebezpiecznego, w konsekwencji czego hamujemy, co powoduje to, że bezpiecznie pokonujemy zakręt - powiedział podkomisarz Tomasz Bratek z Komendy Wojewódzkiej Policji w Katowicach. <br/><br/>Inspekcja Transportu Drogowego stoi na stanowisku, że nie ma potrzeby ustawienia na tej drodze fotoradaru.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/wypadek-autokaru-z-polakami-kolo-hamburga-myslalam-ze-umieram,984132.html"/>
        <a href="https://kontakt24.tvn.pl/wyprzedzal-uderzyl-w-przystanek-z-roztrzaskanego-auta-uciekl-pasazer,306988.html"/>
        <a href="https://www.tvn24.pl/wroclaw,44/byli-w-powietrzu-ucichl-silnik-awionetka-zaczela-spadac,983652.html"/>
      </related>
    </article>
  </body>
</html>