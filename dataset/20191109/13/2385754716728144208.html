<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596509/dyo-pyrkagies-se-dysvates-perioxes-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T13:17:00+00:00"/>
    <meta property="og:title" content="Δύο πυρκαγιές σε δύσβατες περιοχές στην Πάφο"/>
    <meta property="og:description" content="  Δύο πυρκαγιές σε δύσβατες περιοχές στην Επαρχία Πάφου έθεσαν σε κινητοποίηση την πυροσβεστική υπηρεσία, ενώ για την κατάσβεση τους επιστρατεύθηκαν..."/>
  </head>
  <body>
    <article>
      <h1>Δύο πυρκαγιές σε δύσβατες περιοχές στην Πάφο</h1>
      <address><time datetime="2019-11-09T13:17:00+00:00">09 Nov 2019, 13:17</time> by <a rel="author">SigmaLive</a></address>
      <p> <br/>Δύο πυρκαγιές σε δύσβατες περιοχές στην Επαρχία Πάφου έθεσαν σε κινητοποίηση την πυροσβεστική υπηρεσία, ενώ για την κατάσβεση τους επιστρατεύθηκαν επίγειες και εναέριες δυνάμεις .<br/> <br/> <br/>Ο Εκπρόσωπος της Πυροσβεστικής Υπηρεσίας Κύπρου Ανδρέας Κεττής ανέφερε στο ΚΥΠΕ πως πυρκαγιά εκδηλώθηκε στις 11:30  μεταξύ των χωριών Γιόλου και  Δρύμου.<br/> <br/>Για την κατάσβεση της επιστρατεύθηκαν επίγειες και εναέριες δυνάμεις πυρόσβεσης, εκ των οποίων  τρία οχήματα της πυροσβεστικής υπηρεσίας Πάφου, ένας  εκσκαφέας και δύο πτητικά μέσα .<br/>  <br/>Επίσης λίγο αργότερα, είπε ο κ. Κεττής, στις 11:50 πυρκαγιά εκδηλώθηκε στην Αναδιού και Φοίτη  ενώ για την κατάσβεση της επιστρατεύθηκαν δύο οχήματα του Τμήματος Δασών και δύο της πυροσβεστικής υπηρεσίας.<br/> <br/>Οι πυρκαγιές κατακαίουν ξηρά χόρτα και άγρια βλάστηση, άγνωστης έκτασης μέχρι στιγμής.<br/> <br/>Τα αίτια πρόκλησης των πυρκαγιών θα διερευνηθούν σε κατοπινό στάδιο.</p>
    </article>
  </body>
</html>