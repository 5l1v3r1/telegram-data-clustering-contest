<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620616/%D9%84%D8%A7%DB%8C%DA%A9%E2%80%8C%D9%87%D8%A7%DB%8C-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%DA%A9%D8%A7%D8%B1%D8%A8%D8%B1%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AD%D8%B0%D9%81-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-09T13:55:00+00:00"/>
    <meta property="og:title" content="لایک‌های اینستاگرام کاربران آمریکایی حذف می‌شود"/>
    <meta property="og:description" content="تعداد لایک پست‌های به اشتراک گذاشته شده در شبکه اجتماعی اینستاگرام در ایالات متحده آمریکا نیز مخفی خواهد شد."/>
  </head>
  <body>
    <article>
      <h1>لایک‌های اینستاگرام کاربران آمریکایی حذف می‌شود</h1>
      <address>
        <time datetime="2019-11-09T13:55:00+00:00">09 Nov 2019, 13:55</time>
      </address>
      <p>
        <i>تعداد لایک پست‌های به اشتراک گذاشته شده در شبکه اجتماعی اینستاگرام در ایالات متحده آمریکا نیز مخفی خواهد شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>چندی پیش بود که اخبار و گزارش‌های متعددی در خصوص اقدام اینستاگرام برای پنهان و مخفی کردن تعداد لایک‌های زیر پست‌های به اشتراک گذاشته شده توسط کاربران در این شبکه اجتماعی منتشر شده بود که مجموعا در هفت کشور به صورت آزمایشی عملی و اجرا شد تا در صورت موفقیت و استقبال عموم کاربران، در نسخه رسمی و نهایی این اپلیکیشن نیز افزوده و ارائه شود.</p>
      <p>حالا به نظر می‌رسد که پروژه مخفی‌سازی لایک اینستاگرام به ایالات متحده آمریکا نیز رسیده و قرار است در این کشور نیز به طور آزمایشی اجرا شود.</p>
      <p>آدام موسری، مدیر شبکه اجتماعی اینستاگرام، در مصاحبه و گفتگویی با گزارشگر وب‌سایت Wired ۲۵ به تازگی خاطرنشان کرده است که تعداد لایک‌های اینستاگرام در راستای کاهش فشارهای روحی، اضطراب و استرس ناشی از گرفتن لایک‌های بیشتر در روزهای آتی در آمریکا نمایش داده نخواهد شد. این اقدام به منظور بررسی حالات روحی کاربران و نحوه ارتباط برقرار کردن آنها با این قابلیت جدید صورت گرفته است.</p>
      <p>البته اینستاگرام اعلام کرده است که این طرح آزمایشی در تمامی ایالت های آمریکا اجرا نخواهد شد.</p>
      <p>تاکنون کاربران هفت کشور کانادا، ایرلند، ایتالیا، استرالیا، نیوزلند، برزیل و ژاپن از این قابلیت آزمایشی در اینستاگرام بهره می‌بردند که حالا به نظر می‌رسد کاربران آمریکایی نیز به آن اضافه خواهند شد.</p>
      <p>بر اساس گزارش وب سایت phonearena، بیشترین تاثیرگذاری حذف تعداد لایک در اینستاگرام بر روی اینفلوئنسرهای برزیلی با صدهزار تا یک میلیون فالوور بوده که تعداد لایک های آنها را ۲۸.۳۳ درصد کاهش داده است.</p>
    </article>
  </body>
</html>