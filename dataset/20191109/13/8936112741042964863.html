<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/dion-waiters-koszykarz-miami-heat-zemdlal-na-pokladzie-samolotu-po-przedawkowaniu-zelkow,984166.html"/>
    <meta property="og:site_name" content="TVN24"/>
    <meta property="article:published_time" content="2019-11-09T13:00:00+00:00"/>
    <meta property="og:title" content="Przedawkował żelki w samolocie. Mecz oglądał z ławki"/>
    <meta property="og:description" content="Koszykarz Miami Heat Dion Waiters miał zasłabnąć na pokładzie klubowego samolotu - donosi amerykański dziennikarz sportowy Andy Slater. Przyczyna problemów zdrowotnych zawodnika jest nieco absurdal..."/>
  </head>
  <body>
    <article>
      <h1>Przedawkował żelki w samolocie. Mecz oglądał z ławki</h1>
      <address>
        <time datetime="2019-11-09T13:00:00+00:00">09 Nov 2019, 13:00</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3aeeae16-1338-4fe1-b4bf-8bc0b846d53b-480p.mp4"/>
        <figcaption>Dion Waiters jest koszykarzem Miami Heat Foto: Getty Images | Video: Getty Images</figcaption>
      </figure>
      <h3>Koszykarz Miami Heat Dion Waiters miał zasłabnąć na pokładzie klubowego samolotu - donosi amerykański dziennikarz sportowy Andy Slater. Przyczyna problemów zdrowotnych zawodnika jest nieco absurdalna.</h3>
      <related>
        <a href="https://eurosport.tvn24.pl/koszykowka,117/show-damiana-lillarda-jeden-mecz-dwa-rekordy,984148.html"/>
      </related>
      <p>Jak wynika z informacji przekazanej przez Slatera za pośrednictwem Twittera, Waiters miał zasłabnąć na pokładzie samolotu lecącego w czwartek z Phoenix do Los Angeles. Miami Heat grali tam dzień później z Lakers (80:95).</p>
      <h3>Zemdlał po wylądowaniu</h3>
      <p>"Potwierdziłem, że zawodnikiem, który miał problemy zdrowotne w samolocie jest Dion Waiters. Z informacji moich źródeł wynika, że Waiters przedawkował żelki i zemdlał już po wylądowaniu" - napisał dziennikarz.</p>
      <p>Wszystko brzmi nieco absurdalnie, ale faktem jest, że Waiters nie znalazł się w kadrze Heat na piątkowe spotkanie. Oficjalnym powodem absencji była choroba.</p>
      <p>Jak dotąd ani klub, ani sam Waiters nie potwierdzili informacji przekazanych przez Slatera.</p>
      <p> </p>
      <p> </p>
      <p> </p>
      <p> </p>
      <p>To nie pierwszy raz, kiedy o Waitersie robi się głośno i niestety kolejny raz zdarza się to w związku z jego pozaboiskowymi przygodami. Pod koniec października Heat zawiesili go na jeden mecz po tym, jak dopuścił się "zachowania działającego na szkodę drużyny".</p>
      <p>Autor: pqv/kwoj / Źródło: eurosport.pl, complex.com, Andy Slater/Twitter</p>
    </article>
  </body>
</html>