<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/mass-effect-pacchetti-texture-trilogia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-09T13:49:00+00:00"/>
    <meta property="og:title" content="Mass Effect, texture migliorate e in 4K grazie a nuove mod per la trilogia"/>
    <meta property="og:description" content="Il gruppo di modder responsabile di ALOT rilascia un pacchetto aggiornato di texture per la trilogia di Mass Effect migliorandone sensibilmente la grafica"/>
  </head>
  <body>
    <article>
      <h1>Mass Effect, texture migliorate e in 4K grazie a nuove mod per la trilogia</h1>
      <address><time datetime="2019-11-09T13:49:00+00:00">09 Nov 2019, 13:49</time> by <a rel="author">Luca Salerno</a></address>
      <p>Il gruppo di modder responsabile del <b>pacchetto di texture ALOT</b> ha rilasciato una nuova versione delle mod dedicate alla trilogia originale di <b>Mass Effect</b>. Secondo quanto spiegato dall’utente “Creeper Lava” su Nexus Mods, l’aggiornamento migliora innanzitutto le texture delle fonti di luce statiche. Inoltre, la nuova versione migliora <b>luci e ombre prerenderizzate</b> come quelle di alcuni oggetti o delle lampade. ALOT nel complesso introduce <b>circa 14.000 texture migliorate</b> per tutti e tre i giochi della serie originale di Mass Effect.</p>
      <p>I modder hanno inoltre aggiunto <b>nuove texture in 4K</b> per tutte le armature N7 di Shepard in Mass Effect 2 e 3. Miglioramenti simili riguardano il <b>cielo</b> e la schermata di selezione dei <b>componenti del party</b>. L’aggiornamento non migliora però solo l’aspetto dei personaggi dato che in questo pacchetto aggiornato di ALOT ci sono anche <b>200 texture ambientali</b> in alta qualità. Per mostrare i nuovi aggiornamenti del pacchetto di texture il gruppo di modder ha anche rilasciato un video di confronto.</p>
      <figure>
        <iframe src="https://www.youtube.com/embed/xGJJV2kp02o" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/mass-effect-61786.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mass-effect-61785.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mass-effect-61784.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/steam-electronic-arts-indizio-ritorno/">Steam, da Electronic Arts un possibile indizio sul suo ritorno</a></p>
      <p>Il nuovo pacchetto interviene anche su alcuni elementi grafici minori ma non per questo da considerarsi meno importanti. La versione 2020.10.0 di ALOT aggiunge, infatti, anche texture in alta qualità per <b>barba e sopracciglia</b> dei personaggi e inoltre migliora sensibilmente le texture della <b>Mappa Galattica</b>, degli ologrammi di Omega e del costume alternativo di Liara. Se volete giocare con queste nuove texture <b>potete scaricare</b> le mod dalle seguenti pagine:</p>
      <ul>
        <li>
          <a href="https://www.nexusmods.com/masseffect/mods/83?tab=files">Mass Effect 1</a>
        </li>
        <li>
          <a href="https://www.nexusmods.com/masseffect2/mods/68?tab=files">Mass Effect 2</a>
        </li>
        <li>
          <a href="https://www.nexusmods.com/masseffect3/mods/363?tab=files">Mass Effect 3</a>
        </li>
      </ul>
      <p>Vi ricordiamo che per scaricare i pacchetti di texture è necessario <b>essere iscritti a Nexus Mods</b>. Introdotte ormai da qualche anno, le mod puntano ad aggiornare la grafica della trilogia di Mass Effect con miglioramenti che vanno dalle texture sino all’ottimizzazione delle impostazioni grafiche. <b>Nuove versioni</b> di ALOT verrano rilasciate anche nel corso del 2020.</p>
      <blockquote>Mass Effect 1 e 2 possono essere acquistati anche in bundle <a href="https://toms.it/8GmZn">all’interno del Negozio di Steam.</a></blockquote>
    </article>
  </body>
</html>