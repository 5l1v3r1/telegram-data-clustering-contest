<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639003/%D8%AF%D9%88%D9%84%D8%AA-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D8%A2%D8%B2%D8%A7%D8%AF%DB%8C-%D8%B2%D9%86%D8%AF%D8%A7%D9%86%DB%8C%D8%A7%D9%86-%D8%B7%D8%A7%D9%84%D8%A8%D8%A7%D9%86-%D9%BE%DB%8C%D8%B4-%D8%B4%D8%B1%D8%B7-%D8%AA%D8%B9%DB%8C%DB%8C%D9%86-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T13:23:00+00:00"/>
    <meta property="og:title" content="دولت افغانستان برای آزادی زندانیان طالبان پیش شرط تعیین کرد"/>
    <meta property="og:description" content="معاون رئیس جمهور افغانستان اعلام کرد که دولت پس از کاهش حملات و آغاز مذاکرات مستقیم با طالبان آماده آزادی زندانیان این گروه است."/>
  </head>
  <body>
    <article>
      <h1>
        <a href="https://www.bultannews.com/fa/news/639003/%D8%AF%D9%88%D9%84%D8%AA-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D8%A2%D8%B2%D8%A7%D8%AF%DB%8C-%D8%B2%D9%86%D8%AF%D8%A7%D9%86%DB%8C%D8%A7%D9%86-%D8%B7%D8%A7%D9%84%D8%A8%D8%A7%D9%86-%D9%BE%DB%8C%D8%B4-%D8%B4%D8%B1%D8%B7-%D8%AA%D8%B9%DB%8C%DB%8C%D9%86-%DA%A9%D8%B1%D8%AF">دولت افغانستان برای آزادی زندانیان طالبان پیش شرط تعیین کرد</a>
      </h1>
      <h2>معاون رئیس جمهور افغانستان اعلام کرد که دولت پس از کاهش حملات و آغاز مذاکرات مستقیم با طالبان آماده آزادی زندانیان این گروه است.</h2>
      <address><time datetime="2019-11-09T13:23:00+00:00">09 Nov 2019, 13:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «سرور دانش» معاون دوم رئیس جمهور افغانستان گفت که دولت آماده است تا در چارچوب قانون زندانیان طالبان را آزاد کند، اما برای رهایی آن‌ها پیش‌شرط کاهش حملات طالبان و گفت‌وگوی مستقیم این گروه با دولت افغانستان را مطرح کرد.</p>
      <p>وی اظهار داشت: کاهش خشونت، برقراری آتش‌بس و آغاز مذاکرات مستقیم بین دولت افغانستان و طالبان کلید اصلی اعتمادسازی است.</p>
      <p>معاون دوم رئیس جمهور افغانستان در حالی درباره آزادی زندانیان گفته که اخیراً رسانه‌ها گزارش دادند که طالبان در دیدار با «زلمی خلیلزاد» نماینده ویژه آمریکا در امور افغانستان پیشنهاد تبادل زندانی را مطرح کرده است.</p>
      <p>به گزارش «طلوع نیوز»، طالبان به ازای آزادی دو استاد دانشگاه آمریکایی در کابل، که سه سال پیش ربوده شدند، خواستار رهایی 80 نفر از زندانیان این گروه و همچنین «انس حقانی» و «حافظ رشید» اعضای ارشد «شبکه حقانی» شده است.</p>
      <p>گفتنی است که خلیلزاد در سفر اخیرش به کابل با رئیس جمهور افغانستان درباره آزادی اساتید دانشگاه آمریکا گفت‌وگو کرد و اشرف غنی نیز گفت که در این رابطه همکاری خواهد کرد.</p>
    </article>
  </body>
</html>