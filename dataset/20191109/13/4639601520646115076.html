<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/09/society/mitsotakis-desmeysi-mou-i-eksaleipsi-tis-egxorias-tromokratias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-09T13:07:42+00:00"/>
    <meta property="og:title" content="Μητσοτάκης : Δέσμευσή μου η εξάλειψη της εγχώριας τρομοκρατίας"/>
    <meta property="og:description" content="Ο πρωθυπουργός συνεχάρη την Αντιτρομοκρατική Υπηρεσία, την Ελληνική Αστυνομία και το Υπουργείο Προστασίας του Πολίτη για την επιτυχημένη επιχείρησή τους"/>
  </head>
  <body>
    <article>
      <h1>Μητσοτάκης : Δέσμευσή μου η εξάλειψη της εγχώριας τρομοκρατίας</h1>
      <h2>Ο πρωθυπουργός συνεχάρη την Αντιτρομοκρατική Υπηρεσία, την Ελληνική Αστυνομία και το Υπουργείο Προστασίας του Πολίτη για την επιτυχημένη επιχείρησή τους</h2>
      <address><time datetime="2019-11-09T13:07:42+00:00">09 Nov 2019, 13:07</time> by <a rel="author">ΤοΒΗΜΑ Team</a></address>
      <p>Αναφορικά με την εν εξελίξει επιχείρηση της Αντιτρομοκρατικής Υπηρεσίας στην Αττική, ο πρωθυπουργός, Κυριάκος Μητσοτάκης, προέβη στην ακόλουθη δήλωση:</p>
      <p>«Θέλω να συγχαρώ την Αντιτρομοκρατική Υπηρεσία, την Ελληνική Αστυνομία και το Υπουργείο Προστασίας του Πολίτη για την πολύ μεγάλη επιτυχία. Να επαναλάβω, για άλλη μια φορά, τη δέσμευσή μου ότι θα τελειώσουμε οριστικά και αμετάκλητα με το πρόβλημα της εγχώριας ελληνικής τρομοκρατίας».</p>
      <p>
        <a href="https://www.in.gr/2019/11/09/economy/oikonomikes-eidiseis/forologiki-edra-kinitra-gia-ksenes-ependyseis/">Φορολογική έδρα : Κίνητρα για ξένες επενδύσεις</a>
      </p>
      <p>Μέχρι στιγμής, σύμφωνα με την Αστυνομία, έχουν συλληφθεί δύο άντρες, ηλικίας 41 και 45 ετών, οι οποίοι κατηγορούνται για τρομοκρατικές πράξεις, κατοχή εκρηκτικών, παράβαση του Νόμου περί όπλων και πλαστογραφία.</p>
      <p>Έχει συλληφθεί και μία γυναίκα, ηλικίας 39 ετών, η οποία κατηγορείται για παράβαση του Νόμου περί όπλων.</p>
      <p>Ένας ακόμη άντρας, ηλικίας 46 ετών, κατηγορείται για τις ίδιες ενέργειες με τους πρώτους δύο και σε βάρος του έχει εκδοθεί ένταλμα σύλληψης.</p>
      <p>Έχουν διενεργηθεί 13 κατ’ οίκον έρευνες, ενώ έχουν προσαχθεί για εξέταση συνολικά 15 άτομα.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>