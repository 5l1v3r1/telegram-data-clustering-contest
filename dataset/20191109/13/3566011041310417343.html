<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545894.html/%D8%AA%D9%84%D8%A7%D8%B4-%D8%AF%D9%85%D9%88%DA%A9%D8%B1%D8%A7%D8%AA-%D9%87%D8%A7-%D8%A8%D8%B1%D8%A7%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D9%BE%DB%8C%D8%B4-%D8%A7%D8%B2-%DA%A9%D8%B1%DB%8C%D8%B3%D9%85%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T13:58:00+00:00"/>
    <meta property="og:title" content="تلاش دموکرات‌ها برای استیضاح ترامپ پیش از کریسمس"/>
    <meta property="og:description" content="مجلس نمایندگان آمریکا که در کنترل دموکرات‌ها قرار دارد تلاش دارد تا روند استیضاح رئیس جمهور آمریکا پیش از کریسمس تکمیل شده و وی استیضاح شود."/>
  </head>
  <body>
    <article>
      <h1>تلاش دموکرات‌ها برای استیضاح ترامپ پیش از کریسمس</h1>
      <address>
        <time datetime="2019-11-09T13:58:00+00:00">09 Nov 2019, 13:58</time>
      </address>
      <p>مجلس نمایندگان آمریکا که در کنترل دموکرات‌ها قرار دارد تلاش دارد تا روند استیضاح رئیس جمهور آمریکا پیش از کریسمس تکمیل شده و وی استیضاح شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دموکرات‌های مجلس نمایندگان آمریکا هفته پرکاری را در زمینه تحقیقات استیضاح ترامپ پیش رو دارند.</p>
      <p>  به گزارش پایگاه خبری هیل، مرحله نخست دموکرات‌ها برای استیضاح ترامپ که پشت درهای بسته برگزار می‌شد به پایان رسیده و هم اکنون دموکرات‌ها به مرحله دوم وارد شده و متن شهادت افرادی که در کمیته‌های مجلس نمایندگان آمریکا حضور یافتند را منتشر می‌کنند.   بازرسان کنگره به رهبری «آدام شف» رئیس کمیته اطلاعات مجلس نمایندگان آمریکا طی هفته جاری هزاران صفحه از استشهادیه مقامات سابق و کنونی دولت ترامپ را منتشر کردند.   هفته آینده نیز دموکرات‌ها پس از 7 هفته از آغاز تحقیقات استیضاح ترامپ، نخستین جلسه استماع عمومی را که از تلویزیون پخش خواهد شد برگزار می‌کنند و طی آن سه مقام وزارت امور خارجه آمریکا درباره «بده بستان» ترامپ در موضوع رسوایی اوکراین گیت صحبت خواهند کرد.   دموکرات‌ها به شدت در تلاش هستند تا در ماه دسامبر تحقیقات استیضاح را تکمیل کنند تا ترامپ سومین رئیس جمهور در تاریخ آمریکا باشد که استیضاح خواهد شد.   انتهای پیام/</p>
    </article>
  </body>
</html>