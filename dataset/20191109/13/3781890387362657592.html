<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740820"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T13:00:00+00:00"/>
    <meta property="og:title" content="ปูดพปชร.จ่อทาบ&quot;บิ๊กส.&quot;ตัวเต็งปธ.กมธ.ศึกษาแก้รธน."/>
    <meta property="og:description" content="ปูดจ่อทาบ “บิ๊ก ส.” ตัวเต็งปธ.กมธ.ศึกษาแก้รธน. เผยสเป็คภาพเป็นกลาง-มีบารมึ  เชื่อพลิกโผจนวินาทีสุดท้าย เหตุ “เผือกร้อน” ไม่มีใครอยากแตะ"/>
  </head>
  <body>
    <article>
      <h1>ปูดพปชร.จ่อทาบ"บิ๊กส."ตัวเต็งปธ.กมธ.ศึกษาแก้รธน.</h1>
      <address>
        <time datetime="2019-11-09T13:00:00+00:00">09 Nov 2019, 13:00</time>
      </address>
      <p>
        <b>ปูดจ่อทาบ “บิ๊ก ส.” ตัวเต็งปธ.กมธ.ศึกษาแก้รธน. เผยสเป็คภาพเป็นกลาง-มีบารมึ  เชื่อพลิกโผจนวินาทีสุดท้าย เหตุ “เผือกร้อน” ไม่มีใครอยากแตะ</b>
      </p>
      <p>เมื่อวันที่ 9 พ.ย. รายงานข่าวจากพรรคพลังประชารัฐ (พปชร.) แจ้งว่า สำหรับรายชื่อคณะกรรมาธิการ (กมธ.) วิสามัญเพื่อศึกษาแนวทางและวิธีแก้ไขและธรรมนูญในสัดส่วนของรัฐบาล จำนวน 6 คน ที่ปรากฏรายชื่อบุคคลต่างๆ อาทิ นายไพบูลย์ นิติตะวัน ส.ส.บัญชีรายชื่อ พรรคพปชร. นายสมชาย แสวงการ ส.ว.เป็นต้น ส่วนที่เหลืออีก 6 คน ซึ่งรัฐบาลระบุคือให้กับวิปรัฐบาลไปพิจารณา รวมกับโควต้าที่พรรคพปชร.ได้รับ 9 คน ขณะนี้อยู่ระหว่างการทาบทามบุคคลภายนอกบางส่วน ที่มีความเชี่ยวชาญในเรื่องของกฎหมาย แต่ยังไม่ได้รับการตอบรับ เนื่องจากบางคนเห็นว่าการเข้ามาเป็นกมธ.ดังกล่าวในช่วงเวลานี้อาจเหมือนรับเผือกร้อนทางการเมือง จึงขอเวลาพิจารณาก่อนตัดสินใจ หากมีการตอบรับ ทางผู้บริหารและผู้ใหญ่ของพรรคจะพิจารณาความเหมาะสมอีกครั้ง ก่อนที่จะส่งชื่อให้กับวิปรัฐบาลดำเนินการตามขั้นตอนต่อไป <br/><br/>ทั้งนี้นอกจากชื่อของนายสุชาติ ตันเจริญ ส.ส.ฉะเชิงเทรา และรองประธานสภาผู้แทนราษฎร  คนที่ 1 ที่ถูกวางตัวเสนอเป็นประธาน กมธ. มีกระแสข่าวว่าเตรียมจะมีการทาบทามบุคคลภายนอก อักษรย่อ “ ส.” ที่คุ้นเคยกับงานการเมือง สามารถพูดคุยกับส.ส.ได้ ให้มาทำหน้าที่ดังกล่าวเช่นกัน โดยมองว่าบุคคลภายนอกจะมีภาพลักษณ์ที่เป็นกลางมากกว่าคนจากพรรคการเมืองพรรคใดพรรคหนึ่ง รวมถึงน่าจะเป็นผู้ที่มีบารมี มีความปรานึปรานอม สามารถควบคุมการประชุม และเป็นที่ยอมรับจากสังคม ด้วนเช่นกัน  อย่างไรก็ตาม สำหรับญัตติดังกล่าว คาดว่าจะเข้าสู่ระเบียบวาระการประชุมสภาผู้แทนราษฎร ได้ในช่วงสัปดาห์ ที่ 2หรือ 3 ของ เดือน พ.ย. นี้ จึงยังสามารถมีการปรับเปลี่ยนตัว ประธานและกรรมาธิการ ได้จนถึงวินาทีสุดท้าย. </p>
    </article>
  </body>
</html>