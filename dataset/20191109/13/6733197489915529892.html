<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/jaguar-znovu-vyrabi-originalni-naradi-pro-e-type-do-prodeje-ho-vraci-po-skoro-50-letech"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-09T13:00:00+00:00"/>
    <meta property="og:title" content="Jaguar znovu vyrábí originální nářadí pro E-Type. Do prodeje ho vrací po skoro 50 letech"/>
    <meta property="og:description" content="Od sběratelů a majitelů byl takový zájem, že se Jaguar rozhodl znovu vyrábět brašnu plnou nářadí z originální výbavy modelu E-Type."/>
  </head>
  <body>
    <article>
      <h1>Jaguar znovu vyrábí originální nářadí pro E-Type. Do prodeje ho vrací po skoro 50 letech</h1>
      <h2>Od sběratelů a majitelů byl takový zájem, že se Jaguar rozhodl znovu vyrábět brašnu plnou nářadí z originální výbavy modelu E-Type.</h2>
      <address><time datetime="2019-11-09T13:00:00+00:00">09 Nov 2019, 13:00</time> by <a rel="author">Daniel Fuglevič</a></address>
      <p>Originální příslušenství legendárních klasických vozů dnes v aukcích a na inzerci zastává velmi ceněné položky, nehledě na samotný fakt, že tyto automobilové relikvie už není zrovna lehké sehnat. To bylo případem i originální sady nářadí, v minulosti obsažené ve výbavě starého Jaguaru E-Type z 60. let.</p>
      <related>
        <a href="https://www.autorevue.cz/jaguar-vas-po-nordschleife-sveze-v-elektromobilu-i-pace-meli-byste-vubec-zajem"/>
      </related>
      <p>Vzácnost této brašny plné klíčů znamenala, že ceny existujících kousků nabízených k prodeji někdy přesahovaly i 5000 liber, tedy kolem 150.000 korun. Není tak divu, že na samotný Jaguar se doteď obraceli majitelé E-Typů i prostí sběratelé zajímavých automobilových předmětů z celého světa s dotazem, kde toto originální příslušenství sehnat.</p>
      <p>V Jaguaru se rozhodli, že začnou původní brašnu nářadí znovu vyrábět. Příslušenství tak automobilka uvádí zpět do nabídky po skoro 50 letech od ukončení výroby druhé série modelu v roce 1971. Brašna s klíči byla totiž originálně nabízena právě u první a druhé série E-Typu.</p>
      <related>
        <a href="https://www.autorevue.cz/ecurie-ecosse-lm69-je-duchovnim-potomkem-vzacneho-jaguaru-xj13-vznikne-25-kusu"/>
      </related>
      <p>S tradičním přístupem klasické divize Jaguaru tedy inženýři vyhrabali staré výrobní plány a kompletní sadu nářadí reprodukovali do posledního detailu. Nově byly vyrobeny všechny nástroje od klíčů, kleští až po hadičku na odvzdušnění brzd v plechovce od Dunlopu. Vše je samozřejmě zabaleno v plátěné brašně s koženkovým potahem a starým logem Jaguaru.</p>
      <p>Za novou sadu nářadí pro E-Type si Jaguar účtuje 732 liber (v přepočtu asi 21.600 Kč). Určitě tedy vychází levněji, než letité originály od sběratelů na internetu.</p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/novy-renault-zoe-prichazi-na-cesky-trh-je-levnejsi-nez-predchudce-132050"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>