<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188323/SGP-voorzitter-Zevenbergen-stapt-op-na-kritiek-op-wachtgeld"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-09T13:21:08+00:00"/>
    <meta property="og:title" content="SGP-voorzitter Zevenbergen stapt op na kritiek op wachtgeld"/>
    <meta property="og:description" content="Peter Zevenbergen is opgestapt als voorzitter van de SGP. Reden voor zijn vertrek is een discussie over wachtgeld uit Alblasserdam. Zevenbergen trad in 2018 aan als voorzitter van de partij."/>
  </head>
  <body>
    <article>
      <h1>SGP-voorzitter Zevenbergen stapt op na kritiek op wachtgeld</h1>
      <address>
        <time datetime="2019-11-09T13:21:08+00:00">09 Nov 2019, 13:21</time>
      </address>
      <h4>Peter Zevenbergen is opgestapt als voorzitter van de SGP. Reden voor zijn vertrek is een discussie over wachtgeld uit Alblasserdam. Zevenbergen trad in 2018 aan als voorzitter van de partij.</h4>
      <p>"De gebeurtenissen trekken een zware wissel op de partij en op Zevenbergen zelf, zijn gezin en gezondheid," staat in een verklaring van de partij. "Mede hierom heeft hij in overleg met het hoofdbestuur besloten zijn functie als partijvoorzitter neer te leggen"</p>
      <h3>Wachtgeldregeling</h3>
      <p>In september 2018 ontstond er ophef over de wachtgeldregeling die Zevenbergen vanaf 2006 kreeg nadat hij was gestopt als wethouder van de gemeente Alblasserdam. Daar had hij twaalf jaar gewerkt.</p>
      <p>Maarten van Leeuwen volgt Zevenbergen op als partijvoorzitter en moet zorgen voor rust in de partij. Van Leeuwen was al partijvoorzitter van 2011 tot 2018.</p>
    </article>
  </body>
</html>