<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zhiteli-okupovanogo-donbasu-ne-proti-pobachiti-u-viborchih-byuletenyah-gromadyan-inshih-krayin-doslidzhennya-328987_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T13:18:00+00:00"/>
    <meta property="og:title" content="Жителі окупованого Донбасу не проти побачити у виборчих бюлетенях громадян інших країн — дослідження"/>
    <meta property="og:description" content="Щоправда така позиція суперечить українському законодавству.  "/>
  </head>
  <body>
    <article>
      <h1>Жителі окупованого Донбасу не проти побачити у виборчих бюлетенях громадян інших країн — дослідження</h1>
      <h2>Щоправда така позиція суперечить українському законодавству.  </h2>
      <address>
        <time datetime="2019-11-09T13:18:00+00:00">09 Nov 2019, 13:18</time>
      </address>
      <p>Мешканці окупованих територій Донецької та Луганської областей допускають, що на місцевих виборах кандидатами в органи влади можуть бути громадяни інших країн. Такі дані наводяться в спільному дослідженні <a href="https://www.uifuture.org/">Українського інституту майбутнього</a> та "Дзеркала тижня. Україна", проведеному за допомогою компанії "Нью Імідж Маркетинг Груп".</p>
      <p>На питання "Чи згодні ви з тим, що на місцевих виборах кандидатами повинні бути тільки громадяни України?", "однозначно так" відповіли лише 11,6% респондентів. Ще 15,4% вагаються, але все ж вибрали графу "скоріше так".</p>
      <figure>
        <img src="https://image.zn.ua/media/images/original/Nov2019/244622.jpg"/>
      </figure>
      <p>У той же час однозначно не згодні обмежувати виборчий спектр кандидатів тільки власниками паспортів із тризубом 25,5% учасників опитування; ще 45,4% відповіли "скоріше ні". Таким чином, 70,9% жителів ОРДЛО проти того, щоб на місцевих виборах кандидатами були тільки громадяни України, як це передбачено українським законодавством.</p>
      <p>"Враховуючи результати опитування щодо зовнішньополітичних преференцій жителів ОРДЛО, неважко здогадатися, володарів паспортів яких саме держав вони готові бачити в своїх органах влади...", - відзначають автори дослідження.</p>
      <p>Дослідження проводилося Українським інститутом майбутнього і "<a href="https://dt.ua/"><b>Дзеркалом тижня. Україна</b></a>" за допомогою компанії "Нью Імідж Маркетинг Груп" з 7 по 31 жовтня 2019 р. Методом face-to-face опитано 1606 респондентів: 800 — у непідконтрольної частині Луганської і 806 — в непідконтрольної частини Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПЛ, які залишили непідконтрольні території. Похибка результатів не перевищує 3,2%.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Сіліної "Тест на сумісність" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>