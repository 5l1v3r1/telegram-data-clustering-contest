<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980818095.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-09T13:41:00+00:00"/>
    <meta property="og:title" content="شاخص بورس ۵۲۵ واحد رشد کرد"/>
    <meta property="og:description" content="به گزارش ایبِنا، آمار معاملات بورس نشان می‌دهد که شاخص‌های بورس در پایان داد و ستدهای امروز با رشد مواجه شدند."/>
  </head>
  <body>
    <article>
      <h1>شاخص بورس ۵۲۵ واحد رشد کرد</h1>
      <address>
        <time datetime="2019-11-09T13:41:00+00:00">09 Nov 2019, 13:41</time>
      </address>
      <p>شاخص بورس روز جاری با رشد ۵۲۵ واحدی در پایان معاملات به ۳۰۵ هزار و ۸۵۸ واحد رسید.</p>
      <p>به گزارش ایبِنا، آمار معاملات بورس نشان می‌دهد که شاخص‌های بورس در پایان داد و ستدهای امروز با رشد مواجه شدند.</p>
      <p>
        <b>رشد شاخص ها</b>
      </p>
      <p>بر اساس آمارهای معاملاتی، روز جاری اکثر شاخص‌های بورس با رشد مواجه شدند به طوری که شاخص کل با ۵۲۵ واحد رشد معادل ۰.۱۷ درصد به ۳۰۵ هزار و ۸۵۸ واحد، شاخص‌ قیمت «وزنی - ارزشی» با ۱۴۰ واحد افزایش معادل ۰.۱۷ درصد به ۸۱ هزار و ۹۴۲ واحد، شاخص کل «هم وزن» با ۵۶۲ واحد رشد معادل ۰.۶۶ درصد به ۸۶ هزار و ۲۵۱ واحد، شاخص قیمت «هم وزن» با ۳۷۶ واحد افزایش، معادل ۰.۶۶ درصد به ۵۷ هزار و ۶۷۲ واحد، شاخص آزاد شناور با ۱۲۵۳ واحد رشد، معادل ۰.۳۵ درصد به ۳۵۵ هزار و ۶۱۷ واحد، شاخص بازار اول با ۵۵۴ واحد صعود معادل ۰.۲۵ درصد به ۲۲ هزار ۱۶ واحد و شاخص بازار دوم با ۲۹۲ واحد رشد معادل ۰.۰۵ درصد، به ۶۲۳ هزار و ۲۶۰ واحد رسید.</p>
      <p>
        <b>نمادهای تاثیر گذار</b>
      </p>
      <p>از سویی دیگر امروز ۵ نماد «خودرو با ۱۴۵ واحد، وپارس با ۱۳۵ واحد، خساپا با ۱۰۸، وبملت با ۹۵ واحد و حکشتی با ۷۶ واحد» رشد، بیشترین تاثیر مثبت را بر شاخص کل بورس بر جای گذاشتند.</p>
      <p>
        <b>نوسان شاخص صنایع</b>
      </p>
      <p>این گزارش می افزاید، امروز شاخص‌های صنایع تالار شیشه ای نیز با رشد مواجه شدند به طوری که شاخص صنایع «سایر معادن با ۲۹۶۱ واحد صعود معادل ۴.۸۹ درصد به ۶۳ هزار و ۵۷۶ واحد، خودرو با ۱۳۸۰ واحد افزایش معادل ۳.۱۶ درصد به ۴۵ هزار و ۱۰۷ واحد، حمل و نقل با ۲۰۶ واحد رشد معادل ۲.۹۳ درصد به ۷ هزار و ۲۳۹ واحد، لاستیک ۱۸۰۳ واحد افزایش معادل ۲.۹۰ درصد به ۶۴ هزار و ۹۶ واحد، سایر مالی با ۱۰۱ واحد رشد، معادل ۱.۹۷ درصد به ۵ هزار و ۲۳۷ واحد، کاشی و سرامیک با (۲۱۰) واحد افت معادل (۲.۰۹) درصد به ۹ هزار و ۸۸۳ واحد، انتشار و چاپ با (۳۸۹۱۳) واحد کاهش معادل (۳.۶۵) درصد به یک هزار و ۲۸ واحد» رسید.</p>
      <p>
        <b>بیشترین کاهش قیمت ها</b>
      </p>
      <p>در عین حال، نگاهی به آمارهای معاملاتی امروز بازار سهام مشخص می‌کند: قیمت سهام نمادهای «حفاری، کگاز، پدرخش، حتوکا، ولیز، ونیز و پسهند» بیشترین افزایش قیمت و نمادهای «فلامی، کلوند، دپارس، البرز، غپینو، وپارس و ملت» بیشترین کاهش قیمت را در بازار سهام رقم زدند و در تابلوهای بورس به ثبت رسیدند.</p>
      <p>به این ترتیب، در پایان داد و ستدهای روز جاری بورس، در ۳۴۹ هزار نوبت معاملاتی، ۲ میلیارد و ۶۶۴ میلیون برگه اوراق بهادار به ارزش ۱۲ هزار و ۷۵ میلیارد تومان در بورس معامله شد.</p>
    </article>
  </body>
</html>