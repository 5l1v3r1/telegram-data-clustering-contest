<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639008/%D8%A7%D8%AA%D9%87%D8%A7%D9%85%D8%A7%D8%AA-%D9%85%D8%B4%D8%A7%D9%88%D8%B1-%D8%A7%D8%B1%D8%B4%D8%AF-%D8%AA%DA%A9%D9%86%D9%88%D9%84%D9%88%DA%98%DB%8C-%D8%AA%D8%B1%D8%A7%D9%85%D9%BE-%D8%B9%D9%84%DB%8C%D9%87-%D9%87%D9%88%D8%A7%D9%88%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-09T13:31:00+00:00"/>
    <meta property="og:title" content="اتهامات مشاور ارشد تکنولوژی ترامپ علیه هواوی"/>
    <meta property="og:description" content="Michael Kratsios از مشاوران ارشد تکنولوژی در دولت ترامپ روز گذشته در اجلاس وب (در لیسبون پرتغال) حضور یافت"/>
  </head>
  <body>
    <article>
      <h1>
        <a href="https://www.bultannews.com/fa/news/639008/%D8%A7%D8%AA%D9%87%D8%A7%D9%85%D8%A7%D8%AA-%D9%85%D8%B4%D8%A7%D9%88%D8%B1-%D8%A7%D8%B1%D8%B4%D8%AF-%D8%AA%DA%A9%D9%86%D9%88%D9%84%D9%88%DA%98%DB%8C-%D8%AA%D8%B1%D8%A7%D9%85%D9%BE-%D8%B9%D9%84%DB%8C%D9%87-%D9%87%D9%88%D8%A7%D9%88%DB%8C">اتهامات مشاور ارشد تکنولوژی ترامپ علیه هواوی</a>
      </h1>
      <h2>Michael Kratsios از مشاوران ارشد تکنولوژی در دولت ترامپ روز گذشته در اجلاس وب (در لیسبون پرتغال) حضور یافت</h2>
      <address><time datetime="2019-11-09T13:31:00+00:00">09 Nov 2019, 13:31</time> by <a rel="author">بولتن نیوز | bultannews.com</a></address>
      <p><b>گروه آی تی: Michael Kratsios</b> از مشاوران ارشد تکنولوژی در دولت <b>ترامپ</b> روز گذشته در اجلاس وب (در لیسبون پرتغال) حضور یافت و به انتقاد از کشورهایی پرداخت که با آغوش باز پذیرای <b>شبکه های 5G چین</b> و <b>تکنولوژی های هوش مصنوعی</b> این کشور می شوند.   <br/>به گزارش بولتن نیوز به نقل از دیجیاتو، او ضمن اشاره به <b>هواوی</b> اظهار داشت که شرکت های چینی قابل اعتماد نیستند چراکه به خاطر برخی قوانین در این کشور موظف هستند با سرویس های اطلاعاتی چین همکاری کنند.<br/><br/>Kratsios در ادامه اعلام کرد که<b> اروپا</b> باید موضع مشخصی همراه با آمریکا اتخاذ کند که پیشتر محدودیت هایی را برای صادرات روی هواوی اعمال کرد و اروپا را ملزم نمود که محصولات این شرکت استفاده نکند.<br/><br/>این فرد که در <b>تدوین سیاست های آمریکا پیرامون تکنولوژی و دیتا</b> نقش موثری ایفا می کند در این باره گفت:<br/><br/>    ما شاید روی تمامی جوانب سیاست گذاری پیرامون تکنولوژی هم نظر نباشیم اما روی اصولی که بالاترین اهمیت را دارند با هم<b> اتفاق نظر</b> داریم.<br/><br/>اما به نظر می رسید که برخی افراد حاضر در اجلاس چندان از صحبت های این مقام آمریکا خرسند نیستند و فردی که در انتهای سالن نشسته بود با فریاد نام<b> ادوارد اسنودن</b> (مامور سابق CIA که اسناد محرمانه آمریکا را منتشر کرد و به روسیه گریخت) را فریاد زد و با تشویق حاضران روبرو شد.  </p>
      <figure>
        <img src="https://www.bultannews.com/files/fa/news/1398/8/18/1194189_886.jpg"/>
      </figure>
      <p>با این حال به نظر نمی رسد که <b>نگرانی های واشنگتن</b> مانعی برای شرکت های اروپایی باشد: از مجموع ۶۵ توافقی که هواوی تاکنون امضا کرده نیمی از آنها مشتریان اروپایی هستند که قصد دارند شبکه<b> 5G</b> خود را با کمک هواوی توسعه دهند.<br/><br/><b>قانونگذاران اروپایی</b> هم در گزارش اخیری که پیرامون خطرات افزایش حملات سایبری توسط موجودیت های دولتی منتشر کردند از اشاره مستقیم و آشکار به چین و هواوی خودداری نمودند.<br/><br/>Kratsios روز گذشته دیداری با <b>Margrethe Vestager</b> مدیر آنتی تراست اروپا داشت تا در مورد مسائل دیجیتالی با او صحبت کند.<br/><br/>او در صحبت هایش اتهاماتی که پیشتر در نشریه<b> لوموند</b> فرانسه منتشر شده بود را بار دیگر تکرار کرد. براساس این ادعاها پکن دیتای مربوط به دفاتر اتحادیه آفریقا در <b>آدیس آبابا</b> را برای مدت پنج سال با کمک تجهیزات هواوی به چین انتقال داده است.<br/><br/>هواوی اما ضمن محکوم کردن اظهارات Kratsios آنها را <b>ریاکارانه</b> و به طرز آشکاری<b> اشتباه</b> خواند و اظهار نمود که به دیتای اتحادیه آفریقا دسترسی نداشته است. از آن سو، اتحادیه آفریقا نیز ادعای جاسوسی هواوی را رد کرده است.</p>
    </article>
  </body>
</html>