<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697500/%D8%B1-%D8%B1%D8%AE%D8%AA%DA%A9%D9%86-%D8%A7%D8%B3%D8%AA%D9%82%D9%84%D8%A7%D9%84-%D9%BE%D8%B3-%D8%A7%D8%B2-%D8%A8%D8%B1%D8%AA%D8%B1%DB%8C-%D9%85%D9%82%D8%A7%D8%A8%D9%84-%D8%B5%D9%86%D8%B9%D8%AA-%D9%86%D9%81%D8%AA-%DA%86%D9%87-%DA%AF%D8%B0%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="ر رختکن استقلال پس از برتری مقابل صنعت نفت چه گذشت؟"/>
    <meta property="og:description" content="یکی از بازیکنان گفت بازیکنان جوان شرایط مالی خوبی ندارند و دریافتی‌های‌شان آنقدر کم بوده که نمی‌توانند به زندگی‌شان برسند. سرمربی ایتالیایی آبی‌پوشان ضمن تأیید صحبت‌های آنها گفت که خود و دستیارانش هم دستمزد ماه‌های اخیر را نگرفته‌اند."/>
  </head>
  <body>
    <article>
      <h1>ر رختکن استقلال پس از برتری مقابل صنعت نفت چه گذشت؟</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>یکی از بازیکنان گفت بازیکنان جوان شرایط مالی خوبی ندارند و دریافتی‌های‌شان آنقدر کم بوده که نمی‌توانند به زندگی‌شان برسند. سرمربی ایتالیایی آبی‌پوشان ضمن تأیید صحبت‌های آنها گفت که خود و دستیارانش هم دستمزد ماه‌های اخیر را نگرفته‌اند.</b>
      </p>
      <figure>
        <img src="https://cdn.asriran.com/files/fa/news/1398/8/18/1035052_934.jpg"/>
      </figure>
      <p>مشورت بازیکنان تیم فوتبال استقلال و استراماچونی به نشست خبری کشیده شد.</p>
      <p>به گزارش میزان، در حالی که به نظر می‌رسید تیم فوتبال استقلال با برد ۵ بر صفر مقابل صنعت نفت آبادان به آرامش رسیده باشد، اما اظهارات آندره‌آ استراماچونی در نشست خبری نشان داد که وضعیت آبی‌پوشان به لحاظ مالی خوب نیست.</p>
      <p>در رختکن، برخی از بازیکنان باتجربه سراغ استراماچونی رفتند تا درباره شرایط مالی بازیکنان جوان صحبت کنند. یکی از بازیکنان گفت بازیکنان جوان شرایط مالی خوبی ندارند و دریافتی‌های‌شان آنقدر کم بوده که نمی‌توانند به زندگی‌شان برسند. سرمربی ایتالیایی آبی‌پوشان ضمن تأیید صحبت‌های آنها گفت که خود و دستیارانش هم دستمزد ماه‌های اخیر را نگرفته‌اند.</p>
      <p>همین مسئله باعث شد تا استراماچونی از وریا غفوری بخواهد به نشست خبری بیاید تا به عنوان نماینده بازیکنان درباره مشکلات مالی صحبت کند. باشگاه استقلال و به خصوص اعضای هیئت مدیره هم در تلاش هستند تا حقوق عقب افتاده استراماچونی و دستیارانش و همچنین بازیکنان را هم پرداخت کند.</p>
    </article>
  </body>
</html>