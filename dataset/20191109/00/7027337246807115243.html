<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697455/%DA%A9%D8%B4%D9%81-10-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B7%D9%84%D8%A7%DB%8C-%D9%82%D8%A7%DA%86%D8%A7%D9%82-%D8%A7%D8%B2-%DB%8C%DA%A9-%D8%A7%D8%AA%D9%88%D8%A8%D9%88%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="کشف 10 میلیارد تومان طلای قاچاق از یک اتوبوس"/>
    <meta property="og:description" content="گمرک اعلام کرد: حین بازرسی از خودروهای ورودی از کشور ترکیه در گمرک بازرگان، از قسمت تکیه‌گاه پشت صندلی راننده یک اتوبوس ۵ کیلو و ۲۰۰ گرم طلای ساخته شده به ارزش تقریبی ۱۰میلیارد تومان کشف شد."/>
  </head>
  <body>
    <article>
      <h1>کشف 10 میلیارد تومان طلای قاچاق از یک اتوبوس</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034957_843.jpg"/>
      </figure>
      <p>گمرک اعلام کرد: حین بازرسی از خودروهای ورودی از کشور ترکیه در گمرک بازرگان، از قسمت تکیه‌گاه پشت صندلی راننده یک اتوبوس ۵ کیلو و ۲۰۰ گرم طلای ساخته شده به ارزش تقریبی ۱۰میلیارد تومان کشف شد.</p>
      <p>به گزارش گمرک ایران، صادق نامدار از کشف یک محموله بزرگ قاچاق طلا به ارزش ۱۰۰ میلیارد ریال خبر داد و اظهار داشت: مامورین گمرک بازرگان حین کنترل خودروهای ورودی از کشور ترکیه، به یک دستگاه اتوبوس مشکوک شدند و پس از کنترل اولیه، اتوبوس برای کنترل دقیق به سرویس ایکس ری هدایت شد.</p>
      <p>وی افزود: پس از کنترل از طریق دستگاه ایکس ری ۵ کیلو و ۲۰۰ گرم طلای ساخته شده از قسمت تکیه‌گاه پشت صندلی راننده که به طرز ماهرانه‌ای جاساز شده بود، کشف و ضبط شد.</p>
      <p>مدیر کل گمرک بازرگان ارزش تقریبی این محموله را ۱۰۰ میلیارد ریال تخمین زد و گفت: در این ارتباط اتوبوس توقیف و یک نفر به عنوان متهم دستگیر و پرونده به مرجع قضایی ارسال شد.</p>
    </article>
  </body>
</html>