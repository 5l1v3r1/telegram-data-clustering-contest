<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697417/%D8%AF%D8%AE%D8%AA%D8%B1%D8%A7%D9%86-%D9%85%DA%A9%D8%A7%D9%86%DB%8C%DA%A9-%D8%AF%D8%B1-%D8%AA%D9%87%D8%B1%D8%A7%D9%86-%D9%81%DB%8C%D9%84%D9%85-%D9%88-%D8%B9%DA%A9%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="دختران مکانیک در تهران (+فیلم و عکس)"/>
    <meta property="og:description" content="کیانا و نیلوفر بنا به علاقه شخصی خود، فراگیری حرفه تعمیر خودرو را شروع کردند. آنها 5 ماهی است که در تعمیرگاه اتومبیلی در تهران مشغول کار هستند."/>
  </head>
  <body>
    <article>
      <h1>دختران مکانیک در تهران (+فیلم و عکس)</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>کیانا و نیلوفر بنا به علاقه شخصی خود، فراگیری حرفه تعمیر خودرو را شروع کردند. آنها 5 ماهی است که در تعمیرگاه اتومبیلی در تهران مشغول کار هستند.</b>
      </p>
      <p>کیانا یاراحمدی و نیلوفر فرهمند دو دختر ۲۹ ساله ایرانی مدتی است در یک تعمیرگاه مشغول یادگیری فنون مکانیکی هستند.</p>
      <p>به گزارش عصر ایران به نقل از یورونیوز، کیانا حقوق خوانده و نیلوفر در رشته گرافیک مدرک کارشناسی دارد.<br/><br/>این دو دختر جوان می‌گویند که می‌خواهند پس از آموزش و یادگیری این شغل، برای خود یک گاراژ راه بیندازند.</p>
      <figure>
        <video src="https://cdn.asriran.com/files/fa/news/1398/8/18/1034877_458.mp4"/>
      </figure>
      <p><a href="https://www.asriran.com/fa/news/697417/%D8%AF%D8%AE%D8%AA%D8%B1%D8%A7%D9%86-%D9%85%DA%A9%D8%A7%D9%86%DB%8C%DA%A9-%D8%AF%D8%B1-%D8%AA%D9%87%D8%B1%D8%A7%D9%86-%D9%81%DB%8C%D9%84%D9%85-%D9%88-%D8%B9%DA%A9%D8%B3#">کد ویدیو</a> دانلود <a href="https://cdn.asriran.com/files/fa/news/1398/8/18/1034877_458.mp4">فیلم اصلی</a></p>
      <p>آنها ۵ ماهی می‌شود که در گاراژ استقلال در یکی از محلات غرب تهران مشغول به کار شده‌اند.</p>
      <p>اگر این روزها سری به گاراژ استقلال بزنید می‌توانید این دو دختر ۲۹ ساله علاقه‌مند به کار مکانیک را ببینید. آنها در این ۵ ماه مشغول کارآموزی بودند و حالا بیش از گذشته به حرفه مکانیکی اشراف دارند.</p>
      <figure>
        <img src="https://cdn.asriran.com/files/fa/news/1398/8/18/1034875_753.jpg"/>
      </figure>
      <p>حضور ۵ ماهه این دو دوست از آنجا مورد توجه قرار گرفت که به توصیه دوستانشان تصمیم گرفتند تا تجربه حضور خود در مکانیکی را در صفحات مجازی به اشتراک بگذارند.<br/><br/>کیانا و نیلوفر بنا به علاقه شخصی خود به فراگیری، حرفه تعمیر خودرو را شروع کردند. آنها ۵ ماهی است که تقریبا بدون تعطیلی روزانه از ساعت ۱۱ تا ۷ عصر به مدت ۸ ساعت درتعمیرگاه اتومبیل علی آقای هامونی مشغول کار هستند.<br/><br/>حضور ۵ ماهه این دو دوست از آنجا مورد توجه قرار گرفت که به توصیه دوستانشان تصمیم گرفتند تا تجربه حضور خود در مکانیکی را در صفحات مجازی به اشتراک بگذارند.</p>
      <figure>
        <img src="https://cdn.asriran.com/files/fa/news/1398/8/18/1034876_304.jpg"/>
      </figure>
      <p> </p>
      <p>نیلوفر و کیانا هردو با علاقه و اشتیاق کامل به این حرفه روی آورده‌اند و از تصمیم خود راضی هستند. آنها از برخورد خوب همکاران و مشتریان می‌گویند و اینکه از ابتدا انتظار نداشتند با چنین برخوردهای دوستانه‌ای مواجه شوند.<br/><br/>این دو امیدوار هستند که بتوانند پس از کسب مهارت‌های لازم این تجربه خود را در اختیار دیگر زنان علاقه‌مند به این حرفه قرار دهند.</p>
      <p>فراتر از این کیانا امیدوار است در آینده‌ای نه چندان دور بتواند گاراژی متعلق به خود را افتتاح کند تا بتواند در آنجا از زنان و همکارانی که طی این مدت او و نیلوفر را حمایت کرده‌اند، برای کاردعوت کند.</p>
      <p>علی هامونی صاحب تعمیرگاه اتومبیل نیز از کار این دو دختر جوان رضایت دارد، او می‌گوید بسیاری از مشتریان پس از تعمیر ماشین خود به کیانا و نیلوفر انعام می‌دهند.</p>
    </article>
  </body>
</html>