<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773301,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="חרוט על לוח יתדות: זהו המתכון העתיק ביותר בעולם"/>
    <meta property="og:description" content="מומחים מאוניברסיטת ייל פירשו מתכון שנחרט על לוח בבלי בן 4,000 שנה ומצאו הוראות לתבשיל כבש שמוכר עד היום במטבח הפרסי"/>
  </head>
  <body>
    <article>
      <h1>חרוט על לוח יתדות: זהו המתכון העתיק ביותר בעולם</h1>
      <h2>מומחים מאוניברסיטת ייל פירשו מתכון שנחרט על לוח בבלי בן 4,000 שנה ומצאו הוראות לתבשיל כבש שמוכר עד היום במטבח הפרסי</h2>
      <address><time datetime="2019-11-09T00:00:00+00:00">09 Nov 2019</time> by <a rel="author">שירות כלכליסט</a></address>
      <p>כמה אקדמאים דרושים בכדי להכין תבשיל? התשובה תלויה בגילו של המתכון. אם הוא בן 4,000 שנה, כמו זה החרוט על לוח יתדות באוסף הבבלי שאצור באוניברסיטת ייל, צריך קבוצה גדולה: מדעני מזון, היסטוריונים קולינריים ומומחים לכתב יתדות.</p>
      <p>תבשיל הכבש הזה הוא אחד המתכונים העתיקים בעולם ומסתבר שהוא לא רע כל-כך. למעשה יש לו כמה אלמנטים זהים לתבשיל הכבש העכשווי, מה שמראה שלאורך ההיסטוריה אנשים השתמשו במצרכים דומים באותן הצורות.</p>
      <figure>
        <img src="https://images1.calcalist.co.il/PicServer3/2019/11/07/945978/5_l.jpg"/>
        <figcaption>תבשיל כבש כרוב ותפוחי אדמה ממתכון עתיק <br/>צילום: FLICKR, Jo del Corro</figcaption>
      </figure>
      <p>המתכון עצמו בהחלט דרש קצת פרשנות. על לוח כתב היתדות המקורי היה כתוב בפשטות: "משתמשים בבשר. אתם מכינים מים. אתם מוסיפים מלח גרגרים, עוגות שעורה מיובשות, בצל, בצלצלים פרסיים, וחלב. אתם מועכים ומוסיפים כרישה ושום". (למען האמת, כך היו מנוסחים כל המתכונים עד המאה ה-20. בזמנו, כותבי מתכונים הניחו שכל אחד מכיר את דרכו במטבח.) כעת מדענים מנסים לשחזר, בעזרת שיטות מדעיות של ניסוי וטעיה, את המתכון הזה ועוד שלושה מתכונים נוספים.</p>
      <figure>
        <img src="https://images1.calcalist.co.il/PicServer3/2019/11/07/945969/2_l.jpg"/>
        <figcaption>המתכון העתיק בעולם חרוט על לוח היתדות <br/>צילום: Yale Babylonian Collection</figcaption>
      </figure>
      <p>המדענים הבינו שהפיזיקה של הבישול לא השתנתה בהרבה וגם עקרונות הבישול הבסיסיים נותרו כשהיו. "אני רואה את אותה הנטייה מהעת העתיקה ועד ימינו אנו,"אמרה ל-BCC היסטוריונית הקולינריה נאוול נאסראללה.</p>
      <figure>
        <img src="https://images1.calcalist.co.il/PicServer3/2019/11/07/945974/3_l.jpg"/>
        <figcaption>עוף עם עשבי תיבול. הוכן לפי מתכון עתיק <br/>צילום: LAURA KELLEY</figcaption>
      </figure>
      <p>"אנחנו לא מוסיפים רק מלח ופלפל שחור, אנחנו מוסיפים תערובת של תבלינים בכדי להגביר את הארומה ולהגביר את הטעם ואנחנו לא מוסיפים את הכל בבת-אחת, אנחנו מוסיפים את זה בשלבים ומניחים לתבשיל להתבשל על אש נמוכה זמן ממושך."</p>
      <p>נאסראללה זוכרת את אימה מכינה תבשיל כבש הקרוי פאצ'ה (Pacha) המשתמש בכל מצרכי המתכון פחות או יותר באותה דרך כמו במתכון לוח היתדות.</p>
      <figure>
        <img src="https://images1.calcalist.co.il/PicServer3/2019/11/07/945976/4_l.jpg"/>
        <figcaption>תבשיל שוק טלה. הוכן לפי מתכון עתיק <br/>צילום: ויקימדיה</figcaption>
      </figure>
    </article>
  </body>
</html>