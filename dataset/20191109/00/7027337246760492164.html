<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697533/%D9%85%D8%B4%D8%A7%D9%87%D8%AF%D9%87-%D9%BE%D9%84%D9%86%DA%AF-%D9%85%D8%A7%D8%AF%D8%B1-%D8%A8%D9%87-%D9%87%D9%85%D8%B1%D8%A7%D9%87-%D8%AF%D9%88-%D8%AA%D9%88%D9%84%D9%87-%D8%AF%D8%B1-%D8%B4%DB%8C%D8%B1%D9%88%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="مشاهده پلنگ مادر به همراه دو توله در شیروان"/>
    <meta property="og:description" content="مدیرکل محیط زیست خراسان شمالی گفت: ردپای پلنگ مادر به همراه دو توله روز شنبه در منطقه حفاظت شده گلیل و سرانی شهرستان شیروان دیده شد."/>
  </head>
  <body>
    <article>
      <h1>مشاهده پلنگ مادر به همراه دو توله در شیروان</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035109_259.jpg"/>
      </figure>
      <p>مدیرکل محیط زیست خراسان شمالی گفت: ردپای پلنگ مادر به همراه دو توله روز شنبه در منطقه حفاظت شده گلیل و سرانی شهرستان شیروان دیده شد.</p>
      <p>سیداصغر مطهری در گفت و گو با ایرنا اظهار داشت: پیش از این هم در نیمه نخست امسال هفت نوبت پلنگ در مناطق مختلف این شهرستان دیده شده بود.</p>
      <p>وی با بیان اینکه پلنگ زندگی مخفی و شبانه دارد گفت: پلنگ خوی تهاجمی ندارد و از مواجه با انسان گریزان است مگر در شرایط خاص.</p>
      <p>وی افزود: گفت: مشاهده فراوان پلنگ در سال جاری به دلیل افزایش تعداد این گونه است که برای یافتن طعمه نزدیک روستاها می شوند.</p>
      <p>مطهری گفت: از سوی دیگر گرازها که طعمه اصلی پلنگ هستن امروزها بیشتر در مزارع نزدیک روستاها پرسه می زنند و این امر هم موجب مشاهده زیاد پلنگ شده است.</p>
      <p>مدیرکل محیط زیست خراسان شمالی با اشاره به کمبود محیط‌بان در منطقه حفاظت شده گلیل و سرانی شیروان گفت: در این منطقه، هر شیفت کاری ۲ یا سه محیط‌بان منطقه را پایش می کنند همچنین یگان حفاظت سیار این اداره کل، یک روز هر هفته در آنجا مستقر است.</p>
      <p>علی قویدل بخشدار سرحد شیروان هم گفت: در منطقه گلیل فصل تابستان و زمستان پلنگ توسط مردم و محیط‌بانان چندین نوبت مشاهده شده است که تاکنون آسیبی از سوی این گونه به اهالی نرسیده است.</p>
    </article>
  </body>
</html>