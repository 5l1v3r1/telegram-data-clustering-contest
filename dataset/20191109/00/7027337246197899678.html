<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697513/%D9%87%D9%88%D8%A2%D9%88%DB%8C-%D8%A8%D8%B1%D9%86%D8%AF%D9%87-%D8%AC%D8%A7%DB%8C%D8%B2%D9%87-%D8%A8%D9%87%D8%AA%D8%B1%DB%8C%D9%86-%D8%AF%D9%88%D8%B1%D8%A8%DB%8C%D9%86-%D9%85%D9%88%D8%A8%D8%A7%DB%8C%D9%84%DB%8C-%D9%88-%D8%A8%DB%8C%D8%B4%D8%AA%D8%B1%DB%8C%D9%86-%D8%A7%D8%B1%D8%B2%D8%B4-%D8%AE%D8%B1%DB%8C%D8%AF-%D8%A7%D8%B2-techradar"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="هوآوی برنده جایزه بهترین دوربین موبایلی و بیشترین ارزش خرید از TechRadar"/>
    <meta property="og:description" content="وب‌سایت معتبر TechRadar هر سال جشنواره‌ای برگزار می‌کند که در آن با انجام نظرسنجی میان کاربران و داوران، بهترین گوشی‌های سال در حوزه‌‌های مختلف انتخاب می‌شوند. هوآوی توانست دو جایزه بهترین دوربین موبایلی و بیشترین ‌ارزش خرید نوزدهمین دوره این جشنواره را به خود اختصاص دهد."/>
  </head>
  <body>
    <article>
      <h1>هوآوی برنده جایزه بهترین دوربین موبایلی و بیشترین ارزش خرید از TechRadar</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>وب‌سایت معتبر TechRadar هر سال جشنواره‌ای برگزار می‌کند که در آن با انجام نظرسنجی میان کاربران و داوران، بهترین گوشی‌های سال در حوزه‌‌های مختلف انتخاب می‌شوند. هوآوی توانست دو جایزه بهترین دوربین موبایلی و بیشترین ‌ارزش خرید نوزدهمین دوره این جشنواره را به خود اختصاص دهد.</p>
      <p>در بخش نظرسنجی سالانه که در حضور داوران حرفه‌ای وب‌سایت <b>TechRadar</b> انجام می‌شود، از کاربران می‌خواهند تا اپراتور یا گوشی هوشمندی که شایسته دریافت لقب «بهترین» است را انتخاب کنند، انتخاب کاربران در هر بخش، یکی از نشان‌های نظرسنجی مردمی TechRadar را دریافت می‌کند.</p>
      <figure>
        <img src="https://cdn.asriran.com/files/fa/news/1398/8/18/1035071_601.jpg"/>
      </figure>
      <p>در نوزدهمین دوره این جشنواره، عنوان «<b>بهترین دوربین موبایلی</b>» به Huawei P30 Pro و «بیشترین ارزش خرید» (در محصولات ارزان‌تر از 200 یورو) به Huawei P Smart 2019 تعلق گرفت. کسب این جوایز مهر تأییدی بر پیشتازی هوآوی در حوزه عکاسی با موبایل و همچنین کارایی و مشخصات قابل توجه محصولات این شرکت است.<br/>هنگام معرفی Huawei P Smart 2109 به عنوان برنده‌ی نشان بیشترین ارزش خرید، علت این انتخاب «تکیه بر طراحی ظریف و حجم قابل توجه فضای ذخیره‌سازی که با قیمتی ناچیز ارائه‌ می‌کند» عنوان شد.<br/><br/>پس از دریافت جایزه «بهترین دوربین موبایلی» توسط Huawei P30 Pro، مجری برنامه با اشاره به کیفیت مثال‌زدنی دوربین این دستگاه، گفت: «شاید استفاده از دوربین چهارگانه از نظر بسیاری از کاربران منطقی نباشد؛ اما هوآوی با استفاده از این فناوری و ارائه کیفیتی کم‌نظیر، دستگاهی عرضه کرد که با تصاویر زیبا و تحسین‌برانگیز خود، توانست نظر داوران را جلب کند».</p>
      <p><b>هوآوی</b> سال گذشته توانست جوایز «بهترین گوشی هوشمند سال»، «بهترین دوربین موبایلی» و «بهترین سازنده گوشی‌های هوشمند» این وب‌سایت را به خود اختصاص دهد.</p>
      <figure>
        <img src="https://cdn.asriran.com/files/fa/news/1398/8/18/1035072_886.jpg"/>
      </figure>
      <p>Li Changzhu، یکی از معاون‌های هوآوی، در این مراسم گفت: «افتخار می‌کنیم که بار دیگر توسط کاربران و داوران TechRadar به عنوان شرکت برتر انتخاب شدیم و محصولات سری P هوآوی توانستند 2 جایزه دیگر کسب کنند. هوآوی متعهد شده تجربه‌ جدیدی از عکاسی با گوشی را به کاربران ارائه کند و با عرضه نوآوری‌ها و قابلیت‌های جدید در تلاش است تا مرزهای عکاسی با موبایل را جابه‌جا کند».<br/>مدیر بخش جوایز جشنواره MCCA در این مراسم گفت: «با گذر از نوزدهمین سال برگزاری این جشنواره در انگلستان، نظرسنجی سالانه ما تاکنون بیش از 34000 رأی از کاربران در زمینه‌های مختلف جمع کرده‌است. این آمار بیان‌گر اشتیاق کاربران برای استفاده از فرصت رای دادن به محصولات مورد علاقه‌شان است. از اینکه کاربران و داوران، هوآوی را به عنوان بهترین برند در این دو دسته‌بندی انتخاب کردند، خرسندیم».</p>
      <p>انتخاب مجدد هوآوی به عنوان بهترین دوربین موبایلی، بیانگر ادامه‌دار بودن روند نوآوری‌‌های هوآوی در بخش عکاسی است. هوآوی پیش از این در سال 2016 با گوشی هوشمند Huawei P9 و بار دیگر سال 2018 با گوشی Huawei P20 Pro توانسته بود عنوان بهترین دوربین موبایلی را به خود اختصاص دهد.</p>
      <p>هوآوی گوشی P30 Pro را 30 سپتامبر 2019 معرفی کرد. این محصول ادامه‌دهنده طراحی زیبای سری P است. از طرف دیگر این محصول کیفیت رده‌‌بالای دوربین و عکاسی سری P را نیز به ارث برده است. Huawei P30 Pro علاوه بر کیفیت دوربین و عکاسی ارتقا یافته، طراحی زیبایی نیز دارد.</p>
      <figure>
        <img src="https://cdn.asriran.com/files/fa/news/1398/8/18/1035073_744.png"/>
      </figure>
      <p>سری P30 Huawei با رکورد فروش 17 میلیونی، از محصولات مورد علاقه کاربران است. این سری از محصولات هوآوی تاکنون نظرات و بازخوردهای مثبت بسیاری را از کاربران و منتقدین در سراسر دنیا کسب کرده‌اند.<br/>از مهم‌ترین بازخورد‌ها می‌توان به انتخاب HUAWEI P30 Pro به عنوان «بهترین گوشی هوشمند 2019-2020 EISA» اشاره کرد. EISA (European Image and Sound Association)، انجمن صوت و تصویر اروپاست و هوآوی توانسته برای دومین سال متوالی، عنوان «بهترین گوشی هوشمند» این مجموعه را به خود اختصاص دهد.</p>
    </article>
  </body>
</html>