<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697563/%D8%B3%D9%BE%D8%A7%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D8%A2%D9%88%D8%A7%D8%B1%D8%A8%D8%B1%D8%AF%D8%A7%D8%B1%DB%8C-%D8%B4%D8%B1%D9%88%D8%B9-%D9%86%D8%B4%D8%AF%D9%87-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B2%DB%8C%D8%B1%D9%86%D9%88%DB%8C%D8%B3-%D9%85%DB%8C%E2%80%8C%DA%A9%D8%B1%D8%AF-%D8%AA%D9%85%D8%A7%D9%85-%D8%B4%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="سپاه آذربایجان شرقی: آواربرداری شروع نشده، تلویزیون زیرنویس می‌کرد تمام شده"/>
    <meta property="og:description" content="فرمانده سپاه عاشورا تاکید کرد: آواربرداری‌ها اصلا شروع نشده بود که تلویزیون زیرنویس می‌کرد، تمام شده است."/>
  </head>
  <body>
    <article>
      <h1>سپاه آذربایجان شرقی: آواربرداری شروع نشده، تلویزیون زیرنویس می‌کرد تمام شده</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035175_723.jpg"/>
      </figure>
      <p>فرمانده سپاه عاشورا تاکید کرد: آواربرداری‌ها اصلا شروع نشده بود که تلویزیون زیرنویس می‌کرد، تمام شده است.</p>
      <p>به گزارش ایسنا؛ سردار عابدین خرم در جلسه ستاد مدیریت بحران آذربایجان شرقی در حاشیه این خبر اظهار کرد: برخی روستاهای ما کاملا کاهگلی و خشتی هستند و اگر زلزله در آنجا روی می‌داد، یک نفر هم سالم باقی نمی‌ماند.</p>
      <p>وی در ادامه با تاکید بر اینکه مدیریت صحنه در حوادث و مواقع بحران بسیار حایز اهمیت است، گفت: کار پشت صحنه با آنچه که ما میبینیم متفاوت است، هر چند همگی تلاش می‌کنند، اما نیازمند مدیریتی هستیم که اولویت را مشخص و روند کار را کنترل کند.</p>
      <p>وی تاکید کرد: باید متناسب با وضع موجود نشست‌هایی برای ساماندهی امکانات داشته باشیم.</p>
      <p>وی گفت: دیروز با استفاده از امکانات مهندسی سعی کردیم تا احشام تلف شده را از نظر خسارت دیدگان دور کنیم، چرا که این احشام برای ساکنان روستا بسیار ارزشمند و به مثابه سرمایه‌های آن‌ها هستند.</p>
      <p>فرمانده سپاه عاشورا با تاکید بر ضرورت مدیریت صحنه و رصد و پایش به منظور اطلاع از کمبودها گفت: روز گذشته تنها دو و نیم ساعت دنبال کسانی دویدیم که باید می‌آمدند و کار می‌کردند. اصلی ترین مشکل ما در روستاهایی با خرابی بالا مدیریت صحنه است.</p>
      <p>وی تاکید کرد: باید نیروهای ارزیابی و کنترل کننده مسئول و اکیپ‌هایی برای این کار گماشته شوند.</p>
      <p>وی متذکر شد: قبل از اتمام آواربرداری‌ها امکان اسکان موقت با چادر و یا استقرار کانکس نیست.</p>
      <p>خرم در پایان از استقرار دو موکب به کمک خیران و بازاری‌های تبریز به منظور طبخ غذای گرم و آماده برای زلزله زدگان خبر داد.</p>
    </article>
  </body>
</html>