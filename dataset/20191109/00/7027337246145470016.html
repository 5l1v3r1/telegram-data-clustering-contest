<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697404/%D8%A7%D9%86%D8%AA%D9%82%D8%A7%D8%AF-%D9%85%D8%B1%DA%A9%D8%B2-%D8%A8%D8%A7%D8%B2%D8%B4%D9%86%D8%A7%D8%B3%DB%8C-%D9%86%D9%87%D8%B6%D8%AA-%D8%AC%D9%86%DA%AF%D9%84-%D8%A7%D8%B2-%D8%B3%D8%B1%DB%8C%D8%A7%D9%84-%D8%AA%D9%84%D9%88%DB%8C%D8%B2%DB%8C%D9%88%D9%86%DB%8C-%DA%AF%DB%8C%D9%84%D9%87-%D9%88%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="انتقاد مرکز بازشناسی نهضت جنگل از سریال تلویزیونی گیله وا"/>
    <meta property="og:description" content="محمدحسن اصغرنیا مسئول مرکز بازشناسی نهضت جنگل در روزنامه جمهوری اسلامی نوشت: متاسفانه برخی آگاهانه یا ناآگاهانه تاریخ و فرهنگ، هنر، مشاهیر و افتخارات ملی و اسلامی را نشانه رفته‌اند که نمونه‌اش سریال گیله‌وا است."/>
  </head>
  <body>
    <article>
      <h1>انتقاد مرکز بازشناسی نهضت جنگل از سریال تلویزیونی گیله وا</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034825_279.jpg"/>
      </figure>
      <p>محمدحسن اصغرنیا مسئول مرکز بازشناسی نهضت جنگل در روزنامه جمهوری اسلامی نوشت: <br/><br/>متاسفانه برخی آگاهانه یا ناآگاهانه تاریخ و فرهنگ، هنر، مشاهیر و افتخارات ملی و اسلامی را نشانه رفته‌اند که نمونه‌اش سریال گیله‌وا است.</p>
      <p>این مجموعه تلویزیونی اخیراً در شبکه سه به روی آنتن رفته است و متاسفانه علی‌عسگری مسئول صداوسیما ، نمایندگان قوای مجریه و قضاییه و مقننه، با بی‌تفاوتی خود بر آنچه می‌گذرد مهر خموشی بر لب، و بدور افکندن بیان و بنان را پیشه ساخته اند.</p>
      <p>غرضم از این نوشتار کوتاه خدمت اعضاء معزز گروه نهضت جنگل این است که عرض کنم تا ما در پیشگاه تاریخ شرمنده و مردود تلقی نگردیم.</p>
      <p>میرزا کلیه مکاتباتش را با «هوالحق» شروع می‌کرد؛ ما نیز حقگرا باشیم ولو به ظاهر به ضررمان تمام شود؛ بفرموده حضرت امیر علیه‌السلام، قل الحق ولو علی نفسک.</p>
    </article>
  </body>
</html>