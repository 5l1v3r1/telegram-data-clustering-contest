<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-subota-celsijeva-deca-pokrenula-stvari-barselona-dosla-kao-slag-na-tortu/342063"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="REZZIME DANA (subota): Čelsijeva deca pokrenula stvari, Barselona došla kao šlag na tortu"/>
    <meta property="og:description" content="Pogledajte ko vam je 9. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (subota): Čelsijeva deca pokrenula stvari, Barselona došla kao šlag na tortu</h1>
      <h2>Pogledajte ko vam je 9. novembra doneo novac, a ko vas je prodao...</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p><b>NAPOMENA:</b> U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><a href="https://www.mozzartsport.com/fudbal/vesti/predlozzi-i-tipovanja-subota-golgeterski-festival-u-minhenu-lester-tera-unaja-emerija-iz-arsenala/342035"><b>OVDE</b></a> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p>
        <b>ZAOKRUŽENO</b>
      </p>
      <p><b>ČELSI - KRISTAL PALAS (tip 1, kvota 1,38) - rezultat 2:0</b><br/>Čelsi je pobedom nad Kristal Palasom u gradskom derbiju (2:0) nastavio fantastičnu seriju pobeda u Premijer ligi i stigao do šeste recke u nizu, čime je dodatno izvršio pritisak na Siti i Liverpul i bar nakratko preuzeo drugo mesto na tabeli od aktuelnog šampiona. Čelsi je postao apsolutni hit engleske fudbalske scene, pošto njen najmlađi trener radi ozbiljne stvari s najmlađim timom u prvenstvu, koji u srži ima decu iz klupske akademije. <b><a href="https://www.mozzartsport.com/fudbal/vesti/lampardov-celsi-ima-dusu-brazilski-smek-engleska-ostrina-americki-pogon-video/342060">IZVEŠTAJ</a>.</b></p>
      <p><b>INTER - VERONA (tip 1, kvota 1,35) - rezultat 2:1</b><br/>Imao je Inter unutrašnje probleme pre ove utakmice, izazvane neprikladnim izjavama <b>Antonija Kontea </b>na račun klupske uprave, ali je večeras svima na Meaci pao kamen sa srca. Nerazuri posle velikog preokreta, zahvaljujući evrogolu <b>Nikola Barele </b>u 83. minutu, srušili borbenu Veronu i domogli se prvog mesta na tabeli Serije A - 2:1 (0:1). <b><a href="https://www.mozzartsport.com/fudbal/vesti/barela-i-neodbranjiva-strela-prvenac-kakav-se-samo-mogao-pozeleti-interu-se-vratilo-za-veliku-zelju-video/342089">IZVEŠTAJ</a>.</b></p>
      <p><b>EIBAR - REAL MADRID (tip 2, kvota 1,60) - rezultat 0:4</b><br/><b>Karim Benzema </b>rešeta kao u najboljim danima, a kako sada stoje stvari spreman je da nadmaši sezonu 2015/2016. kada je na 27 utakmica u Primeri postigao 24 gola. Ove sezone je postigao devet na 11 utakmica i bio najzaslužniji za to što je Kraljevski klub reprezentativnu pauzu dočekao na liderskoj poziciji - 4:0 (3:0). <b><a href="https://www.mozzartsport.com/fudbal/vesti/benzema-reseta-kao-u-najboljim-danima-dmitrovic-stradao-na-vetrometini-video/342091">IZVEŠTAJ</a>.</b></p>
      <p><b>MONAKO - DIŽON (tip 1, kvota 1,50) - rezultat 1:0</b><br/>Kiks Doga iskoristio je Monako, jedan od najvećih konkurenata Lila za mesto u Ligi šampiona. Kneževi su dobili pretposlednji Dižon (1:0 golom <b>Aleksandra Golovina</b>, pa sada imaju samo bod manje od Lila i grupe timova koje je sakupila 19 bodova. To su bile lepe vesti iz Francuske za vaše tikete ove subotnje večeri. <b><a href="https://www.mozzartsport.com/fudbal/vesti/rajkovic-9-13-monako-krci-put-ka-vrhu/342094">IZVEŠTAJ</a>.</b></p>
      <p><b>SANTA KLARA - BENFIKA (tip 2, kvota 1,50) - rezultat 1:2</b><br/>Benfika je kao gost pobedila Santa Klaru posle preokreta u drugom poluvremenu sa 2:1, ali s velikom mukom i posle loše partije šampiona Portugalije. Užasno prvo poluvreme ekipe <b>Bruna Lažea</b> obeležio je vodeći pogodak domaćina koji je postigao <b>Karvaljo</b> u 17. minutu, a borbena Santa Klara propustila je još jednu izglednu šansu da uveća prednost. <b><a href="https://www.mozzartsport.com/fudbal/vesti/benfika-se-mucila-pa-okrenula-santa-klaru/342092">IZVEŠTAJ</a>.</b></p>
      <p><b>BARSELONA - SELTA (tip 1, kvota 1,22) - rezultat 4:1</b><br/>Već godinama je Barselona <b>Lionel Mesi</b>. Mogu da pričaju Katalonci šta hoće i da guraju tu činjenicu pod tepih, sve se u njihovoj igri vrti samo oko jednog čoveka. Verovatno jedinog koji može da postigne gol u svakom trenutku. Kada njega zaustavite i Barsa je zaustavljena. Prosto. Šta reći o novoj maestralnoj partiji Argentinca koji je het-trikom doneo trijumf Barseloni na prepunom Nou Kampu nad Seltom od 4:1, a da se to već ne zna. <b><a href="https://www.mozzartsport.com/fudbal/vesti/sta-ti-decko-radis-video/342100">IZVEŠTAJ</a>.</b></p>
      <p><b>HERAKLES - VVV VENLO (tip 1, kvota 1,57) - rezultat 6:1</b><br/>Šestica Heraklesa za nastavak sna o Ligi šampiona. Fantastični tim iz Almela danas je u potpunosti pregazio Venlo, koji ostaje u crvenoj zoni, vezavši pritom osmi uzastopni poraz u svim takmičenjima. Koliko je katastrofalna situacija u gostujućem sastavu dovoljno govori podatak da su pre desetak dana izbačeni iz Kupa od stane Grune Stara, trećeligaša, a da su na poslednjih sedam mečeva primili čak 26 golova. Lep kec za vaše tikete.</p>
      <p>
        <b>PRECRTANO</b>
      </p>
      <p><b>TOTENHEM - ŠEFILD JUNAJTED (tip 1, kvota 1,60) - rezultat 1:1</b><br/>Novo kolo i novo premijerligaško mučenje za Totenhem. Koliko god da su dobro izgledali na Marakani pre neko veče, Pevci su se opet vratili u tmurnu realnost engleskog fudbala u kojoj se muče da pobede rivale bilo da se igra kod njih ili na strani. Novu glavobolju <b>Maurisiju Poketinu</b> zadao je sjajni Šefild Junajted koji je odneo bod iz Londona posle uzbudljivog okršaja (1:1). Potpuno zasluženo. <b><a href="https://www.mozzartsport.com/fudbal/vesti/zvezda-nije-zalecila-krizu-totenhem-opet-omanuo-video/342077">IZVEŠTAJ</a>.</b></p>
      <p><b>LIL - MEC (tip 1, kvota 1,55) - rezultat 0:0</b><br/>Ozbiljan kiks ove subote zabeležio je Lil, pošto nije uspeo da slomi otpor slabašnog Meca - 0:0. Ekipa <b>Kristofa Galtijea</b> ostaje na samo jednoj pobedi u poslednjih mesec i po dana. Nadali ste se da će ipak večeras doći do pobede, pa ste pokušali sa kecom, ali on na kraju nije došao. <b><a href="https://www.mozzartsport.com/fudbal/vesti/rajkovic-9-13-monako-krci-put-ka-vrhu/342094">IZVEŠTAJ</a>.</b></p>
      <p><b>NAPOLI - ĐENOVA (tip 1, kvota 1,30) - rezultat 0:0</b><br/>Teška kriza trese Napulj. Sukob svlačionice i predsednika <b>Aurelija de Laurentisa </b>preneo se i na stadion San Paolo, gde su navijači, njih svega oko 20.000 ozbiljnim zvižducima i uvredama dočekali svoje doskorašnje miljenike. Takvo raspoloženje odrazilo se i na igru Napolija, pa je Đenova ove večeri odnela bod sa juga Italije, a mogla je i sva tri - 0:0. <b><a href="https://www.mozzartsport.com/fudbal/vesti/neprijatne-scene-u-napulju-navijaci-vredali-igrace-i-ancelotija-bio-jednom-jedan-kandidat-za-skudeto-video/342102">IZVEŠTAJ</a>.</b></p>
    </article>
  </body>
</html>