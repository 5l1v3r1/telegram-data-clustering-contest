<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697556/%D8%B5%D8%A7%D9%84%D8%AD%DB%8C-%D9%81%D8%B1%D8%AF%D8%A7-%DB%8C%DA%A9%D8%B4%D9%86%D8%A8%D9%87-%D8%A8%D8%A7%D8%B2%D8%B1%D8%B3%D8%A7%D9%86-%D8%A2%DA%98%D8%A7%D9%86%D8%B3-%D9%88%D8%A7%D8%B1%D8%AF-%D8%A7%DB%8C%D8%B1%D8%A7%D9%86-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="صالحی: فردا یکشنبه بازرسان آژانس وارد ایران می‌شوند"/>
    <meta property="og:description" content="رئیس سازمان انرژی اتمی گفت: فردا بازرسان آژانس بین‌االمللی انرژی اتمی برای نمونه‌گیری و اعلام رسمی آغازو میزان غنی‌سازی وارد ایران می‌شوند."/>
  </head>
  <body>
    <article>
      <h1>صالحی: فردا یکشنبه بازرسان آژانس وارد ایران می‌شوند</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035165_315.jpg"/>
      </figure>
      <p>رئیس سازمان انرژی اتمی گفت: فردا بازرسان آژانس بین‌االمللی انرژی اتمی برای نمونه‌گیری و اعلام رسمی آغازو میزان غنی‌سازی وارد ایران می‌شوند.</p>
      <p>به گزارش ایرنا؛ علی‌اکبر صالحی شنبه شب در گفت وگو با خبرنگاران در فرودگاه بوشهر افزود: اروپا و آمریکا شامل اندیشکده های فکری و سیاستمدران آنها در خصوص اجرای گام چهارم کاهش تعهدات هسته‌ای ایران واکنش نشان داده اند و نسبت به اقدامات جمهوری اسلامی ایران از منظر خودشان خیلی نگران هستند و این توانمندی بالقوه جمهوری اسلامی بالفعل شد.</p>
      <p>وی یادآورشد: اراده‌ای که مسئولان ارشد نظام جمهوری اسلامی داشتند ما توانستیم در سازمان انرژی اتمی در یک زمانی بسیار کوتاه محقق کنند این خیلی چالش بسیار بزرگی بود برای سازمان انرژی اتمی که در عرض فاصله کوتاهی قریب به سه هزار و 500 سو به ظرفیت غنی سازی کشور اضافه شود و این رقم بسیار بالایی در این فاصله زمانی کوتاه است.</p>
      <p>معاون رئیس جمهوری اظهاردشت:عمده این سوهای ایجاد شده قریب به 2هزار و 660 سو عملیاتیش توسط سانتریفیوژهای نسل جدید بوده 15 نوع سانتریفیوژ نسل جدید الان داریم که در نطنز مشغول به کار است یعنی در یک حالت تحیر و غیرباوری دارند زندگی می‌کنند و فکر می‌کردند جمهوری اسلامی چنین ظرفیت و توانی را ندارد .</p>
      <p>وی گفت: درست زمانی که رئیس جمهوری اعلام کردند از فردای زمان ابلاغشان کار در فردو انجام گرفت ،فردای آن روز کپسول 2هزار و 800 کیلو که 2 هزار کیلو اورانیوم یو اف 6 داشت از پسماندهای قبلی اورانیوم بود که آنها را احیا کرده بودیم استفاده کردیم و به فردو منتقل کردیم و الان فردو دارد غنی سازی انجام می‌دهد</p>
      <p>صالحی اضافه کرد:این توانمندی سازمان انرژی اتمی و همت والای کارکنان این سازمان اراده مسئولان را عملیاتی کرد و دستور دادند اجرا شد و این آمادگی، شتاب ، نشاط، شور و علاقمندی کارکنان را به فعالیت‌های صلح آمیز هسته‌ای در کشور نشان می‌دهد.</p>
      <p>وی گفت: می‌گویند برجام در ازای پذیرش یک سری محدودیت‌ها بوده قراربوده تحریم را رفع کند آنها تحریم را رفع نکردند ولی ما دیگر محدودیتی هم نداریم فقط مهم این است که 6 قطعنامه شورای امنیت و سازمان ملل از طریق برجام کنار گذاشته شده است.</p>
      <p>صالحی با بیان اینکه امیدواریم تا اکتبر آینده تحریم‌های تسلیحاتی نیز برداشته شود افزود: ما شروع کننده عدم تعهد نسبت به تعهدات برجام نبودیم و آنها ملتزم به تعهدات خود نبودند و آغاز کردند و جمهوری اسلامی ایران هم طبیعتا نمی‌توانست شاهد این باشد که برجام بعنوان یک جاده یک طرفه تلقی شود هردو متعهدند که به تعهدات خود عمل کنند.</p>
      <p>رئیس سازمان انرژی اتمی گفت: الان جمهوری اسلامی ایران در چارچوب برجام دارد عمل می‌کند و خارج از آن عمل نکرده ایم بند 26 برجام این مسائل و اقداماتی که داریم انجام می دهیم را در نظر گرفته بوده است که اگر آنها نسبت به تعهدات خود عمل نکردند ما نیز نسبت به رفتار آنها می توانیم از التزامات خود بکاهیم که توازنی در این برجام ایجاد شود.</p>
      <p>وی افزود: به نظر من الان این توازن ایجاد شده و امید وار بودیم که گام چهارمی را برنداریم و این طور نیست که مشتاقانه این کار را انجام دهیم و ما نسبت به رفتار آنها رصد می کنیم و متناسب با رفتار آنها در چارچوب حاکمیت و منافع ملی اقدام می کنیم</p>
      <p>صالحی اضافه کرد: امیدواریم طرف مقابل سرعقل بیاید و به تعهدات خود عمل کنند و خیلی از اقداماتی که انجام دادیم قابل برگشت خواهد بود و این را رئیس جمهوری قبلا اعلام کردند اقدامات قابل برگشت است به شرطی که آنها هم به تعهدات خود عمل کنند.</p>
      <p>وی گفت: بتن ریزی واحد 2 و در آینده نزدیک واحد سه نیروگاه اتمی بوشهر را به فال نیک می گیریم .</p>
      <p>معاون رئیس جمهوری افزود: در سال 1395 بعد از برجام توانستیم قراردادی با روس ها در ارتباط با نیروگاههای جدید ببندیم 2 نیروگاه جدید که واحد 2 و 3 خواهد بود هر کدام هزار و 50 مگاوات قدرتش است از همان دو سال پیش که قرارداد را بستیم و قسط اول آن را پرداخت کردیم کار کارگاهی شروع شد.</p>
      <p>وی یادآورشد: قریب به سه میلیون مترمکعب خاکبرداری شده امکانات وسیعی بسیج شد در این مدت کار عمده ای انجام گرفت شمع کوبی‌ها لازم هم در حد وسیعی انجام گرفت و فردا عملیات بتن‌ریزی به‌صورت نمادین انجام می‌گیرد چون شروع شده بود .</p>
      <p>صالحی گفت: از عوامل نیروگاه تشکر می کنم که این کار را هیچگاه به زمین نگذاشتند جا دارد از پیمانکاران ایرانی تشکر کنیم بدهی قابل توجهی به آنها داریم از دولت کریمه می خواهیم که توجه ویژه به تامین مالی این پروژه داشته باشند و از پیمانکارروس تشکر می کنیم که به آنها هم بدهی داریم ولی شرایط ما را درک می‌کنند.</p>
      <p>وی افزود: امیدواریم فردا با آغاز بتن‌ریزی شاهد عملیات بالا رفتن قسمت ساختمان اصلی راکتور 2 باشیم بعد از یک مرحله دیگری وارد عملیات انجام ساختمانی راکتور سه خواهیم شد با یک فاصله زمانی امیدواریم تا سال 1404 طبق برنامه که داریم جلو می رویم از راکتور 2 بتوانیم بهره‌برداری کنیم و 2 سال بعد 1406 راکتور سه خواهد بود.</p>
      <p>صالحی اضافه کرد: تاکنون براساس برنامه جلو رفتیم و عقب نیستیم و به صورت خیلی جزیی عقب هستیم با توجه به شرایطی که داریم کارکنان با همت عالی به خرج دادند توانستند پا به پای برنامه ریزی جلو بروند و جای تشکر و قدردانی دارد .</p>
      <p>معاون رئیس جمهوری اظهارداشت:در طول زمان اجرای پروژه ما بهره‌مند از حمایتهای استاندار بوشهر بودیم این پروژه‌ها بزرگترین پروژه صنعتی کشور از حیث مالی و گسترش کاری همین نیروگاه‌های 2 و 3 هستند و چنین پروژه‌هایینداریم که از حیث مالی رقمی معادل 10 میلیارد دلار را در بر بگیرد و این بزرگترین پروژه کشور است که به خوبی دارد پیش می رود.</p>
    </article>
  </body>
</html>