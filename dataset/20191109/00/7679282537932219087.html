<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-ke-saath-kaam-karna-par-kriti-kharbanda-ne-bataya-apna-ye-experience-2839701.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T00:15:54+00:00"/>
    <meta property="og:title" content="अमिताभ बच्चन के साथ काम करने पर कृति खरबंदा ने बताया अपना एक्सपीरियंस"/>
    <meta property="og:description" content="बॉलीवुड के महानायक यानी की अमिताभ बच्चन ने गुरुवार को फिल्म जगत में अपने 50 साल पूरे कर लिए। इस अवसर पर अभिनेत्री कृति खरबंदा ने इस दिग्गज अभिनेता के साथ अपनी आगामी फिल्म 'चेहरे' की शूटिंग के..."/>
  </head>
  <body>
    <article>
      <h1>अमिताभ बच्चन के साथ काम करने पर कृति खरबंदा ने बताया अपना एक्सपीरियंस</h1>
      <address><time datetime="2019-11-09T00:15:54+00:00">09 Nov 2019, 00:15</time> by <a rel="author">एजेंसी,मुंबई</a></address>
      <p>बॉलीवुड के महानायक यानी की अमिताभ बच्चन ने गुरुवार को फिल्म जगत में अपने 50 साल पूरे कर लिए। इस अवसर पर अभिनेत्री कृति खरबंदा ने इस दिग्गज अभिनेता के साथ अपनी आगामी फिल्म 'चेहरे' की शूटिंग के दौरान का एक किस्सा साझा किया। कृति ने अपने उस पल को याद किया जब अमिताभ बच्चन ने उन्हें 'मोहतरमा' कहकर अभिभूत कर दिया था।</p>
      <p>कृति ने मीडिया एजेंसी से बात करते हुए, 'फिल्म के शूट के पहले दिन मेरे टेक के बाद, मैं अपना शॉट देखने के लिए गई थी। सभी ने तारीफ की। तभी अमित जी ने मेरी ओर देखा और पूछा क्या आप एक और टेक चाहती हैं? तो मैंने कहा हां। तब उन्होंने पूछा क्यों? मैंने उनकी ओर देखा और कहा 'सर एक और टेक करते हैं न प्लीज'। उन्होंने कहा आपको मुझसे अनुरोध करने की जरूरत नहीं है, बल्कि एक कलाकार के नाते आपको खुश होने की जरूरत है। मोहतरमा आईए एक और शॉट लेते हैं। ऐसा पहली बार था, जब किसी ने मुझे मोहतरमा कहा था और मैं सोच में पड़ गई थी कि ये कितना अच्छा था।'</p>
      <p>
        <a href="https://www.livehindustan.com/entertainment/story-hrithik-roshan-father-and-director-rakesh-roshan-revealed-that-when-doctor-said-to-cut-his-tongue-due-to-cancer-2838362.html">राकेश रोशन का कैंसर पर खुलासा, बोले - 'डॉक्टर ने कहा था काटनी पड़ सकती है जीभ'</a>
      </p>
      <p>
        <a href="https://www.livehindustan.com/entertainment/story-bollywood-choreographer-remo-d-souza-accused-himself-of-cheating-2838340.html">रेमो डिसूजा ने खुद पर लगे ठगी के आरोप को बताया झूठा</a>
      </p>
      <p>कृति ने आगे कहा, 'अभिनय के दौरान मैं भूल जाती थी कि वे अमिताभ बच्चन जी हैं। यह कुछ ऐसा है जिसे आपको भूलने की जरूरत भी होती है, क्योंकि उनका व्यक्तित्व काफी ओजस्वी है। उनके सामने खड़ा रहना भी मुश्किल है। मुझे लगता है कि मैंने इसे काफी अच्छे से संभाला। वह काफी खुश थे और उन्होंने कहा, 'बहुत अच्छा किया'। मेरे लिए वह मेरी अब तक की सबसे बड़ी प्रशंसा थी।'</p>
    </article>
  </body>
</html>