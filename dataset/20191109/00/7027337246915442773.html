<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697471/%D8%A8%D8%B1%D9%82%D8%B1%D8%A7%D8%B1%DB%8C-%D8%A8%DB%8C%D9%85%D9%87-%D8%A8%DB%8C%DA%A9%D8%A7%D8%B1%DB%8C-%D8%A8%D8%B1%D8%A7%DB%8C-%D8%A2%D8%B3%DB%8C%D8%A8-%D8%AF%DB%8C%D8%AF%DA%AF%D8%A7%D9%86-%D8%B2%D9%84%D8%B2%D9%84%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="برقراری بیمه بیکاری برای آسیب دیدگان زلزله آذربایجان شرقی"/>
    <meta property="og:description" content="در این جلسه مقرر شد بیمه بیکاری برای آسیب دیدگان زلزله آذربایجان شرقی برقرار شود؛ همچنین از ظرفیت استانهای معین برای رسیدگی به امور زلزله زدگان استفاده خواهد شد."/>
  </head>
  <body>
    <article>
      <h1>برقراری بیمه بیکاری برای آسیب دیدگان زلزله آذربایجان شرقی</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>در این جلسه مقرر شد بیمه بیکاری برای آسیب دیدگان زلزله آذربایجان شرقی برقرار شود؛ همچنین از ظرفیت استانهای معین برای رسیدگی به امور زلزله زدگان استفاده خواهد شد.</b>
      </p>
      <p>در نشست شورای هماهنگی دستگاه‌های زیر مجموعه وزارت تعاون، کار و رفاه اجتماعی مقرر شد بیمه بیکاری برای آسیب دیدگان زلزله آذربایجان شرقی برقرار شود.</p>
      <p>به گزارش مرکز روابط عمومی و اطلاع رسانی وزارت تعاون، کار و رفاه اجتماعی؛ نشست شورای هماهنگی دستگاه‌های زیر مجموعه وزارت تعاون، کار و رفاه اجتماعی ، صبح امروز - شنبه هجدهم آبان- با هدف استفاده حداکثری از ظرفیت‌های وزارت تعاون، کار و رفاه اجتماعی برای کمک رسانی در مناطق آسیب دیده از زلزله آذربایجان شرقی به ریاست " میرهادی قره سید رومیانی" معاون امور مجلس، حقوقی و استان‌ها و نماینده ویژه وزیر تعاون، کار و رفاه اجتماعی و با حضور روسای شورای هماهنگی استانهای اردبیل و آذربایجان غربی به عنوان استانهای معین در امر کمک رسانی، مدیران عامل شرکت‌های سرمایه‌گذاری و روسای شورای هماهنگی استان‌های اردبیل و آذربایجان غربی به عنوان استان‌های معین در امر کمک رسانی برگزار شد.</p>
      <p>وضعیت زلزله زدگان شمال غرب کشور و چگونگی کمک رسانی به هموطنان در این نشست بررسی شد.</p>
      <p>همچنین در این نشست مقرر شد، طبق دستور" محمد شریعتمداری " تمام امکانات وزارت تعاون، کار و رفاه اجتماعی و سازمانهای تابعه برای خدمت به زلزله زدگان بسیج شود و در این راستا گروههای مختلف اوضاع مناطق را رصد می کنند تا اقدامات لازم متناسب با نیازهای منطقه انجام شود. در این جلسه مقرر شد بیمه بیکاری برای آسیب دیدگان زلزله آذربایجان شرقی برقرار شود؛ همچنین از ظرفیت استانهای معین برای رسیدگی به امور زلزله زدگان استفاده خواهد شد.</p>
    </article>
  </body>
</html>