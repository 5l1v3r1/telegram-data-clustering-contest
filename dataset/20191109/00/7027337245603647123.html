<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697482/%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A7%D9%86%D8%AC%D8%A7%D9%85-%D8%AA%D8%B1%D8%A7%DA%A9%D9%86%D8%B4-%D8%A8%D8%A7%D9%86%DA%A9%DB%8C-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%AF%DB%8C%E2%80%8C%D9%85%D8%A7%D9%87-%D9%81%D9%82%D8%B7-%D8%A8%D8%A7-%D8%B1%D9%85%D8%B2-%D8%AF%D9%88%D9%85-%D9%BE%D9%88%DB%8C%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="بانک مرکزی: انجام تراکنش بانکی از ابتدای دی‌ماه فقط با رمز دوم پویا"/>
    <meta property="og:description" content="بانک‌ها و موسسات اعتباری به منظور ارتقای سطح امنیت تراکنش‌های بدون حضور کارت در اینترنت، امکان دریافت رمز دوم پویا را فراهم کرده اند."/>
  </head>
  <body>
    <article>
      <h1>بانک مرکزی: انجام تراکنش بانکی از ابتدای دی‌ماه فقط با رمز دوم پویا</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>بانک‌ها و موسسات اعتباری به منظور ارتقای سطح امنیت تراکنش‌های بدون حضور کارت در اینترنت، امکان دریافت رمز دوم پویا را فراهم کرده اند.</b>
      </p>
      <figure>
        <img src="https://cdn.asriran.com/files/fa/news/1398/8/18/1035019_931.jpg"/>
      </figure>
      <p>بانک مرکزی اعلام کرد: با توجه به اینکه انجام تراکنش‌های بانکی و پرداخت از ابتدای دی‌ماه امسال با رمز دوم پویا امکان‌پذیر خواهد شد، خواهشمند است مشتریان بانک‌ها به‌منظور دریافت رمز و تایید شماره تلفن همراه به بانک صادرکننده کارت خود مراجعه کنند.</p>
      <p>روابط عمومی بانک مرکزی در اطلاعیه شماره یک خود درباره رمزهای پویا، اعلام کرد: بانک‌ها و موسسات اعتباری به منظور ارتقای سطح امنیت تراکنش‌های بدون حضور کارت در اینترنت، امکان دریافت رمز دوم پویا را فراهم کرده اند.</p>
      <p>براساس این اطلاعیه، پیشگیری از برداشت‌های غیرمجاز در فضای مجازی ضروری می سازد تا از درگاه‌های مجاز بانکی و پرداخت استفاده و از ارایه اطلاعات در درگاه‌های مشکوک خودداری شود.</p>
      <p>به گزارش ایرنا، طرح استفاده اجباری از رمز دوم یکبار مصرف قرار بود از اول خردادامسال اجرا شود و به دلیل ناتوانی برخی بانک ها در ایجاد زیرساخت پایدار و مطمئن ارایه این خدمات و همچنین وقوع مشکل در شماری از اپلیکیشن های بانکی به تاخیر افتاد.</p>
    </article>
  </body>
</html>