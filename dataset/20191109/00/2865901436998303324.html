<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-veceras-maveriksi-ne-gube-uz-doncica-tejtum-ide-u-plus/342070"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="NBA VEČERAS: Maveriksi ne gube uz Dončića, Tejtum ide u plus"/>
    <meta property="og:description" content="Preko granice bi mogli da ode i Karter, kao i Glidžos-Aleksander"/>
  </head>
  <body>
    <article>
      <h1>NBA VEČERAS: Maveriksi ne gube uz Dončića, Tejtum ide u plus</h1>
      <h2>Preko granice bi mogli da ode i Karter, kao i Glidžos-Aleksander</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Noćas je u NBA ligi na rasporedu pet utakmica. Ona prva, a ujedno i najuzbudljivija, između San Antonija i Bostona, igra se u nama prihvatljivom terminu od 23 sata pa će NBA fanatici doći na svoje i bez besane noći. Za one koji će ipak izabrati košarku umesto spavanja, na rasporedu su još četiri utakmice, a mi vam donosimo i četiri predloga za klađenje.</p>
      <p><a href="https://www.mozzartbet.com/sr#/match/4512135"><b>MEMFIS GRIZLIS – DALAS MAVERIKS (klađenje na meč, tip 2, kvota 1,60)</b></a><br/>Nismo očekivali da će Dalas sinoć izgubiti od Njujorka, ali čuda su uvek moguća. <b>Luka Dončić </b>je opet odigrao sjajnu utakmicu, ali ovaj put nije imao podršku od kolega što bi se večeras moralo promeniti. Dalas gostuje kod Memfisa koji je trenutno na 2-6 i daleko je od ambicije da uđe u plej-of. Maveriksi to žele, a itekako mogu i među osam najboljih na Zapadu. Zato ovakve utakmice moraju da dobijaju.</p>
      <p><a href="https://www.mozzartbet.com/sr#/match/4512307"><b>DŽEJSON TEJTUM (broj poena na utakmici (17,5), tip više, kvota 1,85)</b></a><br/>Odlazak <b>Kajrija Irvinga </b>iz Bostona itekako je dobro došao <b>Džejsonu Tejtumu</b>. Njegov prosek poena se popeo sa 15,7 na 21,6 po utakmici, a današnju marginu nije prešao samo jednom u sedam ovosezonskih utakmica. Dodatan razlog zbog kojeg bi se isplatilo kladiti na njega je činjenica da Boston igra protiv San Antonija koji bi mogao da ima problema s igračem koji će čuvati <b>Tejtuma</b>. Od <b>Derozana </b>je viši i snažniji, od <b>Oldridža </b>brži i lako bi ga izvlačio van reketa, a od <b>Geja </b>je bolji u svim segmentima. Plus kao kuća.</p>
      <p><a href="https://www.mozzartbet.com/sr#/match/4512319"><b>VENDEL KARTER (broj poena na utakmici (12,5), tip više, kvota 1,85)</b></a><br/>Jedna od retkih svetlih tački Čikaga na početku sezone je <b>Vendel Karter</b>. Ovaj mladi centar je ranije, u svojoj ruki sezoni, nagovestio kako bi mogao da bude odličan igrač, a sada je to potvrdio. Ne vidi se to toliko na brojkama, jer mu je prosek na 13,2 poena i 9 skokova, ali igra je dosta bolja nego lani. Jedini njegov problem je što često ulazi u probleme s ličnim greškama, ali to večeras ne bi smeo da bude slučaj, jer Čikago igra protiv Hjustona koji nije poznat po čvrstoj obrani, a pogotovo ne po zaštiti reketa. Istina je da Roketsi imaju <b>Klinta Kapelu</b>, ali <b>Karter </b>može da igra protiv njega,</p>
      <p><a href="https://www.mozzartbet.com/sr#/match/4512333"><b>ŠAJ GILDŽOS-ALEKSANDER (broj poena na utakmici (20,5), tip više, kvota 1,85)</b></a><br/>Znali smo da će <b>Šaj </b>biti glavni igrač nove Oklahome, ali lakoća kojom se ovaj igrač druge godine nametnuo kao lider ekipe je zaista fantastična. <b>Šaj </b>je na proseku od 21,6 poena uz 7 skokova, 3,2 asistencije i jedne blokade po utakmici, a sve to čini iako nominalno ne igra na svojoj prirodnoj poziciji plejkmejkera. No, očigledno je <b>Šaj </b>spreman na sve, a kako je jedan od retkih mladih igrača koji odlično igra i u odbrani, jasno je da je Tander prošao najbolje što je mogao kada je već ostao bez <b>Rasela Vestbruka </b>i <b>Pola Džordža</b>. Večeras Oklahoma igra protiv Golden Stejta što znači da tu neće biti previše odbrambenih igara, pa bi se <b>Šaj </b>mogao raspucati. Uostalom, da bi tip 'prošao', ne treba da napravi ništa više od onoga što radi od početka sezone. Današnju granicu je prebacio u šest od osam utakmica.</p>
      <p>
        <b>Piše: </b>
        <i>Emir FULURIJA</i>
        <br/>
        <b>Foto: </b>
        <i>Reuters</i>
      </p>
    </article>
  </body>
</html>