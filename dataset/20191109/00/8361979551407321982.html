<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zemelna-reforma-inozemci-zmozhut-kupuvati-zemlyu-v-ukrajini-cherez-chotiri-roki-novini-ukrajini-50052539.html"/>
    <meta property="og:site_name" content="НВ"/>
    <meta property="article:published_time" content="2019-11-09T00:28:00+00:00"/>
    <meta property="og:title" content="Іноземці отримають право купувати землю в Україні через чотири роки — Богдан"/>
    <meta property="og:description" content="Право на купівлю ділянок землі в Україні в рамках нового законодавства про земельний ринок іноземці отримають через чотири роки."/>
  </head>
  <body>
    <article>
      <h1>Іноземці отримають право купувати землю в Україні через чотири роки — Богдан</h1>
      <h2>Право на купівлю ділянок землі в Україні в рамках нового законодавства про земельний ринок іноземці отримають через чотири роки.</h2>
      <address>
        <time datetime="2019-11-09T00:28:00+00:00">09 Nov 2019, 00:28</time>
      </address>
      <p>Про це повідомив глава Офісу президента Андрій Богдан в <a href="https://www.youtube.com/watch?v=xfwtvlXn9us">програмі</a> Свобода слова Савіка Шустера.</p>
      <p>Як наголошується, зараз переваги в купівлі земельних ділянок мають громадяни України.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/356/original/b67edefe7f1eb08a6eb22b08488b9644.png?stamp=1&amp;q=85&amp;w=115"/>
      </figure>
      <p>Сергій Фурса<br/>Маленький українець програє. Але чи розуміє він це?</p>
      <p>«Неправда, що там іноземці. Там прерогатива в певний період, який мають для викупу землі — саме українці. Саме українські громадяни, які хочуть розвивати сільськогосподарське виробництво. Іноземці будуть брати участь через чотири роки, чотири з чимось», — зазначив Богдан.</p>
      <p>За словами політика, законопроект про скасування мораторію на продаж сільськогосподарських земель дозволить узаконити договір продажу землі, допоможе ліквідувати схеми «сірого ринку».</p>
      <p>«Треба розуміти, що в Україні за рік може продаватися не більше 5% землі. Це статистика. На сьогоднішній день цей ринок фактично працює, але цей ринок працює „вчорну“. Це ринок продажу земель, коли оформлюються неналежні документи, коли селян часто обманюють. Грошей їм не виплачують, бо виплачують якийсь мізер і цим користуються великі компанії. Ми хочемо легалізувати, щоб був офіційний договір. Щоб один українець міг в іншого легально купити землю», — додав Богдан.</p>
      <p>Раніше повідомлялося, що <a href="https://nv.ua/ukr/biz/economics/rinok-zemli-v-radu-vnesli-zakonoproekt-novini-ukrajini-50044824.html">у Верховній Раді зареєстрували законопроект про ринок землі</a>.</p>
      <p>Прем'єр-міністр України Олексій <a href="https://nv.ua/ukr/biz/economics/rinok-zemli-vidkriyetsya-v-zhovtni-2020-roku-goncharuk-novini-ukrajini-50043611.html">Гончарук анонсував відкриття ринку землі в Україні в жовтні 2020 року</a>.</p>
      <p>Президент Володимир Зеленський повідомив, що купувати і продавати землі сільськогосподарського призначення <a href="https://nv.ua/ukr/biz/economics/zelenskiy-pro-zemelnu-reformu-torguvati-zemleyu-zmozhut-tilki-ukrajinci-novini-ukrajini-50043608.html">зможуть тільки українські громадяни і компанії</a>.</p>
    </article>
  </body>
</html>