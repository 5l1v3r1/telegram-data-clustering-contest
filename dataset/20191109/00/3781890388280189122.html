<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740671"/>
    <meta property="og:site_name" content="เดลินิวส์"/>
    <meta property="article:published_time" content="2019-11-09T00:30:00+00:00"/>
    <meta property="og:title" content="เปิดเงื่อนไข'100เดียวเที่ยวทั่วไทย' 11พ.ย.ต้องทำอย่างไร?"/>
    <meta property="og:description" content="เปิดวิธีการและเงื่อนไขฉบับเต็ม รับมาตรการส่งเสริมการท่องเที่ยวในประเทศ '100เดียวเที่ยวทั่วไทย'"/>
  </head>
  <body>
    <article>
      <h1>เปิดเงื่อนไข'100เดียวเที่ยวทั่วไทย' 11พ.ย.ต้องทำอย่างไร?</h1>
      <address>
        <time datetime="2019-11-09T00:30:00+00:00">09 Nov 2019, 00:30</time>
      </address>
      <p>
        <b>เปิดวิธีการและเงื่อนไขฉบับเต็ม รับมาตรการส่งเสริมการท่องเที่ยวในประเทศ "100เดียวเที่ยวทั่วไทย"</b>
      </p>
      <p>เปิดขั้นตอนลงทะเบียน 100 เดียวเที่ยวทั่วไทย เพื่อขอรับสิทธิ์ในราคาสุดพิเศษ ด้าน ททท. เผยจะเปิดเว็บไซต์ให้เข้าเช็กรายชื่อที่พัก ร้านอาหาร ตั๋วเครื่องบิน และอื่นๆ ในวันที่ 11 พ.ย. นี้ ย้ำได้สิทธิ์แล้วเปลี่ยนใจไม่ได้<br/><br/>ใกล้ถึงเวลากันแล้ว สำหรับโครงการ <b>"<mark>ถึงเวลาทัวร์ทั่วไทย"</mark></b>หลังนายยุทธศักดิ์ สุภสร ผู้ว่าการ ททท. เผยนโยบายกระตุ้นการท่องเที่ยวภายในประเทศผ่าน 2 แคมเปญ ได้แก่ 100 เดียวเที่ยวทั่วไทย และเที่ยววันธรรมดาราคาช็อกโลก โดยจะเปิดให้ลงทะเบียนผ่านเว็บไซต์ในวันที่ 11 พ.ย. นี้ </p>
      <figure>
        <img src="https://www.dailynews.co.th/admin/upload/20191108/news_ekyykWFrAd184531_533.jpg?v=20191109178?v=3312"/>
      </figure>
      <p><b>คุณสมบัติของผู้มีสิทธิลงทะเบียน</b><br/>1. ผู้ที่มีอายุ 18 ปีขึ้นไป<br/>2. สัญชาติไทย และมีบัตรประชาชน<br/>3. มีระบบ E-Banking และ Internet Banking<br/>4. มีเบอร์โทรศัพท์มือถือเพื่อใช้ลงทะเบียน</p>
      <figure>
        <img src="https://www.dailynews.co.th/admin/upload/20191108/news_ADThogagSL184531_533.jpg?v=20191109178?v=7857"/>
      </figure>
      <p><b>ขั้นตอนการลงทะเบียนร่วมโครงการ 100 เดียวเที่ยวทั่วไทย</b><br/>1. เข้าไปที่ www.tourismthailand.org หรือ www.100เดียวเที่ยวทั่วไทย.com<br/>2. เลือกซื้อสินค้าในราคา 100 บาท ต่อรายการ 1 คน ใช้ได้ 1 ครั้งเท่านั้น<br/>3. ชำระเงิน 100 บาทผ่าน Internet Banking เท่านั้น<br/>4. เมื่อชำระแล้วจะได้รับการยืนยันการซื้อสินค้า<br/>5. นำข้อมูลการยืนยันไปใช้บริการตามเงื่อนไขของผู้ประกอบการ</p>
      <figure>
        <img src="https://www.dailynews.co.th/admin/upload/20191108/news_McYssgpcrx184531_533.jpg?v=20191109178?v=8346"/>
      </figure>
      <p><b>ข้อควรรู้</b><br/><mark><i><b>"100เดียวเที่ยวทั่วไทย"</b></i></mark> เปิดให้ลงทะเบียน 4 ครั้ง คือครั้งที่ 1 วันที่ 11 พ.ย. ครั้งที่ 2 วันที่ 12 พ.ย. ครั้งที่ 3 วันที่ 11 ธ.ค. และครั้งที่ 4 วันที่ 12 ธ.ค. ในเวลา 06.00-24.00 น. โดยมีสินค้าให้เลือกทั้งหมด 40,000 รายการ เปิดให้ซื้อสินค้าได้วันละ 10,000 รายการ หรือจนกว่าสินค้าจะหมด (โดยจะแสดงจำนวนสิทธิ์คงเหลือในเว็บไซต์)<br/><br/>อย่างไรก็ตาม สำหรับ <mark><b><i>"100เดียวเที่ยวทั่วไทย"</i></b></mark> เมื่อได้เลือกซื้อสินค้าแล้วไม่สามารถโอน-เปลี่ยน-แลก-ทอน เป็นเงินสด หรือไม่สามารถยกเลิก และแก้ไขรายการได้ทุกกรณี โดยสินค้าสามารถใช้บริการได้จนถึงวันที่ 31 ธ.ค. 2562 และต้องเลือกจังหวัดที่ไม่ตรงกับบัตรประชาชนเท่านั้น</p>
    </article>
  </body>
</html>