<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697565/%DA%A9%D8%B4%D9%81-%D9%85%D8%B2%D8%A7%D8%B1%D8%B9-%D9%85%D8%A7%D8%B1%DB%8C-%D8%AC%D9%88%D8%A7%D9%86%D8%A7-%D9%88-%D8%AE%D8%B4%D8%AE%D8%A7%D8%B4-%D8%AF%D8%B1-%D8%A7%DB%8C%D9%84%D8%A7%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="کشف مزارع ماری جوانا و خشخاش در ایلام"/>
    <meta property="og:description" content="فرمانده سپاه امیرالمومنین(ع) استان ایلام از کشف ۲ مزرعه ماری جوانا و خشخاش و ۱۷ هزار بوته خشخاش در استان خبر داد و گفت: با توجه به اینکه این مزارع در مناطق بسیار دور افتاده و سخت گذر ایجاد می شوند، کشف آنها بسیار مشکل است."/>
  </head>
  <body>
    <article>
      <h1>کشف مزارع ماری جوانا و خشخاش در ایلام</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>فرمانده سپاه امیرالمومنین(ع) استان ایلام از کشف ۲ مزرعه ماری جوانا و خشخاش و ۱۷ هزار بوته خشخاش در استان خبر داد و گفت: با توجه به اینکه این مزارع در مناطق بسیار دور افتاده و سخت گذر ایجاد می شوند، کشف آنها بسیار مشکل است.</p>
      <p>به گزارش ایرنا؛ سردار جمال شاکرمی روز شنبه در نشست ستاد مبارزه با مواد مخدر استان ایلام اظهار داشت: با تلاش مجموعه سپاه این مزارع کشف و برخورد جدی با عاملان آنها صورت گرفته است.</p>
      <p>وی یادآور شد: با توجه به وجود مزارع کشت خشخاش در حوزه استحفاظی ایلام، کرمانشاه و لرستان نیاز است نشست مشترک و سه جانبه ای برای مبارزه و نظارت و برخورد جدی با عاملان این کشت های ممنوع صورت گیرد.</p>
      <p>وی از اقدامات پیشگیرانه، فرهنگ سازی و بهسازی در مناطق محروم هلیلان توسط سپاه استان خبر داد و گفت: در تلاش هستیم با همکاری جهاد کشاورزی کشت جایگزین برای مردم منطقه ایجاد شود.</p>
      <p>وی در ادامه از نگهداری معتادان متجاهر در گاوداری ها انتقاد کرد و افزود: برخی از گاوداری ها محل نگهداری افراد خودمعرف شده است که از نظر بهداشتی ناسالم و غیر استاندارد هستند و خود مسئولان این مراکز نیز به افراد مواد مخدر می دهند که نیاز به نظارت و برخورد بیشتر است.</p>
      <p>بر اساس آمار و اطلاعات رسمی، استان ایلام در حوزه مواد مخدر یکی از سالم ترین و پاک ترین استان های کشور است.</p>
      <p>به گفته مسئولان، ایلام استان ۲۶ کشور در زمینه شیوع مواد مخدر است و نرخ شیوع اعتیاد در کشور ۵.۷ درصد است که این آمار در استان ایلام ۱.۶ درصد است.</p>
    </article>
  </body>
</html>