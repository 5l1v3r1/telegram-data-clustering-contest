<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697402/%DA%86%D9%87-%D8%B4%D8%AF-%DA%A9%D9%87-%D9%88%DA%A9%DB%8C%D9%84-%D9%87%D9%85%D8%B3%D8%B1-%D8%A7%D9%88%D9%84-%D9%86%D8%AC%D9%81%DB%8C-%D8%AF%D8%B1-%D9%BE%D8%B1%D9%88%D9%86%D8%AF%D9%87-%D8%B7%D9%84%D8%A7%D9%82%D8%B4-%D9%88%DA%A9%DB%8C%D9%84-%D9%86%D8%AC%D9%81%DB%8C-%D8%AF%D8%B1-%D9%BE%D8%B1%D9%88%D9%86%D8%AF%D9%87-%D9%82%D8%AA%D9%84-%D9%85%DB%8C%D8%AA%D8%B1%D8%A7-%D8%A7%D8%B3%D8%AA%D8%A7%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="چه شد که وکیل همسر اول نجفی در پرونده طلاقش، وکیل نجفی در پرونده قتل میترا استاد شد؟"/>
    <meta property="og:description" content="روزنامه شرق به نقل از لاله عقبایی وکیل نجفی نوشت:وکلای آقای نجفی من و آقای گودرزی هستیم و هر گونه اظهارنظری لازم باشد، ما باید انجام دهیم. برخی گفته‌ها که از من نقل شده ‌است، صحت ندارد و برای من جای تعجب است که چطور از زبان من حرف‌هایی زده می‌شود.آشنایی من با خانواده نجفی به چندین سال قبل برمی‌گردد. البته سال گذشته در پرونده جدایی آقای نجفی و خانم تابشیان هم وکیل خانم تابشیان بودم و وکالت آقای نجفی را یک همکار دیگرم که از دوستان من است، برعهده داشت اما من شخصا با آقای نجفی درباره این پرونده در ارتباط بودم.هنگامی که موضوع قتل مرحوم میترا استاد پیش آمد، خانم تابشیان مرا در جریان گذاشت و از من خواست وکالت دکتر نجفی را برعهده بگیرم که من نیز قبول کردم."/>
  </head>
  <body>
    <article>
      <h1>چه شد که وکیل همسر اول نجفی در پرونده طلاقش، وکیل نجفی در پرونده قتل میترا استاد شد؟</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1034815_169.jpg"/>
      </figure>
      <p>روزنامه شرق به نقل از لاله عقبایی وکیل نجفی نوشت:<br/><br/>وکلای آقای نجفی من و آقای گودرزی هستیم و هر گونه اظهارنظری لازم باشد، ما باید انجام دهیم. برخی گفته‌ها که از من نقل شده ‌است، صحت ندارد و برای من جای تعجب است که چطور از زبان من حرف‌هایی زده می‌شود.<br/><br/>آشنایی من با خانواده نجفی به چندین سال قبل برمی‌گردد. البته سال گذشته در پرونده جدایی آقای نجفی و خانم تابشیان هم وکیل خانم تابشیان بودم و وکالت آقای نجفی را یک همکار دیگرم که از دوستان من است، برعهده داشت اما من شخصا با آقای نجفی درباره این پرونده در ارتباط بودم.<br/><br/><br/>هنگامی که موضوع قتل مرحوم میترا استاد پیش آمد، خانم تابشیان مرا در جریان گذاشت و از من خواست وکالت دکتر نجفی را برعهده بگیرم که من نیز قبول کردم.</p>
    </article>
  </body>
</html>