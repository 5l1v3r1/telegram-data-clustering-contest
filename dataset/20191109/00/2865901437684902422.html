<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/cuka-pod-bagdalom-nastavlja-seriju/342034"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Čuka pod Bagdalom nastavlja seriju"/>
    <meta property="og:description" content="Napredak čeka težak izazov protiv ekipe Aleksandra Veselinovića (16.00)"/>
  </head>
  <body>
    <article>
      <h1>Čuka pod Bagdalom nastavlja seriju</h1>
      <h2>Napredak čeka težak izazov protiv ekipe Aleksandra Veselinovića (16.00)</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>Čarapani nikako da vežu nekoliko dobrih rezultata. Malo nedostatak sreće, malo loša realizacija, a malo i činjenica da u Kruševcu nisu doveli pravu zamenu za <b>Ibrahima Ndijajea</b>, koji će danas u okviru 16. kola Superlige Srbije da gostuje sa Čukaričkim (<b>16.00</b>).</p>
      <p>Uprava kluba iz Kruševca je posle poraza od Spartaka ukazala puno poverenje treneru <b>Predragu Roganu </b>da nastavi započeti posao. Čim se o tome uopšte priča jasno je da nije sve idealno, posebno zato što stadion Mladost stiže drugoplasirani Čukarički, koji ne zna za poraz još od 10. avgusta i sudara sa TSC-om. U poslednjih devet međusobnih susreta čak sedam pobeda Čuke, uz po jedan remi i jedan trijumf Napretka. A, čini se da je sada kvalitativna razlika još izraženija u Čukinu korist.<br/>"<b>Dolaskom mog kolege Aleksandra Veselinovića filozofija i ideja Čukarikog se sprovodi na još kvalitetniji način i sam položaj na tabeli dovoljno govori o tome. Oni su ekipa koja igra izuzetno atraktivno, agresivno, dinamično, usmereni ka protivničkom golu. Ekipa koja je izgubila samo jednu utakmicu, protiv TSC-a u Senti i koja je primila samo osam golova, i pored toga što igra napadački fudbal, dovoljno govori o kvalitetu sa kojim raspolaže Čukarički</b>", istakao je <b>Rogan</b> za klupski sajt.</p>
      <p>U prvom delu sezone Napredak je žestoko namučio Čukarički na Banovom brdu. Presudio je <b>Luka Stojanović </b>golom u 42. minutu, ali su Kruševljani imali nekoliko vrlo dobrih prilika za izjednačenje. Priznali su na Banovom brdu da su tada imali sreće. Ništa lakši meč ne očekuju belo-crni ni na trećem gostovanju u poslednja četiri meča, posle Inđije i Šapca.<br/>"<b>Napredak je poznat kao ekipa koja ima vetar u leđa kad igra na svom stadionu, pred publikom koja poznaje i voli fudbal, u sportskom gradu. Uvek je lepo i privilegija je igrati pod Bagdalom, tako će biti i sada. Jesmo mi na tabeli ispred Kruševljana, ali nismo favoriti. Pre bih kazao da su šanse podjednake, odnosno da su sva tri znaka u igri. Što se tiče tradicije, ona ne igra apsolutno nikakvu ulogu pred današnji meč. Čukarički se protiv bilo koga neće predavati. Videli ste sa kakvom željom i kakvim žarom smo odigrali protiv Partizana, isto tako, ako ne i jače, biće protiv Crvene zvezde kad se budemo sastali. Mi u svakom meču idemo na pobedu. Prvo Napredak, pauza, pa da se spremimo za Rad. Mačva nam je u prošlom kolu pokazala da od svakog u Super ligi mogu da se izgube bodovi</b>", ocenio je <b>Asmir Kajević</b>, jedan od najiskusnijih u ekipi <b>Aleksandra</b> <b>Veselinovića</b>.</p>
      <p>
        <b>SRBIJA 1 - 16. KOLO</b>
      </p>
      <p>
        <b>Subota<br/><a href="https://www.mozzartbet.com/sr#/match/4506267">16.00: (1,67) Radnik (3,60) Mladost Lučani (5,60)</a><br/><a href="https://www.mozzartbet.com/sr#/match/4506266">16.00: (1,87) Rad (3,45) Spartak (4,40)</a><br/><a href="https://www.mozzartbet.com/sr#/match/4506288">16.00: (3,15) Napredak (3,30) Čukarički (2,30)</a><br/><a href="https://www.mozzartbet.com/sr#/match/4506125">18.00: (6,00) Mačva (3,60) Vojvodina (1,65)</a></b>
      </p>
      <p>
        <b>Nedelja<br/><a href="https://www.mozzartbet.com/sr#/match/4506273">14.30: (14,0) Javor (6,75) Crvena zvezda (1,20)</a><br/><a href="https://www.mozzartbet.com/sr#/match/4506265">14.30: (2,40) TSC (3,30) Voždovac (3,00)</a><br/><a href="https://www.mozzartbet.com/sr#/match/4506264">16.30: (1,12) Partizan (10,0) Inđija (17,0)</a><br/>Proleter NS - Radnički **odloženo</b>
      </p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/09.11.2019/Srbenzi1.JPG"/>
      </figure>
      <p><b>Foto</b>: <i>Star sport</i></p>
      <hr/>
      <figure>
        <iframe src="https://www.youtube.com/embed/8-o4PlN4LcU" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>