<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773351,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="שיעור האינפלציה במצרים - הנמוך ביותר זה 9 שנים"/>
    <meta property="og:description" content="מדד המחירים לצרכן במצרים ממשיך לרדת, והבנק המרכזי במדינה רושם לעצמו הישג נוסף מאז החלה מצרים בתכנית כלכלית בתמיכת קרן המטבע הבינלאומית ב-2016. הירידה המשמעותית באינפלציה סוללת את הדרך עבור הנגיד המצרי להוריד עוד את הריבית בשבוע הבא"/>
  </head>
  <body>
    <article>
      <h1>שיעור האינפלציה במצרים - הנמוך ביותר זה 9 שנים</h1>
      <h2>מדד המחירים לצרכן במצרים ממשיך לרדת, והבנק המרכזי במדינה רושם לעצמו הישג נוסף מאז החלה מצרים בתכנית כלכלית בתמיכת קרן המטבע הבינלאומית ב-2016. הירידה המשמעותית באינפלציה סוללת את הדרך עבור הנגיד המצרי להוריד עוד את הריבית בשבוע הבא</h2>
      <address><time datetime="2019-11-09T00:00:00+00:00">09 Nov 2019</time> by <a rel="author">שירות כלכליסט</a></address>
      <p>שיעור האינפלציה במצרים ירד לרמתו הנמוכה זה 9 שנים וסלל את הדרך לבנק המרכזי במדינה להתקדם עם קיצוץ נוסף בריבית, שעליו יוחלט ככל הנראה במהלך פגישת מקבלי ההחלטות בבנק המתוכננת לשבוע הבא. המחיר לצרכן באזורים עירוניים של המדינה עלה באוקטובר ב-3.1% בהשוואה לעלייה של 4.8% שנרשמה בספטמבר, כך לפי הסוכנות לסטטיסטיקה של המדינה (CAPMAS). זהו שיעור האינפלציה הנמוך ביותר שנרשם במצרים מאז ספטמבר 2010, כך לפי מידע שנערך על ידי בלומברג. האינפלציה הנמוכה נרשמה, בין היתר, בזכות ירידה חדה במחירי המזון והמשקאות, אשר מהווים את המרכיב הגדול ביותר במדד המחירים לצרכן המצרי.</p>
      <figure>
        <img src="https://images1.calcalist.co.il/PicServer2/20122005/588036/1_l.jpg"/>
        <figcaption>נשיא מצרים עבדל פאתח א-סיסי <br/>צילום: רויטרס</figcaption>
      </figure>
      <p>"עם הירידה האחרונה באינפלציה שיעור הריבית הריאלי עומד על כמעט 10% – מהגבוהים בעולם״ אמר אלן סאנדים, מנהל מחקר בנהאמן הולדינג, בית אחזקות בקהיר. זה יכול לתת לרגולטורים מרווח לקיצוץ בריבית בשבוע הבא. נותר לראות אם הבנק המרכזי של מצרים יחתוך את הריבית בצורה אגרסיבית". שישה מתוך שבעה כלכלנים, אשר נשאלו בנושא על ידי בלומברג, לפני ההכרזה על האינפלציה, חזו קיצוץ של 100 נקודות בסיס בפגישה המיועדת לשבוע הבא. שיעור המדד המרכזי עומד כרגע על 13.25%. ההקלה בשיעור האינפלציה השנתית הביאה אותה ליעד שאותו הציב הבנק המרכזי - סביב 9% עד הרבעון הרביעי של 2020. מאוגוסט עד עתה חתכו הרגולטורים את שיעורי הריבית ב-2.5% . ההאטה בשיעור האינפלציה השנתית היא אחד מהישגיו של הבנק המרכזי של מצרים מאז החלה המדינה בתכנית כלכלית בתמיכת קרן המטבע הבינלאומית ב-2016.</p>
    </article>
  </body>
</html>