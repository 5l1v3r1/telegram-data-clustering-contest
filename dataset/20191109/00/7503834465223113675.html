<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/pre-orders-pc-versie-death-stranding-zijn-live/"/>
    <meta property="og:site_name" content="Power Unlimited"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Pre-orders PC-versie Death Stranding zijn live "/>
    <meta property="og:description" content="Death Stranding is inmiddels meer dan 24 uur live en de Wacht last dan ook een welverdiende Strand-pauze in om een kersverse Weekendwacht voor je klaar te zetten. Vandaag onder andere: PC-versie Death Stranding is al te pre-orderen en de eerste Battle Pass van Call of Duty: Modern Warfare komt in december."/>
  </head>
  <body>
    <article>
      <h1>Pre-orders PC-versie Death Stranding zijn live </h1>
      <address><time datetime="2019-11-09T00:00:00+00:00">09 Nov 2019</time> by <a rel="author">Wimpie</a></address>
      <p>
        <b>Death Stranding is inmiddels meer dan 24 uur live en de Wacht last dan ook een welverdiende Strand-pauze in om een kersverse Weekendwacht voor je klaar te zetten. Vandaag onder andere: PC-versie Death Stranding is al te pre-orderen en de eerste Battle Pass van Call of Duty: Modern Warfare komt in december.</b>
      </p>
      <h3>   <br/>Pre-order Death Stranding op Steam en Epic Games Store is live</h3>
      <p>PS4-gamers konden gisteren al beginnen met Kojima’s epische wandeling om Amerika te fiksen, maar volgend jaar kunnen ook PC-eigenaren aan de slag met Death Stranding. De game is nu al te pre-orderen via <a href="https://store.steampowered.com/app/1190460/Death_Stranding/">Steam</a> en de <a href="https://www.epicgames.com/store/en-US/product/death-stranding/home">Epic Games Store</a> voor 59,99 en het lijkt erop dat je geen unieke pre-order bonus per launcher krijgt. Lekker eenvoudig dus! Het is uiteraard nog maar de vraag hoe de PC-port van Death Stranding uit de verf gaat komen, maar Raf was zeer te spreken over de PS4-versie. Check zijn <a href="https://www.pu.nl/artikelen/review/death-stranding-review-gold-award-voor-een-wandelsimulator/">review</a> hieronder:</p>
      <figure>
        <iframe src="https://www.youtube.com/embed/sXZaiRGrUUY" width="608" height="370" data-service="Youtube" scrolling="no"/>
      </figure>
      <p>Death Stranding komt naar PC in de zomer van 2020 en wordt gepubliceerd door 505 Games.<br/>    </p>
      <h3>Eerste Battle Pass voor Call of Duty: Modern Warfare verschijnt in December</h3>
      <p>Na de gratis content die <a href="https://www.pu.nl/artikelen/nachtwacht/call-of-duty-modern-warfare-krijgt-vandaag-hardpoint-mode-en-nieuwe-maps/">gisteren</a> naar Call of Duty: Modern Warfare kwam is het volgende maand alweer tijd voor DLC waarvoor je wél moet betalen. De eerste Battle Pass, die de Season Pass en lootboxes vervangt, komt namelijk in december naar Modern Warfare. <a href="https://www.vg247.com/2019/11/08/call-of-duty-modern-warfare-battle-pass-december-release/">VG247</a> meldt dat Activision dit bekendmaakte tijdens een conference call met investeerders over het fiscale jaar 2020. Volgens de uitgever is dat net iets later dan gepland.</p>
      <figure>
        <iframe src="https://www.youtube.com/embed/f7bryYlI95Y" width="608" height="370" data-service="Youtube" scrolling="no"/>
      </figure>
      <p>Het schrappen van de season pass, lootboxes en cross-play is volgens Activision gedaan om de community bij elkaar te houden, maar de invloed daarvan op de verkoopcijfertjes zijn niet bekengemaakt. Het zou zomaar kunnen dat omzet wat lager uitvalt dan voorgaande jaren, omdat titels die toen verschenen nog Season Passes hadden. Activision zei overigens wel te verwachten dat Call of Duty: Modern Warfare de bestverkopende console game van het jaar wordt en onthulde dat de PC-verkopen 50% hoger liggen ten opzichte van Black Ops 4 op PC.<br/>       </p>
      <h3>Persona 5 Scramble The Phantom Fighters introduceert nieuwe Phantom Thief</h3>
      <p>Terwijl Persona 5 Royal al speelbaar is in Japan wordt er al volop vooruitgeblikt op de volgende Persona 5-spinoff: Persona 5 Scramble The Phantom Fighters. De eerste action RPG in de Persona-franchise speelt zich na afloop van Persona 5 af en op Futaba na zijn alle Phantom Thieves speelbaar. Een nieuw lid van Jokers hartendievenbende is nu geshowd in een gloednieuwe trailer.</p>
      <figure>
        <iframe src="https://www.youtube.com/embed/P8y9VaIDDjM" width="608" height="370" data-service="Youtube" scrolling="no"/>
      </figure>
      <p>Persona 5 Scramble The Phantom Strikers introduceert Sophia, een nieuw, speelbaar lid van Jokers crew. Ze is een tikkie mysterieus, maar ze ziet er super kawaii uit en volgens Yusuke, die haar in de trailer beschrijft, is ze sterk en betrouwbaar. Ze is trouwens ook een beetje raar, want ze denkt zelf dat ze een AI is. Sophia’s codenaam is Sophie en ze gaat tegenstanders te lijf met haar jojo’s</p>
      <p>Persona 5 Scramble The Phantom Strikers komt op 20 februari 2020 uit in Japan voor PS4 en Nintendo Switch. Een Westerse release is nog niet aangekondigd.<br/><b>      </b></p>
      <h3>Take-Two Interactive werkt aan sequels en een nieuwe IP</h3>
      <p>Gisteren las je al in de <a href="https://www.pu.nl/artikelen/nachtwacht/call-of-duty-modern-warfare-krijgt-vandaag-hardpoint-mode-en-nieuwe-maps/">Nachtwacht</a> dat Take Two Interactive een Switch-port van The Outer Worlds in de pijplijn heeft zitten, maar tijdens de presentatie van de <a href="https://ir.take2games.com/news-releases/news-release-details/take-two-interactive-software-inc-reports-strong-results-13?field_nir_news_date_value%5Bmin%5D=2019">kwartaalcijfers</a> van Take Two maakte CEO Strauss Zelnick ook nog wat bekend over de toekomst van Take Two en zijn nieuwe titels:</p>
      <blockquote>Take-Two has the strongest development pipeline in its history, including sequels from our biggest franchises as well as exciting new IP.</blockquote>
      <figure>
        <img src="https://cdn2.pu.nl/media/wimpie/104829719-img_4857r-strauss-zelnick.jpg"/>
      </figure>
      <p>Met de vervolgen op Red Dead Redemption en Borderlands 2 viel er afgelopen en vorig jaar al heel wat moois te beleven in de stal van Take Two, maar met Grand Theft Auto, Bioshock, Mafia en XCOM zijn er nog genoeg series waar we maar al te graag iets nieuws van willen zien. Dat er aan een gloednieuwe IP wordt gewerkt is uiteraard ook mooi om te horen. Zelnick maakte verder geen details bekend over de sequels en de nieuwe IP, maar zodra er meer informatie bekend is zal de PU-redactie je daar uitgebreid over informeren!<br/>     </p>
      <h3>Derde DLC-pakket Fire Emblem: Three Houses beschikbaar</h3>
      <p>Super Smash Bros Ultimate is niet de enige Switch-titel die deze week een grootse update heeft gekregen, want <a href="https://fireemblem.nintendo.com/three-houses/downloadable-content/?cid=N1008-01:ch=sotw">Fire Emblem: Three Houses</a> is alweer aan zijn derde grote DLC-update toe. Sinds gisteren kunnen kopers van de Expansion Pass genieten van nieuwe quests, kostuums, manschappen voor je leger, een nieuwe rekruut-quest voor het personage Anna en nieuwe activiteiten in de sauna. Hoe heet deze nieuwe sauna-content is kan de Wacht je als Fire Emblem-leek helaas niet vertellen, maar het zal de gemoederen zeker verhit doen raken! Check de aankondigingstweet van Nintendo hieronder:</p>
      <figure>
        <iframe data-src="https://twitter.com/NintendoAmerica/status/1192610196830343168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De eerste en tweede DLC-updates van Fire Emblem: Three Houses brachten je nieuwe outfits voor het personage Byleth en andere studenten, waardevolle items en nieuwe challenges. De vierde DLC-update wordt verwacht op 30 april 2020 en brengt nieuwe verhaalcontent, nieuwe speelbare personages, locaties en nog veel meer!</p>
      <figure>
        <video src="https://cdn2.pu.nl/media/wimpie/soggylivejoey-size_restricted.gif" autoplay="" loop=""/>
      </figure>
      <p>Zo Norman, je hebt even kunnen uitrusten, maar trek die wandelschoenen maar weer aan hoor! De Wacht gaat weer verder Stranden, dus hij wenst je een uitermate fijn weekend toe. Cheers!</p>
    </article>
  </body>
</html>