<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697462/%D9%BE%D9%84%D9%85%D9%BE-%D8%B4%D8%AF%D9%86-%DB%8C%DA%A9-%D8%AE%D8%A7%D9%86%D9%87-%D9%85%D8%AC%D8%B1%D8%AF%DB%8C-%D8%AF%D8%B1-%D9%85%D9%86%D8%B7%D9%82%D9%87-13-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="پلمپ شدن یک خانه مجردی در منطقه 13 تهران"/>
    <meta property="og:description" content="مالکان این خانه‌ها، فضاهای داخلی این منازل را در ازای مبلغی به افرادی نظیر معتادان، مجرمان و... اجاره می‌دادند؛ به طوری که با ایجاد چندین اتاق مجزا، چندین نفر در هر اتاق سکونت داشتند و در این فضاها اقدام به اقدامات مجرمانه می کردند."/>
  </head>
  <body>
    <article>
      <h1>پلمپ شدن یک خانه مجردی در منطقه 13 تهران</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <p>
        <b>مالکان این خانه‌ها، فضاهای داخلی این منازل را در ازای مبلغی به افرادی نظیر معتادان، مجرمان و... اجاره می‌دادند؛ به طوری که با ایجاد چندین اتاق مجزا، چندین نفر در هر اتاق سکونت داشتند و در این فضاها اقدام به اقدامات مجرمانه می کردند.</b>
      </p>
      <p>شهردار منطقه ۱۳ تهران از پلمب یک خانه مجردی با دستور قضایی در این منطقه خبر داد و گفت: این طرح با هدف کاهش معضلات و آسیب‌های اجتماعی و کسب رضایتمندی شهروندان با همکاری نیروی انتظامی و شهرداری اجرا و در روزهای آتی نیز ادامه خواهد داشت.</p>
      <p>به گزارش روابط عمومی شهرداری منطقه ۱۳ تهران، مرتضی رحمان زاده روز شنبه با اعلام این خبر افزود: طرح پلمب خانه‌های مجردی پاتوق معتادان به دستور سرپرست دادسرای ناحیه هشت و با همکاری عوامل انتظامی و مشارکت شهرداری ناحیه یک اجرایی شد. <br/><br/>وی با اشاره به پلمب خانه های مجردی اضافه کرد: مالکان این خانه‌ها، فضاهای داخلی این منازل را در ازای مبلغی به افرادی نظیر معتادان، مجرمان و... اجاره می‌دادند؛ به طوری که با ایجاد چندین اتاق مجزا، چندین نفر در هر اتاق سکونت داشتند و در این فضاها اقدام به اقدامات مجرمانه می کردند.<br/><br/>شهردار منطقه ۱۳ پایتخت با بیان اینکه این طرح در سه نقطه از محدوده بافت فرسوده ناحیه یک به اجرا درآمد، اظهارداشت: با توجه به آسیب های اجتماعی ناشی از مجردنشینی و نارضایتی ساکنان بافت فرسوده، بر آن شدیم در پی اجرای طرح ساماندهی بازارچه شهرستانی، در اولین گام با همکاری نیروی انتظامی، با این معضل مقابله کنیم.</p>
    </article>
  </body>
</html>