<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/death-stranding-guerrilla-sucker-punch-omaggio-artwork-cross-over.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Death Stranding: Guerrilla e Sucker Punch rendono omaggio con degli artwork in cross-over"/>
    <meta property="og:description" content="Guerrilla Games e Sucker Punch festeggiano il lancio di Death Stranding con un paio di illustrazioni a tema che mischiano i giochi dei rispettivi team con il titolo di Hideo Kojima.. Death Strandi..."/>
  </head>
  <body>
    <article>
      <h1>Death Stranding: Guerrilla e Sucker Punch rendono omaggio con degli artwork in cross-over</h1>
      <h2>Guerrilla Games e Sucker Punch festeggiano il lancio di Death Stranding con un paio di illustrazioni a tema che mischiano i giochi dei rispettivi team con il titolo di Hideo Kojima.</h2>
      <address><time datetime="2019-11-09T00:00:00+00:00">09 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>Death Stranding</b> ha ottenuto gli omaggi di <b>Guerrilla Games</b> e <b>Sucker Punch</b> attraverso due illustrazioni che mostrano una sorta di cross-over tra il gioco di Hideo Kojima e Horizon Zero Dawn da una parte e Ghost of Tsushima dall'altra.<br/><br/>Sembra essere ormai una sorta di tradizione in particolare per i team first party Sony, visto che una cosa simile è accaduta in precedenza anche in altre occasioni, come il disegno che ritraeva sempre Aloy insieme a Geralt di Rivia e i vari disegni effettuati dall'art director di God of War sui personaggi Nintendo.<br/><br/>In questo caso vediamo <b>Aloy e Sam</b> in corsa insieme per "riconnettere il mondo" e il <b>Bridge Baby</b> che dorme protetto da una katana, chiaro rimando a <a href="https://multiplayer.it/giochi/ghost-of-tsushima-per-ps4.html">Ghost of Tsushima</a>. Considerando la vicinanza di <a href="https://multiplayer.it/giochi/death-stranding-per-ps4.html">Death Stranding</a> a Guerrilla Games, che ha offerto il proprio Decima Engine a Kojima Productions e ha messo al lavoro circa 70 dipendenti sul gioco, è comprensibile come vi sia una connessione particolare tra i due team.</p>
      <figure>
        <iframe data-src="https://twitter.com/Guerrilla/status/1192823786506244099?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SuckerPunchProd/status/1192828770471727104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://twinfinite.net/2019/11/guerilla-and-sucker-punch-celebrate-death-strandings-launch-with-some-sweet-artwork/">Fonte</a>
        </li>
      </ul>
    </article>
  </body>
</html>