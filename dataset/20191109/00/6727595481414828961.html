<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mamangam-release-date-updation-fact-check452.html"/>
    <meta property="og:site_name" content="DoolNews"/>
    <meta property="article:published_time" content="2019-11-09T00:16:00+00:00"/>
    <meta property="og:title" content="മമ്മൂട്ടിയുടെ മാമാങ്കം റിലീസ് മാറ്റിയോ?; പ്രചരിക്കുന്ന വാര്‍ത്തകള്‍ക്ക് പിന്നിലെ സത്യമെന്ത്"/>
    <meta property="og:description" content="Malayalam Cinema Mamangam Movie Mammootty Malayalam Cinema കൊച്ചി: മമ്മൂട്ടിയുടെ മാമാങ്കം റിലീസ് മാറ്റിയോ? സോഷ്യല്‍ മീഡിയയില്‍ അടക്കം ഉയരുന്ന ചോദ്യമാണിത്. നേരത്തെ പ്രഖ്യ"/>
  </head>
  <body>
    <article>
      <h1>മമ്മൂട്ടിയുടെ മാമാങ്കം റിലീസ് മാറ്റിയോ?; പ്രചരിക്കുന്ന വാര്‍ത്തകള്‍ക്ക് പിന്നിലെ സത്യമെന്ത്</h1>
      <address><time datetime="2019-11-09T00:16:00+00:00">09 Nov 2019, 00:16</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: മമ്മൂട്ടിയുടെ മാമാങ്കം റിലീസ് മാറ്റിയോ? സോഷ്യല്‍ മീഡിയയില്‍ അടക്കം ഉയരുന്ന ചോദ്യമാണിത്. നേരത്തെ പ്രഖ്യാപിച്ച നവംബര്‍ 21 ല്‍ നിന്ന് ചിത്രം റിലീസ് മാറ്റിയെന്നും ഡിസംബര്‍ 12 ലേക്ക് ചിത്രത്തിന്റെ റിലീസ് മാറ്റിയെന്നുമാണ് വാര്‍ത്തകള്‍.</p>
      <p>എന്നാല്‍ ഔദ്യോഗികമായി ഇങ്ങനെ ഒരു വാര്‍ത്ത പുറത്തുവന്നിട്ടില്ല. നടന്‍ ഉണ്ണി മുകുന്ദന്റെ പേരില്‍ റിലീസ് തിയ്യതിയുമായി ബന്ധപ്പെട്ട് ഒരു ശബ്ദസന്ദേശം പ്രചരിച്ചിരുന്നു. എന്നാല്‍ ഇതിനെ കുറിച്ച് ഒന്നും അറിയില്ലെന്നാണ് താരം പറഞ്ഞത്.</p>
      <p>റിലീസിനെ കുറിച്ച് തനിക്ക് ഒന്നും അറിയില്ല. സിനിമയുടെ ഔദ്യോഗിക പേജില്‍ സിനിമയെ കുറിച്ചുള്ള വിവരങ്ങള്‍ അറിയാമെന്നും ഉണ്ണി പറഞ്ഞു. അതേസമയം സെന്‍സര്‍ വിഷയമായി ഇപ്പോള്‍ സിനിമയുടെ റിലീസ് തിയ്യതി ഉറപ്പിക്കാന്‍ കഴിയില്ലെന്ന് ചിത്രവുമായി ബന്ധമുള്ള അടുത്ത വൃത്തങ്ങള്‍ അറിയിച്ചു.</p>
      <related>
        <a href="https://www.doolnews.com/moothon-movie-review-nivin-pauly-geetu-mohandas-rajeev-ravi452.html?utm_source=doolnews&amp;utm_medium=related"/>
      </related>
      <p>എന്നാല്‍ ഡിസംബര്‍ 12 നാണ് ചിത്രം റിലീസ് ചെയ്യുന്നത് എന്നത് വ്യാജ വാര്‍ത്തയാണ്. കാവ്യ ഫിലിം കമ്പനിയുടെ ബാനറില്‍ പ്രവാസി വ്യവസായിയായ വേണു കുന്നപ്പള്ളിയാണ് മാമാങ്കം നിര്‍മിക്കുന്നത്. മലയാളത്തിനു പുറമെ ഹിന്ദി, തമിഴ്, തെലുങ്ക് ഭാഷകളിലും മാമാങ്കം പുറത്തിറക്കുന്നുണ്ട്.</p>
      <p>അനു സിതാര, കനിഹ, ഇനിയ എന്നിവരാണ് ചിത്രത്തിലെ നായികമാര്‍. മമ്മൂട്ടിക്ക് പുറമേ ഉണ്ണി മുകുന്ദന്‍, സിദ്ധിഖ്, തരുണ്‍ അറോറ, സുദേവ് നായര്‍, മണികണ്ഠന്‍, സുരേഷ് കൃഷ്ണ, മാസ്റ്റര്‍ അച്യുതന്‍ എന്നിവരും അഭിനയിക്കുന്നുണ്ട്.</p>
      <related>
        <a href="https://www.doolnews.com/nalpathiyonnu-movie-review-by-harimohan927.html?utm_source=doolnews&amp;utm_medium=related"/>
      </related>
      <p>പത്തു കോടിയിലേറെ രൂപ ചെലവിട്ട് നിര്‍മ്മിച്ചതാണ് ചിത്രത്തിന്റെ സെറ്റ് എന്ന വാര്‍ത്ത നേരത്തെ പുറത്തു വന്നിരുന്നു. ഇതോടൊപ്പം സിനിമ തുടങ്ങിയത് മുതല്‍ വിവാദങ്ങളും നിലനില്‍ക്കുന്നുണ്ട്.</p>
      <p>സജീവ് പിള്ള എന്ന നവാഗത സംവിധായകന്റെ ആദ്യ സിനിമ എന്ന നിലയിലായിരുന്നു ചിത്രം തുടങ്ങിയത്. എന്നാല്‍ ഷൂട്ടിംഗ് തുടങ്ങി കുറച്ചു കഴിഞ്ഞപ്പോള്‍ മുതല്‍ സംവിധായകനും നിര്‍മ്മാതാവ് വേണു കുന്നപ്പിള്ളിയും തമ്മില്‍ പ്രശ്നങ്ങള്‍ ഉടലെടുക്കുകയും അതിനെ തുടര്‍ന്ന് സജീവ് പിള്ളയെ ഈ ചിത്രത്തിന്റെ സംവിധാന ചുമതലയില്‍ നിന്ന് മാറ്റുകയും ചെയ്തിരുന്നു. പിന്നീട് എം. പത്മകുമാര്‍ ചിത്രത്തിന്റെ സംവിധാനം ഏറ്റെടുക്കുകയായിരുന്നു.</p>
      <p>DoolNews Video</p>
      <figure>
        <iframe src="https://www.youtube.com/embed/gCAm3UyW_2w" width="527" height="309" data-service="Youtube" scrolling="no"/>
      </figure>
    </article>
  </body>
</html>