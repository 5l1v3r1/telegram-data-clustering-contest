<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Itthon_is_kaphato_a_Honor_20_Pro_izlandi_jegvirag_szinben_2019-11-09"/>
    <meta property="og:site_name" content="Telefonguru"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Itthon is kapható a Honor 20 Pro izlandi jégvirág színben"/>
    <meta property="og:description" content="A készülékház gleccserlagúna ihlette színezése mellett új színpalettát is kap a kezelőfelület."/>
  </head>
  <body>
    <article>
      <h1>Itthon is kapható a Honor 20 Pro izlandi jégvirág színben</h1>
      <h2>A készülékház gleccserlagúna ihlette színezése mellett új színpalettát is kap a kezelőfelület.</h2>
      <address><time datetime="2019-11-09T00:00:00+00:00">09 Nov 2019</time> by <a rel="author">Honor</a></address>
      <p>A várhatóan év végén érkező Magic UI 3.0 frissítéssel pedig a <a href="https://www.telefonguru.hu/keszulekek/keszulek-guru_Honor_20_Pro.asp">Honor 20 Pro</a> számos új funkcióval bővül majd. A <a href="https://www.telefonguru.hu/keszulekek/keszulek-guru_Honor_20_Pro.asp">Honor 20 Pro</a> okostelefon dinamikus-holografikus dizájnja a mai naptól már izlandi jégvirág színben is elérhető, amit a Jökulsárlón gleccserlagúna ihletett.</p>
      <p>A hátlap színezése a jéghegyek naplementében megcsillanó csúcsát idézi, ami a különleges technológiának köszönhetően világoskéktől egészen a világos rózsaszínig többféle színben tündököl, attól függően, hogy milyen szögben éri a fény. Az üveghátlap ugyanis kétlépcsős eljárással készül. Az alsó réteget egy speciális technikával állítják elő, több millió beágyazott miniatűr prizmával, amelyek a gyémántokra hasonlítanak. Erre kerül egy üvegréteg valamint az adott színbevonat kombinációja.</p>
      <figure>
        <a href="https://www.flickr.com/photos/53916293@N05/albums/72157711685135667">
          <img src="https://live.staticflickr.com/65535/49029816308_2f75b3abe4_b.jpg"/>
        </a>
      </figure>
      <p>A <a href="https://www.telefonguru.hu/keszulekek/keszulek-guru_Honor_20_Pro.asp">Honor 20 Pro</a> okostelefonra várhatóan 2019. év végétől elérhető lesz a Magic UI 3.0 szoftver, ami Android 10-en alapul. A kezelőfelület új verziójának elsődleges célja, hogy egységes felhasználói élményt nyújtson a különböző eszközökön, és egyszerűsítse a programok fejlesztését és futtatását legyen szó akár okostelefonról vagy táblagépről. Mindemellett a kezelőfelület kinézete olyan újdonságokkal frissül, mint magazinszerű elrendezés, ami mesterséges intelligencia segítségével rendezi és tagolja a tartalmakat. Ezenkívül rendszerszinten elérhető lesz a sötét mód (Dark Mode), ami az akkumulátor mellett a szemet is kíméli.</p>
      <p>A <a href="https://www.telefonguru.hu/keszulekek/keszulek-guru_Honor_20_Pro.asp">Honor 20 Pro</a> izlandi jégvirág színben elérhető az Extreme Digital kínálatában ajánlott bruttó 199.990 Ft-os fogyasztói áron, november második felétől pedig a Telekom online kínálatában is elérhető lesz. A Magic UI 3.0 várhatóan 2019. év végétől lesz elérhető a <a href="https://www.telefonguru.hu/keszulekek/keszulek-guru_Honor_20.asp">Honor 20</a> és a <a href="https://www.telefonguru.hu/keszulekek/keszulek-guru_Honor_20_Pro.asp">Honor 20 Pro</a> készülékekre. A további frissítésekről a későbbiekben várható információ.</p>
      <p>
        <b>A cikkhez kapcsolódó linkek:</b>
      </p>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Magyarorszagra_erkezik_a_Honor_20_Pro_2019-08-16"/>
      </related>
    </article>
  </body>
</html>