<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/cuka-pala-posle-tri-meseca-vukadinovic-i-bjelos-obradovali-krusevac/342078"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Čuka pala posle tri meseca, Vukadinović i Bjeloš obradovali Kruševac"/>
    <meta property="og:description" content="Rad „ulovio“ Golubove na Banjici, Šatara odneo iz Surdulice"/>
  </head>
  <body>
    <article>
      <h1>Čuka pala posle tri meseca, Vukadinović i Bjeloš obradovali Kruševac</h1>
      <h2>Rad „ulovio“ Golubove na Banjici, Šatara odneo iz Surdulice</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p>
        <b>Sjajnoj seriji Čukaričkog je došao kraj. Posle dva mececa bez poraza, ekipa Aleksandra Veselinovića ostala je bez bodova u Kruševcu, a za to je bio odgovoran dvostruki strelac Miljan Vukadinović, koji je zajedno sa strelcem trećeg gola Miroslavom Bjelošem doneo Kruševljanima dragocene bodove pred reprezentativnu pauzu - 3:1 (0:0).</b>
      </p>
      <p>Utakmica je u prvom delu drugog poluremena. Vukadinović je prvo u 53. minutu bio precizan sa bele tačke, a devet minuta kasnije postavio je konačan rezultat. <b>Veselinovićev</b> tim nije imao snage da se vrati u igru u poslednjih 25 minuta utakmice, pokušao je odgovori, ali ga je potpuno pokosio pogodak Bjeloša u 83. minutu. Gosti su na kraju morali da se zadovolje počasnim pogotkom Luke Stojanovića u 85. minut. Brđanima je ovo bio drugi poraz u čitavoj sezoni Superlige, prethodni put praženi su u četvrtom kolu na gostovanju u Bačkoj Topoli (0:1).</p>
      <p>Čukarički je ostao na šest bodova udaljenosti od prvoplasirane Crvene zvezde, koja će sutra u Ivanjici biti u prilici da se dodatno udalji na tabeli. Brđani bi mogli da ostanu i bez drugog mesta, ukoliko Vojvodina večeras savlada Mačvu u Kruševcu.</p>
      <figure>
        <img src="https://mozzartsport.com/upload/CKEditor/09.11.2019/rad-spartak-29504.jpg"/>
      </figure>
      <p>Dragocenu pobedu, prvu posle gotovo dva i po meseca ostvario je Rad, koji je na svom terenu bio bolji od Spartaka (2:0). Ekipa <b>Draga Radojičića</b> krunisala je odlično otvaranje utakmice i ranim golovima Trifunovića i Kasalice već posle nešto više od pola sata igre rešila pitanje pobednika.</p>
      <p>Građevinari su se odmakli od Inđije i Mačve, a približili ekipama koje u ovom trenutku deluju znatno spokojnije u donjem delu tabele.</p>
      <p>Mladost je iskoristila poraz Spartaka na Banjici i pobedom nad Radnikom u Surdulici (1:0) zasela na osmo mesto na tabeli. Jedini pogodak za Lučance postigao je Miloš Šatara u 39. minutu utakmice.</p>
      <p>
        <b>SRBIJA 1 - 16. KOLO</b>
      </p>
      <p><b>Subota</b><br/>Radnik - Mladost Lučani 0:1 (0:1)<br/>/Šatara 39/</p>
      <p>Rad - Spartak 2:0 (2:0)<br/>/Trifunović 1, Kasalica 34/</p>
      <p>Napredak - Čukarički 3:1 (0:0)<br/>/Vukadinović 53pen, Vukadinović 64, Bjeloš 82 - Stojanović 85/</p>
      <p>
        <b>
          <a href="https://www.mozzartbet.com/sr#/match/4506125">18.00: (6,00) Mačva (3,60) Vojvodina (1,65)</a>
        </b>
      </p>
      <p>
        <b>Nedelja<br/><a href="https://www.mozzartbet.com/sr#/match/4506273">14.30: (14,0) Javor (6,75) Crvena zvezda (1,20)</a><br/><a href="https://www.mozzartbet.com/sr#/match/4506265">14.30: (2,40) TSC (3,30) Voždovac (3,00)</a><br/><a href="https://www.mozzartbet.com/sr#/match/4506264">16.30: (1,12) Partizan (10,0) Inđija (17,0)</a><br/>Proleter NS - Radnički **odloženo</b>
      </p>
      <p>*** kvote su podložne promenam</p>
      <figure>
        <img src="https://mozzartsport.com/upload/CKEditor/09.11.2019/superligaasssss.jpg"/>
      </figure>
    </article>
  </body>
</html>