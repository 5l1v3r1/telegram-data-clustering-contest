<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/microsoft-x019-12-giochi-xbox-games-studios-game-pass-xcloud-novita-annunciare.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="Microsoft X019: 12 giochi Xbox Games Studios, Game Pass e xCloud tra le novità da annunciare"/>
    <meta property="og:description" content="Spuntano indiscrezioni sulle novità in arrivo dall'X019, con un tweet ufficiale che parla di 12 giochi first party e novità su Xbox Game Pass e Project xCloud.. Microsoft ha intenzione di fare le ..."/>
  </head>
  <body>
    <article>
      <h1>Microsoft X019: 12 giochi Xbox Games Studios, Game Pass e xCloud tra le novità da annunciare</h1>
      <h2>Spuntano indiscrezioni sulle novità in arrivo dall'X019, con un tweet ufficiale che parla di 12 giochi first party e novità su Xbox Game Pass e Project xCloud.</h2>
      <address><time datetime="2019-11-09T00:00:00+00:00">09 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Microsoft ha intenzione di fare le cose in grande per il suo evento <b>X019</b>, un festival dedicato a Xbox che partirà la settimana prossima e porterà, tra le altre cose, diverse notizie su <b>12 giochi first party</b> in sviluppo, <b>Xbox Game Pass</b> e <b>xCloud</b>.<br/><br/>L'<a href="https://multiplayer.it/notizie/x019-microsoft-annuncia-evento-inside-xbox-piu-grande-sempre.html">X019</a> partirà il <b>14 novembre</b> alle ore 21:00 e sappiamo già che conterrà numerosi titoli, come da <a href="https://multiplayer.it/notizie/xbox-x019-lista-giochi-presenti-evento-microsoft.html">lista dei giochi presenti all'evento</a> che abbiamo già pubblicato nei giorni scorsi. C'è però ampio spazio per ulteriori novità e sorprese, tra le quali sembra proprio esserci <a href="https://multiplayer.it/notizie/age-of-empires-4-primo-trailer-x019-countdown.html">Age of Empires 4</a>, considerando il misterioso conto alla rovescia che punta proprio per l'inizio dell'X019, mentre alcune voci parlano anche di possibili menzioni a <b>Xbox Scarlett</b>.<br/><br/>Un nuovo tweet da parte dell'account ufficiale Xbox ci dice dunque che saranno presenti 12 giochi da parte dei team interni di Microsoft, ovvero <b>Xbox Game Studios</b>, incluse nuove presentazioni e titoli PC, ci saranno inoltre nuovi annunci di giochi inseriti all'interno di Xbox Game Pass per console e PC e sono inoltre previste <b>grosse novità</b> riguardanti Project xCloud da svelare all'evento.<br/><br/>Seguiremo in diretta l'X019 giovedì 14 novembre, dunque vi invitiamo a sintonizzarvi su queste pagine per tutte le novità Microsoft sul mondo Xbox che arriveranno da tale evento.</p>
      <figure>
        <iframe data-src="https://twitter.com/Xbox/status/1192849261261516801?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://gamingbolt.com/x019-will-have-xcloud-news-game-pass-reveals-and-12-xbox-game-studios-titles">Fonte</a>
        </li>
      </ul>
    </article>
  </body>
</html>