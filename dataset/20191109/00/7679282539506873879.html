<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-karnataka-premier-league-spot-fixing-cm-gautam-and-abrar-kazi-remanded-in-7-day-police-custody-2839700.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T00:15:04+00:00"/>
    <meta property="og:title" content="KPL फिक्सिंग में फंसे दोनों खिलाड़ी 13 नवंबर तक पुलिस हिरासत में"/>
    <meta property="og:description" content="कर्नाटक प्रीमियर लीग (KPL) में पैसे लेकर सट्टेबाजी के आरोप में फंसे दो खिलाड़ियों को सात दिन की पुलिस हिरासत में भेज दिया गया है। एक अधिकारी ने शुक्रवार को यह जानकारी दी। बेंगलुरु क्राइम ब्रांच के..."/>
  </head>
  <body>
    <article>
      <h1>KPL फिक्सिंग में फंसे दोनों खिलाड़ी 13 नवंबर तक पुलिस हिरासत में</h1>
      <address><time datetime="2019-11-09T00:15:04+00:00">09 Nov 2019, 00:15</time> by <a rel="author">एजेंसी,बेंगलुरु</a></address>
      <p>कर्नाटक प्रीमियर लीग (KPL) में पैसे लेकर सट्टेबाजी के आरोप में फंसे दो खिलाड़ियों को सात दिन की पुलिस हिरासत में भेज दिया गया है। एक अधिकारी ने शुक्रवार को यह जानकारी दी। बेंगलुरु क्राइम ब्रांच के सहायक पुलिक अधिक्षक (एसीपी) एस.एम. नागराज ने कहा, “स्थानीय अदालत ने गुरुवार को सी.एम. गौतम और अबर काजी जो बेलारी टस्कर्स से खेलते हैं उन्हें 13 नवंबर तक के लिए पुलिस हिरासत में भेज दिया है जहां उनसे उनके ऊपर लगे आरोपों को लेकर पूछताछ की जाएगी।”</p>
      <p>गौतम और उनके साथी काजी को गुरुवार को भारीतय दंड संहिता की धारा 420 के तहत गिरफ्तार किया गया है। केपीएल की टीम बेंगलुरु ब्लास्टर्स के बल्लेबाज निशांत सिंह शेखावत को बुधवार को बुकी के साथ संबंध रखने और टीम के गेंदबाजी कोच एन.विनु प्रसाद से खिलाड़ियों को फिक्स करने के संबंध बात करने को लेकर गिरफ्तार किया गया था। </p>
      <h3>
        <a href="https://www.livehindustan.com/cricket/story-team-india-equals-big-record-of-australia-in-t20-cricket-while-chasing-2839491.html">T-20 क्रिकेट में भारत ने की ऑस्ट्रेलिया के इस बड़े रिकॉर्ड की बराबरी</a>
      </h3>
      <h3>
        <a href="https://www.livehindustan.com/cricket/story-kolkata-test-mamta-and-hasina-ring-bell-to-starts-eden-garden-first-day-night-test-match-2839474.html">कोलकाता टेस्ट: ममता और शेख हसीना दोनों साथ में बजायेंगी ईडन पर घंटी</a>
      </h3>
      <p>वहीं कर्नाटक राज्य क्रिकेट संघ (केएससीए) ने गौतम और काजी को राज्य में क्रिकेट संबंधी सभी तरह की गतिविधियों में हिस्सा लेने से रोक दिया है। केएससीए के कोषाध्यक्ष विनय मृत्युंजय ने कहा, “हमने गौतम और काजी को जांच पूरी न होने तक क्रिकेट संबंधी सभी तरह की गतिविधियों से निलंबित कर दिया है। जांच में अगर यह दोनों दोषी पाए जाते हैं तो इन दोनों पर सख्त कार्रवाई की जाएगी।”</p>
      <p>विनय ने बताया कि इन दोनों के अलावा प्रसाद, विश्वनाथन और शेखावत को भी निलंबित कर दिया गया है।</p>
    </article>
  </body>
</html>