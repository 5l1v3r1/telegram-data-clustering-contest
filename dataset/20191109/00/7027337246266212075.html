<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697511/%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D8%A7%D9%8A%D8%B3%D8%A7%D9%83%D9%88-%D8%A8%D8%B1%D8%A7%D9%8A-%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="آماده باش ايساكو براي ارائه خدمات به زلزله زدگان آذربایجان شرقی"/>
    <meta property="og:description" content="پس از وقوع زلزله‌ 5.9 ريشتر به مرکزیت شهرستان میانه در استان آذربایجان شرقی، شرکت خدمات پس از فروش ایران خودرو، به دستور مقیمی مدیرعامل ایران‌خودرو، با اعلام وضعیت ویژه در حالت آماده باش قرار گرفت.آماده باش ايساكو براي ارائه خدمات به زلزله زدگان آذربایجان شرقی"/>
  </head>
  <body>
    <article>
      <h1>آماده باش ايساكو براي ارائه خدمات به زلزله زدگان آذربایجان شرقی</h1>
      <address><time datetime="2019-11-09T00:00:00+00:00">09 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/18/1035068_295.jpg"/>
      </figure>
      <p>پس از وقوع زلزله‌ 5.9 ريشتر به مرکزیت شهرستان میانه در استان آذربایجان شرقی، شرکت خدمات پس از فروش ایران خودرو، به دستور مقیمی مدیرعامل ایران‌خودرو، با اعلام وضعیت ویژه در حالت آماده باش قرار گرفت.<br/>آماده باش ايساكو براي ارائه خدمات به زلزله زدگان آذربایجان شرقی</p>
      <p>به گزارش روابط عمومی شرکت خدمات پس از فروش ایران خودرو، این مجموعه در ساعات اولیه پس از وقوع زلزله ضمن هماهنگی با ستاد بحران و پلیس راهور، به حالت آماده باش درآمد.</p>
      <p>بنابراین گزارش، شرکت امداد خودرو ایران که به صورت شبانه‌روزی آماده ارائه خدمات به مشتریان است با افزایش ناوگان امدادی و اعزام اکیپ‌های خودروبر و جرثقیل، به استان مذکور و برخی استان‌های همجوار در حالت آماده باش ویژه قرار گرفت تا خودروهای آسیب‌دیده درزلزله را، در محل تعمیر و یا در صورت نیاز به نمایندگی‌های منطقه حمل کند و خدمات لازم در این خصوص انجام شود.</p>
      <p>در همین راستا قطعات و لوازم یدکی مورد نیاز نمایندگی‌های شبکه خدمات پس از فروش در منطقه شمال غرب کشور، تامین و به منطقه ارسال شده است و این مراکز خدماتی در حال حاضر آمادگی کاملی برای ارائه خدمات ویژه و فوری، به هموطنانی که خودروشان در این زلزله صدمه دیده است را دارند.</p>
      <p>شركت ایران‌خودرو ضمن همدردی با هموطنان زلزله‌زده،اعلام كرد:‌ شركت ايساكو با توجه به وسعت زلزله و آسیب به خودروها در شهرستان‌های میانه و سراب، تا اطلاع ثانوی و در راستای انجام مسئولیت‌های اجتماعی خود، در آماده‌باش خواهد بود و تمهیدات لازم برای ارائه خدمات اندیشیده شده ‌است.</p>
    </article>
  </body>
</html>