<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-jucerasnjeg-dana-petak-nije-lose-ali-moze-i-bolje/342019"/>
    <meta property="og:site_name" content="MozzartSport"/>
    <meta property="article:published_time" content="2019-11-09T00:00:00+00:00"/>
    <meta property="og:title" content="REZZIME JUČERAŠNJEG DANA (petak): Nije loše, ali može i bolje"/>
    <meta property="og:description" content="Pogledajte ko vam je doneo novac, a ko vas je prodao"/>
  </head>
  <body>
    <article>
      <h1>REZZIME JUČERAŠNJEG DANA (petak): Nije loše, ali može i bolje</h1>
      <h2>Pogledajte ko vam je doneo novac, a ko vas je prodao</h2>
      <address>
        <time datetime="2019-11-09T00:00:00+00:00">09 Nov 2019</time>
      </address>
      <p><b>NAPOMENA:</b> U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p>OVDE pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p>
        <b>ZAOKRUŽENO</b>
      </p>
      <p>
        <b>FENERBAHČE - KASIMPAŠA (tip 1, kvota 1,40), rezultat 3:2</b>
      </p>
      <p>Očekivalo se Fenerovo rutinsko odrađivanja posla, desila se prava triler utakmica. Tim iz azijskog dela Istanbula opravdao je zvanje favorita i trijumfom protiv Kasimpaše stigao, bar na kratko, do liderske pozicije u turskom prvenstvu – 3:2. Međutim, velikan iz Istanbula morao je iscedi suvu drenovinu kako bi nekako stigao do tri boda. Svega je bilo na stadionu Fenera. Težak posao imao je glavni arbitar Palabijik. Prvo je ražestio goste u šestom minutu kada je pokazao na belu tačku, posle prekršaja nad Mozesom. Siguran realizator bio je napadač rođen u Albaniji Vedad Murići.. Gosti su dva puta stizali prednost. Posle pogotka Azisa u 58. minutu više nisu mogli da se vrate.</p>
      <p>Opširnije pročitajte <b><a href="https://www.mozzartsport.com/fudbal/vesti/dva-penala-dva-crvena-kartona-iskljucena-zvezdina-velika-zelja-video/341997">OVDE.</a></b></p>
      <p>
        <b>AEK LARNAKA - DOKSA KATOKOPIJA (tip 1, kvota 1,30), rezultat 2:1</b>
      </p>
      <p>Ovo je bio vaš srećan par. Preznojavali ste se, grickali nokte, možda i u jednom trenutku pomirili sa padom. Na kraju ste se radovali. Vrlo uzbudljiv meč je odigran na Kipru. Domaćin je u 14. minutu poveo pogotkom nekadašnjeg člana crveno-belih Tričkovskog. Bilo je mirno do 76. minuta kada je Doksa izjednačila. Verovatno ste digli ruke u znak predaje. Međutim, u petom minutu sudijske nadokande AEK je stigao do pobede. Usrećio vas je Kaeveni. </p>
      <p>
        <b>LOKOMOTIVA PLOVDIV - BOTEV VRACA (tip 1, kvota 1,35), rezultat 2:0</b>
      </p>
      <p>Tako to radi favorit na papiru. Bez mnogo umaranja, čuvajući energiju za teže izazove, Lokomotiva iz Plovdiva je odradila posao. Gosti su odolevali do 33. minuta kada je mrežu Boteva pogodio Almeida. Bili su gosti i dalje u igri. Sigurno vam nije bilo prijatno da gledate kako Lokomotiva ne overava pobedu. Ipak, drugi gol je došao u 90. minutu. Siguran fiks.  </p>
      <p>
        <b>ZULTE VAREGEM – ANDERLEHT (tip 2, kvota 2,40), rezultat 1:2</b>
      </p>
      <p>Može biti naturbulentnijih 17 i kusur minuta u karijeri <b>Petra Žulja</b>. Austrijski reprezentativac hrvatskih korena je u tom periodu prešao put od tragičara do junaka i vodio Anderleht do pobede od 2:1 na gostovanju kod Zulte Varegema u 15. kolu prvenstva Belgije.</p>
      <p>Opširnije <b><a href="https://mozzartsport.com/fudbal/vesti/zuljala-greska-zulja-anderleht-se-uspinje-na-krilima-rufija-adzic-opet-na-klupi-video/342007">OVDE</a></b>.</p>
      <p>
        <b>LORIJEN – NIOR (tip 1, kvota 1,53), rezultat 4:1</b>
      </p>
      <p>Ovde preterane dileme nije bilo. Domaćin se kao lavina sručio na Nior i s četiri gola u periodu od 5. do 33. minuta praktično overila tri boda. U tom razdoblju i gosti su uspeli da postignu gol utehe, ali to vas nije zanimalo, jer nije bilo šanse da bi ovolika razlika mogla da se ispusti...</p>
      <p>
        <b>GO AHED – DODREHT (tip 1, kvota 1,35), rezultat 3:1</b>
      </p>
      <p>Opravdali su Iglsi ulogu favorita i uspeli da slave protiv Dordrehta, ali su na putu do pobede morali ozbiljno da natope dresove i pomuče se. Više od 50 minuta gosti su čuvali svoju mrežu, ali onda su ipak podlegli pritisku. Domaći navijači su gol vredan pobede čekali sve do 80. minuta, posle čega su gosti ekspresno vratili stvari na svoje i prepolovili razliku. Na kraju su ipak domaći slavili uz treći gol u nadoknadi vremena.  </p>
      <p>
        <b>PRECRTANO</b>
      </p>
      <p>
        <b>VITESE - GRONINGEN (tip 1, kvota 2,05), rezultat 1:2</b>
      </p>
      <p>U Arnemu se sigurno pitaju: kad će više <b>Kejsuke Honda</b>? Jer posle silnih povreda u Viteseovom timu pojačanja su im zaista potrebna što se videlo i u večerašnjem sudaru sa Groningenom u kojem je “<i>FK Holivud sa Rajne</i>“ izgubio sa 1:2 na startu 12. kola Eredivizije. </p>
      <p>Opširnije <b><a href="https://mozzartsport.com/fudbal/vesti/ako-nece-u-engleskoj-hoce-u-erediviziji-asoro-upucao-vitese-video/342003">OVDE</a></b>.</p>
      <p>
        <b>KELN – HOFENHAJM (tip gg, kvota 1,57), rezultat 1:2</b>
      </p>
      <p>Kada je u julu 2017. godina stigao u Keln iz Majnca, posle transfera vrednog 17 miliona evra, ispred Kolumbijca<b> Kordobe </b>bila su velika očekivanja. Strepeli su i igrači i navijači Crvene zvezde, uoči onog duela u okviru Liga Evrope. Dve godine kasnije Kolumbijac je postigao prvi bundesligaški pogodak u dresu Kelna, što Jarčevima nije bilo dovoljno da prekinu niz poraza protiv Hofenhajma – 1:2. Meč u Kelnu imao je dramatičan kraj, pošto su domaći pali u sudijskoj nadokandi. I to pogotkom iz penala Lokadije posle asistencije VAR-a.</p>
      <p>Opširnije <b><a href="https://mozzartsport.com/fudbal/vesti/zvezda-strepla-od-njega-on-tek-sada-postigao-gol-u-bundesligi-video/342008">OVDE</a></b>.</p>
      <p>
        <b>HERMENŠTAD – VITORUL (tip 2, kvota 1,95), rezultat 1:1</b>
      </p>
      <p>Titula nije priortet Vitorulu iz Kostance, ali ekipa Georgija Hadžija ponovo je posustala u trenutnoj trci sa Klužom. Hermneštad se još jednom pokazao kao tvrd orah i odoleo gositma iz Konstance – 1:1. Vrlo dinamičan meč, sa mnogo faulova i konakta odigran je ove večeri u Rumuniji. Pala je i krv, ali na kraju nije bilo pobednika. Vitorul je imao sve u svojim rukama. Posebno od 14. minuta. Tada je Aćim postigao pogodak iz najstrože kazne. Svemu je prethodio vrlo oštar duel u kaznenom prostoru domaćina. Tada je štoper domaćih Stojka žestoko skočio i udario po licu Mateija. Ništa nije pokazano u prvom trenutku, ali su arbitri promenili odluku ugledavši krv na licu veziste gostiju... Dosuđen je penal koji je realizovao Aćim. Na identičan način izjednačio je Hermenštat. Bezopasan šut sa 30 metata rukom je dokačio Tiru. Za arbitra nije bilo dileme. Pokazao je kreč. Siguran je bio.</p>
      <p>Opširnije pročitajte<b><a href="https://www.mozzartsport.com/fudbal/vesti/pala-krv-u-rumuniji-vitorul-kiksirao/342002"> OVDE.</a></b></p>
      <p>
        <b>SOSIJEDAD - LEGANES (tip 1, kvota 1,65), rezultat 1:1</b>
      </p>
      <p>Sosijedad je sve uprskao! Imao je otvorenu situaciju da lagano uzme nova tri boda i dodatno utemelji svoju poziciju na vrhu tabele, ali je Havijer Agire na svom debiju za Leganes doneo prvi bod, uprkos tome što su meč završili s igračem manje. Sosijedad je poveo preko Merina posle nešto više od sat vremena igre, da bi En Nesiri nedugo zatim poravnao rezultat i postavio konačni rezultat. Sosijedad jeste napadao, ali bezuspešno i oborio brojne tikete...</p>
    </article>
  </body>
</html>