<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=950639"/>
    <meta property="og:site_name" content="Andhrajyothy"/>
    <meta property="article:published_time" content="2019-11-09T18:57:11+00:00"/>
    <meta property="og:title" content="మేక ధైర్యానికి పులి ఫిదా..వేటాడటం నేర్పించిన పులి.."/>
    <meta property="og:description" content="ADVT"/>
  </head>
  <body>
    <article>
      <h1>మేక ధైర్యానికి పులి ఫిదా..వేటాడటం నేర్పించిన పులి..</h1>
      <address>
        <time datetime="2019-11-09T18:57:11+00:00">09 Nov 2019, 18:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>మాస్కో:</b> రష్యాకు చెందిన ఓ మేక మృతి చెందటంతో ప్రస్తుతం ఆ దేశం శోకసంద్రంలో మునిగిపోయింది. వ్లాదొవోస్తోక్ ప్రాంతంలోని ఓ సఫారీలోని తైముర్ అనే పేరుగల ఈ మేక శుక్రవారం మృతి చెందినట్టు సఫారీ అధికారి ఒకరు ప్రకటించారు. ఓ మేక గురించి దేశమంతా బాధపడటమేంటని డౌటొచ్చిందా? సమాధానం కావాలంటే ఓ సారి ఫ్లాష్ బ్యాక్‌కు వెళ్లాలి. అది 2015 సంవత్సరం. ఓ పులికి ఆహారంగా తైముర్‌ను  ఆ సఫారీలోకి వదిలారు. పులి దాన్ని వేటాడి తినేస్తుందని అంతా భావించారు. కానీ అలా జరగలేదు. పులిని చూసి మేక బెదిరిపోలేదు. స్ట్రైట్‌గా కళ్లలో కళ్లుపెట్టి చూసింది. అసలేం జరుగుతోందో పులికి కూడా అర్థం కాలేదు. తనకు ఆహారంకాబోయే జంతువుకు ఇంత ధైర్యం ఏంటా అని బహుశా పులి కూడా ఆశ్చర్యపోయి ఉంటుంది.  కాసేపు అలాగే సమయం గడిచిపోయింది. ఇంతలో అనుకోని ఘటన. ఎంతసేపటికీ పులి మేకపై దాడి చేయలేదు. కొన్ని రోజులకు వాటి మధ్య మెల్లగా స్నేహం చిగురించింది. ఇక అప్పటి నుంచీ అవి రెండూ బెస్టె ఫ్రెండ్స్ అయిపోయాయి. దీన్ని గమనించిన జంతు శాస్త్రవేత్తలు కూడా షాకైపోయారు. ప్రకృతి నియమాలకు విరుద్ధంగా ఇదెలా సాధ్యమని వారు తలబాదేసుకున్నారు. అయినా వారికి సమాధానం దొరకలేదు. ఇదేదో పైవాడి మాయ అనుకుని సర్దిచెప్పుకున్నారు. ఈలోపు వీటి ఫ్రెండ్‌‌షిప్ రష్యా అంతా పాపులర్ అయిపోయింది. జనాలు కథలు కథలుగా వీటి గురించి చెప్పుకోవడం మొదలెట్టేశారు. ఈ పులి, మేక బాగా క్లోజ్ అయిపోయాయి. కలిసి తిరిగేవి, ఆటలాడుకునేవి. ఒకానొక సమయంలో పులి మేకకు వేటాడటం కూడా నేర్పించింది. అయితే అన్ని రోజులూ ఒకేలా ఉండవుకదా! 2016లో ఓ అనుకోని దుర్ఘటన జరిగింది. పులి అంటే బొత్తిగా భయంలేకుండా పోయిన మేక మరింత రెచ్చిపోయింది. పులిని తెగ విసిగించింది. దీంతో పులి మేకపై అనుకోకుండా పంజా విసిరింది.  మేకకు పైకి కనిపించేంతటి గాయమైతే కాలేదు కానీ..ఆ రోజు నుంచి అవి రెండు కలిసి ఉండలేకపోయాయి. ఈ విషయాన్ని గమనించిన అధికారులు వాటిని వేరువేరు ఎన్‌క్లోజర్లలో పెట్టారు. కాగా..ఆ దాడి తరువాత మేక ఒంటరైపోయింది. ఆరోగ్యం మెల్లగా క్షీణించడం మొదలెట్టింది.  మేక కుంటటం ప్రారంభించింది. వైద్య సహాయం అందించినా పెద్దగా ప్రయోజనం లేకపోయింది. ఈ నేపథ్యంలో గత శుక్రవారం అది మృతి చెందింది. దీంతో రష్యా మొత్తం మరోసారి వాటి స్నేహాన్ని గుర్తుచేసుకుంది. నెటిజన్లు కూడా ఆ మేకకు సెల్యూట్ చేశారు. సాహస మేకకు గుర్తుగా ఆ సఫారీలో ఓ విగ్రహాన్ని ఏర్పాటు చేసేందుకు కూడా ఏర్పాట్లు జరుగుతున్నాయి.</p>
    </article>
  </body>
</html>