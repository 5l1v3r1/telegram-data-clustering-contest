<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-doruchiv-kabminu-vregulyuvati-diyalnist-media-v-ukrayini-329087_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T18:44:00+00:00"/>
    <meta property="og:title" content="Зеленський доручив Кабміну врегулювати діяльність медіа в Україні"/>
    <meta property="og:description" content="Кабмін розробить стандарти і вимоги для новин."/>
  </head>
  <body>
    <article>
      <h1>Зеленський доручив Кабміну врегулювати діяльність медіа в Україні</h1>
      <h2>Кабмін розробить стандарти і вимоги для новин.</h2>
      <address>
        <time datetime="2019-11-09T18:44:00+00:00">09 Nov 2019, 18:44</time>
      </address>
      <p>Президент України Володимир Зеленський доручив Кабінету міністрів законопроект про вимоги і <b><a href="https://dt.ua/UKRAINE/naybilshoyu-problemoyu-dlya-zhurnalistiv-v-ukrayini-ye-fizichna-agresiya-imi-328729_.html">стандарти новин</a></b> до 31 грудня 2019 року.</p>
      <p>Відповідний указ №837/2019 оприлюднено прес-службою президента в суботу. Згідно з текстом документа, Кабмін зобов'язаний розробити і внести на розгляд Верховної Ради низку законопроектів, які регулюють діяльність медіа в країні.</p>
      <p>"Розробити та внести на розгляд Верховної Ради України законопроектів щодо врегулювання діяльності медіа в Україні, передбачивши, зокрема, положення про вимоги та стандарти новин, механізми запобігання розповсюдження недостовірної, спотвореної інформації, її спростування", - йдеться в тексті указу.</p>
      <p>Також від Кабміну очікуються розробка законопроектів, згідно з якими фізичним і юридичним особам країни-агресора буде заборонено володіти або фінансувати медіа в Україні.</p>
      <p>Крім того, Кабмін повинен передбачити посилення відповідальності за порушення законодавства про інформацію.</p>
      <p>Раніше повідомлялося про те, що Кабмін <b><a href="https://dt.ua/UKRAINE/standarti-ukrayinskoyi-movi-regulyuvatime-novostvorena-nackomisiya-328721_.html">створив Національну комісію</a> </b>зі стандартів української мови. Також для видавців шкільної літератури <b><a href="https://dt.ua/UKRAINE/dlya-vidavciv-shkilnoyi-literaturi-zaprovadili-standarti-na-vigotovlennya-pidruchnikiv-ta-posibnikiv-327940_.html">запровадили стандарти на виготовлення підручників</a></b> і навчальних посібників.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>