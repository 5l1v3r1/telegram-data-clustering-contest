<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191109_04708983"/>
    <meta property="og:site_name" content="De Standaard"/>
    <meta property="article:published_time" content="2019-11-09T18:47:00+00:00"/>
    <meta property="og:title" content="Pete Doherty komt vrij na twee dagen cel in Parijs"/>
    <meta property="og:description" content="De Britse rockzanger Pete Doherty, die twee dagen in een cel zat in Parijs wegens drugsgebruik, is zaterdag vrijgelaten. Het parket vraagt een boete van 5...."/>
  </head>
  <body>
    <article>
      <h1>Pete Doherty komt vrij na twee dagen cel in Parijs</h1>
      <address>
        <time datetime="2019-11-09T18:47:00+00:00">09 Nov 2019, 18:47</time>
      </address>
      <p>
        <b>De Britse rockzanger Pete Doherty, die twee dagen in een cel zat in Parijs wegens drugsgebruik, is zaterdag vrijgelaten. Het parket vraagt een boete van 5.000 euro tegen hem.</b>
      </p>
      <p>Doherty werd donderdagavond opgepakt in de wijk Pigalle, toen hij cocaïne aan het kopen was. De 40-jarige muzikant verzette zich bij zijn arrestatie en was onder invloed van alcohol en drugs. Doherty probeerde zich ook te ontdoen van twee zakjes cocaïne, waarvan één open was en al gebruikt was.</p>
      <p>Doherty heeft al geregeld krantenkoppen gehaald in verband met excessen ten gevolge van drugsmisbruik. Hij heeft zich hier al meermaals voor een rechter voor moeten verantwoorden.</p>
      <p>Doherty staat voor een lange tournee met The Libertines, die op maandag 18 november van start gaat in het Koninklijk Circus in Brussel. Volgens zijn advocaat heeft Doherty zich geëngageerd om voortdurend opgevolgd te worden door een verslavingsdeskundige en een arts, zodat hij niet zou hervallen.</p>
    </article>
  </body>
</html>