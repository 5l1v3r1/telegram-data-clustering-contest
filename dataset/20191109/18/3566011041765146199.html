<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545940.html/%D8%A8%D8%B1%D8%A7%DB%8C-%D9%BE%DB%8C%D8%B4%D8%B1%D9%81%D8%AA-%DA%A9%D8%B4%D9%88%D8%B1-%DA%86%D8%A7%D8%B1%D9%87-%D8%A7%DB%8C-%D8%AC%D8%B2-%D8%A7%D8%B9%D8%AA%D9%85%D8%A7%D8%AF-%D8%A8%D9%87-%D9%86%DB%8C%D8%B1%D9%88%D9%87%D8%A7%DB%8C-%D8%AC%D9%88%D8%A7%D9%86-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T18:38:00+00:00"/>
    <meta property="og:title" content="برای پیشرفت کشور چاره ای جز اعتماد به نیروهای جوان وجود ندارد"/>
    <meta property="og:description" content="واعظی در حاشیه بازدید از پارک علم وفناوری یزد گفت: اگر ما امروز تحریم هم نبودیم باید به نیروهای جوان، کارافرین و نخبه اعتماد می کردیم چه برسد به امروز که با تحریم ها و فشارها روبرو هستیم بنابراین برای موفقت و آبادنی کشور راهی به جز اعتماد به نیروهای جوان وجودندارد."/>
  </head>
  <body>
    <article>
      <h1>برای پیشرفت کشور چاره ای جز اعتماد به نیروهای جوان وجود ندارد</h1>
      <h2>واعظی در یزد:</h2>
      <address>
        <time datetime="2019-11-09T18:38:00+00:00">09 Nov 2019, 18:38</time>
      </address>
      <p>واعظی در حاشیه بازدید از پارک علم وفناوری یزد گفت: اگر ما امروز تحریم هم نبودیم باید به نیروهای جوان، کارافرین و نخبه اعتماد می کردیم چه برسد به امروز که با تحریم ها و فشارها روبرو هستیم بنابراین برای موفقت و آبادنی کشور راهی به جز اعتماد به نیروهای جوان وجودندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://yazdeemrooz.ir/">یزد</a><a href="http://yazdrasa.ir/">رسا</a>؛ رئیس دفتر رئیس جمهور در حاشیه بازدید از پارک علم و فناوری یزد با بیان اینکه دانشگاه های ما باید از رویکرد دانش محور به فناوری محور تغییر رویه بدهند اظهار داشت: دانشگاه های ما باید به جای وابستگی به دولت خود مرکز تولید و خلق ثروت شوند.</p>
      <p>محمود واعظی با بیان این مطلب که امروزه در دنیا بسیاری از دانشگاه هایی که با صنعت مرتبط هستند به خودکفایی رسیدند گفت: باید دانشگاه های ما به گونه ای عمل کنند که هر بخش و صنعت بداند تنها راه حل مشکلات آن ها به کمک دانشگاه ها حل خواهد شد.</p>
      <p>وی با اشاره به ضرورت حرکت کشور به سمت اقتصاد دانش بنیان گفت: اگر فناوری های نوین را وارد بخش ها ی مختلف کشور نکینم به سرعت از دنیا عقب می افتیم بنابراین راه رقابت با دنیا و کاهش هزینه ها و افزایش راندمان نیازمند استفاده از فناوری های نوین است.</p>
      <p>واعظی با تاکید بر این موضوع که تنها راه چاره کشور حرکت به سمت اقتصاد دانش بنیان است ابراز داشت: اگر ما امروز تحریم هم نبودیم باید به نیروهای جوان، کارافرین و نخبه اعتماد می کردیم چه برسد به امروز که با تحریم ها و فشارها روبرو هستیم بنابراین برای موفقت و آبادنی کشور راهی به جز اعتماد به نیروهای جوان وجودندارد.</p>
      <p>رئیس دفتر رئیس جمهور تصریح کرد: اگر تولیدکنندگان ما محصولات خود را برای صادرات تولید کنند معنی رقابت از نظر کمی و کیفی را متوجه شده و کیفبت محصولات ایرانی نیز افزایش پیدا خواهد کرد.</p>
      <p>وی یزدی ها را مردمانی باهوش و تلاشگر دانست و گفت: افرادی که در یزد سرمایه گذاری کنند چندین برابر استان های دیگر منفعت خواهند برد.</p>
      <p>واعظی از فراهم بودن تمامی زیرساخت های دولت اکترونیک خبر داد و اظهار داشت: تمام زیر ساخت ها برای تحقق دولت الکترونیک آماده است اما متاسفانه سیستم بروکراسی کشور مانع بزرگی را در این مسیر به وجود آورده است.</p>
      <p>این مقام مسئول تاکید کرد: از استاندار و روسای دانشگاه ها می خواهم کار شرکت های دانش بنیان را جدی تر دنبال کنند.</p>
      <p> </p>
      <p> </p>
    </article>
  </body>
</html>