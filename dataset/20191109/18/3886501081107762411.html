<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119113-stajnmajer-pozvao-trampovu-ameriku-da-postuje-saveznike-bez-egoizma?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-09T18:50:04+00:00"/>
    <meta property="og:title" content="Štajnmajer pozvao Trampovu Ameriku da poštuje saveznike, bez egoizma"/>
    <meta property="og:description" content="Predsednik Nemačke Frank-Valter Štajnmajer pozvao je večeras Ameriku Donalda Trampa na &quot;uzajamno poštovanje&quot; saveznika, bez &quot;nacionalnog egoizma&quot;.&quot;Mi, Nemci, mnogo dugujemo toj Americi. Toj Americi kao partneru sa uzajamnim poštovanjem, partneru za demokratiju, slobodu protiv nacionalnog egoizma. To takodje želim u budućnosti&quot;, rekao je Štajnmajer kod Brandenburške kapije u prisustvu nekoliko evropskih lidera povodom obeležavanja 30 godina od pada Berlinskog zida.Berlinski zid, izgradjen 1961. i srušen 9. novembra 1989. godine predstavlja simbol Hladnog rata i bio je deo Gvozdene zavese.Štajnmajer, čija je funkcija pretežno protokolarna u Nemačkoj ali važi za moralni autoritet zemlje, odao je priznanjima svim ljudima koji su omogućili pad Zida.Nemački predsednik je pomenuo istočnonemačke &quot;mirne revolucionare&quot;, narode istočne Evrope, kao i bivšeg lidera Sovjetskog saveza Mihaila Gorbačova, koji je sa &quot;hrabrošću i humanošću&quot; pokrenuo &quot;politiku opuštanja&quot;.Večeras su kod Brandenburške kapije predvidjeni koncerti…"/>
  </head>
  <body>
    <article>
      <h1>Štajnmajer pozvao Trampovu Ameriku da poštuje saveznike, bez egoizma</h1>
      <address>
        <time datetime="2019-11-09T18:50:04+00:00">09 Nov 2019, 18:50</time>
      </address>
      <slideshow>
        <figure>
          <img src="https://static.beta.rs/thumbs/af7021e5.556x371.jpg"/>
        </figure>
        <figure>
          <img src="https://static.beta.rs/thumbs/39337549.630x371.jpg"/>
        </figure>
        <figure>
          <img src="https://static.beta.rs/thumbs/3dd117e2.355x371.jpg"/>
        </figure>
        <figure>
          <img src="https://static.beta.rs/thumbs/54c3f861.556x371.jpg"/>
        </figure>
        <figure>
          <img src="https://static.beta.rs/thumbs/075641a9.506x371.jpg"/>
        </figure>
      </slideshow>
      <p>Predsednik Nemačke Frank-Valter Štajnmajer pozvao je večeras Ameriku Donalda Trampa na "uzajamno poštovanje" saveznika, bez "nacionalnog egoizma".<br/><br/>"Mi, Nemci, mnogo dugujemo toj Americi. Toj Americi kao partneru sa uzajamnim poštovanjem, partneru za demokratiju, slobodu protiv nacionalnog egoizma. To takodje želim u budućnosti", rekao je Štajnmajer kod Brandenburške kapije u prisustvu nekoliko evropskih lidera povodom obeležavanja 30 godina od pada Berlinskog zida.<br/><br/>Berlinski zid, izgradjen 1961. i srušen 9. novembra 1989. godine predstavlja simbol Hladnog rata i bio je deo Gvozdene zavese.<br/><br/>Štajnmajer, čija je funkcija pretežno protokolarna u Nemačkoj ali važi za moralni autoritet zemlje, odao je priznanjima svim ljudima koji su omogućili pad Zida.<br/><br/>Nemački predsednik je pomenuo istočnonemačke "mirne revolucionare", narode istočne Evrope, kao i bivšeg lidera Sovjetskog saveza Mihaila Gorbačova, koji je sa "hrabrošću i humanošću" pokrenuo "politiku opuštanja".<br/><br/>Večeras su kod Brandenburške kapije predvidjeni koncerti klasične ali i hip hop muzike, kao deo obeležavanja pada Berlinskog zida.</p>
    </article>
  </body>
</html>