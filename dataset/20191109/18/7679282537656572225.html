<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-passengers-note-20-trains-will-be-canceled-on-different-days-from-today-till-next-90-days-2841089.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T18:32:02+00:00"/>
    <meta property="og:title" content="यात्रीगण ध्यान दें: आज से 90 दिनों तक अलग-अलग दिन रद्द होंगी ये 20 ट्रेनें"/>
    <meta property="og:description" content="देहरादून स्टेशन यार्ड में निर्माण कार्य के चलते रविवार से 90 दिनों तक 20 ट्रेनों को अलग-अलग दिनों में रद किया गया है। इनमें से कई ट्रेनों की दूरी घटाकर लगभग आधी कर दी है। मार्ग भी बदल दिए गए हैं। यह..."/>
  </head>
  <body>
    <article>
      <h1>यात्रीगण ध्यान दें: आज से 90 दिनों तक अलग-अलग दिन रद्द होंगी ये 20 ट्रेनें</h1>
      <address><time datetime="2019-11-09T18:32:02+00:00">09 Nov 2019, 18:32</time> by <a rel="author">हिन्दुस्तान टीम ,मेरठ सहारनपुर</a></address>
      <p>देहरादून स्टेशन यार्ड में निर्माण कार्य के चलते रविवार से 90 दिनों तक 20 ट्रेनों को अलग-अलग दिनों में रद किया गया है। इनमें से कई ट्रेनों की दूरी घटाकर लगभग आधी कर दी है। मार्ग भी बदल दिए गए हैं। यह ब्लॉक फिलहाल निर्धारित अवधि से भी एक माह आगे बढ़ने का अंदेशा जताया गया है। </p>
      <p>रेलवे की तरफ जारी आदेश के अनुसार, देहरादून में यार्ड निर्माण के लिए पास की पटरी भी बदली जाएंगी। जिससे देहरादून तक ट्रेनों को चलाना मुश्किल है। इसलिए तीन माह तक अलग-अलग दिनों में 14 महत्वपूर्ण ट्रेनों को रद किया जा रहा है। इसके अलावा छह अन्य ट्रेनों में साप्ताहिक और पैसेंजर ट्रेन भी रद की गई हैं। इसमें शताब्दी को 10 नवंबर से हरिद्वार में रोककर चलाया जाएगा। कालका पैसेंजर सहारनपुर तक चलेगी। अंबाला पैसेंजर लक्सर तक चलाई जाएगी। वैष्णो देवी के लिए स्पेशल ट्रेन का भी मार्ग बदल दिया है। <br/><br/><b>मेरठ से चलेंगी दो गाड़ियां </b><br/>देहरादून से नई दिल्ली तक जाने वाली एक्सप्रेस और अहमदाबाद मेल देहरादून नहीं जाएंगी। यह दोनों ट्रेन रविवार को नियमित रूप से अगले पांच माह के लिए सिटी स्टेशन मेरठ से ही चलाई जाएंगी। इनकी वाशिंग और मेंटिनेंस का प्रबंध भी सिटी स्टेशन पर ही होगा। </p>
      <p><b>यह ट्रेन इन दिनों में रहेंगी रद </b><br/>गाड़ी संख्या 14631 देहरादून-अमृतसर एक्सप्रेस 10 नवंबर से 7 फरवरी<br/>14632 अमृतसर-देहरादून एक्सप्रेस 9 नवंबर से 6 फरवरी तक<br/>12687 मदुरै-देहरादून चंडीगढ़ एक्सप्रेस 2 फरवरी तक<br/>14317 इंदौर-देहरादून 9 नवंबर से 9 फरवरी तक<br/>14318 देहरादून-इंदौर एक्सप्रेस 8 नवंबर से 8 फरवरी<br/>14606 जम्मूतवी-हरिद्वार एक्सप्रेस 10 नवंबर से 2 फरवरी तक बंद रहेगी। <br/>19020 देहरादून-बांद्रा एक्सप्रेस 10 नवंबर से 8 फरवरी तक रद रहेगी। <br/>12017 नई दिल्ली-देहरादून शताब्दी एक्सप्रेस 10 नवंबर से 7 फरवरी तक देहरादून नहीं जाएगी, जबकि शताब्दी एक्सप्रेस को हरिद्वार से ही वापस कर दिया जाएगा। <br/>12018 देहरादून-नई दिल्ली शताब्दी एक्सप्रेस 10 से 2 फरवरी तक हरिद्वार से निकलेगी। <br/>14712 श्रीगंगानगर हरिद्वार इंटरसिटी एक्सप्रेस 10 नवंबर से 7 फरवरी तक अंबाला कैंट तक चलेगी। अंबाला कैंट-हरिद्वार के बीच रद रहेगी। <br/>14711 हरिद्वार-श्रीगंगानगर इंटरसिटी एक्सप्रेस 10 नवंबर से 7 फरवरी तक अंबाला कैंट से निकलेगी। <br/>12054 अमृतसर-हरिद्वार जनशताब्दी एक्सप्रेस 10 नवंबर से 7 फरवरी तक सहारनपुर तक चलेगी। सहारनपुर और हरिद्वार के बीच रद रहेगी। <br/><br/><b>वर्जन -</b>देहरादून रेलवे स्टेशन के यार्ड में काम शुरू होने से 14 ट्रेनें कैंसिल और छह ट्रेनें बीच रास्ते से वापस होंगी। ये सभी ट्रेनें फरवरी माह तक प्रभावित रहेंगी<b> - कपिल शर्मा, स्टेशन अधीक्षक </b></p>
    </article>
  </body>
</html>