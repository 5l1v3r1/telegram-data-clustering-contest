<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545931.html/%D9%85%D8%AF%DB%8C%D8%B1-%D8%A7%D8%B3%D8%AA%D8%A7%D9%86%DB%8C-%D8%B1%D8%A7%D9%87-%D9%88-%D8%B4%D9%87%D8%B1%D8%B3%D8%A7%D8%B2%DB%8C-%D8%A8%D9%87-%D8%A7%D9%85%D8%B6%D8%A7-%D9%88-%D8%AA%D8%B9%D9%87%D8%AF%D8%A7%D8%AA%D8%B4-%D9%BE%D8%A7%DB%8C%D8%A8%D9%86%D8%AF-%D9%86%D8%A8%D9%88%D8%AF%D9%87-%D8%A7%D8%B3%D8%AA--%D8%AF%D8%A7%D9%88%D8%B7%D9%84%D8%A8%D8%A7%D9%86-%D9%86%D9%85%D8%A7%DB%8C%D9%86%D8%AF%DA%AF%DB%8C-%D9%85%D8%AC%D9%84%D8%B3-%D8%A8%D9%87-%D8%AE%D8%B7%D9%88%D8%B7-%D9%82%D8%B1%D9%85%D8%B2-%D8%AA%D9%88%D8%AC%D9%87-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-09T18:39:00+00:00"/>
    <meta property="og:title" content="مدیر استانی راه و شهرسازی به امضا و تعهداتش پایبند نبوده است/ داوطلبان نمایندگی مجلس به خطوط قرمز توجه داشته باشند"/>
    <meta property="og:description" content="فرماندار ملایر گفت: از مدیر استانی راه و شهرسازی گلایه‌مند هستم که به امضا و تعهدات خودش در خصوص ملایرپایبند نبوده است."/>
  </head>
  <body>
    <article>
      <h1>مدیر استانی راه و شهرسازی به امضا و تعهداتش پایبند نبوده است/ داوطلبان نمایندگی مجلس به خطوط قرمز توجه داشته باشند</h1>
      <h2>فرماندار ملایر :</h2>
      <address>
        <time datetime="2019-11-09T18:39:00+00:00">09 Nov 2019, 18:39</time>
      </address>
      <p>فرماندار ملایر گفت: از مدیر استانی راه و شهرسازی گلایه‌مند هستم که به امضا و تعهدات خودش در خصوص ملایرپایبند نبوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از عصر همدان؛ قدرت الله ولدی، فرماندار ملایر پیش از ظهر امروز در شورای اداری شهرستان ملایر در فرمانداری این شهر با گلایه از برخی مدیران استانی اظهار داشت: در بحث راه و شهرسازی حمایت از مدیر شهرستانی دارم ولی از مدیر استانی آقای ربانی بسیار گلایه‌مند هستم چراکه شهرستان ملایر حقش بیشتر از این‌ها است.</p>
      <p>وی گفت: بر اساس قول و قرار انجام‌شده و بر اساس سند و توافقات و حضور وزیر در شهرستان انجام‌شده قرار بود تا هفته دولت جاده سامن به بروجرد تعیین تکلیف شود و ایشان هم قول دادند و پس‌ از آن یک ماه هم اضافه شد قرار شد تا پایان مهر تمام شود اما تا امروز آبان ماه در جاده سامن به سمت بروجرد که قرار بود ۹ کیلومتر انجام شود باید گفت چه اقدامی شده است.</p>
      <p>فرماندار ملایر تأکید کرد: آیا سزاوار است که مردمی که در شهرستان زندگی، اهالی آن منطقه و مسافرانی که از این جاده تردد می‌کنند حادثه برایشان پیش آید.</p>
      <p>وی افزود: در جاده آورزمان به نهاوند با همه مشکلات اقدامات خوبی ۸ کیلومتر آن در ایام اربعین زیر بار رفت و یا در راه آهن ملایر به همدان به‌خوبی کار انجام می‌شود اما در مسیر سامن به بروجرد اقدامی انجام نمی‌شود.</p>
      <p>ولدی افزود: در محور ملایر اراک و در بخش روستای جوراب نیز بحث تملک حل‌شده است و هنوز کلنگ آن به زمین نشده است و این سزاوار شهرستان ملایر نیست.</p>
      <p>وی تأکید کرد: این عدم رسیدگی‌ها خسارات مالی و معنوی و جانی داشته و از مدیر استانی راه و شهرسازی گلایه‌مند هستم که به امضای خودش و تعهداتش پایبند نبوده است.</p>
      <p>فرماندار ملایر با گلایه از شرکت پخش فراورده‌های نفتی بیان کرد: ه سهمیه گاز مایع ملایر در ۲۴ ساعت ۲۰ تن گاز مایع است اما اکنون ۱۰ تن داده می‌شود.</p>
      <p>وی افزود: در ایام شیره‌پزی برای تأمین گاز مایع شهرستان با مشکل مواجه شد و اکنون نیز برای ایزوگام کاری با توجه به فصل سرما مشکل‌داریم و درخواست داشته که سهمیه لازم به مردم شهرستان داده شود.</p>
      <p>وی به سرقت پست برق دکل تلویزیونی زنگنه اشاره کرد و گفت: ۱۵ روز است که پست زنگنه سرقت شده است و دراین‌باره باید صداوسیما اقدام مؤثری انجام دهد و باعث نشوند که مردم به سمتی هدایت‌شده که از ماهواره استفاده کنند و اگر چندین بار سرقت شده است باید تصمیم صحیح برای آن اتخاذ شود.</p>
      <p>ولدی به کیفیت نان نیز اشاره و به توجه بیشتر مسئولین مربوطه این امر تأکید کرد و گفت: کیفیت نان پایین می‌آید که باید جدی گرفته شود چراکه نان فوت غالب مردم است و مسئولین به این مسئله توجه داشته باشند.</p>
      <p>وی با اشاره به در پیش بودن انتخابات بیان کرد: ۱۰ آذرماه به‌صورت رسمی روند ثبت‌نام از داوطلبین آغاز می‌شود حضور گسترده مردم و مشارکت حداکثری مهم‌ترین رویکرد ما در انتخابات است.</p>
      <p>فرماندار ملایر افزود: انتظار ما این است که امسال بالای ۷۰ درصد مشارکت داشته باشیم و مسئولین باید در این راستا اقدام کنند به سمتی حرکت کنیم که دشمن مأیوس شود.</p>
      <p>وی قانون‌مداری و رعایت اصل بی‌طرفی را مهم‌ترین رویکرد مسئولین دولتی عنوان کرد و گفت: ما بر اساس قانون ورود پیداکرده و قانون فصل الخطاب ما خواهد بود و ملاک عمل و کسی است که مردم به آن رأی دهند.</p>
      <p>فرماندار ملایر حضور حداکثری مردم پای صندوق ای رأی را نشان‌دهنده انسجام ملی عنوان کرد و گفت: به‌تمامی کسانی که قصد حضور در عرصه نامزدی انتخابات را دارند توجه به خطوط قرمز توصیه می‌شود.</p>
      <p>وی افزود: بحث قومیتی، مطالبات افراطی تقسیمات مناطق و منابع مالی سه خط قرمز در انتخابات هستند و هرکسی ک در این سه بخش از خطوط قرمز عبور کند با وی برخورد می‌شود.</p>
      <p>ولدی گفت: کمیته پیشگیری نیز در قوه قضاییه به دستور رئیس این قوه تشکیل‌شده است و در هیئت نظارت نیز به این مسائل توجه دارد.</p>
      <p>وی گفت: انتخابات هزینه دارد ولی هزینه‌های غیرمعقول و ورود پول‌های مشکوک در انتخابات و هزینه‌های خارج از عرف خط قرمز است.</p>
      <p>انتهای پیام/</p>
    </article>
  </body>
</html>