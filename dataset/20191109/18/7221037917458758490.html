<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/milliyetin-milliyet-oldugu-donemde-yaziyordu-serpil-yilmaz-sozcuye-gecti/926606"/>
    <meta property="og:site_name" content="medya faresi"/>
    <meta property="article:published_time" content="2019-11-09T18:29:00+00:00"/>
    <meta property="og:title" content="Milliyet'in Milliyet olduğu dönemde yazıyordu: Serpil Yılmaz Sözcü'ye geçti"/>
    <meta property="og:description" content="Bir dönemin Milliyet gazetesiyle özdeşleşen ünlü ekonomi yazarı Serpil Yılmaz'ın yeni adresi Sözcü Gazetesi oldu. Serpil Yılmaz sonra Habertürk gazetesinde de yazmıştı."/>
  </head>
  <body>
    <article>
      <h1>Milliyet'in Milliyet olduğu dönemde yazıyordu: Serpil Yılmaz Sözcü'ye geçti</h1>
      <h2>Bir dönemin Milliyet gazetesiyle özdeşleşen ünlü ekonomi yazarı Serpil Yılmaz'ın yeni adresi Sözcü Gazetesi oldu. Serpil Yılmaz sonra Habertürk gazetesinde de yazmıştı.</h2>
      <address>
        <time datetime="2019-11-09T18:29:00+00:00">09 Nov 2019, 18:29</time>
      </address>
      <p>Gazete Habertürk'ün basılı yayınını sonlandırarak dijital yayıncılığa geçmesi sürecinde yollarını ayırdığı isimlerden biri olan Serpil Yılmaz'ın yeni adresi belli oldu.</p>
      <p>İş dünyası ve ekonomi konularında ses getiren yazılarıyla tanınan Serpil Yılmaz Sözcü Gazetesi'nin yazar kadrosuna katıldı.</p>
      <p>Yılmaz'ın ilk yazısının Pazartesi (11 Kasım 2019) günü yayınlanacağı öğrenildi.</p>
      <p>Serpil Yılmaz Kimdir?</p>
      <p>Serpil Yılmaz, Marmara Üniversitesi İktisadi ve İdari Bilimler Fakültesi’nden mezun oldu. Gazetecilik mesleğine, 1985 yılında Güneş gazetesinde ekonomi muhabiri olarak başladı. Daha sonra, Tan, Sabah ve Yeni Yüzyıl gazetelerinde çalıştı.</p>
      <p>Meslek hayatının 15 yılını geçirdiği Milliyet ve 2011-2018 yılları arasında çalıştığı Habertürk gazetelerinde yer alan köşesinde iş dünyası, ekonomi, enerji, kadın ve çevre konularına odaklandı. Aynı zamanda Türkiye Gazeteciler Cemiyeti üyesi olan Yılmaz, Kadın Girişimciler Derneği’nin (KAGİDER) de fahri üyesi.</p>
    </article>
  </body>
</html>