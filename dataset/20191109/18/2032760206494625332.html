<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89117"/>
    <meta property="og:site_name" content="Denník politika"/>
    <meta property="article:published_time" content="2019-11-09T18:35:03+00:00"/>
    <meta property="og:title" content="Slovenskí hokejisti do 20 rokov si na Turnaji štyroch krajín poradili s Nórmi, skončili tretí"/>
    <meta property="og:description" content="9.11.2019 (Webnoviny.sk) – Slovenskí hokejoví reprezentanti do 20 rokov zvíťazili vo svojom záverečnom vystúpení na Turnaji štyroch krajín v Piešťanoch nad rovesníkmi z Nórska 4:1. Po úvodnej tretine síce prehrávali najtesnejším rozdielom, ale v prostrednej časti otočili skóre štyrmi gólmi v rozpätí trinástich minút. Do streleckej listiny sa na strane výberu pod vedením Róberta Petrovického postupne zapísali Alexander Zekucia, Adam Paulíny, Kristián Kováčik a Nicolas Ferenyi."/>
  </head>
  <body>
    <article>
      <h1>Slovenskí hokejisti do 20 rokov si na Turnaji štyroch krajín poradili s Nórmi, skončili tretí</h1>
      <address><time datetime="2019-11-09T18:35:03+00:00">09 Nov 2019, 18:35</time> by <a rel="author">Webnoviny</a></address>
      <p>9.11.2019 (Webnoviny.sk) – Slovenskí hokejoví reprezentanti do 20 rokov zvíťazili vo svojom záverečnom vystúpení na Turnaji štyroch krajín v Piešťanoch nad rovesníkmi z Nórska 4:1. Po úvodnej tretine síce prehrávali najtesnejším rozdielom, ale v prostrednej časti otočili skóre štyrmi gólmi v rozpätí trinástich minút. Do streleckej listiny sa na strane výberu pod vedením Róberta Petrovického postupne zapísali Alexander Zekucia, Adam Paulíny, Kristián Kováčik a Nicolas Ferenyi.</p>
      <p>Celkovým víťazom podujatia sa stali Švajčiari, hoci v sobotňajšom súboji podľahli Nemcom 2:3. Pri rovnosti bodov troch tímov rozhodovala tzv. minitabuľka, v ktorej mali práve Helvéti ako jediní pozitívne skóre.</p>
      <p>Slovenskí reprezentanti napokon obsadili tretie miesto, pričom najproduktívnejším hráčom domáceho tímu bol s bilanciou dva góly a jedna asistencia Adam Paulíny.</p>
      <h3>Turnaj štyroch krajín hráčov do 20 rokov –</h3>
      <p>Piešťany – sobota:</p>
      <p>
        <b>Nemecko – Švajčiarsko 3:2 (1:0, 0:1, 2:1)</b>
      </p>
      <p><b>Slovensko – Nórsko 4:1 (0:1, 4:0, 0:0)</b><br/><b>Góly:</b> 26. Zekucia, 26. Paulíny, 30. K. Kováčik, 39. Ferenyi – 3. Finstad</p>
      <h4>Konečná tabuľka Turnaja štyroch krajín:</h4>
      <p>1. Švajčiarsko 3 2 0 0 1 9:6 6<br/>2. Nemecko 3 2 0 0 1 11:6 6<br/><b>3. Slovensko 3 2 0 0 1 10:8 6</b><br/>4. Nórsko 3 0 0 0 3 2:12 0</p>
      <p>Viac k témam: <a href="https://www.webnoviny.sk/tag/slovenska-hokejova-reprezentacia-do-20-rokov/"><u>slovenská hokejová reprezentácia do 20 rokov</u></a>, <a href="https://www.webnoviny.sk/tag/turnaj-styroch-krajin-v-piestanoch/"><u>Turnaj štyroch krajín v Piešťanoch</u></a><br/>Zdroj: Webnoviny.sk – <a href="https://www.webnoviny.sk/slovenski-hokejisti-do-20-rokov-si-na-turnaji-styroch-krajin-poradili-s-normi-skoncili-treti/"><u>Slovenskí hokejisti do 20 rokov si na Turnaji štyroch krajín poradili s Nórmi, skončili tretí</u></a> © SITA Všetky práva vyhradené.</p>
    </article>
  </body>
</html>