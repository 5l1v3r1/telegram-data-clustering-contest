<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/krchmite-v-pirot-gmzhat-ot-nashentsi-406298.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-09T18:57:40+00:00"/>
    <meta property="og:title" content="Кръчмите в Пирот гъмжат от нашенци"/>
    <meta property="og:description" content="Цените са повече от атрактивни"/>
  </head>
  <body>
    <article>
      <h1>Кръчмите в Пирот гъмжат от нашенци</h1>
      <address><time datetime="2019-11-09T18:57:40+00:00">09 Nov 2019, 18:57</time> by <a rel="author">"Стандарт"</a></address>
      <p>Заради атрактивните цени Пирот е любимо място на българите за пазар и алкохолен туризъм, особено в събота, видя БГНЕС.</p>
      <p>Тържището е разположено в градинка около паметник на освобождението на града от турско робство през декември 1877 г.</p>
      <p>Десетки производители са изложили продукцията си директно на земята в кашони. Атмосферата – типична за българския пазар през социализма. На места се чуват подвиквания към клиентите, на други места пък срещаме пазарлъци. Не липсват и живи реклами – възрастна баба се движи, нанизана върху нея с чушки. А цените са повече от атрактивни за бюджета на нашенеца.</p>
      <p>Килограм чушки и домати се търгуват между 1 и 2 лева. Много често може да се купят и на по-ниски цени.</p>
      <p>Туристопотокът от България в събота е огромен, а кръчмите са пълни, през последните десет години градът се развива и няма миграция, както е в останалите градове на Сърбия. В момента се управлява от независима „Коалиция за Пирот“. По численост, заедно с прилежащите села, наброява 60 000 души.</p>
      <p>„Заплатите са добри, а в местния завод няколко хиляди души“, посочва продавачка, говорейки за местния завод за гуми, купен от световния гигант „Мишелин“. Жената вярва, че още има какво да се направи като облагородяването на сградите например, които са с напукани фасади и потънали в сивота.</p>
      <p>Относно политиката на Вучич продавачка на вестници казва: „Не бих казала, зависи за кого- за мен не“. На репликата ни, че навсякъде по магистралата и на мостове се виждат неговият лик и послания „Бъдеще за Сърбия“, жената без думи просто повдига многозначително рамене.</p>
      <p> </p>
      <p> </p>
      <h3> </h3>
      <p> </p>
      <p>1641</p>
    </article>
  </body>
</html>