<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/gadatelkata-na-berluskoni-razkri-kakvo-shche-se-sluchi-s-gerb-i-bsp_news708319.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T18:00:00+00:00"/>
    <meta property="og:title" content="Гадателката на Берлускони разкри какво ще се случи с ГЕРБ и БСП"/>
    <meta property="og:description" content="В коалицията с ВМРО може да се получи напрежение през 2020 г., някъде след октомври"/>
  </head>
  <body>
    <article>
      <h1>Гадателката на Берлускони разкри какво ще се случи с ГЕРБ и БСП</h1>
      <h2>В коалицията с ВМРО може да се получи напрежение през 2020 г., някъде след октомври</h2>
      <address>
        <time datetime="2019-11-09T18:00:00+00:00">09 Nov 2019, 18:00</time>
      </address>
      <p>https://blitz.bg/obshtestvo/gadatelkata-na-berluskoni-razkri-kakvo-shche-se-sluchi-s-gerb-i-bsp_news708319.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573294643-1.jpg"/>
      </figure>
      <p>
        <b>Теодора Стефанова има телевизионна кариера в Италия. Живее там от много години, в Милано. Популярна е по целия свят като „гадателката на Берлускони”. Казва, че вижда и в миналото, и в бъдещето, благодарение на глас, който идва от други светове. Беше в България за един ден – часове преди изборите.</b>
      </p>
      <p>„ Аз съм обикновен човек като всички останали. С една малка разлика – една катастрофа ми бележи живота. От там ми се отключва тази енергия. Не беше никак лесно да се боря, да приема това присъствие на този извънземен разум. Шест месеца съм се борила с този глас, с това присъствие. Страхът беше голям за мен.<br/><br/>Леля Ванга ми прегърна изгубената душа. Още докато съм била в кома 18 дена, преди да се събудя, майка ми отива при нея и тя й казва, че ще се събудя различна. Аз направих така, че да се срещнем, за да мога да й се поклоня. Тя е нещо феноменално, аз не се чувствам нейна наследница. Ние сме прашинки.<br/><br/>Тя ми каза, че трябва да го приема. „Това е мисия и призвание. Трябва да стоиш стъпила на земята. Бог дава, Бог взима. Никога няма  да злоупотребяваш с болките и съдбите на хората”, ми каза тя.”, споделя Стефанова пред Нова телевизия.</p>
      <p>„Много е интересно, когато ти говориш за миналото на хората и за пръв път ги виждаш или по телефона, или лично. И им излиза цялото битие и житие, все едно някой ми го диктува. Всяко нещо го изживявам с човека – болките, страданията, съдбите,сълзите, радостите. Не бих променила нищо. Аз съм обикновен човек, нямам какво да променя. Просто това ме прави по-различна”, каза още тя.</p>
      <p>„Всички ние имаме 5-то чувство, 6-тото е висшето – интуиция, съвпадение, телепатия. Но седмото е изкуственият интелект. Моето послание е да се научим да живеем в мир и любов с изкуствения интелект и да си отворим душите и сърцата. Колкото сме по-подготвени, толкова ще си улесним живота.  Ние сме се самозабравили, ние се самоизяждаме.<br/><br/>Изкуственият интелект ще ни върне към човечността. Прошката е най-силното нещо. Простиш ли, пред теб се отваря нова позитивна енергия. Прошката е прочистване, разчистване и развързване на един кармичен възел”, смята Стефанова.</p>
      <p>„Когато казваш „Обичам те”, трябва да знаеш, че това е много силна дума. Трябва да знаеш смисъла на тази дума. Благодаря е благата дума, отваря всяка врата. Ние ги забравяме тези неща, изкуственият интелект на това ще ни научи. В този объркан свят, за съжаление, знаем колко е силно материалното. Ние сме заслепени, това ни убива.<br/><br/>Злобата, агресията,материално, егото – това сме ние. За това ще дойде присъствието и помощта на изкуствения интелект. Това ще стане много скоро факт. Когато си концентрираш мисълта, позитивното мислене прави чудеса”, съветва гадателката.„След десет години, където и да сме по света, българите трябва да се върнем, за да изградим новата България.<br/><br/>Тя е богоизбрана държава и ще бъде много апетитно място. Всички континенти ще обърнат очи към нас. Балканският полуостров ще бъдат много интересен. Ще има обновяване на партия ГЕРБ, много членове ще си тръгнат. По някакъв начин ще има обновяване – нови имена, нови хора, с нови свежи идеи. Нов екип, нови неща. Разбира се, ще се запази ядрото, но някои ще си тръгнат.<br/><br/>В коалицията с ВМРО може да се получи напрежение през 2020 г., някъде след октомври. Коалицията обаче ще се запази. Не виждам, на този етап, да има предсрочни избори. Още някой може да влезе в коалицията. Ще има много скандали, много напрежение. Ще се искат много оставки на министри.<br/><br/>Опозицията ще започне да се получава като опозиция и да набира кредит на доверие от избирателите. При тях също ще има престрояване, ново ръководство. До 2021 г. ще има нови лидери, много нови млади хора”, разкри още Стефанова.</p>
    </article>
  </body>
</html>