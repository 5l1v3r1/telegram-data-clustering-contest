<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596560/arxigos-astynomias-den-fovomaste-apla-lamvanoume-metra"/>
    <meta property="og:site_name" content="SIGMALIVE"/>
    <meta property="article:published_time" content="2019-11-09T18:31:00+00:00"/>
    <meta property="og:title" content="Αρχηγός Αστυνομίας: «Δεν φοβόμαστε, απλά λαμβάνουμε μέτρα»"/>
    <meta property="og:description" content="Σε νέες δηλώσεις προχώρησε ο Αρχηγός Αστυνομίας, Κύπρος Μιχαηλίδης, σχετικά με τις πληροφορίες που λαμβάνει και του λόγους που οδήγησαν σε άσκηση..."/>
  </head>
  <body>
    <article>
      <h1>Αρχηγός Αστυνομίας: «Δεν φοβόμαστε, απλά λαμβάνουμε μέτρα»</h1>
      <address><time datetime="2019-11-09T18:31:00+00:00">09 Nov 2019, 18:31</time> by <a rel="author">sigmalive</a></address>
      <p>Σε νέες δηλώσεις προχώρησε ο Αρχηγός Αστυνομίας, Κύπρος Μιχαηλίδης, <a href="https://www.sigmalive.com/news/local/596517/astakos-kai-to-vrady-tou-savvatou-i-lefkosia-ypo-to-fovo-antipoinon">σχετικά με τις πληροφορίες που λαμβάνει και του λόγους που οδήγησαν σε άσκηση ετοιμότητας χθες και σήμερα το βράδυ</a>, η αστυνομία.</p>
      <p>Συγκεκριμένα <a href="https://www.sigmalive.com/news/local/596515/arxigos-astynomias-plirofories-gia-antipoina-se-sxesi-me-tin-apopeira-fonou">ο κ. Μιχαηλίδης, όσον αφορά τις πληροφορίες για αντίποινα, ανέφερε</a> σε δημοσιογράφους πως, «πληροφορίες έρχονται πολλές, αξιολογούνται και αξιοποιούνται και λαμβάνονται τα μέτρα που πρέπει να ληφθούν. Μπορεί να έχει γίνει και αυτό που έχετε πει. Αλλά επαναλαμβάνω, προειδοποιούμε όλους και αυτό το λέω και τώρα αλλά το έχω πει και σε πολλούς, οι αρμόδιες υπηρεσίες έχουν προειδοποιήσει αρκετά άτομα τα οποία πιθανόν να εμπλέκονται ή υποψιαζόμαστε ότι πιθανόν θα εμπλακούν, εκείνοι οι οποίοι θέλουν να διαπράξουν οποιοδήποτε αδίκημα ή οποιοδήποτε επίδοξοι εγκληματίες τους προειδοποιούμε ότι θα πρέπει να μπουν κάτω από την έννοια του νόμου και να μην διαπράξουν αδίκημα γιατί να ξέρουν ότι θα παρακολουθούνται και η Αστυνομία θα είναι έτοιμη να τους συλλάβει και να τους προσαγάγει ενώπιον της δικαιοσύνη».</p>
      <p>Επιπλέον ανέφερε πως, «δεν φοβούμαστε απλά λαμβάνουμε όλα τα μέτρα που πρέπει να ληφθούν έτσι ώστε να αποφευχθούν οποιεσδήποτε εγκληματικές πράξεις. Η Αστυνομία δεν φοβάται, έχει πρόγραμμα σχεδιασμούς τους οποίους θέτει σε εφαρμογή σε μια προσπάθεια να επικρατεί ο νόμος, η τάξη, η ασφάλεια στη Κύπρο. Αυτό κάνουμε. Το γεγονός ότι αυτές οι εκστρατείες έχουν ενταθεί το τελευταίο διάστημα είναι δεδομένο και είναι γιατί θέλουμε να εμπεδωθεί το αίσθημα ασφάλειας στον πολίτη λόγω και των πρόσφατων γεγονότων και θέλουμε να δώσουμε και πάλι το μήνυμα η Αστυνομία θα είναι πάνω από οποιοδήποτε οργανωμένο έγκλημα. Προσπαθούμε και έχουμε και τη συνεργασία του κοινού, λαμβάνουμε πληροφορίες τις οποίες και αξιολογούμε και για αυτό κάνουμε αυτές τις εκστρατείες που θα συνεχιστούν και τις επόμενες μέρες και μήνες».</p>
      <p>Σχετικά με πληροφορίες που αφορούν τη σύλληψη του 30χρονου αδελφού του Σύρου που βρίσκεται σοβαρά τραυματισμένος ο Αρχηγός Αστυνομίας δεν ήθελε να σχολιάσει αλλά είπε, ότι, «εκείνο που θα απαντήσω είναι ότι το οποιοσδήποτε άτομο εμπλέκεται σε εγκληματική πράξη, ή απειλή ή ενέργεια που εκ φεύγει εκτός νόμου θα υποστεί τις συνέπειες, δεν χαριζόμαστε σε κανένα. Είτε είναι συγγενής είτε αδελφός, ή θύμα κανένας δεν εκ φεύγει του νόμου».</p>
      <p>«Μέσα στα πλαίσια της σωστής λειτουργίας της Αστυνομίας, ο Αστυνομικός Διευθυντής Λευκωσίας θεώρησε ότι έπρεπε να κάνει μια άσκηση ετοιμότητας των μελών της Αστυνομικής Διεύθυνσης Λευκωσίας. Ήταν μια άσκηση για να δει την ετοιμότητα του προσωπικού του κατά πόσο μπορεί να ανταποκριθεί άμεσα.</p>
      <p>Εφόσον το προσωπικό είχε μαζευτεί έγινε και η επιχείρηση που ήταν προγραμματισμένη και ενισχύθηκε και με άτομα που καμιά φορά και εθελοντικά συμβάλλουν στην προσπάθεια που καταβάλλουμε για πρόληψη της οποιαδήποτε μορφής παρανομία. Στόχος της επιχείρησης ήταν να γίνουν έρευνες, περιπολίες, να πάνε αστυνομικοί σε περιοχές υψηλού κινδύνου, να είναι αισθητή η παρουσία της Αστυνομίας έτσι ώστε να δίδεται το μήνυμα ότι είμαστε εδώ να μην τολμήσει κανένας να παραβιάσει την οποιαδήποτε νομοθεσία και βέβαια οι έλεγχοι των κέντρων αναψυχής, υποστατικών που πιθανόν να έχουν σχέση με τη διάπραξη αδικημάτων και εγκλημάτων για αυτό έχει γίνει η επιχείρηση. Οι επιχειρήσεις θα συνεχιστούν σε όλες τις Επαρχίες», είπε.</p>
    </article>
  </body>
</html>