<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/dvorana-je-ze-skoraj-razprodana-245402"/>
    <meta property="og:site_name" content="Slovenske novice"/>
    <meta property="article:published_time" content="2019-11-09T18:25:00+00:00"/>
    <meta property="og:title" content="Dvorana je že skoraj razprodana"/>
    <meta property="og:description" content="Hrvaški pevec Petar Grašo ima tudi v Sloveniji ogromno publiko, kar potrjujeta njegov prvi koncert v ljubljanskih Stožicah in podatek, da je dva tedna pred njim prodanih že več kot 7500 vstopnic...."/>
  </head>
  <body>
    <article>
      <h1>Dvorana je že skoraj razprodana</h1>
      <h2>Hrvaški zvezdnik Petar Grašo se neizmerno veseli koncerta v ljubljanskih Stožicah.</h2>
      <address><time datetime="2019-11-09T18:25:00+00:00">09 Nov 2019, 18:25</time> by <a rel="author">O. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/03/1558112.jpg"/>
          <figcaption>Prvič bo nastopil v Stožicah. FOTO: ARHIV</figcaption>
        </figure>
        <figure>
          <img src="https://www.slovenskenovice.si/images/slike/2019/11/03/1558113.jpg"/>
          <figcaption>Penina Grašo rose je lahkotna in živahna ter pridelana iz sorte modri pinot. FOTO: S. N.</figcaption>
        </figure>
      </slideshow>
      <p>Hrvaški pevec <b>Petar Grašo</b> ima tudi v Sloveniji ogromno publiko, kar potrjujeta njegov prvi koncert v ljubljanskih Stožicah in podatek, da je dva tedna pred njim prodanih že več kot 7500 vstopnic. Ljubljenec občinstva in eden najbolj priljubljenih glasbenih izvajalcev na območju nekdanje Jugoslavije tudi zato že komaj čaka, da bo 15. novembra postregel s pravim glasbenim spektaklom.<br/><br/>S svojo glasbo, karizmo in šarmom je v letih osvojil številne Slovenke, svoj prvi samostojni koncert na največjem odru v Sloveniji pa je načrtoval že nekaj časa, ob tem pa povedal, da ima vse pripravljeno do zadnje podrobnosti.<br/><br/>»Moram priznati, da sem se od samega začetka zelo veselil koncerta v Stožicah in se sprva kar malce bal, kako bo, saj gre za moj prvi samostojni koncert v tej veliki dvorani. Zdaj, ko vidim, da bo dvorana čisto polna, zadovoljstvo v meni samo še narašča. Petnajstega novembra bomo skupaj ustvarili zabavo, na kateri bom dal vse od sebe, da bi bile Stožice tisti večer prostor, kjer bo dogajala največja zabava v Evropi. Ma, kaj v Evropi, na svetu!« je zadovoljen priznal glasbenik, ki obljublja nepozaben spektakel za vse generacije, na katerem ne bodo manjkali tako aktualni hiti kot njegove največje uspešnice, ki jih je ustvaril v dolgoletni karieri.<br/><br/>​Sicer pa je v dneh, ko v vinskih kleteh dozoreva nova odlična kapljica, vinska klet Puklavec Family Wines v sodelovanju s priljubljenim hrvaškim pevcem pripravila prav posebno penino in jo poimenovali Grašo. Vsem njegovih zvestim oboževalcem sporočajo, da jih bo penina z malce sreče popeljala na njegov veliki koncert. Penina Grašo rose, pridelana iz sorte modri pinot in razvita v tesnem sodelovanju ormoških enologov in Petra Graša, je že nekaj tednov na voljo v trgovinah Spar in Interspar po Sloveniji.</p>
      <figure>
        <img src="https://www.slovenskenovice.si/images/slike/2019/11/03/1558113.jpg"/>
        <figcaption>Penina Grašo rose je lahkotna in živahna ter pridelana iz sorte modri pinot. FOTO: S. N.</figcaption>
      </figure>
      <p>Kot je povedala <b>Sonja Erčulj</b>, vodja marketinga v družbi Puklavec Family Wines, se je sodelovanje med enim izmed najbolj popularnih glasbenih izvajalcev na območju nekdanje Jugoslavije in Puklavec Family Wines začelo leta 2015, ko je klet v sklopu splitskega vinskega sejma pripravila vodeno degustacijo vin in penin v Graševi restavraciji v Splitu. Ker so bili nad peninami navdušeni tako gostje kot glasbenik, se jim je porodila ideja, da ustvarijo eno s personalizirano etiketo, ki nosi njegov podpis. </p>
    </article>
  </body>
</html>