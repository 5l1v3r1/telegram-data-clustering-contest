<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-west-indies-beat-afghanistan-to-take-unbeaten-2-and-all-lead-in-one-day-series-ekana-stadium-2841015.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T18:03:11+00:00"/>
    <meta property="og:title" content="AFGvWI, 2nd ODI: रोमांचक मैच में जीता वेस्टइंडीज, सीरीज पर किया 2-0 से कब्जा"/>
    <meta property="og:description" content="वेस्टइंडीज ने शनिवार को अटल विहारी स्टेडियम में खेले गए दूसरे वनडे में अफगानिस्तान को 47 रनों से मात दे तीन मैचों की वनडे सीरीज में 2-0 की अजेय बढ़त ले ली है। वेस्टइंडीज ने निर्धारित 50 ओवरों में नौ..."/>
  </head>
  <body>
    <article>
      <h1>AFGvWI, 2nd ODI: रोमांचक मैच में जीता वेस्टइंडीज, सीरीज पर किया 2-0 से कब्जा</h1>
      <address><time datetime="2019-11-09T18:03:11+00:00">09 Nov 2019, 18:03</time> by <a rel="author">एजेंसी,नई दिल्ली</a></address>
      <p>वेस्टइंडीज ने शनिवार को अटल विहारी स्टेडियम में खेले गए दूसरे वनडे में अफगानिस्तान को 47 रनों से मात दे तीन मैचों की वनडे सीरीज में 2-0 की अजेय बढ़त ले ली है। वेस्टइंडीज ने निर्धारित 50 ओवरों में नौ विकेट के नुकसान 247 रन बनाए थे। अफगानिस्तान ने काफी लड़ाई लड़ी लेकिन वो 45.4 ओवरों में 200 रनों पर ढेर हो गई। इस मैच में विंडीज के खिलाड़ियों को कीड़ों के कारण काफी परेशानी हुई और इसी कारण उसके कुछ खिलाड़ी मास्क पहने हुए भी नजर आए। मैच पर हालांकि उन्होंने इसका असर नहीं पड़ने दिया। विंडीज के लिए शेल्डन कॉटरेल, रोस्टन चेज और हेडन वॉल्श ने तीन-तीन विकेट लिए। </p>
      <p>अफगानिस्तान के लिए नजीबुल्लाह जादरान ने सबसे ज्यादा 56 रन बनाए। उन्होंने मोहम्मद नबी (32) के साथ मिलकर छठे विकेट के लिए 68 रनों की साझेदारी कर टीम की जीत की संभावनाओं को बनाए रखा। कॉटरेल ने जादरान और वॉल्श ने नबी को आउट कर अफगानिस्तान की उम्मीदें लगभग खत्म कर दीं।</p>
      <h3>
        <a href="https://www.livehindustan.com/cricket/story-india-vs-bangladesh-3rd-odi-here-is-weather-forcast-for-third-match-at-vidharbha-cricket-association-2840896.html">IND vs BAN, 3rd T20: जानें मैच के दौरान कैसा रहेगा मौसम का मिजाज</a>
      </h3>
      <p>इन दोनों के अलावा रहमत शाह ने 33 और हजरतुल्लाह जाजई ने 23 रनों की पारियां खेलीं। इससे पहले अफगानिस्तान ने टॉस जीतकर विंडीज को बल्लेबाजी का न्यौता दिया। टीम ने निकोलस पूरण के 67, इविन लुइस के 54, शाई होप के 43, शिमरोन हेटमायेर के 34 रनों के दम पर सम्मानजनक स्कोर खड़ा किया। अफगानिस्तान के लिए नवीन उल हक ने सबसे ज्यादा तीन विकेट लिए।</p>
      <p><b><a href="https://www.livehindustan.com/cricket/story-ecb-england-cricket-board-do-not-want-icc-tournament-every-year-2840762.html">हर साल ICC टूर्नामेंट के पक्ष में नहीं ECB, भारत कर चुका है विरोध</a></b> </p>
    </article>
  </body>
</html>