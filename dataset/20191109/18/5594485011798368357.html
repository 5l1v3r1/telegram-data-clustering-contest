<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/nidal-algafari-maya-manolova-shcheshe-da-e-marionetka-ako-beshe-stanala-kmet_news708359.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-09T18:08:00+00:00"/>
    <meta property="og:title" content="Нидал Алгафари: Мая Манолова щеше да е марионетка, ако беше станала кмет"/>
    <meta property="og:description" content="Радев се опитва да търси по-голяма закрила и да бъде преизбран"/>
  </head>
  <body>
    <article>
      <h1>Нидал Алгафари: Мая Манолова щеше да е марионетка, ако беше станала кмет</h1>
      <h2>Радев се опитва да търси по-голяма закрила и да бъде преизбран</h2>
      <address>
        <time datetime="2019-11-09T18:08:00+00:00">09 Nov 2019, 18:08</time>
      </address>
      <p>https://blitz.bg/politika/nidal-algafari-maya-manolova-shcheshe-da-e-marionetka-ako-beshe-stanala-kmet_news708359.html Blitz.bg</p>
      <figure>
        <img src="https://static.blitz.bg/documents/thumbnails/730/201402/20140217.gojpqubzyv.jpg"/>
        <figcaption>Нидал Алгафари</figcaption>
      </figure>
      <p><b>"Отказът на Радев е опит да бъде опозиция на правителството и да покаже, че е с протестите. Ясно му е, че е безсмислено връщането, иска да покаже доводи и да се покаже по телевизията. Има много места на кметските избори, в които имаше по един кандидат". С тези думи започна участието си в предаването "Офанзива" с Любо Огнянов политическият ПР Нидал Алгафари.</b><br/> <br/>"Знам за Манолова, че имаше други виждания, тя може би е придобила друга мъдрост. Радев се опитва да търси по-голяма закрила и да бъде преизбран. Аз не виждам в нито едно тяхно желание "дясна" идеология.<br/><br/>Тези понятия "ляво" и "дясно" се размиха от години. Тези, които ще изберат следващия президент ще са със силна партийна подкрепа и разширение на ветрилото", сподели той. <br/> <br/>"Колаборацията между ДБ и Манолова приключи. Принципът на омразата не е добра основа, за да се направи каквото и да е било. За да бъдеш ляв или десен, трябва да имаш принципи, които да изложиш. В България трудно може да се каже, че има "ляво" и "дясно", има само и недоволни от това, че не са във властта и доволни, че са в нея.<br/><br/>Ти избираш Радев, а получаваш Корнелия Нинова. Сега трябва да бъдеш много ясен кой си, от кое движение си какво ще направиш", заяви Алгафари.<br/> <br/>"Трябва да видим какво обединява левия и десния – бюджет, икономика или само на базата на омраза.<br/><br/>При варианта с Манолова, който тя застава на кметското кресло, трябваше да работи с шарен общински съвет, а решенията нямаше да ги взема тя, а ръководителите на движенията, които я подкрепиха.<br/><br/>Тогава тя щеше да е марионетка. Очаквах по-силно представяне на ГЕРБ. Предвид слабите лидери на БСП. Цялото обкръжение около Нинова е такова", коментира ПР-ът.<br/> <br/>"Имат много качамак да изядат в БСП докато успеят да подготвят партията за изборите. От партията на Слави ще търсят нови, млади и неокаляни политици. Така че Мая Манолова не пасва.<br/><br/>Тези хора ще бъдат насочвани от Слави и неговите хора. Възможно е да бъде политическа патерица. Хората на Слави могат да вземат това ляво пространство.<br/><br/>Но по-скоро ще заложат на нещо по-различно, по-европейско, да привлекат младите хора. Ако успеят да го направят мъдро, трябва да се притесняват от тях. Ако спечелят до 10 % обаче няма защо да се притесняват от тях, ще бъдат временно явление", завърши той.</p>
    </article>
  </body>
</html>