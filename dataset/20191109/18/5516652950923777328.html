<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425467/sth-rodo-oi-apogonoi-toy-tagmatos-iwannitwn-ippotwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-09T18:00:02+00:00"/>
    <meta property="og:title" content="Στη Ρόδο οι απόγονοι του Τάγματος Ιωαννιτών Ιπποτών"/>
    <meta property="og:description" content="Στις 26 Οκτωβρίου η Ρόδος υποδέχτηκε για δεύτερη φορά με χαρά διακόσιους απογόνους του Τάγματος των Ιωαννιτών Ιπποτών από την Αυστρία (Sovereign Military Order of Malta, Grand Priory of Austria), οι οποίοι συνόδευαν σαράντα πέντε άτομα με ειδικές ανάγκες."/>
  </head>
  <body>
    <article>
      <h1>Στη Ρόδο οι απόγονοι του Τάγματος Ιωαννιτών Ιπποτών</h1>
      <h2>Ενθουσιασμένη δηλώνει η πρόξενος κ. Αλίκη Μοσχή</h2>
      <address>
        <time datetime="2019-11-09T18:00:02+00:00">09 Nov 2019, 18:00</time>
      </address>
      <p>
        <b>Στις 26 Οκτωβρίου η Ρόδος υποδέχτηκε για δεύτερη φορά με χαρά διακόσιους απογόνους του Τάγματος των Ιωαννιτών Ιπποτών από την Αυστρία (Sovereign Military Order of Malta, Grand Priory of Austria), οι οποίοι συνόδευαν σαράντα πέντε άτομα με ειδικές ανάγκες.</b>
      </p>
      <p>Η Πρόξενος της Αυστρίας στα Δωδεκάνησα κα Μαίρη Μοσχή, υποδέχτηκε το Τάγμα και συμμετείχε σε αρκετές δραστηριότητες τους. Τους συνόδευσε κατά την εθιμοτυπική επίσκεψη τους στο Δημαρχείο, όπου τους υποδέχτηκε ο Αντιδήμαρχος Τουρισμού- Πολιτισμού κ. Κώστας Ταρασλιάς.</p>
      <p>Το Τάγμα είχε την χαρά να επισκεφθεί το νησί και να μάθει την ιστορία του αλλά και να δει τις ομορφιές του, συμμετείχε σε δραστηριότητες κοινωνικού ενδιαφέροντος και οργάνωσε συγκεντρώσεις, σε αρκετές από τις οποίες συμμετείχε και η Πρόξενος.</p>
      <p>Η Πρόξενος κα Μαίρη Μοσχή δήλωσε ενθουσιασμένη που είχε την τιμή να συμμετέχει σε αυτή την οργάνωση και ταυτόχρονα συγκινημένη από το έργο που προσφέρουν και τη φροντίδα που δίνουν απλόχερα και με χαρά σε ανθρώπους που έχουν ανάγκη. Ανανέωσε την πρόσκληση για να επισκεφθούν ξανά τη Ρόδο.</p>
      <p>Το Τάγμα αποχαιρέτησε το νησί με δάκρυα χαράς και γεμάτο ευγνωμοσύνη για την όμορφη φιλοξενία του νησιού αλλά και για όλους τους ανθρώπους που βοήθησαν στο να γίνει αυτή η επίσκεψη μία όμορφη εμπειρία καθώς και την πρόξενο της Αυστρίας για την οποία μίλησε με τα καλύτερα λόγια για την υποστήριξη και βοήθεια της στην φιλοξενία.</p>
      <figure>
        <img src="https://www.rodiaki.gr/medias/2019/11/08/9e17e20c716405ddf22574b7729d4f60.jpg"/>
      </figure>
      <p>Το Τάγμα των Ιωαννιτών Ιπποτών έχει ως μότο του για τη ζωή: «Ο πιο σύντομος δρόμος μεταξύ δύο ανθρώπων είναι το χαμόγελο».</p>
      <p>Με αυτό πορεύονται και δημιουργούν όμορφες στιγμές και προσφέρουν απλόχερα τη ζεστασία και τη βοήθεια τους.</p>
      <p>Το Αυστριακό Προξενείο στα Δωδεκάνησα συνεχίζει με θέρμη το έργο του να διατηρήσει και να δυναμώσει τις καλές σχέσεις Ελλάδας- Αυστρίας με προτεραιότητα πάντα την προαγωγή της καλή γειτονίας.</p>
      <figure>
        <img src="https://www.rodiaki.gr/medias/2019/11/08/aabd58160591dd2d22efb05cfa809932.jpg"/>
      </figure>
    </article>
  </body>
</html>