<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-govt-ordered-mmtc-to-import-1-lakh-tons-of-onions-2841072.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-09T18:24:34+00:00"/>
    <meta property="og:title" content="आसमान छूते प्याज के दाम को काबू करने के लिए सरकार ने उठाया यह कदम, दिया ये निर्देश"/>
    <meta property="og:description" content="आसमान छूते प्याज के दाम को काबू में करने के लिए केंद्र सरकार ने एक बड़ा फैसला लेते हुए एमएमटीसी को एक लाख टन प्याज आयात करने का निदेर्श दिया है।केंद्रीय खाद्य एवं उपभोक्ता मामले मंत्री रामविलास पासवान..."/>
  </head>
  <body>
    <article>
      <h1>आसमान छूते प्याज के दाम को काबू करने के लिए सरकार ने उठाया यह कदम, दिया ये निर्देश</h1>
      <address><time datetime="2019-11-09T18:24:34+00:00">09 Nov 2019, 18:24</time> by <a rel="author">एजेंसी,नई दिल्ली</a></address>
      <p>आसमान छूते प्याज के दाम को काबू में करने के लिए केंद्र सरकार ने एक बड़ा फैसला लेते हुए एमएमटीसी को एक लाख टन प्याज आयात करने का निदेर्श दिया है।केंद्रीय खाद्य एवं उपभोक्ता मामले मंत्री रामविलास पासवान ने शनिवार को ट्वीट के माध्यम से बताया कि सरकार ने एक लाख टन प्याज आयात करने का फैसला लिया है।</p>
      <p>उन्होंने कहा, “सरकार ने प्याज की कीमतों को नियंत्रित करने के लिए एक लाख टन प्याज के आयात का फैसला लिया है। एमएमटीसी 15 नवंबर से 15 दिसंबर के बीच आयातित प्याज देश में वितरण के लिए उपलब्ध कराएगा और नैफेड को देश के हर हिस्से में प्याज का वितरण करने की जिम्मेदारी सौंपी गई है।”</p>
      <p>गौरतलब है कि प्याज की कीमतों को काबू करने के लिए कैबिनेट सचिव ने उपभोक्ता मामलों के सचिव के साथ एक उच्चस्तरीय बैठक कर देश के विभिन्न हिस्सों में प्याज की किल्लत की समीक्षा की थी। एमएमटीसी को दुबई व अन्य देशों से प्याज का आयात कर देश में इसकी उपलब्धता बढ़ाने का निदेर्श दिया गया है। </p>
    </article>
  </body>
</html>