<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/liderami-doviri-u-zhiteliv-ordlo-ye-putin-i-solovyov-opituvannya-329085_.html"/>
    <meta property="og:site_name" content="DT.ua"/>
    <meta property="article:published_time" content="2019-11-09T18:43:00+00:00"/>
    <meta property="og:title" content="Лідерами довіри у жителів ОРДЛО є Путін і Соловйов — опитування"/>
    <meta property="og:description" content="Українські діячі сильно відстають."/>
  </head>
  <body>
    <article>
      <h1>Лідерами довіри у жителів ОРДЛО є Путін і Соловйов — опитування</h1>
      <h2>Українські діячі сильно відстають.</h2>
      <address>
        <time datetime="2019-11-09T18:43:00+00:00">09 Nov 2019, 18:43</time>
      </address>
      <p>Соціологи "Нью Імідж Маркетинг Груп" запропонували респондентам ОРДЛО самостійно вписати ім'я того, хто особисто для нього є лідером довіри. Вийшло, що лідерами довіри є В.Путін і В.Соловйов. Українські діячі сильно відстають. Рінат Ахметов опинився на 8 місці, а В.Медведчук — на 14 місці.</p>
      <p>Такі дані наводяться в спільному дослідженні Українського інституту майбутнього і <a href="https://dt.ua/">"Дзеркала тижня. Україна"</a>, проведеному за допомогою компанії "Нью Імідж Маркетинг Груп".</p>
      <figure>
        <img src="https://image.zn.ua/media/images/614xX/Nov2019/244565.jpg"/>
      </figure>
      <p>А ось чинний президент Володимир Зеленський за цим рейтингом ледве потрапив до двадцятки, розділивши 18-19 місця з показником 1,3%.</p>
      <p>Дослідження проводилося з 7 по 31 жовтня 2019 р. Методом face-to-face опитано 1606 респондентів: 800 — у непідконтрольної частині Луганської і 806 — в непідконтрольної частини Донецької областей. Для розрахунку порівняльної вибірки були використані офіційні статистичні дані 2014 р., які були скориговані з урахуванням існуючих демографічних даних ВПЛ, які залишили непідконтрольні території. Похибка результатів не перевищує 3,2%.</p>
      <p>Детальніше про дані опитування жителів ОРДЛО читайте в статті Інни Ведернікової, Володимира Кравченка, Юлії Мостової і Тетяни Силіної "<a href="https://dt.ua/internal/test-na-sumisnist-329032_.html"><b>Тест на сумісність</b></a>" в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>