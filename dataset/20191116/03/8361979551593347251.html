<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/prem-yer-chehiji-prijide-v-ukrajinu-novini-ukrajini-50053886.html"/>
    <meta property="og:site_name" content="НВ"/>
    <meta property="article:published_time" content="2019-11-16T03:26:00+00:00"/>
    <meta property="og:title" content="Глава уряду Чехії приїде в Україну з делегацією бізнесменів"/>
    <meta property="og:description" content="Наступного тижня глава уряду Чехії Андрій Бабіш відвідає Україну з делегацією бізнесменів."/>
  </head>
  <body>
    <article>
      <h1>Глава уряду Чехії приїде в Україну з делегацією бізнесменів</h1>
      <h2>Наступного тижня глава уряду Чехії Андрій Бабіш відвідає Україну з делегацією бізнесменів.</h2>
      <address>
        <time datetime="2019-11-16T03:26:00+00:00">16 Nov 2019, 03:26</time>
      </address>
      <p>Про це повідомляють <a href="https://www.ceskenoviny.cz/zpravy/babis-s-havlickem-navstivi-pristi-tyden-ukrajinu/1821370">Ceske Noviny</a>.</p>
      <p>«У ході дводенного візиту до Києва у понеділок та вівторок Бабіша супроводжуватиме віцепрем'єр, міністр промисловості та торгівлі Карел Гавлічек та місія у складі 85 підприємців», — ідеться у повідомленні.</p>
      <p>На порядку денному − зустрічі з Володимиром Зеленським, Олексієм Гончаруком, Дмитром Разумковим.</p>
      <p>Зазначається, що основна мета візиту — висловити підтримку територіальної цілісності, суверенітету та незалежності України, обговорити відносини України з ЄС, а також із Росією.</p>
      <p>Зокрема, буде підкреслено важливість реформаторських зусиль українського уряду.</p>
      <p>«Україна важлива для нас, особливо для наших підприємців та компаній. У нас також є програми для працевлаштування громадян України», — заявив Бабіш.</p>
      <p>Очікується, що Бабіш та Гавлічек візьмуть участь в українсько-чеському бізнесовому форумі.</p>
    </article>
  </body>
</html>