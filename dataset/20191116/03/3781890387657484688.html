<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741381"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T03:30:00+00:00"/>
    <meta property="og:title" content="&quot;สิวหัวช้าง&quot;ไม่ใช่งานช้างอย่างที่คิด ถ้ารักษาถูกวิธี"/>
    <meta property="og:description" content="ผู้เชี่ยวชาญแนะวิธีจัดการ''สิวหัวช้าง''มีขนาดใหญ่กว่าสิวทั่วไป มีสารคัดหลั่งปริมาณมากในหัวสิว ทําลายเซลล์ผิวภายในจนกลายเป็นโพรง ส่วนใหญ่จะมีอาการปวด อักเสบ ถ้าเริ่มรักษาสิวแต่เนิ่นๆ โอกาสหายและไม่เป็นแผลเป็น"/>
  </head>
  <body>
    <article>
      <h1>"สิวหัวช้าง"ไม่ใช่งานช้างอย่างที่คิด ถ้ารักษาถูกวิธี</h1>
      <address>
        <time datetime="2019-11-16T03:30:00+00:00">16 Nov 2019, 03:30</time>
      </address>
      <p>
        <b>ผู้เชี่ยวชาญแนะวิธีจัดการ''สิวหัวช้าง''มีขนาดใหญ่กว่าสิวทั่วไป มีสารคัดหลั่งปริมาณมากในหัวสิว ทําลายเซลล์ผิวภายในจนกลายเป็นโพรง ส่วนใหญ่จะมีอาการปวด อักเสบ ถ้าเริ่มรักษาสิวแต่เนิ่นๆ โอกาสหายและไม่เป็นแผลเป็น</b>
      </p>
      <p><b>ดร.ภญ.จิรวรรณ โอพรสวัสดิ์</b> ผู้เชี่ยวชาญด้านการวิจัยและพัฒนาเครื่องสำอางและเวชสำอางเพื่อแก้ปัญหาสิว เปิดเผยว่า การดูแลผิวหน้าสำหรับคนที่มีปัญหาสิวหัวช้างต้องทำตั้งแต่ตอนเริ่มเป็นใหม่ๆ คือในช่วงที่เริ่มสังเกตเห็นรอยแดง ร่วมกับอาการคันน้อย ๆ ซึ่งเป็นช่วงที่สิวเริ่มต้นมีการอักเสบ ให้ใช้ผลิตภัณฑ์ดูแลผิวเป็นสิวแต้ม จะช่วยให้สิวยุบลงหรือช่วยควบคุมขนาดของสิวไม่ให้ใหญ่ได้ การดูแลตั้งแต่เริ่มต้นเป็นสิวยังไม่เกิดหัวหนองจะเป็นการแก้ปัญหาที่ดีที่สุดที่จะทำให้ไม่เกิดปัญหาสิวหัวช้างขนาดใหญ่ ซึ่งหากปล่อยไว้เกินช่วงระยะเวลานี้โอกาสที่จะควบคุมขนาดของสิวได้ก็จะน้อยลง</p>
      <figure>
        <img src="https://www.dailynews.co.th/admin/upload/20191113/news_IHZoDTkEjC104032_533.jpg?v=20191118048?v=7457"/>
      </figure>
      <p>นอกจากการแต้มสิวตั้งแต่ช่วงเริ่มต้นเป็น วิธีการดูแลผิวเป็นสิวทั่วๆ ไปที่จะป้องกันไม่ให้เกิดสิวต่อเนื่องได้คือ การทำความสะอาดผิวเป็นสิวอย่างถูกวิธี ร่วมกับการ ใช้ผลิตภัณฑ์ดูแลผิวเป็นสิวโดยเฉพาะตลอดช่วงอายุที่เป็นสิว โดยอาจเลือกที่มีส่วนผสมของสารสกัดจากหินน้ำมันฝรั่งเศส เนื่องจากจะช่วยดูแลผิวเป็นสิวได้อย่างปลอดภัย ไม่แห้งลอก และสามารถใช้ได้อย่างต่อเนื่องตลอดช่วงระยะเวลาที่เป็นสิวได้เลยอย่างปลอดภัย โดยหากเป็นไปได้ให้หลีกเลี่ยงผลิตภัณฑ์ที่เป็นกรดมาก เช่นผลิตภัณฑ์ที่มีส่วนผสมของ AHA หรือ BHA (Salicylic acid) ซึ่งแม้จะได้ผลดีในช่วงแรกแต่จะมีผลในการทำร้ายผิวทำให้โครงสร้างของผิวอ่อนแอ เป็นเป็นสาเหตุของการเกิดสิวต่อเนื่อง</p>
      <figure>
        <img src="https://www.dailynews.co.th/admin/upload/20191113/news_IfCUMevaYL103656_533.jpg?v=20191118048?v=6423"/>
      </figure>
      <p><b>เทคนิคการดูแลผิวหน้าให้สะอาด ปราศจากสิวหัวช้าง</b><br/>1. ล้างหน้า เพื่อชำระล้างสิ่งสกปรก คราบฝุ่นละออง เหงื่อไคล และเครื่องสำอางให้สะอาด โดยเลือกใช้ผลิตภัณฑ์ล้างหน้าที่อ่อนโยน ปกป้องผิวจากการระคายเคือง และมีส่วนประกอบของน้ำมันหินฝรั่งเศส เพื่อความมั่นใจในการทำความสะอาดผิวหน้า<br/>2. มาร์คผิว สัปดาห์ละ 1-2 ครั้ง เพื่อบำรุงและดูดซับสิ่งสกปรกจากผิวให้ไม่ตกค้างในรูขุมขน เลือกสูตรมาร์คที่อ่อนโยนเหมาะกับผิวเป็นสิวเท่านั้น</p>
      <figure>
        <img src="https://www.dailynews.co.th/admin/upload/20191113/news_jtCFniyyMJ103656_533.jpg?v=20191118048?v=9650"/>
      </figure>
      <p>3. หลังล้างหน้าทุกครั้ง ซับหน้าให้สะอาด ใช้ “โอลด์ร๊อค แอคเน่ สเปรย์” ผลิตภัณฑ์ดูแลผิวเป็นสิวโดยเฉพาะแบบสเปรย์ จากหินน้ำมันฝรั่งเศส สูตร non-comedogenic ที่ไม่ทำให้เกิดการอุดตันของรูขุมขน อันเป็นสาเหตุสำคัญที่ทำให้เกิดสิวต่อเนื่อง และปราศจาก BHA จึง อ่อนโยนต่อผิวบอบบางแพ้ง่าย ไม่ก่อให้เกิดการระคายเคือง ไม่ทำให้ผิวแห้งลอก ทำให้หน้าเนียนกว่า ใสกว่า เหมาะอย่างยิ่งสำหรับผู้ที่มีปัญหาสิว โดยแนะนำให้ใช้เป็นประจำหลังการล้างหน้า และฉีดเพื่อเพิ่มความสดชื่นให้กับผิวหน้าในระหว่างวัน และสามารถใช้ฉีดก่อนการแต่งหน้าเพื่อป้องกันผิวจากการเกิดสิวที่มาจากการใช้เครื่องสำอาง</p>
      <figure>
        <img src="https://www.dailynews.co.th/admin/upload/20191113/news_MjdPLOFzwq103657_533.jpg?v=20191118048?v=2471"/>
      </figure>
      <p>4. เลือกใช้เฉพาะครีมบำรุงที่เหมาะกับสภาพผิว สำหรับผู้ที่เป็นสิว แนะนำให้ใช้ผลิตภัณฑ์ที่มีส่วนผสมที่ช่วยป้องกันการอุดตันของรูขุมขน<br/>5.หลีกเลี่ยงการถูกแสงแดดจัด อาบน้ำร้อนจัด ออกกำลังกายสม่ำเสมอ สร้างการขับถ่ายให้เป็นเวลา รับประทานอาหารที่มีกากใย นอนหลับให้เพียงพอ รวมถึงการดูแลความสะอาดของใช้ส่วนตัวและระมัดระวังการสัมผัสกับสิ่งสกปรกต่าง ๆ แล้วมาสัมผัสใบหน้า ซึ่งจะช่วยส่งเสริมการมีสุขภาพผิวที่แข็งแรงลดการเกิดปัญหาสิวลงได้</p>
    </article>
  </body>
</html>