<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955982"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T03:03:01+00:00"/>
    <meta property="og:title" content="పోతే పో... నోరు అదుపులో పెట్టుకో!"/>
    <meta property="og:description" content="ADVT"/>
  </head>
  <body>
    <article>
      <h1>పోతే పో... నోరు అదుపులో పెట్టుకో!</h1>
      <address>
        <time datetime="2019-11-16T03:03:01+00:00">16 Nov 2019, 03:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>టీడీపీ కార్యాలయంలో వంశీ ‘నాడు - నేడు’ షో</b>
        </li>
        <li>
          <b>వల్లభనేనిపై టీడీపీ నేతల ఫైర్‌</b>
        </li>
      </ul>
      <p><b>వన్‌టౌన్‌, నవంబరు 15:</b> ‘‘పార్టీని వీడి వెళ్లిపోవాలనుకుంటే వెళ్లిపో. అంతేగానీ మా అధి నాయకుడి గురించి మాట్లాడేటప్పుడు నోరు అదుపులో పెట్టుకో. ఎక్కడో ఉన్న నిన్ను తీసుకొచ్చి టికెట్‌ ఇచ్చింది టీడీపీ. ఆ సీటు ఎందుకు? ఎవరి వల్ల వచ్చిందో తెలుసుకో’’ అంటూ తెలుగుదేశం పార్టీ నేతలు ఎమ్మెల్యే వంశీపై ఒంటికాలిపై లేచారు. విజయవాడలోని టీపీపీ కార్యాలయంలో ‘వంశీ... నాడు - నేడు’ లఘు వీడియోలను శుక్రవారం ప్రదర్శించారు. అన్నం తినేవాడు వైసీపీలో చేరడన్నది వంశీయేనా అని పొలిట్‌బ్యూరో సభ్యులు వర్ల రామయ్య ఈ సందర్భంగా ప్రశ్నించారు. ‘‘అన్నం తినేవాడు ఎవరూ వైసీపీలో చేరడు అన్న వంశీ ఇప్పుడు జగన్‌ పంచన ఎందుకు చేరాడు. ప్రలోభాలకు లొంగి ఆయన పార్టీ మారుతున్నాడు.</p>
      <p> </p>
      <p>జగన్‌ కనీసం వార్డు మెంబరుగా పనికిరాడన్న వంశీ ఆయన నాయకత్వంలో పనిచేస్తాననడం సిగ్గుచేటు. తనపై కేసులు నమోదు చేశారని చంద్రబాబుకు వివరించడానికి వచ్చినప్పుడు నేను కలిశాను. ఆ సెక్షన్లన్నీ చూసి అవన్నీ టుంబ్రీ కేసులని అప్పుడే చెప్పాను. టీవీ చర్చలో పాల్గొన్న సీనియర్‌ నేత వైవీబీ రాజేంద్రప్రసాద్‌ను అయ్యప్పస్వామి మాలలో ఉండి వంశీ బూతులు తిట్టారు. మాలలో ఉన్న వ్యక్తులు ఇలాగే మాట్లాడతారా?’’ అని మండిపడ్డారు. అహంకారంతో రాజేంద్రప్రసాద్‌ను వంశీ దుర్భాషలాడటం సరికాదని టీడీపీ కృష్ణాజిల్లా అధ్యక్షుడు బచ్చుల అర్జునుడు మండిపడ్డారు. తన వ్యక్తిత్వాని కించపరిచేలా కొన్ని వెబ్‌సైట్లలో వార్తలు రాస్తున్నారని వంశీ అంటున్నారనీ, ఆ వెబ్‌సైట్లన్నీ లోకేశ్‌ సన్నిహితులవని ఆరోపించడం అర్థరహితమని టీడీపీ నాయకురాలు పంచుమర్తి అనురాధ మండిపడ్డారు. ఆ వెబ్‌సైట్లకు, లోకేశ్‌కు ఉన్న సంబంధం నిరూపించాలన్నారు.</p>
    </article>
  </body>
</html>