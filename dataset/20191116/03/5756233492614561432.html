<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621727/%D8%A8%D9%86%D8%AF%D9%87%D8%A7%DB%8C-%D8%A8%DB%8C%D8%A7%D9%86%DB%8C%D9%87-%D9%85%D8%B1%D8%AC%D8%B9%DB%8C%D8%AA-%D8%AF%DB%8C%D9%86%DB%8C-%D8%B9%D8%B1%D8%A7%D9%82-%D8%AF%D8%B1%D8%A8%D8%A7%D8%B1%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T03:51:00+00:00"/>
    <meta property="og:title" content="بندهای بیانیه مرجعیت دینی عراق درباره اعتراضات"/>
    <meta property="og:description" content="مرجعیت دینی عراق بیانیه ای که آنرا احمد الصافی نماینده آیت الله سیستانی در کربلا قرائت نمود، صادر کرد."/>
  </head>
  <body>
    <article>
      <h1>بندهای بیانیه مرجعیت دینی عراق درباره اعتراضات</h1>
      <address>
        <time datetime="2019-11-16T03:51:00+00:00">16 Nov 2019, 03:51</time>
      </address>
      <p>
        <i>مرجعیت دینی عراق بیانیه ای که آنرا احمد الصافی نماینده آیت الله سیستانی در کربلا قرائت نمود، صادر کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش السومریه، مرجعیت دینی عراق بیانیه ای که آنرا احمد الصافی نماینده آیت الله سیستانی در کربلا قرائت نمود، صادر کرد که به شرح زیر است؛</p>
      <p>بسم الله الرحمن الرحیم</p>
      <p>بار دیگر مرجعیت دینی موضع خود را درباره اعتراضات کنونی اعلام می کند؛ اولا، تاکید بر مسالمت آمیز بودن اعتراضات و خالی بودن آن از هر گونه خشونت و محکومیت حمله به تظاهرات کنندگان مسالمت آمیز و قتل، زخمی کردن، ربودن یا ترساندن آنها و نیز محکومیت حمله به نیروهای امنیتی و مراکز دولتی و خصوصی. همه کسانی که در این اقدامات غیرقانونی و ناشرعی دست دارند باید تحت پیگرد قرار گیرند و مجازات شوند و نباید تساهلی در این زمینه رخ دهد.</p>
      <figure>
        <img src="https://aftabnews.ir/files/fa/news/1398/8/25/359730_555.jpg"/>
      </figure>
      <p>دوم، دولت مشروعیت خود را از مردم می گیرد و لاغیر و اراده ملت در نتیجه رای گیری که صورت عادلانه و شفاف رخ دهد، صورت می گیرد و از این رو تسریع در تصویب قانون انتخابات که اعتماد مردم را به روند انتخاباتی بازگرداند و از احزاب و جریان های سیاسی جانبداری نکند، اهمیت دارد و فرصت واقعی به تغییرات و روی کار آمدن چهره های جدید می دهد. قانونی که این فرصت را به رای دهندگان ندهد، قابل قبول نیست و بی فایده است. همچنین باید قانون جدید برای کمیساریایی که بر روند انتخابات نظارت می کند، وضع شود که بی طرف، حرفه ای و مورد اطمینان و مقبولیت مردمی باشد.</p>
      <p>سوم، باوجود اینکه مدتی از شروع اعتراضات می گذرد و خونهای ریخته شده اما عملا خواسته های معترضان به ویژه در زمینه پیگرد مفسدان دانه درشت و بازگردانیدن اموال غارت شده و لغو امتیازات ظالمانه گروهای معینی محقق نشده است و این جدیت و توان گروه سیاسی حاکم برای اجرای خواسته های تظاهرات کنندگان را زیر سئوال می برد و به نفع اعتماد سازی برای تحقق اصلاحات واقعی نیست.</p>
      <p>چهارم، شهروندان به این علت به اعتراضات بی سابقه روی آورده اند که از فساد فزاینده خلاصی یابند و به دنبال زندگی کریمانه هستند. کسانی که قدرت را در دست دارند اگر فکر می کنند که می توانند از خواسته اصلاحات واقعی بگریزند و یا تعلل کنند در توهم به سر می برند. پس از اعتراضات مانند قبل آن نخواهد بود.</p>
      <p>پنجم، اصلاح طلبی، عراقی است و طرف خارجی نباید در آن دخالت کند و دخالت های خارجی به تبعاتی منجر می شود که بازنده بزرگ آن ملت عراق هستند.</p>
    </article>
  </body>
</html>