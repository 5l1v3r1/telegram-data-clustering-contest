<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/16/Ten%C3%A5ringer-til-sykehus-etter-trafikkulykke-i-Bergen-20407740.ece"/>
    <meta property="og:site_name" content="adressa.no"/>
    <meta property="article:published_time" content="2019-11-16T03:28:58+00:00"/>
    <meta property="og:title" content="Tenåringer til sykehus etter trafikkulykke i Bergen"/>
    <meta property="og:description" content="To tenåringer er skadd og kjøres til sykehus etter en trafikkulykke på Gravdal i Bergen natt til lørdag. Tilstanden deres er ukjent."/>
  </head>
  <body>
    <article>
      <h1>Tenåringer til sykehus etter trafikkulykke i Bergen</h1>
      <address><time datetime="2019-11-16T03:28:58+00:00">16 Nov 2019, 03:28</time> by <a rel="author">(NTB) NTB</a></address>
      <p>To tenåringer er skadd og kjøres til sykehus etter en trafikkulykke på Gravdal i Bergen natt til lørdag. Tilstanden deres er ukjent.</p>
      <aside><a href="https://www.adressa.no/nyheter/innenriks/2019/11/16/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/16/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/16/javascript:void(0);">Del denne artikkelen på e-post</a></aside>
      <p>Nødetatene ble varslet om ulykken på riksvei 555 klokken 2.53.</p>
      <p>– En bil har kjørt av veien og havnet på taket. Alle personer skal være ute av bilen, opplyste Vest politidistrikt på <a href="https://twitter.com/politivest/status/1195528353887014913">Twitter</a> like etter ulykken.</p>
      <p>Begge de involverte, en mann og en kvinne i slutten av tenårene, behandles på Haukeland universitetssjukehus med ukjent skadeomfang.</p>
      <p>– De var oppegående og bevisste da vi kom til stedet, og det var ikke da noe som da tydet på at de er livstruende skadd, sier operasjonsleder Stein Rune Halleraker til NTB klokken 4.20.</p>
      <p>Det er tatt rutinemessige prøver av dem begge da det er usikkert hvem som var fører av bilen.</p>
      <p>– Vi har også gjort beslag i førerkortet til den personen vi antar kjørte bilen. Den andre personen har ikke førerkort, sier operasjonslederen.</p>
      <p>(©NTB)</p>
    </article>
  </body>
</html>