<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232142/"/>
    <meta property="og:site_name" content="Українська правда"/>
    <meta property="article:published_time" content="2019-11-16T03:58:58+00:00"/>
    <meta property="og:title" content="Лісництво в Харківській області підозрюють у розтраті на 100 мільйонів"/>
    <meta property="og:description" content="Прокуратура повідомила службовим особам лісництва на Харківщині про підозру в незаконному вирубуванні понад 18 тис. дерев."/>
  </head>
  <body>
    <article>
      <h1>Лісництво в Харківській області підозрюють у розтраті на 100 мільйонів</h1>
      <address>
        <time datetime="2019-11-16T03:58:58+00:00">16 Nov 2019, 03:58</time>
      </address>
      <p>Прокуратура повідомила службовим особам лісництва на Харківщині про підозру в незаконному вирубуванні понад 18 тис. дерев.</p>
      <p><b>Джерело: </b>прес-служба <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261179">Генеральної прокуратури</a></p>
      <p><b>Дослівно:</b> "Прокуратурою Харківської області сімом службовим особам одного з державних підприємств повідомлено про підозру у вчиненні злочину, передбаченого ч. 5 ст. 191 КК України (розтрата державного майна в особливо великих розмірах шляхом зловживання службовим становищем, учинена за попередньою змовою групою осіб)".</p>
      <figure>
        <img src="https://img.pravda.com/images/doc/b/5/b51675f-1573871866-349.jpg"/>
      </figure>
      <figure>
        <img src="https://img.pravda.com/images/doc/d/6/d69f620-630-360-1573871835-357.jpg"/>
      </figure>
      <p><b>Деталі:</b> За даними слідства підозрювані ймовірно здійснили розтрату ввіреного їм майна шляхом незаконного вирубування понад 18 тис. дерев на території лісового господарства, внаслідок чого державі завдано збитків на суму понад 98,6 млн грн.</p>
      <p>Зазначається, що правоохоронці провели санкціоновані обшуки за місцем мешкання згаданих службових осіб. Досудове розслідування триває</p>
      <related>
        <a href="https://www.pravda.com.ua/news/2019/11/13/7231789/"/>
        <a href="https://www.pravda.com.ua/news/2019/11/12/7231745/"/>
        <a href="https://www.pravda.com.ua/news/2019/11/11/7231621/"/>
      </related>
    </article>
  </body>
</html>