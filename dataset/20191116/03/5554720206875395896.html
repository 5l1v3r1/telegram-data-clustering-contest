<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/shekhar-ravjiani-pays-rs-1672-for-3-egg-whites-in-a-five-star-hotel/272692/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-16T03:53:22+00:00"/>
    <meta property="og:title" content="तीन उबले अंडों के लिए संगीतकार शेखर रवजियानी ने चुकाए 1672 रुपए, होटल का बिल सोशल मीडिया पर हुआ वायरल"/>
    <meta property="og:description" content="शेखर रवजियानी ने दावा किया कि अहमदाबाद शहर के एक लग्जरी होटेल ने तीन उबले अंडों के लिए 1672 रुपये का बिल बनाया जो कि बहुत अधिक है।"/>
  </head>
  <body>
    <article>
      <h1>तीन उबले अंडों के लिए संगीतकार शेखर रवजियानी ने चुकाए 1672 रुपए, होटल का बिल सोशल मीडिया पर हुआ वायरल</h1>
      <address><time datetime="2019-11-16T03:53:22+00:00">16 Nov 2019, 03:53</time> by <a rel="author">JKR Staff</a></address>
      <p>मशहूर संगीतकार शेखर रवजियानी ने हाल ही में अपने एक ट्वीट में अहमदाबाद के एक बड़े होटेल के बिल की तस्वीर शेयर की। शेखर ने दावा किया कि अहमदाबाद शहर के एक लग्जरी होटेल ने तीन उबले अंडों के लिए 1672 रुपये का बिल बनाया जो कि बहुत अधिक है। शेखर ने इस ट्वीट के साथ होटेल का बिल भी शेयर किया, जिस पर तमाम सोशल मीडिया यूजर्स अपनी प्रतिक्रिया दे रहें हैं।</p>
      <figure>
        <img src="http://www.jantakareporter.com/wp-content/uploads/2019/11/Shekhar-Ravjianii-.jpg"/>
      </figure>
      <p>शेखर रवजियानी को ट्वीट किया, ‘तीन उबले अंडों के लिए 1672 रुपये? यह महंगा खाना है।’ उन्होंने साथ ही 14 नवम्बर को जारी बिल की एक फोटो भी शेयर की। बिल के अनुसार तीन उबले अंडों की कीमत 1350 रुपये, सर्विस चार्ज 67.50 रुपये तथा स्टेट जीएसटी 127.58 रुपये और सेंट्रल जीएसटी 127.58 रुपये है।</p>
      <p>शेखर के ट्वीट ने कई ट्विटर यूजर्स को <a href="http://www.jantakareporter.com/hindi/rahul-bose-orders-two-bananas-in-hotel/259578/">अभिनेता राहुल बोस</a> के इसी तरह के विरोध की याद दिला दी, जिन्हें कुछ महीने पहले चंडीगढ़ के एक होटेल में दो केलों के लिए 442 रुपये चुकाने पड़े थे।</p>
      <figure>
        <iframe data-src="https://twitter.com/ShekharRavjiani/status/1194982095728205824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शेखर रवजियानी के ट्वीट कई सोशल मीडिया यूजर्स ने अपनी प्रतिक्रयाएं दी। ट्विटर उपयोगकर्ता ने लिखा, ‘ऐसा लगता है कि मुर्गी को उस होटेल से केला खिलाया गया जहां राहुल बोस रुके थे।’ कुछ टिप्पणी करने वालों ने होटेल का यह कहते हुए बचाव किया कि उपभोक्ता भोजन की बजाय माहौल और सेवा के लिए भुगतान करते हैं। वहीं कुछ ने कहा कि रवजियानी यदि पैसे बचाना चाहते हैं तो उन्हें रेहड़ी पटरी वालों को बढ़ावा देना चाहिए।</p>
    </article>
  </body>
</html>