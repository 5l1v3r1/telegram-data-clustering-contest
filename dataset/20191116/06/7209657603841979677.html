<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/droghe-leggere-1.4888707"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T06:35:54+00:00"/>
    <meta property="og:title" content="Uno stage a Sanpa per chi difende le droghe leggere"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Uno stage a Sanpa per chi difende le droghe leggere</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-16T06:35:54+00:00">16 Nov 2019, 06:35</time> by <a rel="author">il Resto del Carlino</a></address>
      <p>Bologna, 16 novembre 2019 - Abbiamo assistito a una grande manifestazione per salvare il pianeta dall’<b>inquinamento</b>. <b>Greta</b>, la ragazzina svedese, ha fatto proseliti in tutto il mondo, scuotendo le coscienze, specie dei giovani. Ma se i giovani vogliono essere credibili devono ripetere la protesta contro l’uso delle <b>droghe</b>. <br/><b>Claudio Ruscelli</b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p>Contro le droghe non servono le proteste di piazza e le comparsate scenografiche come quelle mandate in scena da <b>Greta </b>e dal suo <b>staff</b>, bravissimo a promuovere la ragazzina. La lotta quotidiana contro le droghe si fa in tanti modi. Certo, coinvolgendo anche i giovani con l’educazione alla legalità, l’informazione, la presa di coscienza. Bisognerebbe mandare le classi di ogni età a <b>San Patrignano</b> per uno <b>stage</b>. I ragazzi capirebbero molte cose. Però nel processo educativo bisogna partire anche dagli adulti, fra cui molti politici, che fanno marketing per le droghe leggere. Anche per loro uno stage a San Patrignano sarebbe utile. E la legge, senza sconti, punisca chi vende morte.<br/><a href="mailto:beppe.boni@ilcarlino.net"><b>beppe.boni@ilcarlino.net</b></a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>