<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/gefsignostis/mpougatsa-me-krema-kai-etoimo-fyllo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T06:00:02+00:00"/>
    <meta property="og:title" content="Μπουγάτσα με κρέμα και έτοιμο φύλλο"/>
    <meta property="og:description" content="Την κόβουμε σε κομμάτια μεγέθους της αρεσκείας μας, την πασπαλίζουμε με ζάχαρη άχνη και κανέλα και απολαμβάνουμε."/>
  </head>
  <body>
    <article>
      <h1>Μπουγάτσα με κρέμα και έτοιμο φύλλο</h1>
      <h2>Την κόβουμε σε κομμάτια μεγέθους της αρεσκείας μας, την πασπαλίζουμε με ζάχαρη άχνη και κανέλα και απολαμβάνουμε.</h2>
      <address><time datetime="2019-11-16T06:00:02+00:00">16 Nov 2019, 06:00</time> by <a rel="author">Άννα Ναθαναηλίδου</a></address>
      <p>
        <b>Προετοιμασία-παρασκευή 30′, Ψήσιμο 30′-35′</b>
      </p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>
        <b>Υλικά (για 12-15 μερίδες)</b>
      </p>
      <p>1½ λίτρο φρέσκο γάλα, πλήρες</p>
      <p>200 γρ. ζάχαρη</p>
      <p>2 κάψουλες βανίλιας (βανιλίνη)</p>
      <p>200 γρ. σιμιγδάλι ψιλό</p>
      <p>2 κ.σ. βούτυρο γάλακτος + 160 γρ. επιπλέον, λιωμένο σε πολύ χαμηλή θερμοκρασία</p>
      <p>1 πακέτο φύλλο κρούστας για γλυκά</p>
      <p>Ζάχαρη άχνη για πασπάλισμα</p>
      <p>Κανέλα για πασπάλισμα</p>
      <p>
        <b>Διαδικασία</b>
      </p>
      <p>Ρίχνουμε σε μια κατσαρόλα το γάλα, τη ζάχαρη, τις βανίλιες και τοποθετούμε σε μέτρια φωτιά. Οταν ζεσταθεί το μείγμα καλά, προσθέτουμε σιγά-σιγά το σιμιγδάλι ανακατεύοντας ταυτόχρονα, γρήγορα με έναν αβγοδάρτη. Οταν πήξει καλά η κρέμα, δηλαδή σε περίπου 5 λεπτά, αποσύρουμε από τη φωτιά. Ρίχνουμε τις 2 κ.σ. βούτυρο και ανακατεύουμε.</p>
      <p>Προθερμαίνουμε τον φούρνο στους 190°-200°C, στον αέρα. Βουτυρώνουμε ένα μεγάλο ταψί που να χωράνε τα φύλλα. Βάζουμε μέσα τα μισά φύλλα βουτυρώνοντάς τα καλά ένα-ένα. Απλώνουμε από πάνω την κρέμα να πάει παντού. Την καλύπτουμε με τα υπόλοιπα φύλλα, τα οποία επίσης βουτυρώνουμε ένα-ένα.</p>
      <p>Ψήνουμε για 30-35 λεπτά, μέχρι να ροδίσουν καλά τα φύλλα. Βγάζουμε την μπουγάτσα από τον φούρνο.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>