<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/le-entrate-fiscali-in-miliardi-di-euro-nei-primi-nove-mesi-del-2019/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-16T06:30:17+00:00"/>
    <meta property="og:title" content="Le entrate fiscali, in miliardi di euro, nei primi nove mesi del 2019"/>
    <meta property="og:description" content="Nei primi nove mesi del 2019 le entrate tributarie erariali ammontano a 324,8 miliardi di euro (+3,1 miliardi di euro, pari a +1%) rispetto allo stesso periodo dell’anno precedente. Le imposte dirette risultano pari a 174,4 miliardi di euro (+1,3 miliardi di euro pari a +0,8%). Le imposte indirette ammontano a 150,3 miliardi di euro (+1,7 miliardi di euro, pari a +1,2%). E’ quanto emerge dal Rapporto sull’andamento delle entrate tributarie e contributive nel periodo gennaio-settembre 2019 redatto congiuntamente dal Dipartimento delle Finanze e dal Dipartimento della Ragioneria generale dello Stato. Tra le imposte dirette, il gettito IRPEF si è attestato a 139,2 miliardi di euro (+2.300 milioni di euro, +1,7%). L’andamento delle ritenute IRPEF è positivo (+2,7 miliardi di euro, +2,2%). L’IRES è risultata pari a 16,5 miliardi di euro (+403 milioni di euro, pari a +2,5 %). Da segnalare gli andamenti negativi dell’imposta sostitutiva sui redditi nonché ritenute sugli interessi e altri redditi di capitale (-77 milioni…"/>
  </head>
  <body>
    <article>
      <h1>Le entrate fiscali, in miliardi di euro, nei primi nove mesi del 2019</h1>
      <address><time datetime="2019-11-16T06:30:17+00:00">16 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-11-640x450.jpg"/>
      </figure>
      <p>Nei primi nove mesi del 2019 <b>le entrate tributarie erariali ammontano a 324,8 miliardi di euro</b> (+3,1 miliardi di euro, pari a +1%) rispetto allo stesso periodo dell’anno precedente.<br/><b>Le imposte dirette</b> risultano pari a 174,4 miliardi di euro (+1,3 miliardi di euro pari a +0,8%).<br/><b>Le imposte indirette</b> ammontano a 150,3 miliardi di euro (+1,7 miliardi di euro, pari a +1,2%).</p>
      <p>E’ quanto emerge dal <a href="http://www.rgs.mef.gov.it/_Documenti/VERSIONE-I/Attivit--i/Contabilit_e_finanza_pubblica/Rapporto_entrate_tributarie_e_contributive_del_mese/RETeC-2019-9.pdf">Rapporto sull’andamento delle entrate tributarie e contributive nel periodo gennaio-settembre 2019 redatto congiuntamente dal Dipartimento delle Finanze e dal Dipartimento della Ragioneria generale dello Stato</a>.</p>
      <p><b>Tra le imposte dirette</b>, il gettito IRPEF si è attestato a 139,2 miliardi di euro (+2.300 milioni di euro, +1,7%). L’andamento delle ritenute IRPEF è positivo (+2,7 miliardi di euro, +2,2%).<br/>L’IRES è risultata pari a 16,5 miliardi di euro (+403 milioni di euro, pari a +2,5 %).</p>
      <p><b>Da segnalare gli andamenti negativi</b> dell’imposta sostitutiva sui redditi nonché ritenute sugli interessi e altri redditi di capitale (-77 milioni di euro, -1,2%), dell’<b>imposta sostitutiva sui redditi da capitale e sulle plusvalenze</b> (-756 milioni di euro, -77,2%) e dell’<b>imposta sostitutiva sul valore dell’attivo dei fondi pensione</b> (-778 milioni di euro, -83,8%) che riflettono le performance negative per il 2018 dei mercati finanziari e dei rendimenti medi delle diverse tipologie di previdenza complementare.</p>
    </article>
  </body>
</html>