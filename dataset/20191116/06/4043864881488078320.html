<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232144/"/>
    <meta property="og:site_name" content="Українська правда"/>
    <meta property="article:published_time" content="2019-11-16T06:00:57+00:00"/>
    <meta property="og:title" content="Головні новини п'ятниці і ночі: виключення &quot;слуг&quot;, вибухи у Балаклії, зустріч &quot;нормандської четвірки&quot;"/>
    <meta property="og:description" content="“Слуга народу” виключила Скороход і Полякова із фракції, на арсеналі у Балаклії прогриміли вибухи, стала відома дата зустрічі “нормандської четвірки” — новини, які були актуальні 15 листопада."/>
  </head>
  <body>
    <article>
      <h1>Головні новини п'ятниці і ночі: виключення "слуг", вибухи у Балаклії, зустріч "нормандської четвірки"</h1>
      <address>
        <time datetime="2019-11-16T06:00:57+00:00">16 Nov 2019, 06:00</time>
      </address>
      <p>"Слуга народу" виключила Скороход і Полякова із фракції, на арсеналі у Балаклії прогриміли вибухи, стала відома дата зустрічі "нормандської четвірки" — новини, які були актуальні 15 листопада.</p>
      <p>
        <b>Про (не)"слуг народу"</b>
      </p>
      <p>Фракція "Слуга народу" <a href="https://www.pravda.com.ua/news/2019/11/15/7232036/">вирішила</a> виключити народних депутатів Анну Скороход і Антона Полякова. Полякова виключили через порушення домовленості про спільне голосування по ряду чутливих питань.</p>
      <p>У відповідь на звинувачення глави фракції Давида Арахамії Скороход <a href="https://www.pravda.com.ua/news/2019/11/15/7232059/">заявила</a>, що депутати нібито отримують по $5 тисяч у конвертах.</p>
      <p>
        <b>Про Балаклію</b>
      </p>
      <p>Неподалік від міста Балаклія Харківської області <a href="https://www.pravda.com.ua/news/2019/11/15/7232075/">відбулися</a> поодинокі вибухи на складах зберігання боєприпасів.</p>
      <p>У Міністерстві оборони <a href="https://www.pravda.com.ua/news/2019/11/15/7232084/">запевнили</a>, що ситуація на території центральної артилерійської бази контрольована та безпечна.</p>
      <p>Пізніше в Генштабі <a href="https://www.pravda.com.ua/news/2019/11/15/7232086/">повідомили</a>, що в результаті вибухів при утилізації боєприпасів загинули двоє саперів, та отримали поранення четверо військових.</p>
      <p>
        <b>Про "нормандську четвірку"</b>
      </p>
      <p>Зустріч лідерів країн "нормандської четвірки" <a href="https://www.eurointegration.com.ua/news/2019/11/15/7103104/">запланована</a> на 9 грудня у Парижі.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше чотирьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Білий дім <a href="https://www.pravda.com.ua/news/2019/11/15/7232091/">опублікував</a> стенограму першого телефонного дзвінка між президентом  США Дональдом Трампом та президентом України Володимиром Зеленським.</p>
      <p>В Офісі президента Зеленського <a href="https://www.pravda.com.ua/news/2019/11/15/7232069/">заявили</a>, що Коломойський не є представником влади та команди президента і не має повноважень говорити від імені України.</p>
      <p>Народний депутат від "Слуги народу" Ірина Верещук <a href="https://www.pravda.com.ua/news/2019/11/15/7232057/">склала</a> повноваження представника Кабінету міністрів у Верховній Раді.</p>
      <p>Служба безпеки спільно з Міністерством внутрішніх справ Грузії та ЦРУ <a href="https://www.pravda.com.ua/news/2019/11/15/7232101/">затримала</a> на Київщині одного з ключових терористів "ІДІЛ", відомого як "Аль Бара Шишані".</p>
      <p>Міністр інфраструктури Владислав Криклій <a href="https://www.pravda.com.ua/news/2019/11/15/7232062/">заявив</a>, що виконав завдання президента – роботи з облаштування КПВВ "Чонгар" і "Каланчак" на адмінкордоні з окупованим Кримом завершили.</p>
      <p>Департамент безпеки "Укрзалізниці" разом з правоохоронцями <a href="https://www.epravda.com.ua/news/2019/11/15/653747/">виявив</a> на Львівській залізниці майнінгову ферму криптовалюти, яка працювала на електроенергії компанії.</p>
      <p><a href="https://www.pravda.com.ua/news/2019/11/16/7232142/">Лісництво в Харківській області</a> підозрюють у розтраті на 100 мільйонів</p>
      <p>У США федеральна прокуратура почала розслідування відносно особистого <a href="https://www.pravda.com.ua/news/2019/11/16/7232139/">адвоката Трампа</a></p>
      <footer>Українська правда</footer>
      <related>
        <a href="https://www.pravda.com.ua/articles/2019/11/16/7232087/"/>
        <a href="https://www.pravda.com.ua/news/2019/11/16/7232141/"/>
        <a href="https://www.pravda.com.ua/news/2019/11/16/7232137/"/>
      </related>
    </article>
  </body>
</html>