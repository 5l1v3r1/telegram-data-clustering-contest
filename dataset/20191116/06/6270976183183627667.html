<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/ministr-finansiv-pryvatbank-bude-pryvatyzovanyj/"/>
    <meta property="og:site_name" content="Рубрика"/>
    <meta property="article:published_time" content="2019-11-16T06:48:42+00:00"/>
    <meta property="og:title" content="Міністр фінансів: ПриватБанк буде приватизований"/>
    <meta property="og:description" content="53% банківської системи знаходиться в руках держави. Це занадто багато для будь-якої країни, а для України – особливо. Нам не потрібні чотири держбанка. У стратегії, яку ми зараз оновлюємо, чіткий підхід: “ПриватБанк” через деякий час має повернутися в приватний сектор, буде приватизований. Про це заявила міністр фінансів Оксана Маркарова в інтерв’ю UATV. “Укргазбанк” – буде […]"/>
  </head>
  <body>
    <article>
      <h1>Міністр фінансів: ПриватБанк буде приватизований</h1>
      <address><time datetime="2019-11-16T06:48:42+00:00">16 Nov 2019, 06:48</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/Oksana-Markarova-860x580-c-1.jpg"/>
      </figure>
      <p>
        <b>
          <b>53% банківської системи знаходиться в руках держави. Це занадто багато для будь-якої країни, а для України – особливо. Нам не потрібні чотири держбанка. У стратегії, яку ми зараз оновлюємо, чіткий підхід: “ПриватБанк” через деякий час має повернутися в приватний сектор, буде приватизований.</b>
        </b>
      </p>
      <p>Про це заявила міністр фінансів Оксана Маркарова в інтерв’ю <a href="https://uatv.ua/vprovadzhennya-rro-ne-maye-vyklykaty-pidvyshhenu-uvagu-fiskalnoyi-sluzhby-oksana-markarova/">UATV</a>.</p>
      <p>“Укргазбанк” – буде приватизований найближчим часом. Ми зараз на фінальній стадії домовленостей із міжнародною фінансовою корпорацією, яка увійде співінвестором. Потім разом з IFC ми будемо продавати банк повністю. Щодо “Ощадбанку” – ми розглядаємо входження туди Європейського банку реконструкції та розвитку”, – зазначила вона.</p>
      <p>За словами Маркарової, нова наглядова рада в “Укрексімбанку” вже зайнялася стратегією і ми отримаємо пропозицію від них про майбутнє фінустанови.</p>
      <p>“Наша мета – знизити рівень держбанків в секторі до 25% в перспективі 3-4 років”, – наголосила міністерка.</p>
      <related>
        <h4>Читайте також</h4>
        <a href="https://rubryka.com/2019/11/11/pryvatbank-rozpoviv-zvidky-najbilshe-groshovyh-perekaziv-otrymuyut-ukrayintsi/"/>
      </related>
      <p>Раніше повідомлялося, що <a href="https://rubryka.com/2019/11/05/z-pochatku-roku-v-ukrayini-zakrylysya-304-viddilennya-bankiv/">з початку року в Україні закрилися 304 відділення банків.</a></p>
    </article>
  </body>
</html>