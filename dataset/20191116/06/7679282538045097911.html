<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/lucknow/story-international-bus-hub-will-soon-be-ready-in-ayodhya-buses-will-be-run-for-many-states-2851956.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T06:42:18+00:00"/>
    <meta property="og:title" content="अयोध्या में जल्द तैयार हो जाएगा अंतरराष्ट्रीय स्तर का बस अड्डा, कई राज्यों के लिए चलाई जाएंगी बसें "/>
    <meta property="og:description" content="अयोध्या में राम मंदिर पर फैसले के बाद अंतरराष्ट्रीय स्तर का अर्तराज्यीय बस अड्डा बनाने का काम तेज हो गया है। गोरखपुर हाईवे पर अयोध्या बाईपास पर पौने पांच एकड़ जमीन पर नया बस अड्डा बन रहा है। यह..."/>
  </head>
  <body>
    <article>
      <h1>अयोध्या में जल्द तैयार हो जाएगा अंतरराष्ट्रीय स्तर का बस अड्डा, कई राज्यों के लिए चलाई जाएंगी बसें </h1>
      <address><time datetime="2019-11-16T06:42:18+00:00">16 Nov 2019, 06:42</time> by <a rel="author">अवनीश जायसवाल,लखनऊ |</a></address>
      <p>अयोध्या में राम मंदिर पर फैसले के बाद अंतरराष्ट्रीय स्तर का अर्तराज्यीय बस अड्डा बनाने का काम तेज हो गया है। गोरखपुर हाईवे पर अयोध्या बाईपास पर पौने पांच एकड़ जमीन पर नया बस अड्डा बन रहा है। यह फरवरी 2020 में बनकर तैयार हो जाएगा। वहां से कई राज्यों के लिए ‘तीर्थ सर्किट’ के रूप में बसें चलाई जाएंगी। केंद्रीय पर्यटन मंत्रालय की ओर से अयोध्या में बस अड्डे का निर्माण किया रहा है। इसके लिए यूपी पर्यटन विभाग को सात करोड़ रुपये दिये गये हैं। नए साल में पर्यटन विभाग परिवहन निगम को नया बस अड्डा बनाकर सौंपेगा। जहां से 115 बसों को बेड़ा संचालित किया जाएगा।</p>
      <figure>
        <img src="https://images1.livehindustan.com/uploadimage/library/2019/11/16/16_9/16_9_1/ayodhya_bus_station_jpg_1573888195.jpg"/>
      </figure>
      <p>इसके लिए नए बस अड्डे पर 41 प्लेटफार्म बनाए जा रहे है। 31 प्लेटफार्म से बसें चलेंगी। बाकी दस प्लेटफार्म बसों के पार्किंग के लिए आरक्षित रखा जाएगा। फैजाबाद बस अड्डा पीपीपी मॉडल पर बनेगा। दस हजार स्क्वायर फुट जमीन पर हाईटेक बस अड्डा बनाने की मंजूरी मिल गई है। टेंडर प्रक्रिया पूरी होते ही अगले दो वर्षों में बस अड्डा बनकर तैयार हो जाएगा। तब तक के लिए फैजाबाद बस अड्डे से चलने वाली बसें अयोध्या बस अड्डे से चलेंगी।</p>
      <h3>Read Also: <a href="https://www.livehindustan.com/uttar-pradesh/lucknow/story-the-worlds-longest-ganga-express-going-to-be-built-in-up-will-pass-through-these-districts-2851917.html">उत्तर प्रदेश में बनने जा रहा दुनिया का सबसे लंबा 'एक्सप्रेस वे', इन जिलों से होकर गुजरेगा</a></h3>
      <p>डीएस शाक्य, अधिशासी अभियंता (पूर्व), परिवहन निगम  ने कहा, 'निगम के नक्शे के आधार पर पर्यटन विभाग बस अड्डा बना रहा है। निर्माण कार्य में देरी की वजह से अब नये वर्ष में बस अड्डा बनकर तैयार होगा। निर्माण कार्य में तेजी लाने के निर्देश दिए गए हैं।' धर्मेंद्र यादव, क्षेत्रीय प्रबंधक अयोध्या, परिवहन निगम ने कहा, 'अयोध्या बाईपास पर नये बस अड्डे का काम 80% पूरा हो गया है। पर्यटन विभाग नए साल में बस अड्डा देगा। यहां से 340 बसें चलाने की कार्य योजना है।'</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b> </p>
    </article>
  </body>
</html>