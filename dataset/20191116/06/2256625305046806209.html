<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158525_1040.html"/>
    <meta property="og:site_name" content="Novsport"/>
    <meta property="article:published_time" content="2019-11-16T06:24:00+00:00"/>
    <meta property="og:title" content="ШОК: ЦСКА остана без вратари!"/>
    <meta property="og:description" content="Заради контузията на Бусато се е наложило спешно да бъде повикан преотстъпеният в Литекс Петър Петров"/>
  </head>
  <body>
    <article>
      <h1>ШОК: ЦСКА остана без вратари!</h1>
      <address><time datetime="2019-11-16T06:24:00+00:00">16 Nov 2019, 06:24</time> by <a rel="author">"Тема спорт"</a></address>
      <p>Вратарски проблеми сполетяха ЦСКА преди днешната контрола с Арис (Солун). </p>
      <p> <br/>Титулярът Густаво Бусато е получил контузия, поради което през цялата седмица му е било забранено да тренира. Така бразилецът няма да вземе участие в спаринга с гърците.<br/> <br/>Витаутас Черниаускас пък е с националния отбор на Литва. <br/> <br/>За капак няма свободни момчета с по-солиден стаж и при юношите. Християн Петров е със селекцията до 19 г, а други вопитни ратари имат контузии.<br/> <br/>Бусато е тотален господар под рамката на ЦСКА-София в последните два месеца. Преди днешния мач той беше в серия от 12 поредни мача като титуляр. Бравилецът пази в 8 последователни срещи в елита (6 сухи мрежи), двубоя с Локомотив (Горна Оряховица) за Купата на България (3:0) и 3 контроли - с Поморие (1:0) и с Пирин (Благоевград) и Кариана (Ерден), завършили 3:1.<br/> <br/>Заради контузията на Бусато се е наложило спешно да бъде повикан преотстъпеният в Литекс Петър Петров. Именно той се очаква да застане на вратата днес. Петров прави силен сезон във вторидивизионния тим, като в 10 участия е записал 6 сухи мрежи и е допуснал само 4 гола. Той не е преодоляван повече от веднъж в нито една среща. 20-годишният страж се надяваше на повиквателна за младежката селекция, но вместо това част от тима стана Иван Дюлгеров (Черно море), който дълго време беше контузен и не е играл от близо 3 месеца. Петров има 41 участия за Литекс във Втора лига и 1 за дубъла на ЦСКА.</p>
    </article>
  </body>
</html>