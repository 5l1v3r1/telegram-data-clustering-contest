<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virat-kohli-signals-go-for-300-to-mayank-agarwal-after-his-double-century-watch-video-2851925.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T06:05:05+00:00"/>
    <meta property="og:title" content="मयंक ने बनाया दोहरा तो विराट ने कर डाली तिहरे शतक की मांग- VIDEO"/>
    <meta property="og:description" content="India vs Bangladesh 1st Test at Indore: भारत और बांग्लादेश के बीच सीरीज का पहला मैच इंदौर के होल्कर स्टेडियम में खेला जा रहा है। इस मैच में मयंक अग्रवाल ने शानदार दोहरा शतक जड़ा। मैच में जब मयंक ने..."/>
  </head>
  <body>
    <article>
      <h1>मयंक ने बनाया दोहरा तो विराट ने कर डाली तिहरे शतक की मांग- VIDEO</h1>
      <address><time datetime="2019-11-16T06:05:05+00:00">16 Nov 2019, 06:05</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh 1st Test at Indore: </b>भारत और बांग्लादेश के बीच सीरीज का पहला मैच इंदौर के होल्कर स्टेडियम में खेला जा रहा है। इस मैच में मयंक अग्रवाल ने शानदार दोहरा शतक जड़ा। मैच में जब मयंक ने 150 रन बनाए तब कप्तान विराट कोहली ने उन्हें 200 रन बनाने का इशारा किया। मयंक कप्तान के भरोसे पर खरा उतरे और दोहरा शतक जड़कर विराट की तरफ इशारा किया। इसके बाद विराट ने मयंक से 300 रन बनाने की फरमाइश कर डाली। हालांकि, मयंक कप्तान की इस ख्वाहिश को पूरा नहीं कर पाए। </p>
      <p>मयंक अग्रवाल को टीम इंडिया में शामिल होने के लिए काफी लंबा इंतजार करना प़ड़ा। घरेलू क्रिकेट में भरपूर रन बनाने के बाद मेलबर्न टेस्ट में ऑस्ट्रेलिया के खिलाफ उन्होंने डेब्यू किया। अपने करियर की पहली 12 पारियों के बाद लग रहा है कि उन्होंने इस मौके का भरपूर फायदा उठाया और रनों के ढेर लगा दिए। अक्टूबर में उन्होंने दक्षिण अफ्रीका के खिलाफ दोहरा शतक लगाया। अब नवंबर में बांग्लादेश के खिलाफ पहले टेस्ट में उन्होंने दोहरा शतक ठोक दिया। </p>
      <p>
        <a href="https://www.livehindustan.com/cricket/story-india-vs-bangladesh-mayank-agarwal-witty-reply-to-a-question-from-journalist-2851918.html">
          <b>INDvsBAN: दोहरे शतक के बाद क्या करेंगे मयंक? ओपनर ने दिया मजेदार जवाब</b>
        </a>
      </p>
      <p>
        <b>
          <a href="https://www.livehindustan.com/cricket/story-india-vs-bangladesh-1st-test-mayank-agarwal-hits-2nd-double-ton-in-four-tests-know-all-records-2850474.html">INDvsBAN: दोहरा शतक जड़ ब्रैडमैन से भी आगे निकले मयंक अग्रवाल, बना डाले इतने सारे रिकॉर्ड</a>
        </b>
      </p>
      <p>इंदौर के होल्कर स्टेडियम में उन्हें रोक पाना असंभव था। बांग्लादेश ने चार गेंदबाजों को इस काम पर लगाया, लेकिन अबू जायद के अलावा कोई प्रभावित नहीं कर पाया। इबादत हुसैन, मेहदी हसन मिराज और तैजुल इस्लाम की मयंक ने जमकर पिटाई की। मुस्ताफिजुल रहमान अनुभवहीन साबित हुए। इमरूल कायेस ने 32 रन पर मयंक को जीवनदान दिया था। इसके बाद मयंक बेखौफ होकर खेले। </p>
      <p>दूसरे दिन के तीसरे सत्र में 99वें ओवर की चार गेंदें मयंक अग्रवाल ने डॉट खेलीं। उस समय मंयक 196 पर खेल रहे थे। पांचवीं गेंद पर मयंक ने उन्हें छक्के लिए हिट कर दिया। दर्शकों ने इस दोहरे शतक का तालियों से स्वागत किया। कोहली ने भी तालियां बजाकर इसका स्वागत किया और साथ ही मयंक से दोहरे शतक को तिहरे शतक में बदलने की फरमाइस भी कर डाली, लेकिन मयंक 243 रन बनाकर आउट हो गए। </p>
      <figure>
        <embed-post data-src="https://www.instagram.com/p/B44gR4hgObb" data-service="Instagram"/>
      </figure>
    </article>
  </body>
</html>