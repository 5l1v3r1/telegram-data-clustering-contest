<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gazeteci-ruken-demir-ve-melike-aydin-tutuklandi/927010"/>
    <meta property="og:site_name" content="medya faresi"/>
    <meta property="article:published_time" content="2019-11-16T06:03:00+00:00"/>
    <meta property="og:title" content="Gazeteci Ruken Demir ve Melike Aydın tutuklandı"/>
    <meta property="og:description" content="Cumhuriyet başsavcılığı tarafından düzenlenen operasyon kapsamında iki gün önce gözaltına alınan gazeteciler Ruken Demir ve Melike Aydın tutuklandı."/>
  </head>
  <body>
    <article>
      <h1>Gazeteci Ruken Demir ve Melike Aydın tutuklandı</h1>
      <h2>Cumhuriyet başsavcılığı tarafından düzenlenen operasyon kapsamında iki gün önce gözaltına alınan gazeteciler Ruken Demir ve Melike Aydın tutuklandı.</h2>
      <address>
        <time datetime="2019-11-16T06:03:00+00:00">16 Nov 2019, 06:03</time>
      </address>
      <p>İzmir Cumhuriyet başsavcılığı tarafından 12 Kasım’da düzenlenen operasyon kapsamında Jinnews muhabiri Melike Aydın ile Mezopotamya Ajansı (MA) muhabiri Ruken Demir gözaltına alındı.</p>
      <p>Dün adliyeye sevk edilen gazeteciler Ruken ve Melike “örgüt adına faaliyet yürütmek” iddiasıyla çıkarıldıkları 1’nci Sulh ceza mahkemesi tarafından tutuklandı.<br/><br/>Tutuklanan kadın gazeteciler İzmir Aliağa Şakran Kadın Kapalı Cezaevi’ne sevk edildi.</p>
      <p>Aynı operasyon kapsamında gözaltına alınan Tutuklu ve Hükümlü Aileleriyle Yardımlaşma Derneği (TUHAY-DER) üyelerinden Selma Altan, Mazlum Koç, Ramazan Yavuz, Sait Bahadır, Murat Tufan, İsmail Akbay, Şeyhmus Dağhan, Hasan Hayri Dikilitaş, Hediye Tekin tutuklanırken Mehmet Gergin de “Yurtdışı yasağı” ile serbest bırakıldı.</p>
      <h3>"Kararı tanımıyoruz"</h3>
      <p>Adliye önünde kısa bir açılama yapan TUHAY-DER Eş Başkanı Ahmet Ertaş, yargılamanın AKP vesayeti altında yapıldığını ve adil olmadığını vurguladı. Üyelerine yapılan baskıları kabul etmeyeceklerini belirten Ahmet, baskılar karşısında boyun eğemeyeceklerini ifade etti. Verilen tutuklama kararının hukuksuzluğuna işaret eden Ahmet, “Biz bu kararı tanımıyoruz” diyerek arkadaşlarının derhal serbest bırakılmasını istedi.</p>
    </article>
  </body>
</html>