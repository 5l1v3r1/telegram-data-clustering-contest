<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825007.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T06:00:00+00:00"/>
    <meta property="og:title" content="افزایش عجیب نرخ «چاقی» در آمریکای لاتین"/>
    <meta property="og:description" content="به گزارش فارس به نقل از شینهوا، سخنگوی سازمان ملل با استناد به گزارش مشترک آژانس سازمان ملل متحد گفت: تعداد بزرگسالان چاق در آمریکای لاتین و کارائیب افزایش چشمگیری یافته است و 24 درصد از مردم منطقه را تحت تأثیر قرار می‌دهد."/>
  </head>
  <body>
    <article>
      <h1>افزایش عجیب نرخ «چاقی» در آمریکای لاتین</h1>
      <address>
        <time datetime="2019-11-16T06:00:00+00:00">16 Nov 2019, 06:00</time>
      </address>
      <p>سخنگوی سازمان ملل روز سه شنبه با استناد به گزارش مشترک آژانس سازمان ملل متحد گفت: تعداد بزرگسالان چاق در آمریکای لاتین و کارائیب افزایش چشمگیری یافته است.</p>
      <p>به گزارش فارس به نقل از شینهوا، سخنگوی سازمان ملل با استناد به گزارش مشترک آژانس سازمان ملل متحد گفت: تعداد بزرگسالان چاق در آمریکای لاتین و کارائیب افزایش چشمگیری یافته است و 24 درصد از مردم منطقه را تحت تأثیر قرار می‌دهد.</p>
      <p>فرهان حق، معاون سخنگوی دبیر کل سازمان ملل متحد گفت: این گزارش که توسط سازمان غذا و کشاورزی سازمان ملل، سازمان بهداشت پان آمریکا / سازمان جهانی بهداشت، صندوق کودکان سازمان ملل و برنامه جهانی غذا منتشر شده نسبت به میزان سوء تغذیه نیز روند را صعودی دریافته است.</p>
      <p>حق گفت: براساس این گزارش، بیشترین افزایش چاقی بزرگسالان در منطقه در کارائیب مشاهده شده است که چهار برابر شده، از ۶ درصد در سال ۱۹۷۵ به ۲۵ درصد یا از ۷۶۰ هزار نفر به ۶.۶ میلیون نفر افزایش یافته است.</p>
      <p>معاون سخنگوی دبیر کل سازمان ملل متحد افزود: در همین زمان، هر ساله ۶۰۰ هزار نفر در آمریکای لاتین و کارائیب به علت بیماری‌های مرتبط با رژیم‌های غذایی ضعیف مانند دیابت، فشار خون بالا و بیماری‌های قلبی عروقی می‌میرند.</p>
      <p>گزارش «پانوراما غذا و امنیت تغذیه ای ۲۰۱۹» به کشورهای منطقه توصیه می‌کند تا اقدامات فوری را برای رفع سوء تغذیه و همچنین بهبود شرایط از طریق مالیات و مشوق‌هایی که به نفع مواد غذایی سالم، سیستم‌های حمایت اجتماعی، برنامه‌های تغذیه در مدارس هستند، انجام دهند.</p>
      <p>این آژانس ها همچنین خواستار سیستم‌های هشدار دهنده تغذیه‌ای، اطمینان از ایمنی و کیفیت مواد غذایی فروخته شده در خیابان و ترمیم ترکیب برخی محصولات هستند.</p>
    </article>
  </body>
</html>