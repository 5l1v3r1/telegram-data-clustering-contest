<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ogrenciye-ek-gelir-haber-fotograf-2219797"/>
    <meta property="og:site_name" content="Posta"/>
    <meta property="article:published_time" content="2019-11-16T06:15:28+00:00"/>
    <meta property="og:title" content="Öğrenciye ek gelir"/>
    <meta property="og:description" content="Oyun oynayarak, yarışmalara katılarak ya da çeşitli görevler yaparak para kazandıran uygulamalar büyük ilgi görünce, buna benzer ancak daha az efor sarf ederek para kazandıran uygulamalar geliştirildi. Posta yazarı Murat Gülderen bu uygulamaları köşesinde paylaştı."/>
  </head>
  <body>
    <article>
      <h1>Öğrenciye ek gelir</h1>
      <address>
        <time datetime="2019-11-16T06:15:28+00:00">16 Nov 2019, 06:15</time>
      </address>
      <h3>Oyun oynayarak, yarışmalara katılarak ya da çeşitli görevler yaparak <a href="https://www.posta.com.tr/haberler/para-kazandiran-uygulamalar">para kazandıran uygulamalar</a> büyük ilgi görünce, buna benzer ancak daha az efor sarf ederek para kazandıran uygulamalar geliştirildi. Posta yazarı Murat Gülderen bu uygulamaları köşesinde paylaştı.</h3>
      <figure>
        <img src="https://i.pstimaj.com/img/78/700x0/5dcf938366a97c09d3cc94c1"/>
      </figure>
      <p>Sadece müzik dinleyerek, video izleyerek ya da çark çevirerek oturduğunuz yerden para ya da çeşitli ödüller kazanabiliyorsunuz.</p>
      <figure>
        <img src="https://i.pstimaj.com/img/78/700x0/5dcf9383ae298b6fb689acdf"/>
      </figure>
      <p>Öte yandan matematik, fizik gibi alanlarda sorular çözdürerek de soru başına ücret ödeyen uygulamalar var. Eğlenerek soru çözdüren bu uygulamalar sayesinde, hem lise ve üniversite hem de KPSS gibi sınavlara hazırlanabiliyorsunuz.</p>
      <figure>
        <img src="https://i.pstimaj.com/img/78/700x0/5dcf93d166a97c09d3cc94c3"/>
      </figure>
      <h4>Müzik dinle kazan</h4>
      <p>Bu uygulama özellikle piyasaya yeni çıkacak olan şarkıları dinleyerek, hakkında yorum yapanlara para ödüyor. Ancak şu an yazılımı yenilendiği için bir süreliğine hizmet veremiyor. Ücretsiz yapılan kayıt sonrası sisteme dahil olabiliyorsunuz. Her bir şarkıyı 1 dakika dinlemeniz yeterli.</p>
      <figure>
        <img src="https://i.pstimaj.com/img/78/700x0/5dcf937b66a97c09d4194b44"/>
      </figure>
      <h4>Görüş belirt</h4>
      <p>Yerli yazılımcıların geliştirdiği ’Görev Yap Para Kazan’ adlı bu uygulamada video izleyerek, yorum yaparak ve anket doldurarak oturduğunuz yerden para kazanabiliyorsunuz. Sadece birkaç dakikada yapılabilen bu işlemlerle rahatlıkla aylık ya da haftalık olarak ek gelirler elde edebilirsiniz.</p>
      <figure>
        <img src="https://i.pstimaj.com/img/78/700x0/5dcf937b66a97c0926a4302b"/>
      </figure>
      <h4>Bilgini ölç</h4>
      <p>Oyna Kazan’da para ödülleri sorulara doğru yanıt verdikçe katlanarak artıyor. Daha çok öğrencilerin ilgi gösterdiği yarışmanın büyük ödülü bazı dönemler 100 bin TL’ye kadar çıkabiliyor. Tamamen bilgiye dayalı oyunda tek kişi kalana dek soru soruluyor. Oyuna girenler parayla joker de satın alabiliyor.</p>
      <figure>
        <img src="https://i.pstimaj.com/img/78/700x0/5dcf937b66a97c0925e008af"/>
      </figure>
      <h4>İzle kazan</h4>
      <p>Vimo adlı bu uygulama içindeki komedi ve müzik içerikli 45 saniyelik videoları izleyerek ve yorum yaparak para kazanabilirsiniz. Burada ne kadar çok video görür ve paylaşırsanız kazancınız o kadar artıyor. Uygulamayı halihazırda 100 binin üzerinde kişi indirdi.</p>
      <figure>
        <img src="https://i.pstimaj.com/img/78/90x50/5dca9a5966a97c34dae1d338"/>
      </figure>
      <p>SIRADAKİ HABER Tarihi yarımadanın 3 gerdanlığı</p>
    </article>
  </body>
</html>