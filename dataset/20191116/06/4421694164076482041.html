<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-lunatymut-syreny-2/"/>
    <meta property="og:site_name" content="VARTA1"/>
    <meta property="article:published_time" content="2019-11-16T06:00:01+00:00"/>
    <meta property="og:title" content="У Львові лунатимуть сирени"/>
    <meta property="og:description" content="У Львові лунатимуть сирени"/>
  </head>
  <body>
    <article>
      <h1>У Львові лунатимуть сирени</h1>
      <address>
        <time datetime="2019-11-16T06:00:01+00:00">16 Nov 2019, 06:00</time>
      </address>
      <p>Post Views: 277</p>
      <p>
        <b>З метою перевірки готовності територіальної системи централізованого оповіщення 20 листопада 2019 року в період з 14:50 год. до 15:00 год. департаментом з питань цивільного захисту Львівської облдержадміністрації проводитиметься навчальне оповіщення населення м. Львова та області сигналами цивільного захисту. Будуть увімкнені електросирени. Про це інформує пресслужба ЛОДА.</b>
      </p>
      <p>Уривчасте звучання електричних сирен означає “УВАГА ВСІМ!”. Почувши зазначений сигнал, негайно увімкніть радіоточки проводового радіомовлення, налаштуйте радіоприймачі в ФМ діапазоні на частоту 103,3 МГц, а телеприймачі перемкніть на канали:</p>
      <p>– ефірного телебачення “Перший Західний” (57 канал);</p>
      <p>– ефірного телебачення “UA: Львів”,</p>
      <p>та прослухайте подальше повідомлення департаменту з питань цивільного захисту облдержадміністрації.</p>
      <p>У зв’язку з тим, що мета увімкнення технічних засобів оповіщення навчальна, практичні заходи відпрацьовувати не потрібно. Просимо зберігати спокій.</p>
      <p>Також, для визначення рівня озвучення електросиренами території міст обласного значення та районних центрів проводитиметься електронне опитування мешканців області: просимо перейти за посиланням на опитування та відповісти на декілька нескладних запитань. За результатами опитування буде опрацьована карта покриття звуковими сигналами цивільного захисту.</p>
      <p>Доступ за посиланням для опитування буде актуальним у період з 15:00 год. 20 листопада до 24:00 год. 30 листопада поточного року.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>