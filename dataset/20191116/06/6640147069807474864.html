<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ori-and-the-will-of-the-wisps-trailer-game-awards-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T06:38:00+00:00"/>
    <meta property="og:title" content="Ori and the Will of the Wisps si mostrerà con un nuovo trailer ai The Game Awards 2019 | Game Division"/>
    <meta property="og:description" content="L'attesissimo Ori and the Will of the Wisps tornerà a mostrarsi con un nuovo trailer tra poco meno di un mese ai The Game Awards 2019."/>
  </head>
  <body>
    <article>
      <h1>Ori and the Will of the Wisps si mostrerà con un nuovo trailer ai The Game Awards 2019 | Game Division</h1>
      <address>
        <time datetime="2019-11-16T06:38:00+00:00">16 Nov 2019, 06:38</time>
      </address>
      <p>Lo scorso giovedì sera si è tenuto a Londra l’<b>X019</b>, evento celebrativo di <b>Xbox</b> in cui sono stati presentate e annunciate diverse novità. Tra i nuovi giochi di <b>Rare</b> e <b>Obsidian</b>, lo sbarco dei vari <b>Kingdom Hearts, Yakuza e Final Fantasy su Xbox One</b> e molto altro ancora non ha però purtroppo trovato spazio quello che è molto probabilmente uno dei titoli più attesi da tutti i fan di <b>Xbox</b>. Stiamo infatti parlando di <b>Ori and the Will of the Wisps</b>, opera di <b>Moon Studios</b> attesa da oramai troppo tempo.</p>
      <p>Fortunatamente per vedere nuovamente in azione il titolo non ci sarà da attendere troppo e, infatti, un nuovo trailer del seguito dell’apprezzatissimo <b>Ori and the Blind Forest</b> verrà rilasciato tra poco più di un mese durante la cerimonia dei <b>The Game Awards 2019.</b></p>
      <p>Leggi anche: <a href="https://www.tomshw.it/videogioco/everwild-la-nuova-ip-rare/">Everwild: la nuova IP Rare è ancora lontana, solo 50 persone al lavoro</a></p>
      <figure>
        <iframe data-src="https://twitter.com/thegameawards/status/1195402049854160896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/05/ori-and-the-will-of-the-wisps-33966.768x432.jpg"/>
        </figure>
        <figure>
          <img src="https://www.tomshw.it/images/images/2019/05/ori-and-the-will-of-the-wisps-33965.768x432.jpg"/>
        </figure>
      </slideshow>
      <p>L’evento in questione organizzato da <b>Geoff Keighley</b> si terrà il 13 dicembre 2019 tra le 2:30 e 4:30 di notte, ore italiane. Poco meno di un mese, quindi, e potremo finalmente sapere qualcosa di più riguardo l’attesissimo <b>Ori and the Will of the Wisps.</b></p>
      <p>Il titolo di <b>Moon Studios</b> è attualmente previsto per il prossimo 11 febbraio 2020 e, vista la vicinanza di tale data e l’importanza del progetto all’interno degli <b>Xbox Game Studios</b>, la sua assenza all’<b>X019</b> è subito balzata all’occhio. Tale mancanza sembra però proprio essere dovuta alla presenza del titolo durante i <b>The Game Awards 2019.</b></p>
      <p>Che ne pensate di questa notizia e di <b>Ori and the Will of the Wisps</b>, avete già giocato al primo episodio della saga? Sapevate che <b>Ori and the Blind Forest</b> è disponibile anche su <b>Nintendo Switch</b>, così come anche <b>Cuphead</b>? Fateci sapere che ne pensate direttamente nei commenti qui sotto.</p>
      <blockquote>Potete recuperare il primo episodio della serie comodamente <a href="https://toms.it/gLLR9">a questo indirizzo.</a></blockquote>
    </article>
  </body>
</html>