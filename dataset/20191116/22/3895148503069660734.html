<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79310_Izrael_1-2_Polska.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-16T22:39:52+00:00"/>
    <meta property="og:title" content="Izrael 1-2 Polska"/>
    <meta property="og:description" content="Reprezentacja Polski pokonała 2-1 Izrael w meczu eliminacji mistrzostw Europy 2020. Pierwszego gola dla biało-czerwonych zdobył Grzegorz Krychowiak, natomiast prowadzenie podwyższył Krzysztof Piątek. Polscy już wcześniej zapewnili sobie awans z grupy. Powołani na to spotkanie Artur Jędrzejczyk oraz Radosław Majecki 90 minut przesiedzieli na ławce rezerwowych."/>
  </head>
  <body>
    <article>
      <h1>Izrael 1-2 Polska</h1>
      <address><time datetime="2019-11-16T22:39:52+00:00">16 Nov 2019, 22:39</time> by <a rel="author">Wiśnia</a></address>
      <h3>Zasłużona wygrana</h3>
      <p>Reprezentacja Polski pokonała 2-1 Izrael w meczu eliminacji mistrzostw Europy 2020. Pierwszego gola dla biało-czerwonych zdobył Grzegorz Krychowiak, natomiast prowadzenie podwyższył Krzysztof Piątek. Polscy już wcześniej zapewnili sobie awans z grupy. Powołani na to spotkanie Artur Jędrzejczyk oraz Radosław Majecki 90 minut przesiedzieli na ławce rezerwowych.<br/><br/>Polacy na prowadzenie mogli wyjść już chwilę po rozpoczęciu gry. <b>Piotr Zieliński</b> oddał groźny strzał sprzed pola karnego, z którym poradził sobie bramkarz gospodarzy. Dobitka <b>Sebastiana Szymańskiego</b> także okazała się nieskuteczna. W 4. minucie Polakom dopisało już szczęście. Po dośrodkowaniu z rzutu rożnego piłka odbiła się od jednego z obrońców na tyle dla niego niefortunnie, że trafiła wprost pod nogi <b>Grzegorza Krychowiaka</b>, a ten bez zastanowienia umieścił ją w siatce. Kolejne kilkanaście minut to zdecydowana przewaga graczy Jerzego Brzęczka. Zawodnicy z Izraela nie pokazywali kompletnie żadnej jakości i nie stanowili dla Polaków żadnego zagrożenia. <br/><br/>W 29. minucie ponownie swoją szansę miał Zieliński. Pomocnik SSC Napoli uderzył pod poprzeczkę, ale jeden z rywali zdołał podbić lecącą piłkę i ta wylądowała poza linią boczną. Polacy cały czas mieli olbrzymią przewagę, którą mogli udokumentować tuż przed przerwą. Próba Zielińskiego z rzutu wolnego trafiła jednak wprost w ręce izraelskiego bramkarza.<br/><br/>Druga połowa rozpoczęła się spokojnie. Podobnie jednak jak w pierwszej, niedługo po rozpoczęciu 45 minut, Polacy mogli cieszyć się ze zdobytej bramki. Tym razem na listę strzelców wpisał się <b>Krzysztof Piątek</b>. Sama akcja ponownie miała swój początek po dośrodkowaniu z rzutu rożnego, a tym razem w szesnastce przeciwników najlepiej odnalazł się napastnik AC Milan, który strzałem z bliskiej odległości podwyższył prowadzenie. Po nieco ponad godzinie gry przebudzili się gospodarze. Do podania od kolegi z drużyny doszedł Zahavi i z jego mocnym uderzeniem poradził sobie Wojciech Szczęsny.<br/><br/>Potem do głosu coraz częściej zaczęli dochodzić gospodarze, którzy zepchnęli Polaków do defensywy. Ich opór dał efekt dwie minuty przed końcem regulaminowego czasu gry. Wówczas kontaktowego gola dla Izraela zdobył Munas Dabbur.</p>
      <p><b>Izrael 1-2</b> (0-1)<b> Polska</b><br/>0-1 4' Krychowiak<br/>0-2 54' Piątek<br/>1-2 88' Dabbur<br/><br/>Izrael: 18. Ofir Marciano - 17. Loai Taha (43, 14. Dolev Haziza), 21. Eitan Tibi, 4. Nir Biton - 2. Eli Dasa, 3. Dan Glazer, 6. Bibras Natcho, 8. Beram Kayal (79, 22. Ilay Elmkies), 20. Omri Ben Harush (65, 19. Sun Menahem) - 9. Moanes Dabour, 7. Eran Zahavi.<br/><br/>Polska: 1. Wojciech Szczęsny - 16. Tomasz Kędziora, 15. Kamil Glik, 5. Jan Bednarek, 13. Arkadiusz Reca - 21. Przemysław Frankowski, 2. Krystian Bielik, 10. Grzegorz Krychowiak (84, 8. Dominik Furman), 20. Piotr Zieliński, 19. Sebastian Szymański (63, 9. Robert Lewandowski) - 23. Krzysztof Piątek (70, 14. Mateusz Klich).<br/><br/>żółte kartki: Biton - Bielik.<br/><br/>sędziował: Mattias Gestranius (Finlandia).<br/>widzów: 16 700.</p>
    </article>
  </body>
</html>