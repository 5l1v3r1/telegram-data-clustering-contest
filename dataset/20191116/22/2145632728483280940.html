<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18581523-o-bucata-de-chihlimbar-in-care-a-fost-prinsa-o-insecta-mai-adauga-cel-putin-50-de-milioane-de-ani-vechimii-procesului-de-polenizare"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="O bucată de chihlimbar în care a fost prinsă o insectă mai adaugă cel puţin 50 de milioane de ani vechimii procesului de polenizare"/>
    <meta property="og:description" content="Pornind de la această nouă fosilă, procesul de polenizare are o vechime mai mare de 99 de milioane de ani."/>
  </head>
  <body>
    <article>
      <h1>O bucată de chihlimbar în care a fost prinsă o insectă mai adaugă cel puţin 50 de milioane de ani vechimii procesului de polenizare</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5108/18581523/1/insecta-chihlimbar-nanjing-institute-of-geology-and-palaeontolog.jpg"/>
          <figcaption>Credit foto: Nanjing Institute of Geology and Palaeontology</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5108/18581523/2/insecta-polen-nanjing-institute-of-geology-and-palaeontology-des.jpg"/>
          <figcaption>Credit foto: Nanjing Institute of Geology and Palaeontology</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5108/18581523/3/insecta-polen-pnas-descopera.jpg"/>
          <figcaption>Credit foto: Proceedings of the National Academy of Sciences</figcaption>
        </figure>
        <figcaption>Credit foto: Nanjing Institute of Geology and Palaeontology</figcaption>
      </slideshow>
      <p>Pornind de la această nouă fosilă, procesul de polenizare are o vechime mai mare de 99 de milioane de ani.</p>
      <p><a href="https://www.descopera.ro/stiinta/3891375-ziua-darwin-caruselul-evolutiei-umanitatea-la-viteza-maxima">Evoluţia speciilor</a> reprezintă un fenomen care are loc în funcţie de condiţiile de mediu, aici încluzând şi celelalte forme de viaţă cu care o specie împarte un ecosistem. Astfel, unele specii evoluează astfel încât să supravieţuiască atacurilor altor specii sau, cum este cazul plantelor cu flori şi al gândacilor, unele specii pot co-evolua; insectele jucând un rol important în evoluţia <a href="https://www.descopera.ro/natura/928887-minunea-sexului-in-floare">angiospermelor</a>. Până de curând, cercetătorii nu aveau destule dovezi fizice care să susţină o astfel de teorie, dar descoperirea unei fosile prinse în chihlimbar în Myanmar oferă dovezi în acest sens, notează <a href="http://www.sciencealert.com/insects-were-already-pollinating-plants-99-million-years-ago-new-fossil-shows">Science Alert</a>.</p>
      <p>Într-o mină din Myanmar, cercetătorii de la Universitatea Bloomington din Indiana (Statele Unite ale Americii) şi de la Institutul pentru Geologie şi Paleontologie Nanjing au descoperit un gândac de ale cărui picioruşe s-au prins 62 de grame de polen aparţinând unor specii angiosperme.</p>
      <p>„Studiul nostru oferă dovezi directe ale polenizării insectelor din florile din perioada cretacică; ipoteză care este susţinută în continuare de forma corpului gândacului care permite să viziteze florile, de părţile bucale specializate pentru hrănirea cu polen şi de boabele de polen”, au scris cercetătorii în studiul lor.</p>
      <figure>
        <img src="https://storage0.dms.mpinteractiv.ro/media/401/321/5108/18581523/2/insecta-polen-nanjing-institute-of-geology-and-palaeontology-des.jpg"/>
      </figure>
      <p>
        <i>Credit foto: Nanjing Institute of Geology and Palaeontology</i>
      </p>
      <p>Pornind de la această fosilă, cercetătorii au stabilit că gândacul a trăit în perioada cretacică, ceea ce face ca aceasta să fie dovada celei mai vechi polenizări descoperită până în prezent, aproximativ 99 de milioane de ani.</p>
      <p>Gândacul prins în răşina care a devenit chihlimbar face parte din specia Angimordella burmitina; iar faptul că pe picioarele acestuia au fost identificate 62 de boabe de <a href="https://www.descopera.ro/dnews/7428994-dispare-polenul-vine-marea-foamete">polen</a>, coroborat cu forma corpului acestuia (era adaptată polenizării, având o serie de caracteristici fizice comune cu specii din prezent care îndeplinesc această funcţie), cercetătorii au ajuns la concluzia că acesta este cel mai vechi exemplu de <a href="https://www.descopera.ro/natura/928887-minunea-sexului-in-floare">polenizare </a>identificat până în prezent.</p>
      <figure>
        <img src="https://storage0.dms.mpinteractiv.ro/media/401/321/5108/18581523/3/insecta-polen-pnas-descopera.jpg"/>
      </figure>
      <p>
        <i>Credit foto: Proceedings of the National Academy of Sciences</i>
      </p>
      <p>„Pe lângă importanţa identificării celei mai timpurii dovezi directe a polenizării plantelor cu flori de către <a href="https://www.descopera.ro/natura/17793834-insecte-eclozand-chihlimbar-vechi-130-milioane-ani">insecte</a>, acest specimen ilustrează perfect evoluţia cooperativă a plantelor şi animalelor în această perioadă, timp în care a avut loc o adevărată explozie a plantelor cu flori”, au scris cercetătorii într-un studiu.</p>
      <p>Studiul a fost publicat în <i>Proceedings of the National Academy of Sciences</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/natura/17361900-o-piatra-de-chihlimbar-descoperita-recent-are-prinsa-cea-mai-veche-fosila-de-pui-de-sarpe-cunoscuta">O piatră de chihlimbar descoperită recent are prinsă cea mai veche fosilă de pui de şarpe cunoscută</a>
        </b>
      </p>
      <p>
        <b>
          <a href="https://www.descopera.ro/natura/17793834-insecte-eclozand-chihlimbar-vechi-130-milioane-ani">O ''fereastră în timp'' arată insecte de acum 130 de milioane de ani prinse în chihlimbar chiar când eclozau</a>
        </b>
      </p>
      <p>
        <b>
          <a href="https://www.descopera.ro/dnews/7428994-dispare-polenul-vine-marea-foamete">Dispare polenul! Vine Marea Foamete?</a>
        </b>
      </p>
      <p>
        <b>
          <a href="https://www.descopera.ro/natura/928887-minunea-sexului-in-floare">Minunea sexului in floare</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/2916992-criminalistii-britanici-studiaza-particulele-de-polen"/>
        <a href="https://www.descopera.ro/natura/18140606-a-fost-descoperita-cea-mai-veche-fosila-pluricelulara"/>
        <a href="https://www.descopera.ro/istorie/18138020-descoperit-fosila-bine-conservata-soricel-trei-milioane-de-ani"/>
        <a href="https://www.descopera.ro/natura/18060429-fosila-creatura-fundul-marii-cthulhu"/>
      </related>
    </article>
  </body>
</html>