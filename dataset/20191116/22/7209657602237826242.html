<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/venezia-gita-scolastica-1.4890374"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T22:56:35+00:00"/>
    <meta property="og:title" content="Venezia acqua alta, proteste per la gita scolastica"/>
    <meta property="og:description" content="Cinquanta studenti de Liceo Scientifico Marconi sono andati per due giorni (giovedì e venerdì) alla Biennale"/>
  </head>
  <body>
    <article>
      <h1>Venezia acqua alta, proteste per la gita scolastica</h1>
      <h2>Cinquanta studenti de Liceo Scientifico Marconi sono andati per due giorni (giovedì e venerdì) alla Biennale</h2>
      <address><time datetime="2019-11-16T22:56:35+00:00">16 Nov 2019, 22:56</time> by <a rel="author">ROBERTO DAMIANI</a></address>
      <figure>
        <video src="https://vr-media.storage.googleapis.com/video/cre_80/encoded/b5b70e9a-7fd0-423b-82dd-41fb57b6c2fc.mp4"/>
        <figcaption>Venezia, Vialli a San Marco: "La citta' si rialzera'"&amp;pub_custom_params=department=pesaro</figcaption>
      </figure>
      <p>Pesaro, 17 novembre 2019 - <b>Doveva essere</b> <b>una gita culturale</b> di due giorni a <a href="https://www.quotidiano.net/cronaca/venezia-acqua-alta-1.4887009"><b>Venezia</b></a> per 50 studenti, classi quarte, del <b>liceo Scientifico Marconi di Pesaro</b>. L’obiettivo è stato raggiunto, ma i ragazzi hanno dovuto fare i conti <a href="https://www.quotidiano.net/cronaca/video/venezia-brugnaro-chiude-piazza-san-marco-per-l-acqua-alta-1.4887314"><b>con l’acqua alta (video)</b></a>, la biennale vista a metà e <b>i professori portati a spalla</b> per evitare che si bagnassero. E questo ha scatenato <b>proteste e polemiche</b> tra i genitori che non erano già d’accordo nel mandare i figli a Venezia per l’annunciata acqua alta. Rivelatasi poi reale.</p>
      <figure>
        <a href="https://www.quotidiano.net/politica/video/venezia-franceschini-nella-basilica-e-un-disastro-1.4887742">
          <img src="https://cdn.quotidiano.net/polopoly_fs/1.4887746!/httpImage/image.jpg_gen/derivatives/wide_325/image.jpg"/>
        </a>
        <figcaption>
          <a href="https://www.quotidiano.net/politica/video/venezia-franceschini-nella-basilica-e-un-disastro-1.4887742">Venezia, Franceschini nella Basilica: "E' un disastro"</a>
        </figcaption>
      </figure>
      <p>Al ritorno, avvenuto venerdì con qualche ora di anticipo sul programma visto che la Biennale era chiusa il secondo giorno per l’acqua alta, alcuni genitori hanno protestato con la direzione della scuola oltre che col Carlino: «Avevamo chiesto alla scuola <b>di rinunciare al viaggio </b>per Venezia a causa dell’acqua alta. La gita si poteva rinviare. Invece sono partiti ugualmente col risultato che l’albergo dove si trovavano i ragazzi <b>aveva l’acqua alta fino alle ginocchia</b>. E non sono mancate delle scene incredibili – aggiungono delle mamme – con dei professori che non volevano bagnarsi tanto <b>da salire in groppa a qualche studente </b>per farsi portare sulle passerelle. Il risultato è che i ragazzi si sono ritrovati completamente bagnati, il viaggio culturale spezzato perché la Biennale è stata vista a metà, e il maltempo e l’acqua che cresceva <b>ha messo a rischio anche la navigazione</b> dei vaporetti e dunque il rientro a casa. Ci chiediamo se insistere nell’andare a Venezia in condizioni estreme sia stata una scelta ocultata? Noi crediamo di no». Il loro nome però le mamme non vogliono farlo «per evitare ritorsioni».</p>
      <figure>
        <a href="https://www.quotidiano.net/cronaca/foto/venezia-mose-1.4889157">
          <img src="https://cdn.quotidiano.net/polopoly_fs/1.4889156!/httpImage/image.JPG_gen/derivatives/wide_325/image.JPG"/>
        </a>
        <figcaption>
          <a href="https://www.quotidiano.net/cronaca/foto/venezia-mose-1.4889157">Mose, come funziona la barriera contro l'acqua alta a Venezia</a>
        </figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/sport/video/venezia-vialli-a-san-marco-la-citta-si-rialzera-1.4889786"/>
        <a href="https://www.quotidiano.net/cronaca/foto/venezia-san-marco-1.4883750"/>
        <a href="https://www.quotidiano.net/cronaca/foto/venezia-mose-1.4889157"/>
        <a href="https://www.quotidiano.net/cronaca/venezia-acqua-alta-previsioni-1.4889341"/>
      </related>
    </article>
  </body>
</html>