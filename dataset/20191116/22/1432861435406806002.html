<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/selekcioneryt-na-kosovo--edinstveniqt-nachin-da-spresh-styrling-e-kato-mu-schupish-kraka--1406928.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T22:15:00+00:00"/>
    <meta property="og:title" content="Селекционерът на Косово: Единственият начин да спреш Стърлинг е като му счупиш крака"/>
    <meta property="og:description" content="Селекционерът на Косово Бернард Шалан се пошегува, че единственият начин, по който отборът може да спре Рахийм Стърлинг, е като му счупи крака Англия е в Прищина за първи път за последния двубой от евроквалификациите, като вече е ясно, че ще завърши на върха в група А"/>
  </head>
  <body>
    <article>
      <h1>Селекционерът на Косово: Единственият начин да спреш Стърлинг е като му счупиш крака</h1>
      <address><time datetime="2019-11-16T22:15:00+00:00">16 Nov 2019, 22:15</time> by <a rel="author">Sportlive.bg</a></address>
      <p>Селекционерът на Косово Бернард Шалан се пошегува, че единственият начин, по който отборът може да спре Рахийм Стърлинг, е като му счупи крака. <a href="https://www.sportlive.bg/tags/2154"><b>Англия</b></a> е в Прищина за първи път за последния двубой от евроквалификациите, като вече е ясно, че ще завърши на върха в група А.</p>
      <p>Очаква се Стърлинг да започне като титуляр за гостуващия състав, след като не попадна в състава на „трите лъва“ за разгромния успех над Черна гора със 7:0 в четвъртък като <a href="https://www.sportlive.bg/worldfootball/england/SNIMKA-Gomes-ima-draskotina-pod-dqsnoto-oko-sled-sprechkvaneto-sys-Styrling-1405541.html"><b>наказание за спречкването си със защитника на Ливърпул Джо Гомес</b></a>.</p>
      <p>Шалан вярва, че завръщането на нападателя на Манчестър Сити е лоша новина за неговия отбор. "Със сигурност, това не са добри новини за нас. Стърлинг е един от най-добрите на своята позиция в света – видяхме още в първия мач срещу нас. Ще се опитаме да намерим решение, за да го спрем…или да му счупим крака", пошегува се швейцарският специалист.</p>
      <p>"Предстои ни изключително тежък мач, изправяме се срещу отбор, който буквално прегазва съперниците си дотук в квалификационната група. За англичаните това е мач номер 1001, докато за нас 29-и – те са малко по-опитни от нас", приключи в типичен стил той.</p>
      <p>
        <i>А с какви думи Стърлинг е "запалил" скандала с Джо Гомес - <b><a href="https://www.sportlive.bg/worldfootball/england/Stana-qsno-s-kakvi-dumi-Styrling-e-zapalil-skandala-s-Gomes-1405858.html">четете в този материал на SportLive.bg</a></b></i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Kapitanyt-na-Chehiq-opredeli-kato-zagadka-nacionalniq-ni-otbor-1406922.html"/>
        <a href="https://www.sportlive.bg/worldfootball/worldfootballother/VIDEO-Belgiq-prodylzhava-s-nakazatelnata-si-akciq-v-evrokvalifikaciite-razgromi-i-Rusiq-1406924.html"/>
        <a href="https://www.sportlive.bg/bgfootball/national-team/Selekcioneryt-na-Chehiq-Zhalko-e-che-Ivelin-Popov-shte-napusne-nacionalniq-vi-otbor-1406911.html"/>
        <a href="https://www.sportlive.bg/bgfootball/national-team/Dermendzhiev-Tova-ne-e-istinskoto-lice-na-nacionalniq-vqrvam-v-tezi-momcheta-1406879.html"/>
        <a href="https://www.sportlive.bg/worldfootball/england/Izvazhdaneto-na-Styrling-ot-systava-e-naj-golqmoto-izpitanie-za-Sautgejt-1405607.html"/>
      </related>
    </article>
  </body>
</html>