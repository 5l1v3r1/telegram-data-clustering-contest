<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/motomondiale/notizie/motogp-marquez-vince-pure-valencia-a-quartararo-miller-18166a78-093b-11ea-b74a-83e463a73bb9.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="MotoGp, Marquez vince pure a Valencia davanti a Quartararo e Miller"/>
    <meta property="og:description" content="Il campione del mondo trionfa anche nell’ultima gara della stagione: sul podio con lui il francese e il ducatista. Quarto Dovizioso, ottavo Rossi"/>
  </head>
  <body>
    <article>
      <h1>MotoGp, Marquez vince pure a Valencia davanti a Quartararo e Miller</h1>
      <h2>Il campione del mondo trionfa anche nell’ultima gara della stagione: sul podio con lui il francese e il ducatista. Quarto Dovizioso, ottavo Valentino Rossi</h2>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author">Paolo Lorenzi</a></address>
      <p>Marc Marquez non si ferma neanche da campione del mondo. Il fenomeno della Honda vince infatti anche l’ultima gara della stagione (la sua 12ª dell’anno) sorpassando all’ottavo giro Fabio Quartararo e chiudendo in passerella da dominatore. Alle sua spalle proprio il francese della Yamaha (partito in pole) e il ducatista del team Pramac Jack Miller. Quarto ai piedi del podio Andrea Dovizioso (vicecampione del mondo per il terzo anno di fila) con la Ducati ufficiale, ottavo Valentino Rossi. Quattordicesimo nell’ultima gara della sua carriera Jorge Lorenzo, che giovedì aveva annunciato il suo ritiro. Episodio incredibile a metà gara: Zarco cade, si rialza e si dispera nella sabbia, camminando verso l’esterno della pista. Dietro di lui cade anche Lecuona, la moto arriva come un proiettile e falcia il francese, che viene colpito duramente sulle gambe e sbalzato in aria. Alla fine Zarco se la cava con una distorsione alla caviglia sinistra, ma poteva andargli molto peggio.</p>
    </article>
  </body>
</html>