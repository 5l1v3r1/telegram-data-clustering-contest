<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-franciyi-zatrimali-dvoh-cholovikiv-pidozryuvanih-u-zamahu-na-makrona-329941_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T22:56:00+00:00"/>
    <meta property="og:title" content="У Франції затримали двох чоловіків, підозрюваних у замаху на Макрона"/>
    <meta property="og:description" content="Раніше були затримані ще кілька людей - всі з ультраправого угрупування"/>
  </head>
  <body>
    <article>
      <h1>У Франції затримали двох чоловіків, підозрюваних у замаху на Макрона</h1>
      <h2>Раніше були затримані ще кілька людей - всі з ультраправого угрупування</h2>
      <address>
        <time datetime="2019-11-16T22:56:00+00:00">16 Nov 2019, 22:56</time>
      </address>
      <p>У Франції затримані нові підозрювані у справі про організацію замаху на президента <a href="https://dt.ua/WORLD/makron-zayaviv-scho-u-nato-smert-mozku-328825_.html"><b>Еммануеля Макрона</b></a>. Обидва вони вже потрапляли в поле зору спецслужб рік тому. Замах, за попередніми даними, планувався на 7 листопада.</p>
      <p>Французькі спецслужби затримали ще двох підозрюваних у справі про організацію замаху на президента країни Эммануеля Макрона. У п'ятницю, 15 листопада, вони постали перед судом, який розглядає справи про тероризм. Про це в суботу, 16 листопада, повідомляють французькі ЗМІ з посиланням на джерела в поліції, передає <a href="http://m.ru.rfi.fr/%D1%84%D1%80%D0%B0%D0%BD%D1%86%D0%B8%D1%8F/20191116-%D1%84%D1%80%D0%B0%D0%BD%D1%86%D1%83%D0%B7%D1%81%D0%BA%D0%B8%D0%B5-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D1%8B-%D0%B7%D0%B0%D0%B4%D0%B5%D1%80%D0%B6%D0%B0%D0%BB%D0%B8-%D0%B5%D1%89%D0%B5-%D0%B4%D0%B2%D0%BE%D0%B8%D1%85-%D0%BF%D0%BE%D0%B4%D0%BE%D0%B7%D1%80%D0%B5%D0%B2%D0%B0%D0%B5%D0%BC%D1%8B%D1%85-%D0%BF%D0%BE-%D0%B4%D0%B5%D0%BB%D1%83-%D0%BE-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B8-%D0%BD%D0%B0-%D0%BF%D1%80%D0%B5">RFI</a>.</p>
      <p>Двоє чоловіків у віці 30 і 45 років були затримані у вівторок на північному сході Франції. У п'ятницю вдень їм пред'явили звинувачення в участі в "злочинній терористичній організації". Згідно того ж джерела, їх помістили під варту.</p>
      <p>За даними слідства, обидва затриманих є членами ультраправого угрупування Les Barjols. Вони підозрюються в участі у зборах, під час яких планувалися насильницькі дії, в тому числі проти президента Франції Макрона.</p>
      <p>Обидва вони вже потрапляли в поле зору Генерального управління внутрішньої безпеки (DGSI) у ході розслідування за підозрою у замаху на президента Франції рівно рік тому, під час святкування сторіччя закінчення Першої світової війни.</p>
      <p>Нагадаємо, що за попередніми даними, новий замах планувався на 7 листопада під час візиту Еммануеля Макрона в місто Шарлевіль-Мезьєр у департаменті Арденни. Тоді ж по гарячих слідах було затримано шість осіб, які зізналися, що планували замах на президента.</p>
      <p>Запобігти замах допомогло спостереження за 63-річним пенсіонером Жан-П'єром Буйєром, який знаходився в зоні уваги внутрішньої розвідки після спроби замаху на Макрона в 2018 році.</p>
      <p>У розмові, перехопленій поліцією, Буйер сказав, що хоче напасти на главу держави з керамічним ножем, який не зможуть виявити металошукачі. DGSI стежила за його переговорами на зашифрованих месенджерах.</p>
      <p>За даними каналу France2, поліція втрутилася, коли колишній торговець лісом, а нині пенсіонер Жан-П'єр Буйер, який проживає в департаменті Ізер, здійснив поїздку до одного з однодумців. Він був затриманий в місті Бузонвілль (департамент Мозель) разом з трьома іншими підозрюваними. У багажнику його автомобіля було знайдено керамічний ніж.</p>
      <p>Під час обшуків у підозрюваних було вилучено мисливську та колекційну зброю, а також заряди для гранат, проте слідство поки не встановило, як саме використовувалася ця зброя. Надалі в рамках розслідування був затриманий ще один чоловік і жінка 60 років. В даний час всі вони перебувають під вартою в Парижі.</p>
      <p><b><a href="https://dt.ua/POLITICS/makron-anonsuvav-peregovori-franciyi-ta-rf-schodo-situaciyi-v-donbasi-321781_.html">Президент Франції Еммануель Макрон дав </a></b>інтерв'ю правому журналу Valeurs Actuelles, вживши під час розмови фразу "нелегальні українські або болгарські банди", повідомляє <a href="https://www.dw.com/uk/%D0%BC%D0%B0%D0%BA%D1%80%D0%BE%D0%BD-%D0%B2-%D1%96%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B0%D0%B2%D0%BE%D0%BC%D1%83-%D0%B6%D1%83%D1%80%D0%BD%D0%B0%D0%BB%D1%83-%D0%B7%D0%B3%D0%B0%D0%B4%D0%B0%D0%B2-%D0%BF%D1%80%D0%BE-%D0%BD%D0%B5%D0%BB%D0%B5%D0%B3%D0%B0%D0%BB%D1%8C%D0%BD%D1%96-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96-%D0%B1%D0%B0%D0%BD%D0%B4%D0%B8/a-51077861?maca=uk-Facebook-sharing">DW</a>.</p>
      <p>Зокрема французький президент заявив про необхідність боротьби проти "паралельних суспільств та нелегальної імміграції у Франції". У цьому контексті він згадав українців, маючи на увазі нелегальних мігрантів.</p>
      <p>"Я віддаю перевагу легальним мігрантам з Гвінеї або Кот-д'івуару (...) замість нелегальних українських або болгарських банд", - сказав Макрон для Valeurs Actuelles.</p>
      <p>Противники Макрона вважають, що такими заявами президент намагається відібрати голоси у правопопулистки Марін Ле Пен на майбутніх президентських виборах у 2022 році".</p>
      <footer>За матеріалами: <a href="https://dt.ua/go/aHR0cDovL3J1LnJmaS5mci8=">ru.rfi.fr</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>