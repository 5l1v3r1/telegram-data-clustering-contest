<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/irak-sinir-kapilarini-yaya-gecisine-kapatti-1207676.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T22:40:00+00:00"/>
    <meta property="og:title" content="Irak, sınır kapılarını yaya geçişine kapattı"/>
    <meta property="og:description" content="Irak hükümeti, İran yönetiminin talebi üzerine ülkenin güneyi ve doğusundaki 2 sınır kapısını tek taraflı olarak yaya geçişine kapattı."/>
  </head>
  <body>
    <article>
      <h1>Irak, sınır kapılarını yaya geçişine kapattı</h1>
      <h2>Irak hükümeti, İran yönetiminin talebi üzerine ülkenin güneyi ve doğusundaki 2 sınır kapısını tek taraflı olarak yaya geçişine kapattı.</h2>
      <address>
        <time datetime="2019-11-16T22:40:00+00:00">16 Nov 2019, 22:40</time>
      </address>
      <p><b>Irak Gümrükler Heyeti Sözcüsü Aladdin el-Kaysi</b>, yaptığı yazılı açıklamada, sınır kapısında ticari geçişlerin normal şekilde devam ettiğini ancak İran'da başlayan gösteriler nedeniyle Tahran yönetiminin talebi üzerine <b>Irak</b>'tan <b>İran</b>'a yaya geçişlerinin güneydeki Şelemçe ve doğudaki <b>Eş-Şib Sınır Kapısı</b>'dan tek taraflı durdurulduğunu ifade etti.</p>
      <p>Irak'ın resmi haber ajansı <b>INA</b>'da daha önce yer alan haberde, Basra vilayetinde hükümet karşıtı gösteriler düzenleyen eylemcilerin, <b>Şelemçe Gümrük Kapısı</b>'na açılan ana yolu trafiğe kapattığı belirtilmişti.</p>
      <p>
        <b>Um Kasr Limanı yeniden trafiğe açıldı</b>
      </p>
      <p>Yerel medyadaki haberlere göre Irak'ın ihracat ve ithalatının can damarı olan Basra'daki Um Kasr Limanı'na açılan yolları dünden bu yana kapatan göstericiler, eylemlerine son verdi.</p>
    </article>
  </body>
</html>