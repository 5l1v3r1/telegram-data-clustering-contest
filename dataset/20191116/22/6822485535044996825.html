<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825186.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T22:10:00+00:00"/>
    <meta property="og:title" content="افزایش سقف تسهیلات مسکن از محل اوراق"/>
    <meta property="og:description" content="به گزارش ایرنا، ابولقاسم رحیمی انارکی، با اشاره به برنامه های بانک مسکن در رونق بخشی به بخش مسکن با توجه به رکود موجود، یکی از راهکارهای رونق بخشی مسکن را افزایش سال ساخت واحدهای مسکونی به بیش از ۲۵ سال عنوان کرد و افزود: پیش از این تسهیلات به واحدهای حداکثر ۲۰تا ۲۵سال ساخت پرداخت می شد اما در حال حاضر به ۲۵تا ۳۰سال ساخت افزایش یافته است."/>
  </head>
  <body>
    <article>
      <h1>افزایش سقف تسهیلات مسکن از محل اوراق</h1>
      <address>
        <time datetime="2019-11-16T22:10:00+00:00">16 Nov 2019, 22:10</time>
      </address>
      <p>مدیرعامل بانک مسکن از افزایش سقف تسهیلات مسکن از محل اوراق حق تقدم در صورت موافقت بانک مرکزی خبر داد.</p>
      <p>به گزارش ایرنا، ابولقاسم رحیمی انارکی، با اشاره به برنامه های بانک مسکن در رونق بخشی به بخش مسکن با توجه به رکود موجود، یکی از راهکارهای رونق بخشی مسکن را افزایش سال ساخت واحدهای مسکونی به بیش از ۲۵ سال عنوان کرد و افزود: پیش از این تسهیلات به واحدهای حداکثر ۲۰تا ۲۵سال ساخت پرداخت می شد اما در حال حاضر به ۲۵تا ۳۰سال ساخت افزایش یافته است.</p>
      <p>مدیر عامل بانک گفت: افزایش سال ساخت یکی از راهکارهایی هست که یک محدوده وسیعتر از واحدهای مسکونی موجود را می تواند در سبد تسهیلاتی بانک قرار دهد.</p>
      <p>رییس هیأت مدیره بانک قیمت پایین تر ومتناسب با قدرت خرید گروه هدف را از مزایای افزایش سال ساخت واحدهای مسکونی بیان واظهار امیدواری کرد: این امر تاثیر مثبتی بر رونق مسکن بگذارد.</p>
      <p>رحیمی انارکی موضوع افزایش سقف تسهیلات از محل اوراق حق تقدم را از برنامه های دیگر بانک در رونق بخشی مسکن برشمرد وگفت: کارهای نهایی درحال انجام است که نیاز به مجوز بانک مرکزی دارد و در صورت موافقت بانک مرکزی ما می توانیم این امکان را برای گیرندگان متقاضی تسهیلات فراهم کنیم.</p>
    </article>
  </body>
</html>