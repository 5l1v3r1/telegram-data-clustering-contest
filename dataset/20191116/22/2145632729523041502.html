<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18570982-un-start-up-vrea-sa-construiasca-hoteluri-orbitale-folosind-deseuri-spatiale"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Un start up vrea să construiască hoteluri orbitale folosind deşeuri spaţiale"/>
    <meta property="og:description" content="Un start up canadian vrea să folosească bucăţile de rachete spaţiale de pe orbită pentru a construi hoteluri în spaţiu."/>
  </head>
  <body>
    <article>
      <h1>Un start up vrea să construiască hoteluri orbitale folosind deşeuri spaţiale</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18570982/1/deseuri-spatiu-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Un start up canadian vrea să folosească bucăţile de rachete spaţiale de pe orbită pentru a construi hoteluri în spaţiu.</p>
      <p>Explorarea spaţială este un o activitate destul de murdară, care generează o cantitate mare de <a href="https://www.descopera.ro/stiinta/18229569-combustibilul-verde-al-nasa-a-trecut-de-primul-test-de-siguranta">noxe </a>şi de deşeuri pe orbita terestră, acestea din urmă tind să devină o problemă tot mai mare. În cel mai rău caz, toate aceste deşeuri de pe orbită ar putea să se ciocnească şi să ducă la formarea unei reacţii în lanţ care să împiedice capacitaţile spaţiale ale speciei noastre pentru perioade îndelungate, aşa numitul <a href="https://www.descopera.ro/stiinta/18128839-satelitii-starlink-lanseze-spacex-pericol-pentru-planeta">efect Kessler</a>.</p>
      <p>De-a lungul timpului au fost propuse o serie de metode care să ajute la <a href="https://www.descopera.ro/stiinta/16930649-chinezii-doresc-sa-distruga-gunoiul-spatial-cu-ajutorul-laserelor">curăţarea orbitei terestre</a>, multe dintre acestea implicând distrugerea acestora, totuşi un parteneriat dintre start up-ul <a href="https://www.descopera.ro/dnews/18267382-canada-vrea-sa-se-implice-in-curatarea-deseurilor-spatiale">canadian </a>Maritime Launch Services (MLS) şi Nanoracks , o companie care oferă servicii spaţiale, propune ca o parte dintre aceste deşeuri, mai exact treptele superioare al rachetelor, să primească o nouă destinaţie şi să devină hoteluri spaţiale, laboratoare spaţiale sau unităţi de depozitare, notează <a href="http://futurism.com/startup-reuse-old-rocket-parts-space?fbclid=IwAR0sMHWbFP8ipWAffuLTfTSwd__d54BhQ4-jXCpbfk7tGG273XfcbkyQQSU">Futurism</a>.</p>
      <p>„Sunt multe lucruri pe care le poţi face cu treptele superioare ale rachetelor şi credinţa noastră de bază la Nanoracks este că astfel risipim ceva important în spaţiu”, explică Jeffrey Manber, CEO al Nanoracks.</p>
      <p>În viitorul, mai mult sau mai puţin apropiat, cele două companii speră ca roboţi lansaţi în spaţiu cu rachetele MLS să recondiţioneze bucăţile de rachete care plutesc pe orbită, evitând astfel costurile ascociate operaţiunilor necesare schimbării destinaţiei acestor bucăţi de rachetă pe Terra.</p>
      <p>În prezent, colaborarea celor două companii rămâne doar o idee şi asta datorită faptului că rachetele Cyclone 4Ms folosite de către MLS sunt prea mici pentru a fi folosite de către oameni şi, conform lui Manber, există riscul ca „acestea să nu fie suficient de sigure”.</p>
      <p>„Oricum, avem toate obiectele acestea acolo (n.r. în spaţiu), aşa că de ce să nu le luăm şi să le reutilizăm şi să le dăm o utilizare secundă?”, explică Manber.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18186930-deseurile-spatiale-un-pericol-pentru-instrumentele-stiintifice">Deşeurile spaţiale, un pericol pentru instrumentele ştiinţifice</a>
        </b>
      </p>
      <p>
        <b>
          <a href="https://www.descopera.ro/stiinta/18128839-satelitii-starlink-lanseze-spacex-pericol-pentru-planeta">Sateliţii Starlink, pe care vrea să îi lanseze SpaceX, ar putea fi un pericol pentru planetă</a>
        </b>
      </p>
      <p>
        <b>
          <a href="https://www.descopera.ro/dnews/18267382-canada-vrea-sa-se-implice-in-curatarea-deseurilor-spatiale">Canada vrea să se implice în curăţarea deşeurilor spaţiale</a>
        </b>
      </p>
      <p>
        <b>
          <a href="https://www.descopera.ro/stiinta/16930649-chinezii-doresc-sa-distruga-gunoiul-spatial-cu-ajutorul-laserelor">Chinezii doresc să distrugă ''gunoiul'' spaţial cu ajutorul laserelor</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/14608146-astronautii-de-pe-issevacuati-intr-o-capsula-soyuzdin-cauza-riscului-de-impact-cu-deseuri-spatiale"/>
        <a href="https://www.descopera.ro/stiinta/18186930-deseurile-spatiale-un-pericol-pentru-instrumentele-stiintifice"/>
        <a href="https://www.descopera.ro/stiinta/17880600-harpon-curatare-deseuri-spatiu"/>
        <a href="https://www.descopera.ro/dnews/8068558-un-laser-ar-putea-distruge-deseurile-spatiale"/>
      </related>
    </article>
  </body>
</html>