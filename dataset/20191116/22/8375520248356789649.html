<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/culture/pishla-z-zhittya-znamenita-kerivnicya-baletu-nacionalnoji-operi-ukrajini-640426.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T22:13:03+00:00"/>
    <meta property="og:title" content="Пішла з життя знаменита керівниця балету Національної опери України"/>
    <meta property="og:description" content="Колеги балетмейстерки Аніко Рехвіашвілі зазначають, що вона хворіла"/>
  </head>
  <body>
    <article>
      <h1>Пішла з життя знаменита керівниця балету Національної опери України</h1>
      <address>
        <time datetime="2019-11-16T22:13:03+00:00">16 Nov 2019, 22:13</time>
      </address>
      <h4>Колеги балетмейстерки Аніко Рехвіашвілі зазначають, що вона хворіла</h4>
      <p>У суботу, 16 листопада, пішла з життя художня керівниця Національного академічного театру опери та балету України ім. Тараса Шевченка, відома балетмейстерка Аніко Рехвіашвілі. Їй було 55 років.</p>
      <p>Про це повідомили у <a href="https://www.opera.com.ua/news/pishla-z-zhyttya-hudozhniy-kerivnyk-baletu-nacionalnoyi-opery-ukrayiny-aniko-rehviashvili">пресслужбі</a> театру.</p>
      <p>Наразі точно невідомо, що стало причиною її смерті, однак колеги балетмейстерки зазначають, що вона хворіла. </p>
      <p>«Вона була великою творчою особистістю з власним баченням і розумінням сутності хореографічного мистецтва, віддавала горіння свого серця і велике натхнення балету, який був альфою і омегою її творчого життя. Вона залишила яскравий слід не тільки в історії Національної опери України, а й у світовому хореографічному мистецтві», - відзначили в Національній опері.</p>
      <p>Балетмейстерка все життя присвятила балету. Вона є автором хореографічних постановок для драматичних театрів, кіно і різних шоу. А за час своєї роботи в Національній опері України реалізувала численні хореографічні постановки для спектаклів, зокрема, «Віденський вальс», «Наталка Полтавка», «Дама з камеліями».</p>
      <p>Рехвіашвілі була лауреаткою Міжнародного конкурсу ім. Сержа Лифаря (1996 р., третя премія у номінації хореографія), а також лауреаткою 25-ї ювілейної премії «Київська пектораль» у номінації «Краще пластичне вирішення вистави» (балет «Снігова королева»).</p>
      <p>До слова, у суботу в Росії п<a href="https://glavcom.ua/world/observe/u-rosiji-pomer-vidomij-opozitsijnij-politik-640392.html">омер відомий опозиційний політик</a>.</p>
      <related>
        <a href="https://glavcom.ua/news/shche-odin-aktor-ide-z-molodogo-teatru-639467.html"/>
        <a href="https://glavcom.ua/country/culture/skandal-u-stolichnomu-teatri-vidoma-aktrisa-zrobila-guchnu-zajavu-pro-zvilnennja-638853.html"/>
        <a href="https://glavcom.ua/news/teatr-franka-na-festivali-v-kitaji-otrimav-chotiri-golovni-nagorodi--638044.html"/>
      </related>
    </article>
  </body>
</html>