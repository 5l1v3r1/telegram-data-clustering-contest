<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/alappuzha-temporary-labourer-coomitted-suicide-after-found-drugs-were-taken-illegally-from-hospital756.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T22:01:00+00:00"/>
    <meta property="og:title" content="ആയുര്‍വേദ ആശുപത്രിയില്‍ മരുന്ന് കടത്ത്; ജീവനക്കാരി ആത്മഹത്യ ചെയ്തു"/>
    <meta property="og:description" content="Alappuzha KERALA NEWS Suicide Kerala ആലപ്പുഴ: കാര്‍ത്തികപ്പള്ളിയിലെ സര്‍ക്കാര്‍ ആശുപത്രിയില്‍ മരുന്ന് കടത്ത് കണ്ടെത്തിയതിന് പിന്നാലെ താത്കാലിക ജീവനക്കാരി ആത്മഹത്യ ചെയ്തു."/>
  </head>
  <body>
    <article>
      <h1>ആയുര്‍വേദ ആശുപത്രിയില്‍ മരുന്ന് കടത്ത്; ജീവനക്കാരി ആത്മഹത്യ ചെയ്തു</h1>
      <address><time datetime="2019-11-16T22:01:00+00:00">16 Nov 2019, 22:01</time> by <a rel="author">ന്യൂസ് ഡെസ്‌ക്</a></address>
      <p>ആലപ്പുഴ: കാര്‍ത്തികപ്പള്ളിയിലെ സര്‍ക്കാര്‍ ആശുപത്രിയില്‍ മരുന്ന് കടത്ത് കണ്ടെത്തിയതിന് പിന്നാലെ താത്കാലിക ജീവനക്കാരി ആത്മഹത്യ ചെയ്തു. ആയുര്‍വേദ ആശുപത്രിയിലെ ജീവനക്കാരി അരുണയെയാണ് വീട്ടിനുള്ളില്‍ തൂങ്ങി മരിച്ച നിലയില്‍ കണ്ടെത്തിയത്.</p>
      <p>ആയുര്‍വേദ ആശുപത്രിയില്‍ ഇന്ന് പരിശോധന നടന്നിരുന്നു. പരിശോധനയില്‍ മരുന്ന് കുപ്പികള്‍ക്കിടയില്‍ വെള്ളം നിറച്ച കുപ്പികളും ചില മരുന്ന് പാക്കറ്റുകള്‍ അപ്രത്യക്ഷ്യമായതായും ആശുപത്രിയില്‍ നിന്ന് വ്യാപകമായി മരുന്ന് കടത്ത് നടന്നിരുന്നതായി ഡോക്ടറും പഞ്ചായത്തംഗങ്ങളും കണ്ടെത്തിയിരുന്നു.</p>
      <related>
        <a href="https://www.doolnews.com/isha-latheef-twin-sister-of-fathima-latheef-comment-in-fathimas-murder7823.html?utm_source=doolnews&amp;utm_medium=related"/>
      </related>
      <p>അതിനു പിന്നാലെയാണ് മരുന്നുകള്‍ കടന്ന വിവരം ശ്രദ്ധയില്‍പ്പെട്ടത്. അതിനു പിന്നാലെയാണ് മരുന്ന് കൊള്ള നടന്ന വിവരം പുറത്തറിഞ്ഞത്. ഒരു താത്കാലിക ജീവനക്കാരിയും ഡോക്ടറും മാത്രമാണ് ആശുപത്രിയില്‍ ഉണ്ടായിരുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>നേരത്തെയും ആശുപത്രിയില്‍ ഇത്തരത്തില്‍ മരുന്ന് കടത്ത് ഉണ്ടായിട്ടുണ്ടെന്നാണ് ഡോക്ടര്‍ പറഞ്ഞത്. 35,000 രൂപ വില വരുന്ന മരുന്ന് നേരത്തെ കടത്തുകയും അത് ജീവനക്കാരിയില്‍ നിന്ന് തിരിച്ചു പിടിക്കുകയും ചെയ്യുന്ന സ്ഥിതി ഉണ്ടായെന്നുമാണ് ഡോക്ടര്‍ പറഞ്ഞു.</p>
      <related>
        <a href="https://www.doolnews.com/cpim-pb-comment-on-sabarimala-women-entry-255.html?utm_source=doolnews&amp;utm_medium=related"/>
      </related>
      <p>ജീവനക്കാരി കുറ്റം സമ്മതിച്ചിരുന്നുവെങ്കിലും ആര്‍ക്കാണ് മരുന്ന കൊടുത്തത് എവിടേക്കാണ് കൊണ്ടു പോയത് എന്നതു സംബന്ധിച്ച വിവരങ്ങളൊന്നും തന്നെ ലഭിച്ചിരുന്നില്ല.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ആശുപത്രി പൂട്ടി ഈ വിഷയത്തില്‍ നടപടിയെടുക്കാന്‍ പഞ്ചായത്ത് തിങ്കളാഴ്ച യോഗം ചേരാനിരിക്കെയാണ് വീട്ടിലേയ്ക്ക് മടങ്ങിപോയ അരുണ ആത്മഹത്യ ചെയ്തത്.</p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>