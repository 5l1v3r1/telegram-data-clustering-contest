<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://footballtransfer.com.ua/ua-amerika-azia/news-90769.html"/>
    <meta property="og:site_name" content="Футбольні трансфери"/>
    <meta property="article:published_time" content="2019-11-16T22:40:00+00:00"/>
    <meta property="og:title" content="Голкіпер &quot;Олександрії&quot;: Їздив на перегляд в США та Іран"/>
    <meta property="og:description" content="Воротар молодіжної збірної України та &quot;Олександрії&quot; Олег Білик сказав, де міг опинитись. Повідомляють Футбольні трансфери"/>
  </head>
  <body>
    <article>
      <h1>Голкіпер "Олександрії": Їздив на перегляд в США та Іран</h1>
      <address><time datetime="2019-11-16T22:40:00+00:00">16 Nov 2019, 22:40</time> by <a rel="author">dmytrokorotayev</a></address>
      <figure>
        <img src="http://footballtransfer.com.ua/uploads/images/aaa/2300_bil.jpg"/>
      </figure>
      <p>Воротар молодіжної збірної України та "Олександрії" <b>Олег Білик</b> сказав, де міг опинитись. Повідомляють <a href="http://footballtransfer.com.ua/">Футбольні трансфери</a></p>
      <p><b>- Коли ви грали за стрийську "Скалу", вас нібито запрошували в МЛС. Принаймні, про це писала преса.</b><br/>- Так, я їздив у Штати і тренувався з "Філадельфією Юніон". Перегляд минув доволі непогано, втім виникли проблеми з документами і я повернувся додому. Згодом нам повідомили про те, що Скалу буде розформовано і ми станемо вільними агентами. Мені розповіли про варіант з "Олександрією" - зовсім скоро ми підписали контракт.</p>
      <p><b>– Стрийська "Скала" була унікальним проектом і намагалася нав’язувати конкуренцію провідним українським футбольним академіям. Умови були хорошими?</b><br/>– Думаю, академія Скали нічим не поступалася академіям <a href="http://footballtransfer.com.ua/club/Dynamo+Kiew/2">Динамо</a> та Шахтаря. У нас було хороше харчування, якісні поля, сильні тренери, цікаві тренування. Ми мали всі умови для того, щоб повноцінно зростати. До речі, крім МЛС, у мене був варіант з іранським "Персеполісом", де грали Володимир Прийомов та Олексій Полянський. Команда була чемпіоном Ірану, я з’їздив туди на тиждень, однак відчув, що не зможу там залишитися. Не сподобалися умови і середовище. Менталітет людей зовсім інший - просто було не по собі, - сказав Білик.</p>
      <p>Сайт <a href="http://footballtransfer.com.ua/">Footballtransfer</a>, оперативні новини про <a href="http://footballtransfer.com.ua/">футбольні трансфери</a>!</p>
      <footer>Джерело: <a href="http://football24.ua/">football24.ua</a></footer>
    </article>
  </body>
</html>