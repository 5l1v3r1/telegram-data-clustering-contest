<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-raptovo-pochav-prohodzhennya-medobstezhennya-50053965.html"/>
    <meta property="og:site_name" content="НВ"/>
    <meta property="article:published_time" content="2019-11-16T22:45:00+00:00"/>
    <meta property="og:title" content="Трамп «за незвичайних обставин» почав проходження медобстеження — CNN"/>
    <meta property="og:description" content="Президент США Дональд Трамп почав «часткове» проходження щорічного медичного обстеження, повідомила прес-секретарка Білого дому Стефані Грішем."/>
  </head>
  <body>
    <article>
      <h1>Трамп «за незвичайних обставин» почав проходження медобстеження — CNN</h1>
      <h2>Президент США Дональд Трамп почав «часткове» проходження щорічного медичного обстеження, повідомила прес-секретарка Білого дому Стефані Грішем.</h2>
      <address>
        <time datetime="2019-11-16T22:45:00+00:00">16 Nov 2019, 22:45</time>
      </address>
      <p>«Напередодні дуже напруженого 2020 року президент використовує вільні вихідні, щоб почати часткове проходження планового щорічного медичного обстеження», — сказала вона.</p>
      <p>Як повідомляє <a href="https://edition.cnn.com/2019/11/16/politics/trump-annual-physical-walter-reed/index.html">CNN</a>, <b>медобстеження проходить за «незвичайних обставин».</b> Трамп прибув до Національного військово-медичного центру імені Уолтера Ріда в Бетесді, штат Меріленд, без оголошення.</p>
      <p>Два попередні медобстеження президента США були оголошені заздалегідь і вказані в його щоденному публічному графіку. Цього разу президентський кортеж проїхав у медичний центр без попередження, а журналістам було сказано не повідомляти про це до прибуття в Уолтер Рід.</p>
      <p>Попереднє медобстеження Трамп пройшов у лютому. За його результатами здоров’я американського президента охарактеризували як «загалом дуже хороше».</p>
      <p>Читайте також:<br/><a href="https://nv.ua/ukr/world/geopolitics/impichment-trampa-posol-ssha-v-yes-skazav-shcho-zelenskiy-zrobit-use-shcho-poprosit-prezident-ssha-50053897.html">&amp;nbspПосол США в ЄС сказав, що Зеленський «зробить усе, що попросить» Трамп</a></p>
    </article>
  </body>
</html>