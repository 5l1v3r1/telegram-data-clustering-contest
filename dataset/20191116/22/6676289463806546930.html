<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/bogdan-niculescu-duvaz-a-murit-325831.html"/>
    <meta property="og:site_name" content="Observator"/>
    <meta property="article:published_time" content="2019-11-16T22:30:00+00:00"/>
    <meta property="og:title" content="Fostul ministru Bogdan Niculescu-Duvăz a murit la vârsta de 70 de ani"/>
    <meta property="og:description" content="Fostul ministru Bogdan Niculescu-Duvăz a murit la vârsta de 70 de ani. El a încetat din viață sâmbătă seară, au transmis apropiații."/>
  </head>
  <body>
    <article>
      <h1>Fostul ministru Bogdan Niculescu-Duvăz a murit la vârsta de 70 de ani</h1>
      <address><time datetime="2019-11-16T22:30:00+00:00">16 Nov 2019, 22:30</time> by <a rel="author">Cristian Totestean</a></address>
      <p>
        <b>
          <b>Fostul ministru Bogdan Niculescu-Duvăz a murit la vârsta de 70 de ani. El a încetat din viață sâmbătă seară, au transmis apropiații.</b>
        </b>
      </p>
      <p>Informația despre decesul lui Bogdan Niculescu Duvăz a apărut în spațiul public sâmbătă seară, pe Facebook.</p>
      <p><i>”In aceasta seara, Bogdan Niculescu-Duvaz ne-a parasit! A plecat intr-o lume mai buna, in care sa isi arate sufletul mare... Drum bun, prieten drag! Mergi linistit acolo sus, printre stele”</i>, a scris fostul secretar de stat Gabriel Liviu Ispas.</p>
      <p>Surse apropiate familiei spun că fostul politician ar fi suferit de ciroză de câțiva ani.</p>
      <h3>Reacții după moartea politicianului</h3>
      <p><i>”Am aflat cu multă durere ca astăzi a încetat din viața, Bogdan Niculescu Duvaz, unul din primii membri ai Frontului Salvării Naționale, un politician serios și discret, care a fost o prezenta semnificativă in viața politica românească timp de mai mult de 20 de ani. Eu unul, nu te voi uita, Bogdane!”</i>, a reacționat fostul său coleg Ioan Mircea Pașcu, pe Facebook.</p>
      <p>Dan Matei-Agathin, de asemenea, a reacționat tot pe Facebook.</p>
      <p><i>”Un vechi şi bun prieten ne-a părăsit. Dumnezeu sa-l ierte pe Bogdan Niculescu-Duvaz!”</i>, a scris fostul ministru.</p>
      <p>Mihai Fifor a scris și el un mesaj.</p>
      <p>”Astăzi, Partidul Social Democrat a pierdut un om de nădejde şi un coleg extraordinar. Ne despărţim cu greu de Bogdan Niculescu Duvăz! Dumnezeu să te odihnească în pace, camarade! Condoleanţe familiei, în aceste clipe atat de grele!”, a transmis Fifor pe Facebook.</p>
      <h3>Cine a fost Bogdan Niculescu-Duvăz</h3>
      <p>Bogdan Niculescu-Duvăz a fost ministru în mai multe guverne postrevoluționare, ale premierilor Petre Roman, Victor Ciorbea și Adrian Năstase.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F16%2F325831%2F157393107374eaebe8.jpg&amp;w=800"/>
        <figcaption>
          <a href="https://observator.tv/galerie/bogdan-niculescu-duvaz-a-murit-id325831-play383635.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>În vârstă de 70 de ani, el a fost deputat între anii 1990 - 2016. A fost membru al Partidului Democrat, iar din 2003 a intrat în PSD.</p>
      <p>
        <i>- Acest articol a fost actualizat -</i>
      </p>
    </article>
  </body>
</html>