<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18567859-o-noua-epava-descoperita-in-suedia-ar-putea-fi-sora-geamana-a-unui-vas-faimos-scufundat-in-timpul-primului-voiaj"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="O nouă epavă descoperită în Suedia ar putea fi ''sora geamănă'' a unui vas faimos scufundat în timpul primului voiaj"/>
    <meta property="og:description" content="Arheologii sunt de părere că acest vas este „geamănul” vasului Vasa, construit pentru regele Gustav II-lea Adolf al Suediei."/>
  </head>
  <body>
    <article>
      <h1>O nouă epavă descoperită în Suedia ar putea fi ''sora geamănă'' a unui vas faimos scufundat în timpul primului voiaj</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/18567859/1/epava-jim-hensson-smtm-descopera.jpg"/>
          <figcaption>Credit foto: Jim Hensson/SMTM</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/18567859/2/epava-epava-jim-henssonsmtm.jpg"/>
          <figcaption>Credit foto: Jim HenssonSMTM</figcaption>
        </figure>
        <figcaption>Credit foto: Jim Hensson/SMTM</figcaption>
      </slideshow>
      <p>Arheologii sunt de părere că acest vas este „geamănul” vasului Vasa, construit pentru regele Gustav II-lea Adolf al Suediei.</p>
      <p>Arheologii suedezi sunt de părere că o epavă din apele Lacului Mälaren ar putea fi „sora geamănă” a vasului de război Vasa, construit pentru regele Gustav II-lea Adolf al <a href="https://www.descopera.ro/dnews/4347709-corabie-vikinga-scoasa-la-lumina-in-cel-mai-mare-lac-al-suediei">Suediei </a>şi care s-a scufundat în timpului voiajului inaugural la mai puţin de doi kilometri de portul din care pleca, notează <a href="http://www.thehistoryblog.com/archives/56974?fbclid=IwAR0wC0wIZUCD9VTnOd4mHD0owsXqspi_UJPzABTW3nVHsMiYbdLHl9LxpEc">The History Blog</a>.</p>
      <p>„Când am coborât... Am văzut acest zid cu o înălţime de 5-6 metri şi ne-am dat seama că e un vas de război masiv” a explicat arheologul marin Jim Hansson.</p>
      <figure>
        <img src="https://storage0.dms.mpinteractiv.ro/media/401/321/33406/18567859/2/epava-epava-jim-henssonsmtm.jpg"/>
      </figure>
      <p>
        <i>Credit foto: Jim HenssonSMTM</i>
      </p>
      <p>Epava se află într-o stare bună, spun arheologii, fiind conservată de apele reci şi întunecate ale lacului. Trebuie precizat faptul că această nouă epava se află într-o stare mai proastă în comparaţie cu Vasa şi asta datorită faptului că a fost folosită în confruntări militare şi, la finalul perioadei de uz militar, a fost scufundată în mod deliberat, servind ca parte a unui sistem de apărare împotriva unor atacuri maritime asupra Stockholm.</p>
      <p>Henrik Hybertsson, maestrul naval olandez care a fost angajat pentru a construi <a href="https://www.descopera.ro/dnews/4461552-un-vas-de-razboi-va-deveni-recif">vasul de război</a> Vasa, primise un contract pentru patru ambarcaţiuni, două cu o lungime de 41 de metri (Vasa şi Äpplet) şi două mai mici (Kronan şi Scepter), de 33 de metri. Arheologii sunt de părere că una dintre ultimele epave descoperite ar putea fi Äpplet, care a fost folosită începând cu anul 1629.</p>
      <p>Pentru a descoperi vechimea exactă a <a href="https://www.descopera.ro/istorie/16756034-noi-descoperiri-uimitoare-realizate-pe-epava-antikythera-care-a-gazduit-misteriosul-computer-care-inca-ii-intriga-pe-cercetatori">epavei </a>şi pentru a stabili dacă epava este sau nu Äpplet, arheologii au decis prelevarea unor mostre de lemn pentru datarea vasului. „Apoi putem vedea chiar unde a fost tăiată cheresteaua şi apoi putem să ne uităm în arhive şi cred că avem şanse bune să spunem exact ce navă este aceasta”, a explicat Hansson.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/istorie/16966713-video-doua-epave-ale-unor-corabii-extrem-de-rare-au-fost-gasite-in-marea-baltica">VIDEO. Două epave ale unor corăbii extrem de rare au fost găsite în Marea Baltică</a>
        </b>
      </p>
      <p>
        <b>
          <a href="https://www.descopera.ro/dnews/4347709-corabie-vikinga-scoasa-la-lumina-in-cel-mai-mare-lac-al-suediei">Corabie vikinga, scoasa la lumina in cel mai mare lac al Suediei</a>
        </b>
      </p>
      <p>
        <b>
          <a href="https://www.descopera.ro/istorie/18247480-o-epava-din-perioada-renasterii-a-fost-descoperita-in-marea-baltica">O epavă din perioada Renaşterii a fost descoperită în Marea Baltică</a>
        </b>
      </p>
      <p>
        <b>
          <a href="https://www.descopera.ro/istorie/16756034-noi-descoperiri-uimitoare-realizate-pe-epava-antikythera-care-a-gazduit-misteriosul-computer-care-inca-ii-intriga-pe-cercetatori">Noi descoperiri uimitoare realizate pe epava Antikythera care a găzduit misteriosul computer care încă îi intrigă pe cercetători</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/18476715-artefacte-recuperate-de-pe-epava-navei-elgin-pe-care-un-conte-o-incarcase-cu-obiecte-furate"/>
        <a href="https://www.descopera.ro/istorie/18324360-arheologii-din-africa-de-sud-au-descoperit-epava-unei-nave-olandeze"/>
        <a href="https://www.descopera.ro/istorie/18247480-o-epava-din-perioada-renasterii-a-fost-descoperita-in-marea-baltica"/>
        <a href="https://www.descopera.ro/istorie/18099967-epava-vas-australian-scufundat-doilea-razboi-mondial-descoperita"/>
      </related>
    </article>
  </body>
</html>