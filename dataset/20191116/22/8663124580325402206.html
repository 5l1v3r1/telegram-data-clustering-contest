<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/albaniya-frantsiya-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-16T22:51:00+00:00"/>
    <meta property="og:title" content="Албанія – Франція. Прогноз і ставка Вадима Скічка"/>
    <meta property="og:description" content="У групі Н, матчі якої відбудуться ввечері неділі вже усе ясно. Франція та Туреччина виходять на Євро з двох перших місць, Ісландія спробує пробитися на континентальну першість через Лігу Націй, Албанія, Андорра та Молдова втратили усі шанси. Втім матч за участі чинних чемпіонів світу все одно цікавий, переконує постійний прогнозист «Рейтингу Букмекерів» і коментатор MEGOGO Вадим Скічко."/>
  </head>
  <body>
    <article>
      <h1>Албанія – Франція. Прогноз і ставка Вадима Скічка</h1>
      <address><time datetime="2019-11-16T22:51:00+00:00">16 Nov 2019, 22:51</time> by <a rel="author">Вадим Скічко</a></address>
      <p>У групі Н, матчі якої відбудуться ввечері неділі вже усе ясно. Франція та Туреччина виходять на Євро з двох перших місць, Ісландія спробує пробитися на континентальну першість через Лігу Націй, Албанія, Андорра та Молдова втратили усі шанси. Втім матч за участі чинних чемпіонів світу все одно цікавий, переконує постійний прогнозист «Рейтингу Букмекерів» і коментатор MEGOGO Вадим Скічко.</p>
      <p>
        <b>21:45, 17 лис 2019</b>
      </p>
      <p>По-перше, хотілося б побачити гравців, який Дідьє Дешам рідше використовує у іграх за збірну. Наприклад, Альфонса Ареоля, Лео Дюбуа, Набіль Фекір давно у старті не з’являвся, а Матео Гендузі взагалі може дебютувати за «Синіх» саме проти Албанії. Глобального результату досягнуто, отже наставник французів цілком може провести ротацію. По-друге, виїзні ігри Франції останнім часом здебільшого непереконливі. Туреччині програли, Ісландію здолали мінімально забивши з пенальті. Навіть Молдова примудрилася забити французам у Кишиневі.</p>
      <p>Ну і Албанія не така безнадійна, як може здатися на перший погляд. Так, «Орли» щойно зганьбилися зігравши вдома у Ельбасані унічию з Андоррою, але загалом команда у Едоардо Реї не банальна. Вдома албанці прибили Ісландію та могли розраховувати бодай на нічию з Туреччиною. У останній грі групи проти чемпіонів світу на відкритті «Арени Комбетаре» у Тирані з підтримкою переповнених трибун Албанія точно має кинути виклик Франції. Як на мене у цій грі голи мають відбутися з обох сторін – французи майстерніші, натомість албанці більш вмотивовані.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-mal-ta-norvegiya-ofitsijnyj-match-z-motyvatsiyeyu-tovarys-kogo/"/>
        <a href="https://bookmaker-ratings.com.ua/tips/ispaniya-rumuniya-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/italiya-virmeniya-prognoz-i-stavka-yuriya-shevchenka/"/>
      </related>
    </article>
  </body>
</html>