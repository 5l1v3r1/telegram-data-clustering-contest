<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/uzhas-vegani-ostavikha-deteto-si-da-gladuva-do-smrt_news709716.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T22:21:00+00:00"/>
    <meta property="og:title" content="Ужас: Вегани оставиха детето си да гладува до смърт"/>
    <meta property="og:description" content="Когато спрял да диша, 35-годишната Шийла и 30-годишният Раян извикали линейка, но вече било късно"/>
  </head>
  <body>
    <article>
      <h1>Ужас: Вегани оставиха детето си да гладува до смърт</h1>
      <h2>Когато спрял да диша, 35-годишната Шийла и 30-годишният Раян извикали линейка, но вече било късно</h2>
      <address>
        <time datetime="2019-11-16T22:21:00+00:00">16 Nov 2019, 22:21</time>
      </address>
      <p>https://blitz.bg/svyat/uzhas-vegani-ostavikha-deteto-si-da-gladuva-do-smrt_news709716.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573923091-1.jpg"/>
      </figure>
      <p><b>Съдът в американския щат Флорида разглежда отвратителен случай. Родители - вегани оставиха 18-месечното си бебе да гладува до смърт. На годинка и половина момченцето тежало едва седем килограма, бил дехидратиран и имал увредени бъбреци.</b><br/><br/>Когато спрял да диша, 35-годишната Шийла и 30-годишният Раян извикали линейка, но вече било късно. <br/><br/>Лекарите не могли нищо друго да направят, освен да констатират смъртта. <br/><br/>Шийла и Раян имали четири деца, най-голямото от които било на 11 години, а най-малкото - на 18 месеца. И двамата родители били крайни вегани и хранели и децата си предимно със сурови зеленчуци и плодове. <br/><br/>Заради недостатъка от хранителни вещества децата били слаби, бледи и имали жълтеникава кожа. <br/><br/>Според Daily Mail едното от тях дори било с почернели зъби. Обикновено се хранели с манго, банани и авокадо. <br/><br/>Съседи разкиват, че виждали много рядко децата, през по-голямата част от времето не излизали от къщата си. Не ходели на училища, били обучавани от майката вкъщи. <br/><br/>Властите се намесили едва, след като се стигнало до трагедия. <br/><br/>В края на септември в дома на Шийла дошла линейка, след като тя съобщила, че синът й е спрял да диша, когато го накърмила. <br/><br/>Лекарите не могли да повярват на очите си. Детенцето било кожа и кости, на годинка и половина изглеждало като 7-месечно. По-късно аутопсията установила, че било дехидратирано, а бъбреците му въобще не функционирали.<br/><br/>Преди седмица родителите - вегани са арестували. Шийла разказала по време на разпитите, че седмица преди да умре, момченцето приемало като храна единствено майчино мляко. Мислела си, че не е гладно, защото му растели зъби. Останалите деца са отнети от родителите и са оставени в дом. <br/><br/><b>Превод БЛИЦ</b></p>
    </article>
  </body>
</html>