<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/vimatv/kairos-kataigides-kai-thyellodeis-anemoi-tin-kyriaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T22:10:54+00:00"/>
    <meta property="og:title" content="Καιρός : Καταιγίδες και θυελλώδεις άνεμοι την Κυριακή"/>
    <meta property="og:description" content="Η πρόγνωση της Εθνικής Μετεωρολογικής Υπηρεσίας"/>
  </head>
  <body>
    <article>
      <h1>Καιρός : Καταιγίδες και θυελλώδεις άνεμοι την Κυριακή</h1>
      <h2>Η πρόγνωση της Εθνικής Μετεωρολογικής Υπηρεσίας</h2>
      <address><time datetime="2019-11-16T22:10:54+00:00">16 Nov 2019, 22:10</time> by <a rel="author">ΤοΒΗΜΑ Team</a></address>
      <p>Μπορεί ο καιρός να μας δείχνει το «καλό» του πρόσωπο τα τελευταία 24ωρα, μετά τη σφοδρή κακοκαιρία «Βικτώρια» που έπληξε πριν από λίγες ημέρες πολλές περιοχές της χώρας, ωστόσο αναμένεται να χαλάσει ξανά.</p>
      <p>Η Εθνική Μετεωρολογική Υπηρεσία (ΕΜΥ) προβλέπει επιδείνωση του καιρού με βροχές και σποραδικές καταιγίδες για την Κυριακή.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Στα δυτικά θα σημειωθούν νεφώσεις με βροχές και από το βράδυ σποραδικές καταιγίδες, πιθανώς κατά τόπους ισχυρές στα βορειοδυτικά. Στην υπόλοιπη χώρα θα υπάρξουν ασθενείς βροχές κατά τόπους που από το βράδυ θα ενταθούν.</p>
      <p>Οι άνεμοι θα πνέουν στα δυτικά νοτιοανατολικοί 5 με 6 και στο Ιόνιο τοπικά 7 μποφόρ, ενώ στα ανατολικά θα πνέουν από ανατολικές διευθύνσεις 3 με 5 μποφόρ.</p>
      <h3>Αναλυτικά η πρόγνωση:</h3>
      <p>
        <b>Αττική</b>
      </p>
      <p>Στην Αττική παρατηρούνται αραιές νεφώσεις κατά τόπους πιο πυκνές με ασθενείς τοπικές βροχές.</p>
      <p>Οι άνεμοι θα πνέουν βορειοανατολικοί 3 με 4 μποφόρ και από το μεσημέρι βαθμιαία νοτιοανατολικοί με την ίδια ένταση.</p>
      <p>Η θερμοκρασία θα πνέει από 12 έως 22 βαθμούς.</p>
      <p>
        <b>Θεσσαλονίκη</b>
      </p>
      <p>Αραιές νεφώσεις που από το μεσημέρι θα πυκνώσουν και θα εκδηλωθούν ασθενείς τοπικές βροχές που το βράδυ θα ενταθούν.</p>
      <p>Οι άνεμοι θα πνέουν μεταβλητοί 3 με 4 μποφόρ και από το απόγευμα ανατολικοί νοτιοανατολικοί με την ίδια ένταση.</p>
      <p>Η θερμοκρασία θα κυμανθεί από 11 έως 19 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Στη δυτική και κεντρική Μακεδονία συναντούμε αραιές νεφώσεις που βαθμιαία από τα δυτικά θα πυκνώσουν και από το μεσημέρι θα εκδηλωθούν ασθενείς τοπικές βροχές, οι οποίες από το βράδυ θα ενταθούν. Στα υπόλοιπα θα σημειωθούν αραιές νεφώσεις κατά περιόδους πιο πυκνές.</p>
      <p>Οι άνεμοι θα πνέουν ανατολικοί βορειοανατολικοί 3 με 4 και στα ανατολικά τοπικά έως 5 μποφόρ. Από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.</p>
      <p>Η θερμοκρασία θα κυμανθεί πό 10 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>
        <b>Κυκλάδες, Κρήτη</b>
      </p>
      <p>Αραιές νεφώσεις που γρήγορα θα πυκνώσουν και θα εκδηλωθούν σποραδικές βροχές που τη νύχτα θα ενταθούν.</p>
      <p>Οι άνεμοι θα πνέουν βορειοανατολικοί 3 με 4 που γρήγορα θα στραφούν σε ανατολικούς νοτιοανατολικούς, τοπικά έως 5 μποφόρ.</p>
      <p>Η θερμοκρασία θα κυμανθεί από 16 έως 23 βαθμούς Κελσίου.</p>
      <p>
        <b>Νησιά Ιονίου, Ηπειρος, Δυτική Στερεά, Δυτική Πελοπόννησος </b>
      </p>
      <p>Νεφώσεις κατά τόπους αυξημένες με σποραδικές βροχές. Από το μεσημέρι βαθμιαία οι βροχές θα ενταθούν και από το βράδυ θα εκδηλωθούν σποραδικές καταιγίδες, πιθανώς κατά τόπους ισχυρές στα βορειοδυτικά.</p>
      <p>Οι άνεμοι θα πνέουν ανατολικοί νοτιοανατολικοί 4 με 6 και στο Ιόνιο τοπικά 7 μποφόρ.</p>
      <p>Η θερμοκρασία θα κυμανθεί από 12 έως 23 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>Θεσσαλία, Ανατολική Στερεά, Εύβοια, Ανατολική Πελοπόννησος</b>
      </p>
      <p>Αραιές νεφώσεις κατά τόπους πιο πυκνές με ασθενείς τοπικές βροχές.</p>
      <p>Οι άνεμοι θα πνέουν ανατολικοί βορειοανατολικοί 3 με 4 μποφόρ που από το μεσημέρι βαθμιαία θα στραφούν σε νοτιοανατολικούς με την ίδια ένταση.</p>
      <p>Η θερμοκρασία θα κυμανθεί από 11 έως 23 βαθμούς Κελσίου. Στα βόρεια θα είναι 3 με 4 βαθμούς χαμηλότερη.</p>
      <p>
        <b>Νησιά Ανατολικού Αιγαίου, Δωδεκάνησα</b>
      </p>
      <p>Αραιές νεφώσεις που από το απόγευμα βαθμιαία θα πυκνώσουν και θα εκδηλωθούν σποραδικές βροχές.</p>
      <p>Οι άνεμοι θα πνέουν μεταβλητοί 2 με 3 και στα βόρεια βορειοανατολικοί έως 4 μποφόρ. Γρήγορα από τα νότια θα στραφούν σε νοτιοανατολικούς 3 με 4 και από το βράδυ τοπικά 5 μποφόρ με τάση ενίσχυσης τη νύχτα.</p>
      <p>Η θερμοκρασία θα κυμανθεί από 16 έως 24 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Δείτε τι λέει για το νέο κύμα κακοκαιρίας ο Γιάννης Καλλιάνος</h3>
      <figure>
        <iframe src="https://www.youtube.com/embed/i74HNnMo4pc" width="640" height="360" data-service="Youtube" scrolling="no"/>
      </figure>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>