<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/sports/ilysiakos-olympiakos-0-3/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T22:05:49+00:00"/>
    <meta property="og:title" content="Ηλυσιακός – Ολυμπιακός 0-3"/>
    <meta property="og:description" content="Η γυναικεία ομάδα βόλεϊ του Ολυμπιακού επικράτησε εκτός έδρας του Ηλυσιακού με 3-0 σετ και έκανε το 5 στα 5 στο φετινό πρωτάθλημα."/>
  </head>
  <body>
    <article>
      <h1>Ηλυσιακός – Ολυμπιακός 0-3</h1>
      <h2>Η γυναικεία ομάδα βόλεϊ του Ολυμπιακού επικράτησε εκτός έδρας του Ηλυσιακού με 3-0 σετ και έκανε το 5 στα 5 στο φετινό πρωτάθλημα.</h2>
      <address><time datetime="2019-11-16T22:05:49+00:00">16 Nov 2019, 22:05</time> by <a rel="author">ΤοΒΗΜΑ Team</a></address>
      <p>Ασταμάτητη είναι η γυναικεία ομάδα βόλεϊ του Ολυμπιακού.</p>
      <p>Οι Ερυθρόλευκες χωρίς να αντιμετωπίσουν το παραμικρό πρόβλημα επικράτησαν εκτός έδρας με 3-0 σετ του Ηλυσιακού και έκαναν το «5 στα 5» στο φετινό πρωτάθλημα.</p>
      <p>
        <a href="https://www.in.gr/2019/11/16/in-tv/deltio/mandra-sygklonizoun-oi-martyries-ton-katoikon-dyo-xronia-meta/">Μάνδρα : Συγκλονίζουν οι μαρτυρίες των κατοίκων, δύο χρόνια μετά</a>
      </p>
      <p>Η ομάδα του Πειραιά κυριάρχησε απόλυτα στο τάραφλεξ του Κλειστού Γυμναστηρίου Ιλισίων «Αντ. Φώτσης» (25-10, 25-14, 25-17) και συνέχισε την απόλυτα νικηφόρα πορεία τους στη φετινή Volleyleague, ενώ πλέον στρέφει την προσοχή τους στον επαναληπτικό του Challenge Cup με τον Πορφύρα.</p>
      <p>Οι νταμπλούχες Ελλάδας θα υποδεχθούν τον Πορφύρα στο Ρέντη την ερχόμενη Τετάρτη (20/11, 19:00) με στόχο να σφραγίσουν την πρόκρισή τους στην επόμενη φάση της διοργάνωσης, καθώς στο πρώτο παιχνίδι είχαν κερδίσει εύκολα με 3-0 σετ.</p>
      <p>Αξίζει να σημειώσουμε ότι στη σημερινή αναμέτρηση με τον Ηλυσιακό δεν αγωνίστηκαν η Παναγιώτα Ξανθοπούλου, Άννα Ζιβογίνοβιτς, Αρέτα Κονόμη, Κατερίνα Γιώτα.</p>
      <p>Η εικόνα του αγώνα:</p>
      <p>Ο Ολυμπιακός ξεκίνησε πολύ δυνατά στην αναμέτρηση και πήρε το πρώτο σετ με 25-10 μέσα σε 18 λεπτά. Οι «ερυθρόλευκες» απέκτησαν γρήγορα το προβάδισμα το οποίο αύξαναν διαρκώς στη διάρκεια του σετ στο οποίο πρώτη σκόρερ ήταν η Σάσκια Χίπε με 7 πόντους και 7/7 επιθέσεις. Παράλληλα ο Ολυμπιακός είχε και 4 άσσους με τη Ζακχαίου να παίρνει τους τρείς εξ’ αυτών και την Χριστοδούλου τον ένα.</p>
      <p>H 13χρονή προερχόμενη από την ομάδα κορασίδων της «ερυθρόλευκης» Ακαδημίας, Θεοδώρα Φουμάκη, πραγματοποίησε το ντεμπούτο τους με τη φανέλα του Ολυμπιακού περνώντας στον αγωνιστικό χώρο στο 8-22. Το πρώτο σετ κατέληξε στον Ολυμπιακό με 10-25 ύστερα από άστοχο σερβίς από πλευράς Ηλυσιακού.</p>
      <p>Ανάλογη ήταν η εικόνα και του 2ου σετ, με τις «ερυθρόλευκες» να κυριαρχούν απόλυτα και να φτάνουν εύκολα στο 25-14 κάνοντας το 2-0 μέσα σε 38’ λεπτά! Μεγάλες διαφορές και καλή λειτουργία σε όλους τους τομείς ήταν το χαρακτηριστικό και του 2ου σετ στο διάστημα του οποίου η Τζίνα Λαμπρούση έφτασε στους 7 πόντους έχοντας 6/6 επιθέσεις και η Σάσκια Χίπε τις 10/11 πηγαίνοντας στους 10 πόντους.</p>
      <p>Διαφορετική ήταν η εικόνα στο 3ο σετ, το οποίο ήταν πιο κλειστό με τις δυο ομάδες να πηγαίνουν πόντο πόντο. Από το 10-9 με το οποίο βρέθηκε να χάνει ο Ολυμπιακός έτρεξε ένα 4-0 σερί χάρη στο οποίο  προηγήθηκε με 10-13.</p>
      <p>Στην εξέλιξη του σετ οι «ερυθρόλευκες» διεύρυναν το προβάδισμα φτάνοντας στο 13-18 με άσσο της Αλεξίας Καλανταρίδου, με τη Σία Τοτσίδου να πετυχαίνει το 13-19. Η Τοτσίδου έγραψε και το 14-23, η Χίπε με κερδισμένο μπλοκ άουτ έδωσε το πρώτο ματς μπολ στο 16-24 και η Τοτσίδου πέτυχε το 17-25 με το οποίο ο Ολυμπιακός έφυγε με τη νίκη από το κλειστό του Ηλυσιακού.</p>
      <p>Τα σετ: 0-3, 10-25 (18’), 14-25 (20’), 17-25 (22’)</p>
      <p>Η διακύμανση:</p>
      <p>1ο σετ: 4-8, 6-16, 6-21, 10-25<br/>2ο σετ: 2-8, 9-16, 13-21, 14-25<br/>3ο σετ: 7-8, 13-16, 13-21, 17-25</p>
      <p>Ο Μπράνκο Κοβάτσεβιτς δήλωσε μετά το ματς: «Κάναμε κάποιες αλλαγές σήμερα. Σε όλο το παιχνίδι ήμασταν πολύ καλά δεν έχει σημασία το επίπεδο του αντιπάλου.</p>
      <p>Στο 3ο σετ περιμέναμε λίγο να τελειώσει το παιχνίδι πράγμα  που δεν είναι καλό αλλά όλο το υπόλοιπο ματς ήταν αρκετά καλό για εμάς. Τώρα κοιτάμε το επόμενο παιχνίδι με τον Πορφύρα στο οποίο θέλουμε να σφραγίσουμε την πρόκριση στην επόμενη φάση του Challenge Cup».</p>
      <p>Από την πλευρά της η Τζίνα Λαμπρούση, ανέφερε: «Ήταν ένα εύκολο απόγευμα. σήμερα μπήκαμε από την αρχή πάρα πολύ συγκεντρωμένα και το κρατήσαμε μέχρι το τέλος φτάνοντας στην καθαρή νίκη. Είχαμε ορισμένες αλλαγές που βοήθησαν αρκετά σήμερα και θέλουμε να συνεχίσουμε με νίκες και να βελτιωνόμαστε παιχνίδι με παιχνίδι».</p>
      <p>
        <a href="https://www.tovima.gr/2019/11/17/sports/stefane-ase-ta-oneira-n-aggiksoun-ourano/">Στέφανε, άσε τα όνειρα ν’ αγγίξουν ουρανό!</a>
      </p>
    </article>
  </body>
</html>