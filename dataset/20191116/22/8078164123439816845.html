<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cultura/19_novembre_17/botticelli-nuova-attribuzione-galles-la-madonna-maestro-5b3645c6-0927-11ea-b74a-83e463a73bb9.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Botticelli, nuova attribuzione in Galles: «La Madonna è del maestro»"/>
    <meta property="og:description" content="A lungo considerata una copia, la «Madonna con bambino» conservata al Museo nazionale del Galles a Cardiff è stata giudicata autentica da un team di esperti"/>
  </head>
  <body>
    <article>
      <h1>Botticelli, nuova attribuzione in Galles: «La Madonna è del maestro»</h1>
      <h2>A lungo considerata una copia, la «Madonna con bambino» conservata al Museo nazionale del Galles a Cardiff è stata giudicata autentica da un team di esperti</h2>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author">Redazione Cultura</a></address>
      <p>È di Sandro Botticelli (1445-1510) il dipinto conservato al Museo nazionale del Galles a Cardiff che era considerato una copia della bottega dell’artista rinascimentale fiorentino. Il quadro raffigurante una Madonna con bambino è stato giudicato «autentico» da un team di storici dell’arte incaricati dalla direzione del museo, che finora lo conservava in un magazzino. Dopo l’attribuzione e l’autenticazione, l’opera è ora esposta nelle sale del Museo nazionale del Galles come «opera del maestro fiorentino Sandro Botticelli».</p>
      <p><b>L’annuncio è stato dato dalla Bbc che ha seguito le indagini storico-scientifiche</b> per una nuova serie di documentari I capolavori perduti del Regno Unito. Il quadro faceva parte della collezione della filantropa gallese Gwendoline Elizabet Davies (1882-1951) che lo aveva donato al museo di Cardiff come dipinto della bottega di Botticelli.</p>
    </article>
  </body>
</html>