<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/irak-ta-4-kentte-tatil-ilan-edildi-1207681.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T22:57:00+00:00"/>
    <meta property="og:title" content="Irak'ta 4 kentte tatil ilan edildi"/>
    <meta property="og:description" content="Irak'ta Sadr Hareketi lideri Mukteda es-Sadr, gösterilere destek için devlet memurlarının genel greve gitmesi çağrısı yaptı. Bu çağrı üzerine ülkenin güneyinde 4 kentte yarın tatil ilan edildi."/>
  </head>
  <body>
    <article>
      <h1>Irak'ta 4 kentte tatil ilan edildi</h1>
      <h2>Irak'ta Sadr Hareketi lideri Mukteda es-Sadr, gösterilere destek için devlet memurlarının genel greve gitmesi çağrısı yaptı. Bu çağrı üzerine ülkenin güneyinde 4 kentte yarın tatil ilan edildi.</h2>
      <address>
        <time datetime="2019-11-16T22:57:00+00:00">16 Nov 2019, 22:57</time>
      </address>
      <p><b>Şii siyasi </b>ve<b> dini lider Sadr</b>, <b>sosyal medya </b>hesabı üzerinden yaptığı yazılı açıklamada, "<b>Fırsat kaçırılırsa vatan kaybolur. Vatanım çalışmaktan daha önemlidir.</b>" ifadelerini kullanarak pazar günü devlet memurlarının gönüllü olarak genel greve gitmesi çağrısında bulundu.</p>
      <p>Sadr, greve sağlık sektörünün dahil olmadığını da belirtti. Sadr'ın çağrısının ardından Divaniye, Meysan, Zikar ve Babil Valiliği pazar gününün tüm resmi devlet kurumlarında tatil olacağını duyurdu.</p>
      <p><b>Irak</b>'ta <b>sosyal medyada Sadr</b>'ın bu çağrısına destek veren paylaşımlarda bulunuldu.</p>
      <p>Irak'ın başkenti Bağdat, orta ve güney kentlerinde 25 Ekim'de <b>işsizlik</b>, <b>yolsuzluk </b>ve <b>kamu hizmeti </b>yetersizliği nedeniyle yeniden alevlenen hükümet karşıtı gösteriler sürüyor<b>.</b></p>
    </article>
  </body>
</html>