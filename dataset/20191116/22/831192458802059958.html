<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sygklonizei-i-domna-koyntoyri-epascha-apo-dipoliki-diatarachi-nosileytika-sto-dromokaiteio/"/>
    <meta property="og:site_name" content="europost.gr"/>
    <meta property="article:published_time" content="2019-11-16T22:15:08+00:00"/>
    <meta property="og:title" content="Συγκλονίζει η Δόμνα Κουντούρη: «Έπασχα από διπολική διαταραχή, νοσηλεύτηκα στο Δρομοκαϊτειο…»"/>
    <meta property="og:description" content="«Μέχρι τα 33 μου δεν είχα κάποιο θέμα, δεν είχα καταλάβει κάτι. Τότε μου συνέβη ένα μανιακό επεισόδιο…». Τη Δόμνα Κουντούρη φιλοξένησε η Αννίτα Πάνια στην εκπομπή της. Η Δόμνα, την οποία όλοι είχαμε γνωρίσει μέσα"/>
  </head>
  <body>
    <article>
      <h1>Συγκλονίζει η Δόμνα Κουντούρη: «Έπασχα από διπολική διαταραχή, νοσηλεύτηκα στο Δρομοκαϊτειο…»</h1>
      <address>
        <time datetime="2019-11-16T22:15:08+00:00">16 Nov 2019, 22:15</time>
      </address>
      <p>«Μέχρι τα 33 μου δεν είχα κάποιο θέμα, δεν είχα καταλάβει κάτι. Τότε μου συνέβη ένα μανιακό επεισόδιο…».<br/>Τη Δόμνα Κουντούρη φιλοξένησε η Αννίτα Πάνια στην εκπομπή της. Η Δόμνα, την οποία όλοι είχαμε γνωρίσει μέσα από τη συμμετοχή της στο Fame Story 3, μίλησε για την διπολική διαταραχή από την οποία έπασχε, για την νοσηλεία της στο Δρομοκαϊτειο για μία εβδομάδα, αλλά και για την κατάθλιψη που αντιμετώπισε.</p>
      <p>«Το ψυχικό νόσημα είναι κάτι που αντιμετωπίζεται. Είναι πολύ δύσκολο να περνάς κάτι τέτοιο, είτε είναι κατάθλιψη, είτε διπολική διαταραχή. Εγώ είχα διπολική διαταραχή, δηλαδή μανιοκατάθλιψη. Συμπεριφορές ακραίες και πολύ γρήγορα εναλλασσόμενες. Από τη μανία στην κατάθλιψη σε πολύ γρήγορο χρόνο. Τα ψυχικά νοσήματα είναι ταμπού σε μεγάλο βαθμό. Ο “τρελός του χωριού” κλπ… Νοσηλεύτηκα στο Δρομοκαΐτειο για μια εβδομάδα.</p>
      <figure>
        <iframe src="https://www.youtube.com/embed/nOycMh51ac4" width="696" height="392" data-service="Youtube" scrolling="no"/>
      </figure>
      <p>Μέχρι τα 33 μου δεν είχα κάποιο θέμα, δεν είχα καταλάβει κάτι. Τότε μου συνέβη ένα μανιακό επεισόδιο, ήμουν όλα στα κόκκινα, δεν μπορούσα να ελέγξω τίποτα. Αφού κατάλαβα ότι κάτι γίνεται και αφού έμαθα τι έχω έκανα flashback και είδα ότι ήμουν άτομο υπομανιακό. Μου πήρε ένα χρόνο να γίνει η διάγνωση.</p>
      <p>Έχω κάνει και χειρότερα στη ζωή μου, βγήκα στην τηλεόραση και έβριζα σαν βαρκάρης που αυτό δεν είχε γίνει ποτέ ως τότε, για το Fame Story μιλάω, οπότε πολλοί είπαν και τότε ότι το άτομο είναι διαταραγμένο.</p>
      <figure>
        <iframe src="https://www.youtube.com/embed/4qjCdQIRoPc" width="696" height="392" data-service="Youtube" scrolling="no"/>
      </figure>
      <p>Θέλησα να μιλήσω ανοικτά για την ψυχική μου ασθένεια. Οι άνθρωποι που “πέφτουν” και “σηκώνονται” είναι οι πιο γοητευτικοί. Τώρα παίρνω θεραπεία για τη διπολική διαταραχή και είμαι “στρατιώτης”. Πέρασα οκτώ μήνες με το κεφάλι στο μαξιλάρι λόγω της κατάθλιψης. Οι ψυχικές ασθένειες αντιμετωπίζονται. Είχα κάποιους στόχους τους οποίους δεν εγκατέλειψα όσο περνούσα δύσκολα», είπε μεταξύ άλλων η Δόμνα Κουντούρη.</p>
    </article>
  </body>
</html>