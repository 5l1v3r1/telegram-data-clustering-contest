<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/o-noua-lovitura-singapore-a-amendat-banca-elvetiana-ubs-8-2-milioane-de-dolari-18585881"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="O nouă lovitură: Singapore a amendat banca elveţiană UBS 8,2 milioane de dolari"/>
    <meta property="og:description" content="Potrivit Bloomberg, autorităţile de reglementare din Singapore au amendat banca elveţiană UBS cu 8,2 milioane de dolari după ce anumiţi consilieri ai băncii şi-au suprataxat clienţii în mai multe tranzacţii comerciale."/>
  </head>
  <body>
    <article>
      <h1>O nouă lovitură: Singapore a amendat banca elveţiană UBS 8,2 milioane de dolari</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Potrivit Bloomberg, autorităţile de reglementare din Singapore au amendat banca elveţiană UBS cu 8,2 milioane de dolari după ce anumiţi consilieri ai băncii şi-au suprataxat clienţii în mai multe tranzacţii comerciale.</p>
      <p>Consilierii de la UBS s-au angajat în acte de înşelare a clienţilor cu privire la preţurile la obligaţiuni şi la tranzacţiile structurate de produse, a declarat joi Autoriatea Monetară a statului Singapore.</p>
      <p>„Conduita reprezentanţilor UBS este inacceptabilă şi nu îşi găseşte locul în industria serviciilor financiare, unde încrederea şi integritatea sunt cât se poate de importante”, a declarat Ong Chong Tee – director adjuct al Autorităţii Monetare din Singapore.</p>
      <p>Sancţiunea vine după ce autorităţile din Hong Kong au aplicat o pedeapsă multinaţionalei elveţiene la începutul săptămânii, după ce UBS a suprataxat în mod sistematic mai mulţi clienţi, manipulând preţul la obligaţiuni şi tranzacţiile structurate de produse. Pentru a face acuzaţiile nevăzute, UBS a început să falsifice extrasele de cont, declarând valorile tranzacţiilor în mod intenţionat greşit.</p>
      <p>Pedeapsa ia în calcul tranzacţiile din 2014 până în prezent, cu toate că UBS a garantat compensarea tuturor clienţilor afectaţi de abateri în perioada 2008 – 2017.</p>
      <p>UBS a declarat că amenda rezolvă o problemă pe care multinaţionala elveţiană a identificat-o şi raportat-o autorităţilor din Hong Kong şi Singapore. Conform unui comunicat UBS, abaterile vizau un procent mic de tranzacţii procesate de către bancă în perioada cumprinsă între 2008 şi 2017.</p>
      <p>Autoritatea Monetară din Singapore va continua să-i investigheze individual pe cei acuzaţi de conduită incorectă.</p>
    </article>
  </body>
</html>