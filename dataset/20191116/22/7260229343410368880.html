<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.corriere.it/cronaca/19_novembre_17/feto-ritrovato-un-aiuola-6e6e54f6-0979-11ea-b74a-83e463a73bb9.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Torino, feto ritrovato in un’aiuola"/>
    <meta property="og:description" content="Un uomo stava passeggiando con il suo cane quando ha ritrovato un contenitore al cui interno c’era un feto di 10-15 settimane. Indagini in corso"/>
  </head>
  <body>
    <article>
      <h1>Torino, feto ritrovato in un’aiuola</h1>
      <h2>Un uomo a passeggio con il suo cane ha ritrovato un contenitore al cui interno c’era un feto di 10-15 settimane. Indagini in corso, potrebbe essere una provetta rubata da un laboratorio</h2>
      <address>
        <time datetime="2019-11-16T22:00:00+00:00">16 Nov 2019, 22:00</time>
      </address>
      <p>Un feto embrionale all’interno di un contenitore cilindrico è stato trovato nel tardo pomeriggio a Torino da un passante e consegnato ai carabinieri. Da una prima analisi medica sembra trattarsi di un feto tra le 10 e le 15 settimane, in una provetta di 7 centimetri di altezza e 3 di diametro con liquido di conservazione. Il passante ha spiegato ai carabinieri di averla trovata in un aiuola di piazza Benefica, nel centro cittadino, mentre passeggiava con il cane.</p>
      <p>Il contenuto della provetta è stato analizzato dai medici dell’ospedale Sant’Anna di Torino. I carabinieri della compagnia Monviso stanno acquisendo i filmati delle telecamere di videosorveglianza della zona per risalire all’identità della persona che ha abbandonato nell’aiuola il contenitore col feto. Non è escluso, tra le ipotesi al vaglio degli inquirenti, che sia stata rubata da un qualche laboratorio.</p>
    </article>
  </body>
</html>