<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819747-nimeccina-gollandia-horvatia-i-avstria-vijsli-na-futbolne-evro2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T22:41:00+00:00"/>
    <meta property="og:title" content="Німеччина, Голландія, Хорватія і Австрія вийшли на футбольне Євро-2020"/>
    <meta property="og:description" content="У кваліфікації чемпіонату Європи-2020 по футболу визначилися 16 з 24-х учасників фінального турніру континентальної першості."/>
  </head>
  <body>
    <article>
      <h1>Німеччина, Голландія, Хорватія і Австрія вийшли на футбольне Євро-2020</h1>
      <h2>У кваліфікації чемпіонату Європи-2020 по футболу визначилися 16 з 24-х учасників фінального турніру континентальної першості.</h2>
      <address>
        <time datetime="2019-11-16T22:41:00+00:00">16 Nov 2019, 22:41</time>
      </address>
      <p>Компанію збірним Бельгії, Італії, Росії, Польщі, України, Іспанії, Англії, Франції, Туреччини, Чехії, Фінляндії та Швеції склали національні команди Німеччини, Голландії, Хорватії та Австрії, повідомляє Укрінформ.</p>
      <p>У передостанньому, 9-му турі відбіркового турніру німці оформили путівку на Євро-2020 в Менхенгладбаха після впевненого успіху в зустрічі зі збірною Білорусі (4:0), голландців влаштувала нічия в Белфасті з Північною Ірландією (0:0), хорвати в Загребі здобули вольову перемогу над словаками (3:1), а австрійці обіграли Північну Македонію (2:1).</p>
      <p>
        <u>Результати матчів, що відбулися 16 листопада:</u>
      </p>
      <p><b>група С</b>: Німеччина - Білорусь - 4:0, Північна Ірландія - Голландія - 0:0;</p>
      <p>турнірне становище: Німеччина - 18 очок (після 7-ми ігор), Голландія - 16 (7), Північна Ірландія - 13 (7), Білорусь - 4 (8), Естонія - 1 (7);</p>
      <p><b>група I</b>: Кіпр - Шотландія - 1:2, Росія - Бельгія - 1:4, Сан-Марино - Казахстан - 1:3</p>
      <p>турнірне становище (після 9-ти турів): Бельгія - 27 очок, Росія - 21, Шотландія - 12, Кіпр - 10, Казахстан - 10, Сан-Марино - 0;</p>
      <p><b>група G</b>: Словенія - Латвія - 1:0, Ізраїль - Польща - 1:2, Австрія - Північна Македонія - 2:1</p>
      <p>турнірне становище (після 9-ти турів): Польща - 22 очки, Австрія - 19, Словенія - 14, Північна Македонія - 11, Ізраїль - 11, Латвія - 0;</p>
      <p><b>група Е</b>: Хорватія - Словаччина - 3:1, Азербайджан - Вельс - 0:2</p>
      <p>турнірне становище: Хорватія - 17 очок (після 8-ми ігор), Угорщина - 12 (7), Вельс - 11 (7), Словаччина - 10 (7), Азербайджан - 1 (7).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2818876-bukmekeri-dali-prognoz-na-futbolnij-matc-serbia-ukraina.html">Букмекери дали прогноз на футбольний матч Сербія - Україна</a>
      </blockquote>
      <p>Збірна України, яка достроково кваліфікувалася на Євро-2020, проведе заключний поєдинок у відбірковій <b>групі В</b> 17 листопада в Белграді проти команди Сербії.</p>
      <p>Турнірне становище: Україна - 19 очок (після 7-ми ігор), Португалія - ​​14 (7), Сербія - 13 (7), Люксембург - 11 (7), Литва - 1 (8).</p>
      <p>За підсумками групового етапу кваліфікації, який завершиться 19 листопада, визначаться 20 учасників фінальної стадії Євро-2020 - по дві кращих команди в усіх десяти групах. Останні чотири путівки отримають переможці стикових матчів плей-офф Ліги націй УЄФА.</p>
      <p>Фінальна стадія XVI чемпіонату Європи пройде з 12 червня по 12 липня 2020 року.</p>
      <p>Фото: dfb.de.</p>
    </article>
  </body>
</html>