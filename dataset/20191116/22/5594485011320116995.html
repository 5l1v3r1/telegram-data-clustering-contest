<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/v-nyu-york-poshchuryakha-po-ludiya-tants-ot-toaletnata-na-zhokera-video_news709734.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T22:35:00+00:00"/>
    <meta property="og:title" content="В Ню Йорк пощуряха по лудия &quot;Танц от тоалетната&quot; на Жокера ВИДЕО"/>
    <meta property="og:description" content="Мъж засне как Хоакин Финикс се подготвя за култовото си изпълнение по стълбите"/>
  </head>
  <body>
    <article>
      <h1>В Ню Йорк пощуряха по лудия "Танц от тоалетната" на Жокера ВИДЕО</h1>
      <h2>Мъж засне как Хоакин Финикс се подготвя за култовото си изпълнение по стълбите</h2>
      <address>
        <time datetime="2019-11-16T22:35:00+00:00">16 Nov 2019, 22:35</time>
      </address>
      <p>https://blitz.bg/lyubopitno/v-nyu-york-poshchuryakha-po-ludiya-tants-ot-toaletnata-na-zhokera-video_news709734.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573935515-1.jpg"/>
      </figure>
      <p>
        <b>Нюйоркчанин от Бронкс случайно засне от прозореца си превърналия се в култов Танц от тоалетната на Хоакин Финикс в ролята на Жокера, като за нула време видеото има три милиона гледания.</b>
      </p>
      <p>В мрежата се вижда как Хоакин Финикс се подготвя за сцената и започва да изпълнява на стълби в Бронкс известния си танц, който той преди това импровизира в тоалетната. </p>
      <p>Видеото, макар и с лошо качество се превърна в тотален хит, много потребители смятат, че нюйоркчанинът, който е успял да го заснеме е бил страхотен късметлия.</p>
      <p>Истерията около изпълнението му по стълбите в Бронкс достигна такива висоти, че на мястото вече е пълно с местни и туристи, които се заснемат да имитират движенията на Жокера или да импровизират свои стъпки.<br/> <br/>Оказва се, че самият танц, както и много други забележителни моменти от филма, са пълна импровизация на феноменалния актьор, и въобще не са били планирани от екипа на режисьора Тод Филипс. Такава, например, е сцената с изпразването на хладилника, в който измъчваният от безсъние Жокер влиза пред погледите на всички от екипа, разкрива кинаджията Лорънс Шер. <br/> <br/>Филмът се превърна в най-печелившият от всички филми, базирани на комикси, тъй като е със скромен бюджет без специални и апокалиптични ефекти, бой между супергерои и суперзлодеи и т. н.<br/><br/>Сега е на път да се превърне в най-касовия нискобюджетен филм в историята на киното, след като вече премина прага от милиард долара през този уикенд. Засега този рекорд принадлежи на Джурасик Парк (1993), който с бюджет от 63 млн. долара достигна приходи от 1,029 милиарда долара.</p>
      <figure>
        <iframe src="https://www.youtube.com/embed/8PGDSuaHQAU" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>