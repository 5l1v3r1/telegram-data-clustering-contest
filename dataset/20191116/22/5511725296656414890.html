<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/teniss/tims-klust-par-cicipa-pretinieku-atp-sezonas-nosleguma-turnira-finala.d?id=51646603"/>
    <meta property="og:site_name" content="DELFI"/>
    <meta property="article:published_time" content="2019-11-16T22:23:35+00:00"/>
    <meta property="og:title" content="Tīms kļūst par Cicipa pretinieku ATP sezonas noslēguma turnīra finālā "/>
    <meta property="og:description" content="Austrijas tenisists Dominiks Tīms sestdien kļuva par grieķa Stefana Cicipa pretinieku sezonas noslēguma turnīra jeb &quot;ATP Finals&quot; titula mačā."/>
  </head>
  <body>
    <article>
      <h1>Tīms kļūst par Cicipa pretinieku ATP sezonas noslēguma turnīra finālā </h1>
      <address><time datetime="2019-11-16T22:23:35+00:00">16 Nov 2019, 22:23</time> by <a rel="author">LETA</a></address>
      <p>
        <b>Austrijas tenisists Dominiks Tīms sestdien kļuva par grieķa Stefana Cicipa pretinieku sezonas noslēguma turnīra jeb "<a href="https://www.delfi.lv/temas/atp">ATP</a> Finals" titula mačā.</b>
      </p>
      <p>Planētas piektā rakete Tīms pusfinālā ar 7-5, 6-3 pārspēja rangs trešo numuru un pērnā gada čempionu Aleksandru Zverevu no Vācijas.</p>
      <p>Tīms "ATP Finals" turnīrā spēlē ceturto gadu pēc kārtas, bet šogad pirmo reizi sasniedzis titula maču.</p>
      <p>Jau ziņots, ka pirms tam savā debijas turnīrā līdz finālam aizkļuva Cicips. Ranga sestais numurs pusfinālā ar rezultātu 6-3, 6-4 uzvarēja leģendāro šveicieti Rodžeru Federeru, kurš reitingā ieņem trešo vietu.</p>
      <p>Pusfinālu nesasniedza serbs Novaks Džokovičs, itālis Mateo Beretīni, spānis Rafaels Nadals un Daniils Medvedevs no Krievijas. Tenisisti sacensības uzsāka divās grupās pa četriem katrā, bet tikai divi labākie sportisti ieguva vietu pusfinālā.</p>
      <p>ATP sezonas fināls slavenajā "O2" arēnā noslēgsies svētdien. Sākot ar 2021.gadu, turnīrs pārcelsies uz Turīnu.</p>
      <p>Pērn sezonas noslēguma turnīrā uzvarēja Zverevs, kurš finālā ar 6-4, 6-3 pārspēja Džokoviču.</p>
      <p>Visvairāk "ATP Finals" titulu - seši - ir Rodžeram Federeram, bet no aktīvajiem tenisistiem viņam uz papēžiem min Novaks Džokovičs, kura kontā ir piecas noslēguma turnīru trofejas.</p>
    </article>
  </body>
</html>