<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Stefanos-Tsitsipas-derrota-Federer-ATP_0_2345165667.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T22:18:00+00:00"/>
    <meta property="og:title" content="Final inèdita a la Copa Masters de Londres"/>
    <meta property="og:description" content="Tsisipas ha derrotar Federer (6-3 i 6-4) i Thiem, després, ha superat Zverev (7-5 i 6-3)"/>
  </head>
  <body>
    <article>
      <h1>Final inèdita a la Copa Masters de Londres</h1>
      <h2>Tsisipas ha derrotar Federer (6-3 i 6-4) i Thiem, després, ha superat Zverev (7-5 i 6-3)</h2>
      <address>
        <time datetime="2019-11-16T22:18:00+00:00">16 Nov 2019, 22:18</time>
      </address>
      <p>El grec Stefanos Tsitsipas jugarà aquest diumenge la final de les ATP Finals (19 h), el torneig que tanca la temporada a l'O2 de Londres, després de desfer-se en dos sets de Roger Federer en un duel generacional. L'atenenc, de 21 anys, s'enfrontava al suís, de 38 anys, aspirant a arribar per primer cop a la final. I ho ha aconseguit imposant el seu joc físic per la via ràpida (6-3 i 6-4). Tsitsipas -que divendres havia perdut en tres sets contra Nadal, però que s'havia classificat igualment per a les semifinals-, s'enfrontarà pel títol contra l'austríac Dominic Thiem que s'ha desfet de l'alemany Alexander Zverev, campió ara fa un any. </p>
      <p>Guanyi qui guanyi, serà una final mai vista, ja que cap grec havia arribat mai tan lluny. Tsitsipas s'ha mostrat molt segur, especialment servint, ja que el seu potent primer servei ha complicat el joc d'un Federer que ha desaprofitat dues boles de trencament al primer set, quan ja perdia per 5-3. Al segon set, Federer ha gaudit de dues noves pilotes de trencament just en l'últim joc, però l'atenenc ha aixecat un 15-40 i ha decidit el partit amb un <i>ace</i>. El suís, campió en sis ocasions del torneig, buscava arribar a la final per primer cop des de l'any 2015.</p>
    </article>
  </body>
</html>