<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259533/vlavi-sto-pyriniko-ergostasio-toy-kozlontoyi-sti-voylgaria"/>
    <meta property="og:site_name" content="LiFO"/>
    <meta property="article:published_time" content="2019-11-16T22:59:00+00:00"/>
    <meta property="og:title" content="Βλάβη στο πυρηνικό εργοστάσιο του Κοζλοντούι στη Βουλγαρία"/>
    <meta property="og:description" content="Στο 50% η παραγωγή ενέργειας σε πυρηνικό εργοστάσιο της Βουλγαρίας, μετά από βλάβη"/>
  </head>
  <body>
    <article>
      <h1>Βλάβη στο πυρηνικό εργοστάσιο του Κοζλοντούι στη Βουλγαρία</h1>
      <h2>Στο 50% η παραγωγή ενέργειας σε πυρηνικό εργοστάσιο της Βουλγαρίας, μετά από βλάβη</h2>
      <address><time datetime="2019-11-16T22:59:00+00:00">16 Nov 2019, 22:59</time> by <a rel="author">NEWSROOM</a></address>
      <p>
        <b>Οι υπεύθυνοι στο πυρηνικό εργοστάσιο του Κοζλοντούι στη <a href="https://www.lifo.gr/tags/%CE%92%CE%BF%CF%85%CE%BB%CE%B3%CE%B1%CF%81%CE%AF%CE%B1">Βουλγαρία</a> ανακοίνωσαν πως η παραγωγή ενέργειας στη Μονάδα 5, ισχύος 1.000 megawat, έχει μειωθεί στο 50%, ύστερα από την διακοπή λειτουργίας του κύριου αγωγού κυκλοφορίας.</b>
      </p>
      <p>Η βλάβη, στις 9:10π.μ τοπική ώρα, ενεργοποίησε αμέσως το σύστημα ασφαλείας και οι αρμόδιοι διαβεβαιώνουν πως δεν υπάρχει κίνδυνος μόλυνσης από ραδιενέργεια. Σύμφωνα με την ανακοίνωση, αυτή την ώρα γίνονται όλοι οι απαραίτητοι έλεγχοι στον εξοπλισμό.</p>
      <p>Η μονάδα βρίσκεται πάνω στον ποταμό Δούναβη και θα αρχίσει και πάλι να λειτουργεί στο 100% μόλις επιβεβαιωθεί πως όλα τα συστήματα λειτουργούν κανονικά και ολοκληρωθούν οι έλεγχοι στις εγκαταστάσεις.</p>
      <p>Η άλλη μονάδα 1.000 megawat, που κατασκευάστηκε επί σοβιετικής ένωσης, συνεχίζει να λειτουργεί κανονικά και απρόσκοπτα.</p>
      <p>
        <i>Με πληροφορίες από Reuters</i>
      </p>
    </article>
  </body>
</html>