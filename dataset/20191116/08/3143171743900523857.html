<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/consiglio-studenti-tris-di-eletti-al-policlinico-per-lass-figli-di-ippocrate.html"/>
    <meta property="og:site_name" content="Tempostretto"/>
    <meta property="article:published_time" content="2019-11-16T08:23:26+00:00"/>
    <meta property="og:title" content="Consiglio studenti: tris di eletti al Policlinico per l’ass. “Figli di Ippocrate”"/>
    <meta property="og:description" content="Pierluca Picciolo, Domenico Zappia e Marta Zinè sono stati eletti nei dipartimenti di area Policlinico-Universitaria"/>
  </head>
  <body>
    <article>
      <h1>Consiglio studenti: tris di eletti al Policlinico per l’ass. “Figli di Ippocrate”</h1>
      <address><time datetime="2019-11-16T08:23:26+00:00">16 Nov 2019, 08:23</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Pierluca Picciolo, Domenico Zappia e Marta Zinè sono stati eletti nei dipartimenti di area Policlinico-Universitaria</i>
      </p>
      <p>L’associazione “<b>Figli di Ippocrate</b>” porta a casa un ottimo risultato nelle votazioni del 14 e 15 novembre nei tre Dipartimenti afferenti all’Area Policlinico-Universitaria.</p>
      <h3>Tris di eletti</h3>
      <p>Sono stati infatti eletti <b>Pierluca Picciolo, Domenico Zappia e Marta Tiné, </b>come Rappresentanti in seno al Consiglio degli studenti rispettivamente dei Dipartimenti di <i>“Patologia umana e dell’adulto e dell’età evolutiva Gaetano Barresi”</i>, <i>“Scienze biomediche, odontoiatriche e delle immagini morfologiche e funzionali”</i> e <i>“Medicina clinica e sperimentale</i>”.</p>
      <p>Un triplice grande risultato che è rafforzato anche dai numeri, vista l’unanimità raggiunta in tutti e tre i Dipartimenti (per la prima volta anche in uno dei Dipartimenti storicamente più contesi come quello di Patologia umana) e manda un chiaro segnale di forza ed unità da parte di questo storico gruppo, che si è dimostrato capace di conquistare l’intera Area Policlinico-Universitaria.</p>
      <h3>I “Figli di Ippocrate”</h3>
      <p>Il gruppo, coordinato da Federico Alati, Pietro Di Certo, Giovanni Genovese, Alfredo Manuli, Giuseppe Nirta, Giacomo Picciolo e Carmelo Stelitano ringrazia le associazioni Morgana, Chirone, Orione, Atreju e Gea Universitas per aver contribuito ad ottenere questo splendido risultato.</p>
      <p>Pierluca, Domenico e Marta ringraziano i consiglieri di Dipartimento che li hanno onorati della loro fiducia e si dichiarano pronti a rappresentare le istanze e le esigenze di tutti, al di là dei singoli gruppi di appartenenza.</p>
      <p>Pierluca Picciolo, studente iscritto al 4º anno di <i>Medicina e Chirurgia</i>;</p>
      <p>Domenico Zappia, iscritto al 3º anno di <i>Scienze Motorie Sport e Salute</i>;</p>
      <p>Marta Tiné, iscritta al 2º anno di <i>Infermieristica</i>.</p>
    </article>
  </body>
</html>