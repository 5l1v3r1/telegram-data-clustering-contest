<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819521-pomer-pidozruvanij-u-strilanini-u-skoli-kalifornii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T08:20:00+00:00"/>
    <meta property="og:title" content="Помер підозрюваний у стрілянині у школі Каліфорнії"/>
    <meta property="og:description" content="У Каліфорнії 16-річний Натаніель Берхоу, підозрюваний у стрілянині у школі, помер у лікарні."/>
  </head>
  <body>
    <article>
      <h1>Помер підозрюваний у стрілянині у школі Каліфорнії</h1>
      <h2>У Каліфорнії 16-річний Натаніель Берхоу, підозрюваний у стрілянині у школі, помер у лікарні.</h2>
      <address>
        <time datetime="2019-11-16T08:20:00+00:00">16 Nov 2019, 08:20</time>
      </address>
      <p>Про це заявила повідомляє <a href="https://edition.cnn.com/2019/11/15/us/california-school-shooting-friday/index.html">CNN</a>.</p>
      <p>«Шістнадцятирічний <a href="https://www.ukrinform.ua/tag-strilanina">стрілок</a>, який вистрелив у себе після того, як вбив двох своїх однокласників та поранив ще трьох учнів в Південній Каліфорнії, помер у лікарні», — йдеться у повідомленні.</p>
      <p>Як зазначає видання, Натаніель у власний день народження відкрив вогонь по учням старших класів, у результаті чого постраждали щонайменше 5 студентів, двоє з яких, 15-річна Грейс Енн Мюльбергер та 14-річний Домінік Блеквелл, померли у лікарні. Ще троє учнів отримали поранення, їхній стан стабільний.</p>
      <p>Згодом після стрілянини 16-річний нападник вистрілив собі у голову, після чого хлопця було госпіталізовано до лікарні, де він помер вчора ввечері.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819473-u-ssa-na-skilnomu-futbolnomu-matci-stalasa-strilanina-e-postrazdali.html">У США на шкільному футбольному матчі сталася стрілянина, є постраждалі</a>
      </blockquote>
      <p>У поліції заявили, що напад був ретельно спланований, але мотиви підлітка поки не зрозумілі.</p>
      <p>Як повідомлялося, два дні тому у містечку Санта-Кларіта, що знаходиться у передмісті Лос-Анджелеса (США), сталася стрілянина у середній школі.</p>
    </article>
  </body>
</html>