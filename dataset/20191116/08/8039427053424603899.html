<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956431"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T08:59:31+00:00"/>
    <meta property="og:title" content="మాటల్లో కాదు.. చేతల్లో చూపించండి: కేంద్రమంత్రి జైశంకర్"/>
    <meta property="og:description" content="ADVT"/>
  </head>
  <body>
    <article>
      <h1>మాటల్లో కాదు.. చేతల్లో చూపించండి: కేంద్రమంత్రి జైశంకర్</h1>
      <address>
        <time datetime="2019-11-16T08:59:31+00:00">16 Nov 2019, 08:59</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> భారత్‌తో పాకిస్థాన్ స్నేహపూర్వక సంబంధాలను కోరుకుంటే.. దావూద్ ఇబ్రహీమ్‌లాంటి ఉగ్రవాదులను అప్పగించాలని కేంద్రమంత్రి జైశంకర్ సూచించారు. ఫ్రెంచ్ మీడియాకు ఇచ్చిన ఇంటర్యూలో ఆయన మాట్లాడారు. భారత్, పాక్‌ల మధ్య సంబంధాలు క్షీణదశకు చేరుకున్నాయంటూ పాకిస్థాన్ విదేశాంగ మంత్రి షా మహ్మద్ ఖురేషీ చేసిన వ్యాఖ్యలపై జైశంకర్ స్పందించారు. ‘భారత్, పాకిస్థాన్ మధ్య సంబంధాలు ఎప్పటి నుంచో బలహీనంగా ఉన్నాయి. దీనికి కారణం పాకిస్థానే.</p>
      <p> పాకిస్థాన్‌లో ఉగ్రవాదులకు శిక్షణ ఇచ్చేందుకు ఓ సంస్థే ఉంది. అక్కడ శిక్షణ పొందిన ఉగ్రవాదులు భారత్‌లో దాడులు చేస్తున్నారు. రెండు దేశాల మధ్య సంబంధాలు బలపడాలంటే దావూద్ ఇబ్రహీం, మసూద్ అజార్ వంటి ఉగ్రవాదులను భారత్‌కు అప్పగించాలి. ఉగ్రవాదానికి వ్యతిరేకం అని మాటల్లో చెప్పడం కాదు, చేతల్లో చూపించి చిత్తశుద్ధి చాటుకోవాలి. ఉగ్రవాదాన్ని పెంచి పోషిస్తున్న దేశంతో ఏ దేశమైనా ఎందుకు స్నేహం చేస్తుంది?’ అని అన్నారు.</p>
    </article>
  </body>
</html>