<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/thriler-stin-katerini-me-tin-exafanisi-tis-17chronis-kai-tis-miteras-tis-tha-pao-na-aytoktoniso-den-antecho-anatrichiazoyn-ta-logia-tis-gynaikas-stin-teleytaia-klisi-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-16T08:30:56+00:00"/>
    <meta property="og:title" content="Θρίλερ στην Κατερίνη με την εξαφάνιση της 17χρονης και της μητέρας της – «Θα πάω να αυτοκτονήσω, δεν αντέχω…»: Ανατριχιάζουν τα λόγια της γυναίκας στην τελευταία κλήση της!…"/>
    <meta property="og:description" content="Άκαρπες παραμένουν οι έρευνες για τον εντοπισμό της 17χρονης Μαρίας - Ιωάννας από την Κατερίνη, η οποία εξαφανίστηκε μαζί με τη 45χρονη μητέρα της από την περιοχή της Κατερίνης στις 8 Νοεμβρίου. Η γιαγιά της 17χρονης"/>
  </head>
  <body>
    <article>
      <h1>Θρίλερ στην Κατερίνη με την εξαφάνιση της 17χρονης και της μητέρας της – «Θα πάω να αυτοκτονήσω, δεν αντέχω…»: Ανατριχιάζουν τα λόγια της γυναίκας στην τελευταία κλήση της!…</h1>
      <address>
        <time datetime="2019-11-16T08:30:56+00:00">16 Nov 2019, 08:30</time>
      </address>
      <p>Άκαρπες παραμένουν οι έρευνες για τον εντοπισμό της 17χρονης Μαρίας – Ιωάννας από την Κατερίνη, η οποία εξαφανίστηκε μαζί με τη 45χρονη μητέρα της από την περιοχή της Κατερίνης στις 8 Νοεμβρίου.</p>
      <p>Η γιαγιά της 17χρονης μίλησε στο κεντρικό δελτίο ειδήσεων του Star και περιέγραψε όλα όσα συνέβαιναν. «Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω. Είπε η γυναίκα δεν αντέχω» ανέφερε η γιαγιά της ανήλικης.</p>
      <p>Ένα τηλεφώνημα στον σύζυγό της ήταν το τελευταίο σημείο ζωής που έδωσε η μητέρα της 17χρονης Μαρίας Ιωάννας. Το κορίτσι αντιμετωπίζει κινητικά προβλήματα και κυκλοφορεί υποβασταζόμενη από μπλε περιπατητήρα. Μάλιστα σύμφωνα με τον πατέρα της, η μητέρα της ανήλικης ήταν φορτισμένη λόγω της κατάστασης της υγείας της.</p>
      <p>«Η γυναίκα δεν είναι καλά, θέλει βοήθεια και συμπαράσταση. Η Μαρία γεννήθηκε μία χαρά. Κατά τον 6ο μήνα διαγνώστηκε με εγκεφαλική αιμορραγία, τετραπληγία» δήλωσε η γιαγιά της. Από τότε όπως λένε οι γείτονες, η μητέρα της ήταν πάντα ο φύλακας άγγελός της, σύμφωνα με το Star.</p>
      <figure>
        <iframe src="https://www.youtube.com/embed/sRVJJ9O9jzY" width="696" height="522" data-service="Youtube" scrolling="no"/>
      </figure>
      <p>Στις 8 Νοεμβρίου, την ημέρα της εξαφάνισης μητέρας και κόρης, ήταν τα γενέθλια της Μαρίας – Ιωάννας. Σύμφωνα με το ίδιο ρεπορτάζ, η γιαγιά της 17χρονης υποστήριξε ότι η μητέρα ετοίμαζε μεγάλο πάρτι στο σπίτι.</p>
      <p>Μία μέρα νωρίτερα η κοπέλα φέρεται να ζητούσε επίμονα από τη μητέρα της να κάνουν βόλτα με το αυτοκίνητο. Και εκείνη δε της χάλασε χατίρι.</p>
      <p>Σύμφωνα με τις ίδιες πληροφορίες, οι γείτονες υποστήριξαν ότι η 45χρονη μητέρα ήταν εκνευρισμένη αφού αρχικά το αυτοκίνητό τους παρουσίασε βλάβη. Ύστερα πήρε το κορίτσι για την καθημερινή τους βόλτα. Από τότε χάθηκαν τα ίχνη τους.</p>
      <p>Νέα ανακοίνωση από το Χαμόγελο του Παιδιού</p>
      <p>«Το Χαμόγελο του Παιδιού» με νεότερη ανακοίνωσή του ενημέρωσε ότι υπάρχουν πληροφορίες πως η ανήλικη και η μητέρα της πιθανόν να επιβαίνουν σε όχημα Ι.Χ χρώματος μπλε, μάρκας Mazda με αριθμό κυκλοφορίας ΥΡΙ 8456.</p>
      <figure>
        <img src="https://europost.gr/wp-content/uploads/2019/11/maria-300x158.jpg"/>
      </figure>
      <p>Η ασφάλεια Κεντρικής Μακεδονίας σε συνεργασία με το «Χαμόγελο του Παιδιού» συνεχίζουν τις έρευνες για τον εντοπισμό μητέρας και κόρης.</p>
    </article>
  </body>
</html>