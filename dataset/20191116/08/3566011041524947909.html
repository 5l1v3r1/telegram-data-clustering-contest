<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547525.html/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AA%D8%BA%DB%8C%DB%8C%D8%B1%DB%8C-%D9%86%D9%85%DB%8C-%DA%A9%D9%86%D8%AF--%D9%87%D8%B4%D8%AF%D8%A7%D8%B1-%D8%AC%D8%AF%DB%8C-%D8%A8%D9%87-%D9%85%D8%AA%D8%AE%D9%84%D9%81%DB%8C%D9%86-%D9%88-%D8%B3%D9%88%D8%AF%D8%AC%D9%88%DB%8C%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T08:38:00+00:00"/>
    <meta property="og:title" content="قیمت کالاها تغییری نمی‌کند/ هشدار جدی به متخلفین و سودجویان"/>
    <meta property="og:description" content="معاون امور اقتصادی استاندار کرمانشاه گفت: قیمت کالاها با افزایش نرخ بنزین تغییری نمی کند و با متخلفین به شدت برخورد خواهد شد."/>
  </head>
  <body>
    <article>
      <h1>قیمت کالاها تغییری نمی‌کند/ هشدار جدی به متخلفین و سودجویان</h1>
      <h2>معاون استاندار کرمانشاه:</h2>
      <address>
        <time datetime="2019-11-16T08:38:00+00:00">16 Nov 2019, 08:38</time>
      </address>
      <p>معاون امور اقتصادی استاندار کرمانشاه گفت: قیمت کالاها با افزایش نرخ بنزین تغییری نمی کند و با متخلفین به شدت برخورد خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ هدایت حاتمی در گفتگو با خبرنگار<a href="http://www.mersadnews.ir/news/387227/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AA%D8%BA%DB%8C%DB%8C%D8%B1%DB%8C-%D9%86%D9%85%DB%8C-%DA%A9%D9%86%D8%AF-%D9%87%D8%B4%D8%AF%D8%A7%D8%B1-%D8%AC%D8%AF%DB%8C-%D8%A8%D9%87-%D9%85%D8%AA%D8%AE%D9%84%D9%81%DB%8C%D9%86-%D9%88-%D8%B3%D9%88%D8%AF%D8%AC%D9%88%DB%8C%D8%A7%D9%86"> شبکه اطلاع رسانی مرصاد</a> با اشاره به افزایش قیمت بنزین اظهار داشت: با افزایش قیمت بنزین هیچگونه افزایش قیمتی در کالاهای دیگر نخواهیم داشت.</p>
      <p>معاون امور اقتصادی استاندار کرمانشاه افزود: بر این اساس با هر گونه افزایش قیمت به شدت برخورد خواهد شد و هر فروشنده ای که تخلفش را تکرار کند مغازه اش پلمب خواهد شد.</p>
      <p>وی با بیان اینکه استان به لحاظ تامین مواد اساسی و ضروری هیچ مشکلی ندارد، خاطر نشان کرد: قیمت بنزین تاثیری بر قیمت دیگر اجناس نخواهد داشت و ما در بهترین شرایط تامین کالا قرار داریم و انبارهای بخش خصوصی و دولتی مملو از کالا است.</p>
      <p>حاتمی بیان داشت: این افزایش قیمت بنزین تصمیم مجموعه کل نظام بوده است و به نفع مقوله عدالت و کمک به اقشار آسیب پذیر است.</p>
      <p>وی ادامه داد: از آنجا که دولت قصد دارد یارانه 60 میلیون نفر را افزایش دهد قطعا قدرت خرید بخشی از جامعه بیشتر می شود و افراد آسیب پذیر می توانند از یارانه افزایش قیمت سوخت نیز بهره مند شوند.</p>
      <p>معاون امور اقتصادی استاندار کرمانشاه اظهار داشت: بر این مبنا یکی از موضوعیت های این مساله در راستای توسعه کشور محسوب می شود لذا اجازه نخواهیم داد افرادی از این موضوع سوء استفاده کند.</p>
      <p>حاتمی گفت: هر کس بخواهد خودسرانه از این موضوع استفاده کند به طور قاطع با آنها برخورد خواهد شد.</p>
      <p>وی با بیان اینکه مامورین بازرسی و تعزیرات به طور جدی بر بازار نظارت خواهند داشت و با هرگونه تخلفی به شدت برخورد خواهد شد، افزود: بر این اساس گشت ویژه نظارت بر بازار را فعال کردیم و همچنین یک شعبه ویژه برخورد با متخلفین در ستاد تعزیرات ایجاد می شود که طی 72 ساعت حکم نهایی آنها صادر خواهد شد.</p>
      <p>وی در پایان از اصناف و فعالان بازار خواست تا اجازه ندهند به نام آنها یک عده سودجو بخواهند سوء استفاده کنند.</p>
      <p>انتهای پیام/</p>
    </article>
  </body>
</html>