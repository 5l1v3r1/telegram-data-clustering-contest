<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/16/repubblica-sciopero-ritardi-distribuzione/"/>
    <meta property="og:site_name" content="Il Post"/>
    <meta property="article:published_time" content="2019-11-16T08:27:19+00:00"/>
    <meta property="og:title" content="Oggi il sito di Repubblica non sarà aggiornato per uno sciopero della redazione"/>
    <meta property="og:description" content="Oggi il sito di Repubblica non sarà aggiornato e domani, domenica, non uscirà il giornale di carta a causa dello sciopero indetto dal Comitato di Redazione del quotidiano. I giornalisti scioperano per «i numerosi problemi di stampa e distribuzione del quotidiano registrati nei mesi scorsi, in particolare nelle"/>
  </head>
  <body>
    <article>
      <h1>Oggi il sito di Repubblica non sarà aggiornato per uno sciopero della redazione</h1>
      <address>
        <time datetime="2019-11-16T08:27:19+00:00">16 Nov 2019, 08:27</time>
      </address>
      <p>Oggi il sito di <i>Repubblica</i> non sarà aggiornato e domani, domenica, non uscirà il giornale di carta <a href="https://www.repubblica.it/cronaca/2019/11/15/news/il_comunicato_del_cdr-241218561">a causa dello sciopero</a> indetto dal Comitato di Redazione del quotidiano. I giornalisti scioperano per «i numerosi problemi di stampa e distribuzione del quotidiano registrati nei mesi scorsi, in particolare nelle redazioni del Sud». Lo sciopero era stato annunciato, poi sospeso e nuovamente proclamato in seguito al ritardo nella distribuzione in alcune edicole di Bologna avvenuto ieri, nel giorno in cui il giornale apriva con la notizia della<a href="https://www.ilpost.it/2019/11/14/matteo-salvini-bologna/"> manifestazione contro Matteo Salvini</a> in città.</p>
      <p>Lo sciopero è anche «una forma di protesta organizzata per esprimere solidarietà al personale poligrafico del Gruppo Gedi che, sempre sabato, si astiene dal lavoro per contestare i pesanti tagli decisi dall’azienda». Il sito verrà nuovamente aggiornato a partire dalle 7 di domenica.</p>
    </article>
  </body>
</html>