<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/india-abroad-news/story-objectionable-comments-on-indian-americans-recommendation-removal-edward-duffield-neil-name-from-the-building-2852014.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T08:07:33+00:00"/>
    <meta property="og:title" content="भारतीय अमेरिकियों पर आपत्तिजनक टिप्पणी करने वाले कॉलेज संस्थापक का नाम भवन से हटाने की सिफारिश"/>
    <meta property="og:description" content="मिनीसोटा में एक निजी 'लिबरल आर्ट्स कॉलेज के अध्यक्ष ने भारतीय अमेरिकियों के खिलाफ कथित आपत्तिजनक टिप्पणियां करने वाले शिक्षक एवं लेखक और कॉलेज संस्थापक एड्वर्ड डफील्ड नील का नाम परिसर भवन से..."/>
  </head>
  <body>
    <article>
      <h1>भारतीय अमेरिकियों पर आपत्तिजनक टिप्पणी करने वाले कॉलेज संस्थापक का नाम भवन से हटाने की सिफारिश</h1>
      <address><time datetime="2019-11-16T08:07:33+00:00">16 Nov 2019, 08:07</time> by <a rel="author">एजेंसी,मिनीपोलिस</a></address>
      <p>मिनीसोटा में एक निजी 'लिबरल आर्ट्स कॉलेज के अध्यक्ष ने भारतीय अमेरिकियों के खिलाफ कथित आपत्तिजनक टिप्पणियां करने वाले शिक्षक एवं लेखक और कॉलेज संस्थापक एड्वर्ड डफील्ड नील का नाम परिसर भवन से हटाने का अनुरोध किया है। कॉलेज अध्यक्ष ने छात्र कार्यकर्ताओं और पत्रकारों के विरोध के कारण अपने न्यासी बोर्ड से यह अनुरोध किया है।</p>
      <p>'स्टार ट्रिब्यून की खबर के अनुसार मैकालेस्टर कॉलेज के नेता ब्रायन रोसेनबर्ग ने 1800 के दशक में स्कूल संस्थापक नील द्वारा व्यक्त किए गए नस्ली एवं महिला विरोधी विचारों पर चिंता जताते हुए इस सप्ताह संकाय को बताया कि छात्र कार्यकर्ताओं एवं पत्रकारों के दबाव के बाद उन्होंने मानविकी भवन से संस्थापक का नाम हटाने का फैसला किया है। भवन का नाम 2013 में 'नील हॉल रखा गया था। </p>
      <p>रोजेनबर्ग ने अखबार को दिये बयान में कहा कि उनकी यह सिफारिश ''संस्थापक के ऐतिहासिक लेखों में झलक रही उनकी नस्ली विचारधारा पर आधारित है जो उस दौर के मानकों के हिसाब से भी चरम पर थी। छात्रों के प्रकाशन 'मैक वीकली में एक विशेष संस्करण प्रकाशित किया गया था, जिसमें नील के प्रकाशित लेखों में भारतीय मूल के अमेरिकी नागरिकों के बारे में की गई उनकी कई अपमानजनक टिप्पणियों का हवाला दिया गया था।</p>
    </article>
  </body>
</html>