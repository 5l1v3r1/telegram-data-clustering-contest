<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547534.html/--%D8%A7%D9%82%D8%AF%D8%A7%D9%85-%D9%85%D9%87%D9%85-%DA%86%DB%8C%D9%86-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%87%D9%88%D8%A7%DB%8C-%D8%A2%D9%84%D9%88%D8%AF%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T08:38:00+00:00"/>
    <meta property="og:title" content="۷ اقدام مهم چین برای مقابله با هوای آلوده"/>
    <meta property="og:description" content="افزایش جمعیت و رشد سریع صنعتی شدن دو فاکتور مهمی هستند که به طور مستقیم در تشدید معضل آلودگی هوا نقش دارند."/>
  </head>
  <body>
    <article>
      <h1>۷ اقدام مهم چین برای مقابله با هوای آلوده</h1>
      <address>
        <time datetime="2019-11-16T08:38:00+00:00">16 Nov 2019, 08:38</time>
      </address>
      <p>افزایش جمعیت و رشد سریع صنعتی شدن دو فاکتور مهمی هستند که به طور مستقیم در تشدید معضل آلودگی هوا نقش دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ۷ اقدام مهم چین برای مقابله با هوای آلودهبه گزارش گروه وبگردی باشگاه خبرنگاران جوان، چین نیز همچون هند از کشورهای پرجمعیت جهان به حساب می‌آید و معضل آلودگی هوا گریبانگیر مردم این کشور است.</p>
      <p>  بنابر گزارش سایت اینترنتی "اسکوپ‌ووپ"، مقامات چین در سال‌های اخیر اقدامات موثری را برای کاهش میزان آلودگی هوا ارائه و اعمال کرده‌اند که از آن جمله می‌توان به موارد زیر اشاره کرد:   ۱- اعمال محدودیت در مصرف زغال   چین در سال ۲۰۱۳ برنامه اقدام ملی کیفیت هوا را با موضوع آلودگی هوا ارائه کرد که شامل مجموعه‌ای از محدودیتهاست. بر اساس این قانون ظرفیت‌دهی جدید به نیروگاه‌ها با سوخت زغال ممنوع شده، معادن زغال سنگ تعطیل و ظرفیت تولید آهن و فولاد کاهش پیدا کرد.   ۲- شناسایی و تمرکز بر مناطق آلوده   چین رویکردی منطقه‌ای پیش گرفت و به منظور کسب نتایج بیشتر، مناطق آلوده کلیدی را شناسایی کرد. بنابراین در سال ۲۰۱۳ چندین منطقه در این کشور به عنوان مناطق کلیدیِ اقدامات کنترل آلودگی شناسایی شد. پس از این اقدام، میانگین غلظت ذرات معلق کمتر از ۲.۵ میکرون در این مناطق کاهشی ۳۲ تا ۴۸ درصدی پیدا کرد.   ۳- ممنوعیت استفاده از زغال در مصارف خانگی   همچنین چین ممنوعیت مصرف زغال برای مصارف خانگی، بیمارستان‌ها و مدارس را در سراسر کشور اعمال کرد.   ۴- محدود کردن خرید خودروهای جدید   در شهرهای بزرگی همچون پکن، شانگهای و گوانگژو اقداماتی در نظر گرفته شد که هدف آنها کاهش تردد خودروها در جاده‌های این کشور است. در حقیقت بخشی از این ۱۰ اقدام که توسط دولت چین معرفی شد شامل کاهش مجموع تعداد خودروها در شهر پکن به شش میلیون دستگاه تا پایان سال ۲۰۱۷ بود.   ۵- ساخت بزرگترین دستگاه تصفیه کننده هوا در جهان   دستگاه عظیم تصفیه کننده هوا به ارتفاع ۱۰۰ متر در استان شانشی ساخته شد که پس از راه اندازی آن روزانه بیش از ۱۰ میلیون متر مکعب هوای تمیز تولید می‌شود.   ۶- افزایش ۲۳ درصدی پوشش جنگلی تا سال ۲۰۲۰   چین نه تنها در حوزه منابع انرژی تجدیدپذیر سرمایه‌گذاری می‌کند بلکه برنامه‌هایی را با هدف افزایش پوشش جنگلی از ۲۱.۷ درصد به ۲۳ درصد تا سال ۲۰۲۰ و ۲۶ درصد تا سال ۲۰۳۵ ارائه کرده‌ است. گزارش‌ها نشان می‌دهد بین سال‌های ۲۰۱۳ تا ۲۰۱۸ چین بیش از ۶۵ میلیارد دلار برای ایجاد جنگل‌های جدید سرمایه گذاری کرده‌ است.   ۷- برنامه‌ای سه ساله با هدف کاهش آلودگی هوا   چین در سال‌های ۲۰۱۸ تا ۲۰۲۰ برنامه سه ساله جدیدی را برای مقابله با آلودگی هوا معرفی کرده‌ است که طبق برنامه محیط زیست سازمان ملل از سال ۲۰۱۳ تا ۲۰۱۷ ذرات معلق کمتر از ۲.۵ میکرون در پکن کاهش ۳۵ درصدی داشته و در مناطق مجاور آن ۲۵ درصد افت داشته است. طبق برنامه ۲۰۲۰ اقداماتی که برای مقابله با دود و غبار ارائه شده در ۸۲ شهر چین اعمال می‌شود. این مناطق کمک‌های مالی و فنی بیشتری دریافت کرده و تحت نظارت بیشتر دولت قرار خواهند گرفت.   منبع:ایسنا   انتهای پیام/</p>
    </article>
  </body>
</html>