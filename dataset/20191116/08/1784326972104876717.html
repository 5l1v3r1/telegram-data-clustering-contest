<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/16/diy-arcmaszk-recept-telre-szaraz-zsiros-borre/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-16T08:11:00+00:00"/>
    <meta property="og:title" content="3 tuti DIY arcmaszk, amit ki kell próbálnod télen"/>
    <meta property="og:description" content="Érzékeny a bőröd, és nem igazán kedveled a bolti kencéket? Akkor csekkold le ezeket a nagyon egyszerű, ám mégis hatásos maszkokat!"/>
  </head>
  <body>
    <article>
      <h1>3 tuti DIY arcmaszk, amit ki kell próbálnod télen</h1>
      <h2>Érzékeny a bőröd, és nem igazán kedveled a bolti kencéket? Akkor csekkold le ezeket a nagyon egyszerű, ám mégis hatásos maszkokat!</h2>
      <address><time datetime="2019-11-16T08:11:00+00:00">16 Nov 2019, 08:11</time> by <a rel="author">Cosmopolitan.hu</a></address>
      <h3>Bye-bye száraz bőr!</h3>
      <p>Az <b>A-vitamin a banánból és az E-vitamin</b> az avokádóból <a href="https://cosmopolitan.hu/szepseg/2018/05/02/ez-az-arclemoso-illik-a-borodhoz/">segít újjáéleszteni a kiszáradt bőrt</a>, miközben a méz, az olívaolaj és a joghurt nyugtatja és táplálja.</p>
      <h4>Hozzávalók:</h4>
      <ul>
        <li>¼ csésze összetört banán</li>
        <li>¼ csésze összetört avokádó</li>
        <li>1 teáskanál méz</li>
        <li>1 evőkanál olívaolaj</li>
        <li>2 evőkanál natúr joghurt</li>
      </ul>
      <h4>Elkészítés:</h4>
      <p>Keverd össze alaposan az összes hozzávalót! Vidd fel a kész masszát vastagon az arcbőrödre, majd hagyd hatni 15 percig – ezután most le alaposan tiszta vízzel!</p>
      <h3>Mondj nemet a zsíros bőrre!</h3>
      <p>A menta <b>természetes pórustisztító hatással bír</b>, amit a <b>C-vitamin és citrusolaj</b> még szuperebb bőrápolóvá tesz. Ezek együttesen segítik a bőr megújulását, és könnyedén el lehet velük távolítani az elhalt hámrétegeket. Viszont ha érzékeny a pofid, akkor nem ajánljuk, mert a citrusfélék könnyedén kicsíphetik a bőrödet! Ha úgy érzed, egy kicsit is éget, azonnal mosd le!</p>
      <h4>Hozzávalók:</h4>
      <ul>
        <li>2 evőkanál narancspüré</li>
        <li>4-5 csepp citromlé vagy lime lé</li>
        <li>3 db friss, összetört mentalevélke</li>
      </ul>
      <h4>Elkészítés:</h4>
      <p>Keverd össze alaposan a hozzávalókat! Hagyd állni a kész masszát legalább 5 percig. Ezután tedd fel az arcodra, de ne túl vastagon. Körülbelül 10 perc után mosd le alaposan!</p>
      <h3>Pórus-detox házilag</h3>
      <p>Az <b>alfa-hidroxi sav</b> nagyon népszerű a kozmetikai iparban, hiszen rendkívül jó hámlasztó. A papaya ebből elég nagy mennyiséget tartalmaz, ami miatt kiváló bőrápolásra. Mélytisztító hatású, így <b>a csúnyán eltömődött pórusokat is simán méregtelenítheted vele</b>.</p>
      <h4>Hozzávalók:</h4>
      <ul>
        <li>1 evőkanál pürésített papaya</li>
        <li>4-5 csepp citromlé vagy lime lé</li>
      </ul>
      <h4>Elkészítés:</h4>
      <p>Keverd össze alaposan a hozzávalókat, majd tett fel a krémet az arcodra. Hagyd hatni a maszkot 5-10 percig, attól függően, mennyire érzed kellemesnek. Ezután alaposan öblítsd le hideg vízzel!</p>
    </article>
  </body>
</html>