<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-posol-ssha-v-yes-skazav-shcho-zelenskiy-zrobit-use-shcho-poprosit-prezident-ssha-50053897.html"/>
    <meta property="og:site_name" content="НВ"/>
    <meta property="article:published_time" content="2019-11-16T08:13:00+00:00"/>
    <meta property="og:title" content="Посол США в ЄС сказав, що Зеленський «зробить усе, що попросить» Трамп"/>
    <meta property="og:description" content="Працівник посольства США в Києві підтвердив, що почув розмову між президентом Трампом та американським послом в ЄС Гордоном Сондлендом у липні."/>
  </head>
  <body>
    <article>
      <h1>Посол США в ЄС сказав, що Зеленський «зробить усе, що попросить» Трамп</h1>
      <h2>Працівник посольства США в Києві підтвердив, що почув розмову між президентом Трампом та американським послом в ЄС Гордоном Сондлендом у липні.</h2>
      <address>
        <time datetime="2019-11-16T08:13:00+00:00">16 Nov 2019, 08:13</time>
      </address>
      <p>Про це повідомляє <a href="https://www.nytimes.com/2019/11/15/us/politics/trump-ambassador-sondland-ukraine-call.html?emc=rss&amp;partner=rss">The New York Times</a> з посиланням на власні джерела.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Імпічмент Трампа — шоу починається</p>
      <p>Дзвінок Трампа й Сондленда відбувся 26 липня, через день після телефонної розмови президента України Володимира Зеленського та президента США Дональда Трампа. Сондленд був у Києві для зустрічі з українськими посадовцями.</p>
      <p>Працівник посольства Девід Голмс розповів, що Сондленд в київському ресторані дуже гучно розмовляв з Трампом.</p>
      <p>За словами Голмса, Трамп запитав Сондленда, чи погодився Зеленський провести розслідування проти його політичних опонентів. Посол відповів, що так.</p>
      <p>Сондленд відповів Трампу, що Зеленський «loves your ass» і проведе розслідування та зробить «все, що ви його попросите».</p>
      <p>Після розмови Голмс запитав Сондленда, чи справді Трампу байдуже на Україну, на що той відповів, що Трамп хвилюється лише через «важливі справи».</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, призвела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/impichment-trampa-publichni-sluhannya-divilisya-milyoni-lyudey-50053669.html">Імпічмент Трампа: публічні слухання подивилися майже 14 мільйонів людей</a>
        </li>
        <li>
          <a href="https://nv.ua/ukr/world/countries/tramp-pro-pokazannya-yovanovich-50053864.html">«Це ганьба». Трамп прокоментував свідчення Йованович</a>
        </li>
        <li>
          <a href="https://nv.ua/ukr/world/countries/donald-tramp-prokuratura-ssha-pochala-rozsliduvannya-proti-dzhuliani-cherez-ukrajinu-50053894.html">Особистий адвокат Трампа: Прокуратура США почала розслідування проти Джуліані через Україну — ЗМІ</a>
        </li>
      </ul>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>