<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/16/projektas-jaunimui-kviecia-ateiti-ir-pazinti-lietuvos-kulturos-pavelda-is-arciau/"/>
    <meta property="og:site_name" content="alkas.lt"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="Projektas jaunimui kviečia ateiti ir pažinti Lietuvos kultūros paveldą iš arčiau!"/>
    <meta property="og:description" content="2019-ais metais, minint Valstybės archeologijos komisijos steigimo ir veiklos 100-metį, VšĮ Kultūros paveldo akademija kartu su Kultūros paveldo departamentu prie Kultūros ministerijos prisideda prie Lietuvos archeologijos paveldo ir jo tyrimų aktualizavimo bei naujausių ir svarbiausių šiandieninių archeologijos mokslo pasiekimų viešinimo jaunimui, rengiant išskirtinai jiems skirtą seminarų ciklą."/>
  </head>
  <body>
    <article>
      <h1>Projektas jaunimui kviečia ateiti ir pažinti Lietuvos kultūros paveldą iš arčiau!</h1>
      <address>
        <time datetime="2019-11-16T08:00:00+00:00">16 Nov 2019, 08:00</time>
      </address>
      <p>2019-ais metais, minint Valstybės archeologijos komisijos steigimo ir veiklos 100-metį, VšĮ Kultūros paveldo akademija kartu su Kultūros paveldo departamentu prie Kultūros ministerijos prisideda prie Lietuvos archeologijos paveldo ir jo tyrimų aktualizavimo bei naujausių ir svarbiausių šiandieninių archeologijos mokslo pasiekimų viešinimo jaunimui, rengiant išskirtinai jiems skirtą seminarų ciklą.</p>
      <p>Pagrindinis tęstinio projekto „Motyvaciniai kultūros paveldo pažinimo seminarai jaunimui“ tikslas yra vykdyti motyvuoto istorinės bei archeologinės pakraipos jaunimo neformalius kultūros paveldo bei archeologijos srities mokymus, o taip pat viešinti ir patraukliai pateikti naujausių, svarbiausių archeologinių bei tarpdisciplininių tyrimų išdavas, suteikti galimybę jaunimui tiesiogiai susitikti ir bendrauti su tokius tyrimus atlikusiais specialistais.</p>
      <p>2019 m. seminarų temas lėmė pastarųjų metų archeologinių tyrimų rezultatų išskirtinė svarba Lietuvos valstybei. Seminarų metu bus pristatoma partizaninio karo archeologija ir naujausieji jos pasiekimai, taip pat Gedimino kalne surastų 1863-1864 m. sukilimo dalyvių palaikų atradimo ir atpažinimo istorija, pasakojama, ką veikia archeologai po vandeniu, aiškinamasi, kur pasislėpę vaikai ir kaip archeologai juos atranda bei įvairiausios kitos temos.</p>
      <p>Šias paskaitas lydės ir praktiniai užsiėmimai: žalvarinių papuošalų, viduramžių odinių apyrankių, baltiškų stiklo karoliukų gamybos ir kiti „gyvosios archeologijos“ mokymai, leidžiančios kiekvienam tapti archeologu-rekonstruktoriumi.</p>
      <p>
        <b>Projekto seminarai vyks:</b>
      </p>
      <p>2019 m. <b>lapkričio 19 d.</b> 10 val. Klaipėdos universiteto Baltijos istorijos ir archeologijos institute (Aula Magna AK1, H. Manto g. 90-1).</p>
      <p>2019 m. <b>lapkričio 21 d.</b> 12.30 val. Šiaulių „Aušros“ muziejaus Chaimo Frenkelio viloje (Vilniaus g. 74).</p>
      <p>2019 m.<b> lapkričio 27 d.</b> Kauno miesto muziejaus Rotušės ir Tautinės muzikos skyriuose (laikas ir vieta bus patikslinti).</p>
      <related>
        <h4>Susiję straipsniai:</h4>
        <a href="http://alkas.lt/2019/06/05/moksleiviai-kvieciami-dalyvauti-vasaros-archeologijos-mokykloje-dubingiuose/"/>
        <a href="http://alkas.lt/2018/03/29/pradeda-veikti-virtualus-projektas-100-lankytinu-kulturos-paveldo-objektu/"/>
        <a href="http://alkas.lt/2019/11/13/del-vandalizmo-pries-kulturos-pavelda-protestave-visuomenininkai-paragino-kulturos-ministra-ginti-naikinamas-vertybes-video/"/>
        <a href="http://alkas.lt/2017/02/03/valstybine-kulturos-paveldo-komisija-siulo-daugiau-demesio-skirti-piliakalniu-metams/"/>
        <a href="http://alkas.lt/2013/02/22/istorine-prezidentura-kviecia-pazinti-suprasti-ir-didziuotis-tuo-ka-sukure-musu-seneliai-ir-proseneliai/"/>
      </related>
    </article>
  </body>
</html>