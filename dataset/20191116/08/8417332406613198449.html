<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/16/H%C3%B8y-valgdeltakelse-p%C3%A5-Sri-Lanka-til-tross-for-en-rekke-voldelige-hendelser-20407996.ece"/>
    <meta property="og:site_name" content="adressa.no"/>
    <meta property="article:published_time" content="2019-11-16T08:52:33+00:00"/>
    <meta property="og:title" content="Høy valgdeltakelse på Sri Lanka til tross for en rekke voldelige hendelser"/>
    <meta property="og:description" content="Til tross for flere meldinger om angrep og vold, er valgdeltakelsen høy ved presidentvalget på Sri Lanka."/>
  </head>
  <body>
    <article>
      <h1>Høy valgdeltakelse på Sri Lanka til tross for en rekke voldelige hendelser</h1>
      <address><time datetime="2019-11-16T08:52:33+00:00">16 Nov 2019, 08:52</time> by <a rel="author">(NTB) NTB-DPA</a></address>
      <p>Til tross for flere meldinger om angrep og vold, er valgdeltakelsen høy ved presidentvalget på Sri Lanka.</p>
      <aside><a href="https://www.adressa.no/nyheter/utenriks/2019/11/16/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/16/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/16/javascript:void(0);">Del denne artikkelen på e-post</a></aside>
      <p>De melder valgmyndighetene i landet lørdag morgen.</p>
      <p>Til sammen stiller 35 kandidater, noe som er rekordmange.</p>
      <p>To klare favoritter skiller seg ut. Den ene er Sajith Premadasa (52), som stiller for partiet som nå har makten i landet. Den andre er tidligere forsvarsminister Gotabaya Rajapaksa (70), som er opposisjonens hovedkandidat.</p>
      <p>De to kandidatene har hittil ligget likt på målingene.</p>
      <p>Fram til klokken 10 lørdag morgen lokal tid var det meldt om hele 69 voldelige hendelser, ifølge Senteret for overvåking av vold under valget (CMEV).</p>
      <p>Like før valglokalene åpnet ble en buss som fraktet velgere, beskutt i Anuradhapura-distriktet. Ingen ble skadd i angrepet.</p>
      <p>Den seks uker lange valgkampen har gått relativt rolig for seg. På valgdagen lørdag skal over 60.000 politifolk sørge for sikkerheten.</p>
      <p>15,9 millioner personer er stemmeberettiget. Valglokalene holder åpent til klokken 17.</p>
      <p>(©NTB)</p>
    </article>
  </body>
</html>