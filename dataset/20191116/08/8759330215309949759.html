<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903940/-het-wordt-een-moeilijke-keuze-als-krc-genk-mij-wil-terughalen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T08:15:00+00:00"/>
    <meta property="og:title" content="&quot;Het wordt een moeilijke keuze als KRC Genk mij wil terughalen&quot;"/>
    <meta property="og:description" content="KV Mechelen is dit seizoen dé revelatie in de Jupiler Pro League. Daarvoor mag het ook het spitsenduo De Camargo - Vanzeir bedanken. Vanzeir snapt dat hij perfect complementair is met zijn spitsbroeder."/>
  </head>
  <body>
    <article>
      <h1>"Het wordt een moeilijke keuze als KRC Genk mij wil terughalen"</h1>
      <address>
        <time datetime="2019-11-16T08:15:00+00:00">16 Nov 2019, 08:15</time>
      </address>
      <p>
        <b>KV Mechelen is dit seizoen dé revelatie in de Jupiler Pro League. Daarvoor mag het ook het spitsenduo De Camargo - Vanzeir bedanken. Vanzeir snapt dat hij perfect complementair is met zijn spitsbroeder.</b>
      </p>
      <p>"Ik ben vooral sterk zonder bal, in de diepte lopen en zo. Igor knapt voor mij het vuile werk op", geeft Vanzeir aan bij <i>Het Belang Van Limburg.</i> "Hij gebruikt zijn lichaam goed en is heel balvast. Daar kan ik nog van leren. Het zijn die procentjes die ik nog moet winnen om helemaal door te breken."</p>
      <p>Vanzeir hoopt in de voetsporen de treden van Leandro Trossard, die na een uitleenbeurt helemaal doorbrak. "De Premier League is ook mijn ultieme droom. Maar daar ben ik nu nog niet klaar voor. Eerst wil ik een vaste waarde worden in België. Bij Genk doorbreken zou het plaatje helemaal af maken. Stel dat ze mij na het seizoen willen terughalen, dan wordt het een moeilijke keuze, want ook in Mechelen heb ik het enorm naar mijn zin."</p>
      <p>Ook coach Wouter Vrancken is een belangrijke factor in het succes. "Zijn deur staat altijd open voor de spelers. Op de momenten waarop het nodig is, spreekt hij. Zo legt hij zijn tactische keuzes uit als je op de bank belandt. Ik hou daar wel van."</p>
      <aside>Lees meer<br/><a href="https://www.voetbalprimeur.be/nieuws/903932/-nog-geen-witte-rook-bij-racing-genk-maar-hasi-is-de-topkandidaat-.html?itm_source=www.voetbalprimeur.be&amp;itm_medium=highlighted-content">'Nog geen doorbraak bij Racing Genk, maar Hasi is de topkandidaat'</a></aside>
    </article>
  </body>
</html>