<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/bilim-insanlari-uzun-yasamin-sirrini-cozdu/927022"/>
    <meta property="og:site_name" content="medya faresi"/>
    <meta property="article:published_time" content="2019-11-16T08:17:00+00:00"/>
    <meta property="og:title" content="Bilim insanları uzun yaşamın sırrını çözdü"/>
    <meta property="og:description" content="Bilim insanları, uzun ömürlü insanların kanında, yaşları ilerledikçe aşırı miktarda antiviral immünitenin ana bileşeni olan sitotoksit T lenfositlerin oluştuğunu belirledi. Araştırmanın sonuçları Proceedings of the National Academy of Sciences dergisinde yayınlandı."/>
  </head>
  <body>
    <article>
      <h1>Bilim insanları uzun yaşamın sırrını çözdü</h1>
      <h2>Bilim insanları, uzun ömürlü insanların kanında, yaşları ilerledikçe aşırı miktarda antiviral immünitenin ana bileşeni olan sitotoksit T lenfositlerin oluştuğunu belirledi. Araştırmanın sonuçları Proceedings of the National Academy of Sciences dergisinde yayınlandı.</h2>
      <address>
        <time datetime="2019-11-16T08:17:00+00:00">16 Nov 2019, 08:17</time>
      </address>
      <p><b>Bütünleştirici Tıp Merkezi Fiziksel ve Kimyasal Araştırmalar Enstitüsü</b>(RIKEN) ve<b>Keio Üniversitesi Tıp Fakültesi</b>’nden bilim insanları, uzun yaşamın sırrını bulmak amacıyla 110 yaşın üzerindeki insanların kan hücrelerinin tek hücreli transkriptom analizini yaptı.</p>
      <p>Bilim insanları, yedi uzun ömürlü kişiden 41 208 hücre, yaşları 50 ila 80 arasında değişen kontrol grubu temsilcilerinden de 19 bin 994 hücre aldı.</p>
      <p>Uzun ömürlülerde B lenfosit sayısının kontrol grubuna oranla daha az olmasına rağmen, T lenfosit sayılarının yaklaşık olarak aynı olduğu görüldü.</p>
      <p>Uzun ömürlülerde yüksek seviyede sitotoksit T hücresi, yani virüsle enfekte olmuş hücreleri ve  tümör hücrelerini yüzde 80’e kadar yok edebilen katil hücreler bulunduğu tespit edildi. Kontrol grubunda ise T lenfositlerin sadece yüzde 10-20’si sitotoksit'ti.</p>
      <p>İki tür T lenfosit bulunuyor: CD8 sitotoksit ancak CD4 sitotoksit değil. Bu nedenle araştırmacılar ilk başta, uzun ömürlülerin kanının fazla miktarda CD8 hücresi içerdiğini düşündü.</p>
      <p>Ancak bunun öyle olmadığı görüldü. Uzun ömürlü insanların CD4 T hücrelerinin zamanla katil hücrelerin özelliklerini aldıkları belirlendi. Üstelik, üremeleri klonal genişleme yoluyla gerçekleşiyor. Bu da, bu hücrelerin çoğunun tek ata hücresinin devamı oldukları anlamına geliyor.</p>
      <p>Araştırmacılar, kanda yaşlılıkta ortaya çıkan CD4 pozitif sitotoksit hücrelerin fazlalığının, uzun ömürlülüğün karekteristik özelliği olduğunu belirtti.</p>
    </article>
  </body>
</html>