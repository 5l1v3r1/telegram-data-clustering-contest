<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/16/antonio-conte-inter-busta-proiettile/"/>
    <meta property="og:site_name" content="Il Post"/>
    <meta property="article:published_time" content="2019-11-16T08:56:26+00:00"/>
    <meta property="og:title" content="L’allenatore dell’Inter Antonio Conte ha ricevuto una busta con un proiettile, la sua casa e la sede dell’Inter verranno pattugliate da polizia e carabinieri"/>
    <meta property="og:description" content="Qualche giorno fa l'allenatore dell'Inter Antonio Conte ha ricevuto una busta con una lettera anonima piena di minacce e un proiettile, scrive il Corriere della Sera. Conte ha presentato denuncia contro ignoti; il palazzo di Milano dove abita e la sede dell'Inter sono da allora pattugliate con più frequenza da"/>
  </head>
  <body>
    <article>
      <h1>L’allenatore dell’Inter Antonio Conte ha ricevuto una busta con un proiettile, la sua casa e la sede dell’Inter verranno pattugliate da polizia e carabinieri</h1>
      <address>
        <time datetime="2019-11-16T08:56:26+00:00">16 Nov 2019, 08:56</time>
      </address>
      <p>Qualche giorno fa l’allenatore dell’Inter Antonio Conte <a href="https://milano.corriere.it/notizie/cronaca/19_novembre_16/proiettile-busta-ad-antonio-conte-vigilanza-l-allenatore-dell-inter-1f35f638-07ed-11ea-8951-efe1bce1b1d2.shtml">ha ricevuto</a> una busta con una lettera anonima piena di minacce e un proiettile, scrive il <i>Corriere della Sera</i>. Conte ha presentato denuncia contro ignoti; il palazzo di Milano dove abita e la sede dell’Inter sono da allora pattugliate con più frequenza da polizia e carabinieri per una decisione delle autorità milanesi. Sempre il <i>Corriere</i> scrive che non si sa molto dell’inchiesta ma che dalla lettera non si può risalire, al momento, né ad ambienti criminali né a gruppi estremi di tifo organizzato.</p>
    </article>
  </body>
</html>