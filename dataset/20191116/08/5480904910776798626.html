<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/v-nba-zazarili-beal-a-harden-oba-dali-44-bodu/1821746?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T08:46:00+00:00"/>
    <meta property="og:title" content="V NBA zazářili Beal a Harden, oba dali 44 bodů"/>
    <meta property="og:description" content="New York - Hvězdný basketbalista James Harden má za sebou další střelecké galapředstavení. Jeho 44 bodů, při nichž trefil 13 z 26 střel včetně šesti trojek, pomohlo Houstonu zdolat ve šlágru pátečního programu NBA Indianu 111:102. Stejným počtem bodů zazářil i Bradley Beal, díky kterému Washington přehrál Minnesotu 137:116."/>
  </head>
  <body>
    <article>
      <h1>V NBA zazářili Beal a Harden, oba dali 44 bodů</h1>
      <address><time datetime="2019-11-16T08:46:00+00:00">16 Nov 2019, 08:46</time> by <a rel="author" href="http://www.ctk.cz/" target="_blank">ČTK</a></address>
      <p>New York - Hvězdný basketbalista James Harden má za sebou další střelecké galapředstavení. Jeho 44 bodů, při nichž trefil 13 z 26 střel včetně šesti trojek, pomohlo Houstonu zdolat ve šlágru pátečního programu NBA Indianu 111:102. Stejným počtem bodů zazářil i Bradley Beal, díky kterému Washington přehrál Minnesotu 137:116.</p>
      <slideshow>
        <figure>
          <img src="https://i3.cn.cz/6/1573893014_P201911160170701.jpg"/>
        </figure>
        <figure>
          <img src="https://i3.cn.cz/6/1573802265_P201911150296601.jpg"/>
        </figure>
        <figure>
          <img src="https://i3.cn.cz/6/1573800259_P201911150266601.jpg"/>
        </figure>
        <figure>
          <img src="https://i3.cn.cz/6/1573800165_P201911150266401.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3360">Fotogalerie: Basketbalová NBA 2019/20</a>
        </figcaption>
      </slideshow>
      <p>Rockets, jimž chyběli zranění Clint Capela či Eric Gordon, vstoupili do poslední čtvrtiny s nejtěsnějším náskokem, pak si ale vypracovali až desetibodové vedení. Vítězství nad Pacers bylo už šestým triumfem v řadě, což je momentálně druhá nejdelší série ligy. Tu první drží s deseti výhrami Boston.</p>
      <p>Skvělou formu opět prokázal Harden, jenž ke 44 bodům přidal osm doskoků, pět asistencí a čtyři zisky. Alespoň 36 bodů nastřílel už šestkrát za sebou, v pátek jich navíc nasbíral stejný počet jako celá soupeřova základní pětka.</p>
      <p>Třicetiletý basketbalista zaznamenal posledních 12 bodů svého týmu, zatímco Pacers netrefili sedm střel v řadě a dvakrát ztratili míč. "Tehdy se zápas zlomil. Dobře jsme je bránili," liboval si Harden. Houston se s bilancí 9-3 posunul na druhé místo Západní konference za Lakers.</p>
      <p>Double double za 44 bodů a deset asistencí si v Minnesotě připsal Beal, který mohl s Washingtonem oslavit výhru 137:116. Čtyřicetibodové hranice dosáhl potřetí v ročníku. Timberwolves sice táhl s 36 body a deseti doskoky pivot Karl Anthony Towns, citelně jim však chyběl Andrew Wiggins. Čtyřiadvacetiletý křídelník, který si drží průměr téměř 26 bodů, vynechal páteční duel kvůli úmrtí v rodině.</p>
      <p>Velký návrat viděla NBA v Memphisu, kam s Utahem dorazil Mike Conley. Zkušený rozehrávač, který byl v létě po 12 letech vyměněn do Salt Lake City za tři hráče a dva draftové výběry, se sice potěšil vzpomínkovým videem, které mu domácí připravili, poté ale musel strávit porážku 106:107.</p>
      <p>Conley trefil pouze pět z 19 pokusů a zůstal na 15 bodech. Donovan Mitchell si připsal 29 bodů, stěžoval si však, že se kvůli faulu Solomona Hilla nedostal k poslední střele. "Soupeř bránil dobře, jenže mě při závěrečné akci zasáhl do ruky. Nikdo to nepískl, což se nestalo poprvé," zlobil se. Grizzlies táhl nováček Ja Morant s 25 body a osmi asistencemi.</p>
      <p>Uspěly oba vedoucí celky konferencí. Boston si i díky 24 bodům Jaysona Tatuma odvezl výhru 105:100 z Golden State, Lakers doma zdolali v kalifornském derby Sacramento 99:97. K triumfu je dovedl LeBron James s 29 body včetně vítězných šestek 5,5 sekundy před koncem a 11 asistencemi. Klíčový blok v poslední sekundě předvedl Anthony Davis.</p>
      <h3>Výsledky NBA:</h3>
      <p>Charlotte - Detroit 109:106, Golden State - Boston 100:105, Houston - Indiana 111:102, LA Lakers - Sacramento 99:97, Memphis - Utah 107:106, Minnesota - Washington 116:137, Oklahoma City - Philadelphia 127:119 po prodl., Orlando - San Antonio 111:109.</p>
      <h3>Tabulky NBA:</h3>
      <h4>Východní konference:</h4>
      <h4>Atlantická divize:</h4>
      <ul>
        <li>1. | Boston | 11 | 10 | 1 | 90,9</li>
        <li>2. | Toronto | 11 | 8 | 3 | 72,7</li>
        <li>3. | Philadelphia | 12 | 7 | 5 | 58,3</li>
        <li>4. | Brooklyn | 11 | 4 | 7 | 36,4</li>
        <li>5. | New York | 12 | 3 | 9 | 25,0</li>
      </ul>
      <h4>Centrální divize:</h4>
      <ul>
        <li>1. | Milwaukee | 11 | 8 | 3 | 72,7</li>
        <li>2. | Indiana | 12 | 7 | 5 | 58,3</li>
        <li>3. | Cleveland | 11 | 4 | 7 | 36,4</li>
        <li>4. | Chicago | 12 | 4 | 8 | 33,3</li>
        <li>5. | Detroit | 13 | 4 | 9 | 30,8</li>
      </ul>
      <h4>Jihovýchodní divize:</h4>
      <ul>
        <li>1. | Miami | 11 | 8 | 3 | 72,7</li>
        <li>2. | Orlando | 12 | 5 | 7 | 41,7</li>
        <li>3. | Charlotte | 12 | 5 | 7 | 41,7</li>
        <li>4. | Atlanta | 11 | 4 | 7 | 36,4</li>
        <li>5. | Washington | 10 | 3 | 7 | 30,0</li>
      </ul>
      <h4>Západní konference:</h4>
      <h4>Jihozápadní divize:</h4>
      <ul>
        <li>1. | Houston | 12 | 9 | 3 | 75,0</li>
        <li>2. | Dallas | 11 | 6 | 5 | 54,5</li>
        <li>3. | Memphis | 12 | 5 | 7 | 41,7</li>
        <li>4. | San Antonio | 12 | 5 | 7 | 41,7</li>
        <li>5. | New Orleans | 11 | 3 | 8 | 27,3</li>
      </ul>
      <h4>Severozápadní divize:</h4>
      <ul>
        <li>1. | Denver | 11 | 8 | 3 | 72,7</li>
        <li>2. | Utah | 12 | 8 | 4 | 66,7</li>
        <li>3. | Minnesota | 12 | 7 | 5 | 58,3</li>
        <li>4. | Oklahoma City | 12 | 5 | 7 | 41,7</li>
        <li>5. | Portland | 12 | 4 | 8 | 33,3</li>
      </ul>
      <h4>Pacificiká divize:</h4>
      <ul>
        <li>1. | LA Lakers | 12 | 10 | 2 | 83,3</li>
        <li>2. | Phoenix | 11 | 7 | 4 | 63,6</li>
        <li>3. | LA Clippers | 12 | 7 | 5 | 58,3</li>
        <li>4. | Sacramento | 11 | 4 | 7 | 36,4</li>
        <li>5. | Golden State | 13 | 2 | 11 | 15,4</li>
      </ul>
    </article>
  </body>
</html>