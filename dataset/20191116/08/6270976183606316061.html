<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/davajte-tvoryty-zminy-v-ukrayini-razom-zelenskyj-nezvychno-pryvitav-pratsivnykiv-radio-i-telebachennya/"/>
    <meta property="og:site_name" content="Рубрика"/>
    <meta property="article:published_time" content="2019-11-16T08:24:12+00:00"/>
    <meta property="og:title" content="&quot;Давайте творити зміни в Україні разом&quot;: Зеленський незвично привітав працівників радіо і телебачення"/>
    <meta property="og:description" content="У День працівників радіо, телебачення та зв’язку в Україні президент Володимир Зеленський тепло привітав працівників галузі з їхнім професійним святом Текст привітання опублікований на офіційних сторінках Офісу президента в соцмережах. “Кому з нас не доводилося слухати радіо дорогою на роботу? Подорожуючи у справах, з радіоефіру ми можемо отримати не лише музику та гарний настрій, а […]"/>
  </head>
  <body>
    <article>
      <h1>"Давайте творити зміни в Україні разом": Зеленський незвично привітав працівників радіо і телебачення</h1>
      <address><time datetime="2019-11-16T08:24:12+00:00">16 Nov 2019, 08:24</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/13-26-860x580-c-1.jpg"/>
      </figure>
      <p>Фото ОПУ<br/><b><b>У День працівників радіо, телебачення та зв’язку в Україні президент Володимир Зеленський тепло привітав працівників галузі з їхнім професійним святом</b></b></p>
      <p>Текст привітання опублікований на офіційних сторінках Офісу президента в соцмережах.</p>
      <p>“Кому з нас не доводилося слухати радіо дорогою на роботу? Подорожуючи у справах, з радіоефіру ми можемо отримати не лише музику та гарний настрій, а й корисну інформацію – новини та прогноз погоди.</p>
      <p>А ввечері вдома після метушливого робочого дня ми вмикаємо розважальні телешоу. Чи, може, – освітні телепередачі для дітей. Чи віддаємо перевагу серйозним документальним фільмам.</p>
      <p>Які б у нас не були вподобання, але телебачення та радіо є невід’ємною складовою нашого життя.</p>
      <p>За кожним теле- та радіопродуктом стоїть талановита й невтомна робота тисяч фахівців. Режисери та звукорежисери, диктори та ведучі, оператори, постановники – всі ті, хто творить та забезпечує якісну картинку й сигнал. Дякую за ваш професіоналізм, креативність, відчуття прекрасного, за постійний пошук нового та актуального.</p>
      <p>А в умовах війни ваша робота є важливою складовою національної безпеки та пошуку власної ідентичності.</p>
      <p>Давайте творити зміни в Україні разом! Зі святом!”, – йдеться у привітанні президента.</p>
    </article>
  </body>
</html>