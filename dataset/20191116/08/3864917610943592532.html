<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819509-v-irani-prohodat-protesti-cerez-pidvisenna-cin-na-benzin.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T08:02:00+00:00"/>
    <meta property="og:title" content="В Ірані проходять протести через підвищення цін на бензин"/>
    <meta property="og:description" content="У кількох іранських містах почалися акції протесту після того, як уряд країни оголосив про рішення підвищити ціни на бензин в два рази."/>
  </head>
  <body>
    <article>
      <h1>В Ірані проходять протести через підвищення цін на бензин</h1>
      <h2>У кількох іранських містах почалися акції протесту після того, як уряд країни оголосив про рішення підвищити ціни на бензин в два рази.</h2>
      <address>
        <time datetime="2019-11-16T08:02:00+00:00">16 Nov 2019, 08:02</time>
      </address>
      <p>З 15 листопада Іран також ввів квоти на роздрібні продажі палива. Іранська влада заявила, що прийняті ними заходи спрямовані на надання допомоги нужденним громадянам, повідомляє агентство <a href="https://www.irna.ir/news/83556449/%D8%AA%D8%AC%D9%85%D8%B9-%D8%A7%D8%B9%D8%AA%D8%B1%D8%A7%D8%B6%DB%8C-%D8%AF%D8%B1-%D8%A8%D8%B1%D8%AE%DB%8C-%D8%B4%D9%87%D8%B1%D9%87%D8%A7-%D8%AF%D8%B1-%D9%BE%DB%8C-%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86">IRNA.</a></p>
      <p>Відзначається, протести почалися увечері в п'ятницю як мінімум в десяти містах Ірану. Найбільше загострилася обстановка в Сирджані, де жителі спробували атакувати нафтобазу, але їм завадили правоохоронці.</p>
      <p>До ночі протести вщухли, але сьогодні з ранку, 16 листопада, поновилися.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818855-protestuvalniki-vstanovili-nameti-pid-parlamentom-gruzii.html">Протестувальники встановили намети під парламентом Грузії</a>
      </blockquote>
      <p>За рішенням <a href="https://www.ukrinform.ua/tag-iran">іранської</a> влади ціни на бензин на АЗС збільшені на 50%, з 15 тис. іранських ріалів (близько 30 американських центів) до 30 тис. Вдвічі (до 15 тис. іранських ріалів) зросла і пільгова ціна на бензин в рамках квоти на кожну людину. За новими правилами, автовласники за цією ціною будуть отримувати до 60 л бензину на місяць, власники мотоциклів — 25 л. Для працівників таксі передбачена квота в 400 л.</p>
    </article>
  </body>
</html>