<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/partito-natale-opitergino-mottense-219362"/>
    <meta property="og:site_name" content="Oggi Treviso"/>
    <meta property="article:published_time" content="2019-11-16T08:27:49+00:00"/>
    <meta property="og:title" content="E' partito il Natale opitergino-mottense"/>
    <meta property="og:description" content="MOTTA DI LIVENZA - Ieri sera presenti a Motta i 14 sindaci o rappresentanti degli altrettanti comuni che costituiscono l’Ipa opitergino. I rappresentanti della cosiddetta Impresa Programmatica d’Area sono saliti sulla grande ruota panoramica di fronte al municipio."/>
  </head>
  <body>
    <article>
      <h1>E' partito il Natale opitergino-mottense</h1>
      <h2>Venerdì sera cerimonia con i sindaci dell'opitergino - mottense</h2>
      <address>
        <time datetime="2019-11-16T08:27:49+00:00">16 Nov 2019, 08:27</time>
      </address>
      <p><b>MOTTA DI LIVENZA</b> - Ieri sera presenti a Motta i 14 sindaci o rappresentanti degli altrettanti comuni che costituiscono l’Ipa opitergino. I rappresentanti della cosiddetta Impresa Programmatica d’Area sono saliti sulla grande ruota panoramica di fronte al municipio.<br/><br/>Al via da ieri sera infatti il <b>Natale Opitergino-mottense 2019-20</b>, nato dalla collaborazione delle <b>14 amministrazioni comunali </b>del comprensorio.<br/><br/>Come è stato segnalato dai sindaci, il concetto di Intesa Programmatica inizia con queste manifestazioni natalizie. Ma<b> proseguirà nel corso dell'anno con vari appuntamenti</b> per sviluppare le potenzialità turistiche dell'intera area comprensoriale.<br/>Lo scenario era particolarmente natalizio, vista la presenza della grande ruota panoramica illuminata e la pista di pattinaggio di fronte. Entrambe le attrazioni sono stati montate nella giornata di giovedì.<br/><br/>Il sindaco di Oderzo <b>Maria Scardellato</b>: «Siamo qui nella consapevolezza che ognuno dei nostri comuni può avere delle belle attrazioni, mentre tutti i comuni uniti possono avere delle attrazioni bellissime. E con questo spirito collaboriamo insieme».<br/><br/>A fare gli onori di casa il sindaco<b> Alessandro Righi</b> che ha spiegato: «Nessuno qui si fa la guerra con nessuno ma anzi c’è la volontà di camminare insieme. In questi giorni dell’opitergino abbiamo donato alle scuole 10.000 biglietti per un giro gratuito sulla ruota<b> donando 10.000 sorrisi al territorio</b>».<br/><br/>Sindaci e assessori si sono spostati sulla ruota panoramica per il giro inaugurale.</p>
      <related>
        <h4>Dello stesso argomento</h4>
        <a href="http://oggitreviso.it/%C2%ABbasta-vandali-opitergini-normali-aiutateci%C2%BB-215595"/>
        <a href="http://oggitreviso.it/sindaco-di-motta-ricoverato-ospedale-215170"/>
        <a href="http://oggitreviso.it/motta-libera-al-progetto-esecutivo-della-nuova-rotatoria-214979"/>
        <a href="http://oggitreviso.it/vesentini-%C2%ABdistretto-sanitario-all%E2%80%99ex-pinacoteca-perch%C3%A9-no%C2%BB-214364"/>
        <a href="http://oggitreviso.it/inps-di-oderzo-va-motta-botta-risposta-tra-sindacati-sindaco-210056"/>
        <a href="http://oggitreviso.it/lamministrazione-leghista-da-una-parte-partigiani-dallaltra-25-aprile-spaccato-208056"/>
        <a href="http://oggitreviso.it/un-campo-da-rugby-allex-caserma-zanusso-di-oderzo-204808"/>
        <a href="http://oggitreviso.it/ci-serve-aiuto-caserma-zanusso-sindaco-di-oderzo-parlamento-204275"/>
        <a href="http://oggitreviso.it/don-ciotti-fa-pienone-sindaca-contestata-con-fischi-203411"/>
        <a href="http://oggitreviso.it/don-ciotti-vado-stesso-oderzo-parlo-di-persone-che-cercano-dignit%C3%A0-203224"/>
      </related>
    </article>
  </body>
</html>