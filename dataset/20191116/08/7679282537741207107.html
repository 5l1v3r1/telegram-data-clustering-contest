<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-woman-accuses-allegedly-rape-allegations-against-head-constable-2852038.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T08:40:51+00:00"/>
    <meta property="og:title" content="महिला ने हेड कांस्टेबल पर लगाया रेप का आरोप, एसएसपी ने किया लाइन हाजिर"/>
    <meta property="og:description" content="गाजियाबाद जिले के साहिबाबाद थाने में तैनात एक हेड कांस्टेबल पर पास की ही एक कॉलोनी में रहने वाली महिला ने दुष्कर्म करने का आरोप लगाया है। महिला का आरोप है कि हेड कांस्टेबल पिछले कई महीनों से..."/>
  </head>
  <body>
    <article>
      <h1>महिला ने हेड कांस्टेबल पर लगाया रेप का आरोप, एसएसपी ने किया लाइन हाजिर</h1>
      <address><time datetime="2019-11-16T08:40:51+00:00">16 Nov 2019, 08:40</time> by <a rel="author">ट्रांस हिंडन | संवाददाता</a></address>
      <p>गाजियाबाद जिले के साहिबाबाद थाने में तैनात एक हेड कांस्टेबल पर पास की ही एक कॉलोनी में रहने वाली महिला ने दुष्कर्म करने का आरोप लगाया है। महिला का आरोप है कि हेड कांस्टेबल पिछले कई महीनों से उसके साथ दुष्कर्म कर रहा है और विरोध करने पर उसकी आपत्तिजनक तस्वीरें वायरल करने की धमकी दे रहा है।</p>
      <p>पीड़ित महिला ने इस मामले की शिकायत एसएसपी से की है। जिसके बाद एसएसपी ने आरोपी हेड कांस्टेबल को लाइन हाजिर कर दिया है। साथ ही मामले की जांच के निर्देश दिए हैं। </p>
      <p>
        <b>
          <a href="https://www.livehindustan.com/ncr/story-non-bailable-warrant-issued-against-ssp-ghaziabad-sudhir-kumar-singh-know-the-reason-2852027.html">जानें क्यों कोर्ट ने जारी किया गाजियाबाद SSP के खिलाफ गैर जमानती वारंट</a>
        </b>
      </p>
      <p>साहिबाबाद थाना क्षेत्र की एक कालोनी में एक महिला रहती है। महिला ने एसएसपी को लिखे पत्र में साहिबाबाद थाना क्षेत्र की एक पुलिस चौकी पर तैनात कांस्टेबल पर जबरन दुष्कर्म करने का आरोप लगाया है। साथ ही विरोध करने पर और किसी से शिकायत करने पर फर्जी मुकदमे में बेटे को जेल भेजने की धमकी दी। आरोप है कि महिला ने विरोध किया तो कांस्टेबल ने फर्जी मुकदमे में उसे जेल भेज दिया। महिला का आरोप है कि इसके बाद भी जबरन दुष्कर्म करने का दबाव बना रहा है। विरोध करने पर फर्जी मुकदमे में जेल भेजने और तमंचा दिखाकर गोली मारने की धमकी दे रहा है। आरोपी कांस्टेबल ने उनके फोटो सोशल मीडिया पर वायरल कर दिए हैं। फोटो वायरल होने के बाद से पीड़िता काफी परेशान है। पीड़िता ने आरोपी को सख्त से सख्त सजा दिलाए जाने की मांग की है। </p>
      <p>एसएसपी सुधीर कुमार सिंह ने बताया कि इस मामले में शिकायत मिली है। कांस्टेबल इरफान को लाइन हाजिर कर दिया गया है। पूरे मामले की जांच सीओ साहिबाबाद डॉ. राकेश मिश्र को सौंप दी गई है।  </p>
    </article>
  </body>
</html>