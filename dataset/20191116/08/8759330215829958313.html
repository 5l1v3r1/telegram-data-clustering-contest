<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903941/-vercauteren-mag-vanden-borre-nog-niet-gebruiken-bij-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="'Vercauteren mag Vanden Borre nog niet gebruiken bij Anderlecht'"/>
    <meta property="og:description" content="Anderlecht verloor afgelopen donderdag een oefenwedstrijd tegen KV Oostende met 3-1. Anthony Vanden Borre speelde weer niet mee, maar dat heeft een duidelijke reden."/>
  </head>
  <body>
    <article>
      <h1>'Vercauteren mag Vanden Borre nog niet gebruiken bij Anderlecht'</h1>
      <address>
        <time datetime="2019-11-16T08:00:00+00:00">16 Nov 2019, 08:00</time>
      </address>
      <p>
        <b>Anderlecht verloor afgelopen donderdag een oefenwedstrijd tegen KV Oostende met 3-1. Anthony Vanden Borre speelde weer niet mee, maar dat heeft een duidelijke reden.</b>
      </p>
      <p>Vanden Borre traint al geruime tijd mee bij Anderlecht, maar kwam nog nooit in actie in een wedstrijd. Volgens <i>Het Laatste Nieuws </i>is er dan ook een administratief probleem opgedoken met zijn aansluiting. Dat zou pas begin volgend jaar verholpen kunnen worden.</p>
      <p>Vanden Borre kan dit jaar dus niet meer in actie komen voor Anderlecht, zelfs niet in oefenwedstrijden. Het is ondertussen al meer dan twee jaar geleden dat Vanden Borre nog een wedstrijd met inzet speelde. Toen lag hij onder contract bij het Congolese TP Mazembe.</p>
      <p>De A-kern van Anderlecht heeft overigens een paar dagen vakantie. Enkel de geblesseerde spelers moeten verder werken. Kompany heeft getraind in de zaal, Bakkali, Gerkens en Sandler oefenden bij de kinesist.</p>
      <aside>Lees meer<br/><a href="https://www.voetbalprimeur.be/nieuws/903876/-chipciu-verprutst-kans-bij-anderlecht-met-wankele-prestatie-in-oefenpartij-.html?itm_source=www.voetbalprimeur.be&amp;itm_medium=highlighted-content">'Chipciu krijgt kans bij Anderlecht, maar is negatieve uitschieter in oefenpartij'</a></aside>
    </article>
  </body>
</html>