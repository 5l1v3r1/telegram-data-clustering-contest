<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134681-ispudingas-rungtynes-suzaides-vokietis-pateko-i-nba-istorija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T08:29:00+00:00"/>
    <meta property="og:title" content="Įspūdingas rungtynes sužaidęs vokietis pateko į NBA istoriją"/>
    <meta property="og:description" content="Nuo suolo pakilęs Vašingtono „Wizards“ (3-7) vokietis Moritzas Wagneris pateko į NBA istoriją, o aukštaūgio ir Bradley Bealo traukiama ekipa svečiuose 137:116 (39:30, 37:43, 26:19, 35:24) susitvarkė su Minesotos „Timberwolves“ (7-5). Vokietis tapo pirmuoju krepšininku NBA istorijoje nuo 1970-1971 m. sezono (kai buvo pradėtas fiksuoti starto penketas), kuris pakilus nuo suolo pelnė bent 30 taškų, atkovojo bent 15 kamuolių ir iš žaidimo atakavo bent 85 proc. ..."/>
  </head>
  <body>
    <article>
      <h1>Įspūdingas rungtynes sužaidęs vokietis pateko į NBA istoriją</h1>
      <address>
        <time datetime="2019-11-16T08:29:00+00:00">16 Nov 2019, 08:29</time>
      </address>
      <p>Nuotr.: Reuters – Scanpix</p>
      <figure>
        <a href="https://www.basketnews.lt/paveikslelis-207045-any1000x1000.jpg">
          <img src="https://www.basketnews.lt/paveikslelis-207045-any630x500.jpg"/>
        </a>
      </figure>
      <p>Nuotr. Reuters – Scanpix</p>
      <p>Nuo suolo pakilęs Vašingtono „Wizards“ (3-7) vokietis <a href="https://www.basketnews.lt/zaidejai/16493-moritz-wagner.html">Moritzas Wagneris</a> pateko į NBA istoriją, o aukštaūgio ir <a href="https://www.basketnews.lt/zaidejai/11145-bradley-beal.html">Bradley Bealo</a> traukiama ekipa svečiuose <a href="https://www.basketnews.lt/rungtynes/ziureti/83361-minnesota-timberwolves-washington-wizards.html"><b>137:116</b> (39:30, 37:43, 26:19, 35:24)</a> susitvarkė su Minesotos „Timberwolves“ (7-5).</p>
      <p>Vokietis tapo pirmuoju krepšininku NBA istorijoje nuo 1970-1971 m. sezono (kai buvo pradėtas fiksuoti starto penketas), kuris pakilus nuo suolo pelnė bent 30 taškų, atkovojo bent 15 kamuolių ir iš žaidimo atakavo bent 85 proc. taiklumu.</p>
      <p>Wagneris per 25 žaidimo minutes surinko 30 taškų (9/11 dvit., 4/4 trit.), sugriebė 15 kamuolių, atliko 2 rezultatyvius perdavimus ir blokavo 1 metimą. Iš žaidimo jis atakavo 87 proc. taiklumu (13/15).</p>
      <p>Taškų ir atkovotų kamuolių rodikliai – naujieji Wagnerio asmeniniai rekordai.</p>
      <p>Šį sezoną 22-ejų 211 cm ūgio vokietis vidutiniškai per 18 minučių pelno po 12,8 taško, atkovoja po 5,9 kamuolio ir blokuoja po 1,1 metimo.</p>
      <p>Praėjusį sezoną jis debiutavo NBA ir su Los Andželo „Lakers“ apranga fiksavo 4,8 taško ir 2 atkovotų kamuolių statistiką.</p>
      <figure>
        <iframe src="https://www.youtube.com/embed/zscFrEt7rh0" width="630" height="354" data-service="Youtube" scrolling="no"/>
      </figure>
      <p>Geriausiai „Wizards“ ekipoje pasirodė Bradley Bealas, kuris per 37 minutes įmetė 44 taškus (14/17 dvit., 13/14 baudos), atkovojo 3 ir perėmė 2 kamuolius bei atliko 10 rezultatyvių perdavimų.</p>
      <p>Tai buvo trečiosios Bealo rungtynės su „Wizards“ apranga, kuomet jis pelnė bent 40 taškų ir atliko bent 10 rezultatyvių perdavimų. Jis „Wizards“ istorijoje pagal tokias rungtynes aplenkė Gilbertą Arenasą ir Johną Wallą bei tapo lyderiu.</p>
      <figure>
        <iframe src="https://www.youtube.com/embed/mSbKt8PfHvw" width="630" height="354" data-service="Youtube" scrolling="no"/>
      </figure>
      <p>
        <i>„Timberwolves“: Karlas-Anthony Townsas 36 (4/6 trit., 10 atk. kam.), Robertas Covingtonas 20 (4/6 trit.), Jeffas Teague 13 (11 rez. perd.), Joshas Okogie 12.</i>
      </p>
      <p>
        <i>„Wizards“: Bradley Bealas 44 (14/17 dvit., 13/14 baudos, 10 rez. perd.), Moritzas Wagneris 30 (13/15 metimai, 15 atk. kam.), Thomasas Bryantas 12 (9 atk. kam.).</i>
      </p>
      <figure>
        <iframe src="https://www.youtube.com/embed/aCGYEzS7UbI" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204243-crop100x150.jpg"/>
      </figure>
      <p><a href="https://www.basketnews.lt/zaidejai/11145-bradley-beal.html">Bradley Beal</a> Taškai: 44 Naudingumas: 44 Dvitaškiai: 82% 14/17 Baudų metimai: 93% 13/14</p>
    </article>
  </body>
</html>