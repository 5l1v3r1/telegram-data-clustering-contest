<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158537_1065.html"/>
    <meta property="og:site_name" content="Novsport"/>
    <meta property="article:published_time" content="2019-11-16T08:19:00+00:00"/>
    <meta property="og:title" content="Езе и Алмейда с контузии преди Лудогорец"/>
    <meta property="og:description" content="Двамата са на облекчен режим, пропускат днешната контрола на Локо Пд"/>
  </head>
  <body>
    <article>
      <h1>Езе и Алмейда с контузии преди Лудогорец</h1>
      <address><time datetime="2019-11-16T08:19:00+00:00">16 Nov 2019, 08:19</time> by <a rel="author">Велизар Антов</a></address>
      <p>Двама от чуждестранните футболисти на Локомотив (Пловдив) ще пропуснат днешната проверка със Струмска слава. <br/><br/>Това са защитниците Стивън Езе и Диниш Алмейда. Нигериецът и португалецът са с контузии от последния двубой на “смърфовете” срещу Ботев (Враца) у дома. <br/><br/>Те тренират на облекчен режим и от треньорския щаб на “черно-белите” не искат да рискуват излишно здравето им.<br/><br/>Както е известно, след паузата на Локо (Пд) предстои изключително важен мач. “Смърфовете” гостуват на лидера Лудогорец. <br/><br/>След изтърпяно наказание в състава ще се завърне Йосип Томашевич, който днес ще вземе участие в спаринга със Струмска слава.<br/><br/>Визитата в Разград е на 23 ноември (събота), като Локомотив изостава на 6 точки от “орлите”.</p>
    </article>
  </body>
</html>