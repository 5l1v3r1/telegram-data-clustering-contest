<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956429"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T08:54:07+00:00"/>
    <meta property="og:title" content="ఆర్టీసీ సమ్మె ఎఫెక్ట్‌.. రోగులపై ప్రయాణ భారం"/>
    <meta property="og:description" content="ADVT"/>
  </head>
  <body>
    <article>
      <h1>ఆర్టీసీ సమ్మె ఎఫెక్ట్‌.. రోగులపై ప్రయాణ భారం</h1>
      <address>
        <time datetime="2019-11-16T08:54:07+00:00">16 Nov 2019, 08:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>గాంధీ ఆస్పత్రిలో ఆటో వాలాల ఇష్టారాజ్యం</b>
      </p>
      <p><b>హైదరాబాద్(ఆంధ్రజ్యోతి) : </b>ఆర్టీసీ సమ్మె కారణంగా రోగులపై ప్రయాణం భారం విపరీతంగా పడుతోంది. సికింద్రాబాద్‌ గాంధీ ఆస్పత్రిలో వైద్య పరీక్షలు చేయించుకుని రోగులు తిరిగి ఇంటికి వెళ్లేందుకు ఆర్టీసీ బస్సులు లేక ఆటోలను ఆశ్రయిస్తున్నారు. దీన్ని ఆసరాగా చేసుకున్న ఆటోవాలాలు ఇష్టారాజ్యంగా చార్జీలు వసూలు చేస్తున్నారు. ఆటో ఎక్కితే చాలు రూ.100 అంటూ దబాయిస్తున్నారు. గాంధీ ఆస్పత్రి నుంచి ఉప్పల్‌కు వెళ్లాలంటే రూ.200 అడుగుతున్నారు. బేగంపేట్‌ రసూల్‌పురకు చెందిన ఖయూం ఖాన్‌ కాళ్లు విరిగి ఆస్పత్రిలో వైద్యం చేయించుకున్నాడు. తిరిగి బేగంపేట్‌ రసూల్‌పురకు వెళ్లేందుకు ఓపీ ఎదురుగా ఉన్న ఆటోలను ఆశ్రయించాడు. ఒకరు రూ.250, మరొకరు రూ.200 చెప్పారు. ఇలా ఒక్కొక్కరు ఒక్కో రకంగా వందల్లోనే చార్జీలు వసూలు చేస్తున్నారు. ఈ ఆటో డ్రైవర్లపై ఔట్‌పోస్టు పోలీసులు చర్యలు తీసుకోవాల్సిన అవసరం ఉందని పలువురు రోగులు కోరుతున్నారు.</p>
    </article>
  </body>
</html>