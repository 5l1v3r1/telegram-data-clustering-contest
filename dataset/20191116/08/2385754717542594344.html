<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597617/emprismos-oximatos-se-xoro-stathmefsis-polykatoikias-sti-larnaka"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T08:03:00+00:00"/>
    <meta property="og:title" content="Εμπρησμός οχήματος σε χώρο στάθμευσης πολυκατοικίας στη Λάρνακα"/>
    <meta property="og:description" content="Ζημιές ύψους 3 χιλιάδων ευρώ υπέστη όχημα στη Λάρνακα από φωτιά, που φαίνεται να τέθηκε κακόβουλα. Σύμφωνα με την Αστυνομία γύρω στις 23.40 χθες..."/>
  </head>
  <body>
    <article>
      <h1>Εμπρησμός οχήματος σε χώρο στάθμευσης πολυκατοικίας στη Λάρνακα</h1>
      <address><time datetime="2019-11-16T08:03:00+00:00">16 Nov 2019, 08:03</time> by <a rel="author">SigmaLive</a></address>
      <p>Ζημιές ύψους 3 χιλιάδων ευρώ υπέστη όχημα στη Λάρνακα από φωτιά, που φαίνεται να τέθηκε κακόβουλα.</p>
      <p>Σύμφωνα με την Αστυνομία γύρω στις 23.40 χθες έγινε αντιληπτή φωτιά σε όχημα που ήταν σταθμευμένο σε ισόγειο χώρο στάθμευσης πολυκατοικίας στη Λάρνακα.<br/><br/>Στη σκηνή έσπευσαν άνδρες της Πυροσβεστικής Υπηρεσίας, οι οποίοι κατάφεραν να σβήσουν τη φωτιά. Επί τόπου μετέβησαν και μέλη του ΤΑΕ Λάρνακας και από προκαταρκτικές έρευνες διαπιστώθηκε ότι η φωτιά τέθηκε κακόβουλα.<br/><br/>Από τη φωτιά το αυτοκίνητο, ιδιοκτησίας 32χρονου από τη Λάρνακα, που βρίσκεται στο εξωτερικό, υπέστη ζημιές ύψους 3 χιλιάδων ευρώ.<br/><br/>Το όχημα δεν καλύπτεται από ασφάλεια. Από την φωτιά δεν κινδύνευσε κανένας ένοικος της πολυκατοικίας.<br/><br/>Η σκηνή φρουρείται και σήμερα θα γίνουν εξετάσεις από την Αστυνομία, την Πυροσβεστική και την Ηλεκτρομηχανολογική Υπηρεσία προκειμένου να διαπιστωθούν τα αίτια της πυρκαγιάς.<br/><br/>Την υπόθεση διερευνά το ΤΑΕ Λάρνακας.</p>
    </article>
  </body>
</html>