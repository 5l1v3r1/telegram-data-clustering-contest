<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/16/korhazba-vittek-a-szerb-elnok"/>
    <meta property="og:site_name" content="infostart"/>
    <meta property="article:published_time" content="2019-11-16T08:55:00+00:00"/>
    <meta property="og:title" content="Kórházba vitték a szerb elnököt"/>
    <meta property="og:description" content="Szív- és érrendszeri problémák miatt kórházba került Aleksandar Vucic szerb elnök - közölte a köztársasági elnöki hivatal"/>
  </head>
  <body>
    <article>
      <h1>Kórházba vitték a szerb elnököt</h1>
      <address><time datetime="2019-11-16T08:55:00+00:00">16 Nov 2019, 08:55</time> by <a rel="author">Infostart / MTI</a></address>
      <h3>Szív- és érrendszeri problémák miatt kórházba került Aleksandar Vucic szerb elnök - közölte a köztársasági elnöki hivatal</h3>
      <p>A 49 éves Aleksandar Vucicot a belgrádi katonai akadémiai kórházba szállították, sajtóinformációk szerint állapota stabil. Korábban már lehetett arról olvasni az újságokban, hogy az államfőnek magas a vérnyomása, ám most első ízben közölték hivatalosan, hogy a politikus szív- és érrendszeri problémákkal küzd.</p>
      <p>Aleksandar Vucic 2014-ben lett Szerbia miniszterelnöke, három évvel később pedig köztársasági elnök. Az általa vezetett Szerb Haladó Párt a legnagyobb politikai erő a nyugat-balkáni országban.</p>
      <p>
        <i>Nyitókép: MTI/EPA/Andrej Cukic</i>
      </p>
    </article>
  </body>
</html>