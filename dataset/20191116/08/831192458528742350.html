<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/adianoito-vegan-goneis-odigisan-ston-thanato-ton-18-minon-gio-toys-logo-ypositismoy/"/>
    <meta property="og:site_name" content="europost.gr"/>
    <meta property="article:published_time" content="2019-11-16T08:45:49+00:00"/>
    <meta property="og:title" content="Αδιανόητο: Vegan γονείς οδήγησαν στον θάνατο τον 18 μηνών γιο τους λόγω υποσιτισμού!"/>
    <meta property="og:description" content="Ένα ζευγάρι χορτοφάγων στη Φλόριντα των Ηνωμένων Πολιτειών, που εφάρμοζαν στα τέσσερα παιδιά τους μια αυστηρή δίαιτα, που περιελάμβανε ωμά φρούτα και λαχανικά, συνελήφθη με την κατηγορία της ανθρωποκτονίας και της έκθεσης παιδιού σε κίνδυνο,"/>
  </head>
  <body>
    <article>
      <h1>Αδιανόητο: Vegan γονείς οδήγησαν στον θάνατο τον 18 μηνών γιο τους λόγω υποσιτισμού!</h1>
      <address>
        <time datetime="2019-11-16T08:45:49+00:00">16 Nov 2019, 08:45</time>
      </address>
      <p>Ένα ζευγάρι χορτοφάγων στη Φλόριντα των Ηνωμένων Πολιτειών, που εφάρμοζαν στα τέσσερα παιδιά τους μια αυστηρή δίαιτα, που περιελάμβανε ωμά φρούτα και λαχανικά, συνελήφθη με την κατηγορία της ανθρωποκτονίας και της έκθεσης παιδιού σε κίνδυνο, με αφορμή τον θάνατο του 18 μηνών υποσιτισμένου γιού τους.</p>
      <p>Συγκεκριμένα, η 35χρονη Sheila O’Leary και ο 30χρονος Ryan O’Leary συνελήφθησαν την προηγούμενη εβδομάδα, έπειτα από τον θάνατο του μικρότερου παιδιού τους, το οποίο διαπιστώθηκε πως είχε το βάρος ενός μωρού 7 μηνών.</p>
      <p>Σύμφωνα με την επίσημη αστυνομική ενημέρωση, οι αξιωματούχοι ανταποκρίθηκαν στις 27 Σεπτεμβρίου σε κλήση που δέχτηκαν για ένα μικρό παιδί, που είχε σταματήσει να αναπνέει στο σπίτι της οικογένειάς του. Οι νοσηλευτές που βρέθηκαν στο σημείο, διαπίστωσαν, απλά, τον θάνατο του παιδιού. Στην αυτοψία που ακολούθησε, διαπιστώθηκε πως το παιδί εκτέθηκε σε συνθήκες που σχετίζονταν με τον υποσιτισμό, όπως η αφυδάτωση και η διαταραχή ήπατος.</p>
      <p>Οι ερευνητές που βρέθηκαν στο σπίτι, βρήκαν άλλα δυο παιδιά της οικογένειας, ηλικίας 3 και 5 ετών, να φαίνονται, επίσης, υποσιτισμένα και με μικρή σωματική διάπλαση, σε σχέση με την ηλικία τους. Το τρίτο παιδί, ηλικίας 11 ετών, βρισκόταν κι εκείνο στο σπίτι, ωστόσο ήταν σε καλύτερη κατάσταση σε σύγκριση με τα αδέρφια του.</p>
      <p>Κατά την ανάκριση, η μητέρα υποστήριξε πως το άτυχο παιδί δεν είχε τραφεί με κάτι διαφορετικό, πέρα από μητρικό γάλα την εβδομάδα που προηγήθηκε του θανάτου του, ενώ θεωρούσε πως δεν πεινούσε, επειδή έβγαζε δόντια.</p>
      <p>Σύμφωνα με όσα έγιναν γνωστά, τα παιδιά της οικογένειας ακολουθούσαν μια δίαιτα που αποτελούνταν από μάνγκο, μπανάνες και αβοκάντο.</p>
      <p>Τα δυο παιδιά της οικογένειας που κατάφεραν να επιβιώσουν, μεταφέρθηκαν σε υπηρεσία παιδικής πρόνοιας, ενώ η μεγαλύτερη, ετεροθαλής αδελφή τους πήγε να ζήσει με τον βιολογικό της πατέρα στη Βιρτζίνια.</p>
      <p>Το γραφείο του κρατικού εισαγγελέα ανέφερε πως η Sheila είχε συμμετοχή σε άλλη μια υπόθεση στο παρελθόν, καθώς η μεγαλύτερη κόρη της είχε τεθεί υπό κρατική προστασία για αδυναμία ανάπτυξης λόγω κακής διατροφής.</p>
      <p>Οι δυο γονείς εμφανίστηκαν στην αστυνομία μετά την αποκάλυψη της αιτίας θανάτου του γιου τους, στις 6 Νοεμβρίου. Κατά τη διάρκεια των αρχικών δικαστικών εμφανίσεών τους, ο δικηγόρος της Sheila ισχυρίστηκε ότι ο μικρός γιος της ήταν άρρωστος για έξι μήνες πριν από το θάνατό του. Αμφότεροι οι γονείς έχουν τεθεί υπό κράτηση μέχρι τις 9 Δεκεμβρίου, όταν και θα μάθουν τις οριστικές τους ποινές.</p>
    </article>
  </body>
</html>