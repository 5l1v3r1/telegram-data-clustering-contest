<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741978"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T08:58:00+00:00"/>
    <meta property="og:title" content="คนดังร่วม &quot;วินวิ่งแวดเมือง&quot; มอบ5แสนช่วยรพ.เชียงใหม่"/>
    <meta property="og:description" content="'วินคอสเมติคส์' ปลื้มใจ งาน 'วิน วิ่ง แวด เมือง' ได้รับกระแสตอบรับอย่งาดี ดารา เซเลบ มากันเพียบ มอบเงิน 5 แสนบาท ให้ รพ.มหาราชนครเชียงใหม่"/>
  </head>
  <body>
    <article>
      <h1>คนดังร่วม "วินวิ่งแวดเมือง" มอบ5แสนช่วยรพ.เชียงใหม่</h1>
      <address>
        <time datetime="2019-11-16T08:58:00+00:00">16 Nov 2019, 08:58</time>
      </address>
      <figure>
        <img src="https://www.dailynews.co.th/admin/upload/20191116/news_PrtwDtstnb161839_533.jpg?v=20191116171"/>
      </figure>
      <p>
        <b>"วินคอสเมติคส์" ปลื้มใจ งาน "วิน วิ่ง แวด เมือง" ได้รับกระแสตอบรับอย่งาดี ดารา เซเลบ มากันเพียบ มอบเงิน 5 แสนบาท ให้ รพ.มหาราชนครเชียงใหม่</b>
      </p>
      <p>นายอามิตร จาวลา กรรมการผู้จัดการบริษัท วิน คอสเมติคส์ ผู้จำหน่ายเครื่องสำอางเคาน์เตอร์แบรนด์ และผลิตภัณฑ์เพื่อความสวยงาม กล่าวว่า งานวิ่งรอบเมืองเชียงใหม่ “วิน วิ่ง แวด เมือง 2019 Run to Win Beauty Fun Run” ครั้งที่ 1 ซึ่งจัดโดย “วิน คอสเมติคส์” เมื่อสุดสัปดาห์ที่ผ่านมา ได้รับการตอบรับจากนักวิ่ง ผู้ใส่ใจในสุขภาพ และสาวๆ ที่รักสวยรักงาม เข้าร่วมกิจกรรมอย่างล้มหลามเกินเป้าที่ได้ตั้งใจไว้ นอกจากนี้ยังมีเหล่าดาราและเซเลบเข้าร่วมวิ่งกันอย่างคึกคัก อาทิ "เปิ้ล" นาคร ศิลาชัย ที่ยกมากันทั้งครอบครัว, ก้อย รัชวิน, มีน พีรวิญช์, เบน เบญจมินทร์, เอิร์ธ ธีระภัทร์, จุง อาเชน, นาย กรชิต, พูม นเรศ, โดม วรนาถ, ติ๊นา ศุภนาฎ ซึ่งภายในงานนอกจากคนรักการออกกำลังกาย จะได้ร่วมงานวิ่งเพื่อสุขภาพในระยะที่กำหนดคือ 8.3 กม., 4 กม. และ 200 เมตรแล้ว ยังมีกิจกรรม Beauty Funny Run ที่มีเงื่อนไขต้องวิ่งไปพร้อมกับแต่งแต้มใบหน้าให้สวยงาม สร้างความสนุกสนามให้กับผู้เข้าร่วมแข่งขัน<br/><br/>สำหรับกิจกรรมครั้งนี้ นำรายได้จากการจัดงานวิ่งโดยไม่หักค่าใช้จ่าย จำนวน 500,000 บาท มอบให้กับ โรงพยาบาลมหาราชนครเชียงใหม่ (สวนดอก) เพื่อใช้ประโยชน์ทางการแพทย์ต่อไป โดยมีนายยงยุทธ จาวลา ประธานกรรมการ วิน คอสเมติคส์ เป็นผู้มอบเงินส่วนดังกล่าวให้กับโรงพยาบาล ผ่าน รศ.นพ.ชัยวัฒน์ บำรุงกิจ ผู้อำนวยการโรงพยาบาลฯ</p>
    </article>
  </body>
</html>