<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/684631/drakonteia-metra-asfaleias-gia-to-polytechneio-5000-astynomikoi-e"/>
    <meta property="og:site_name" content="enikos.gr"/>
    <meta property="article:published_time" content="2019-11-16T08:24:00+00:00"/>
    <meta property="og:title" content="Κορυφώνονται οι εκδηλώσεις για την 46η επέτειο του Πολυτεχνείου: &quot;Αστακός&quot; η Αθήνα - Επί ποδός 5.000 αστυνομικοί"/>
    <meta property="og:description" content="Με τη μεγάλη πορεία προς την αμερικανική πρεσβεία κορυφώνονται..."/>
  </head>
  <body>
    <article>
      <h1>Κορυφώνονται οι εκδηλώσεις για την 46η επέτειο του Πολυτεχνείου: "Αστακός" η Αθήνα - Επί ποδός 5.000 αστυνομικοί</h1>
      <address>
        <time datetime="2019-11-16T08:24:00+00:00">16 Nov 2019, 08:24</time>
      </address>
      <p>Με τη μεγάλη πορεία προς την αμερικανική πρεσβεία κορυφώνονται το απόγευμα της Κυριακής, οι τριήμερες εκδηλώσεις μνήμης για την 46η επέτειο της εξέγερσης του Πολυτεχνείου.</p>
      <p>Το Πολυτεχνείο θα είναι ανοικτό από τις 9:30 το πρωί και θα κλείσει στη μία μετά το μεσημέρι, αφού προηγουμένως εκκενωθεί από όλους τους επισκέπτες. Η πορεία προς την αμερικανική πρεσβεία είναι προγραμματισμένη να ξεκινήσει στις 16.00.</p>
      <p>Από τις 12 το μεσημέρι, θα εφαρμοστούν επιπλέον κυκλοφοριακές ρυθμίσεις στην ευρύτερη περιοχή του κέντρου, στους οδικούς άξονες Πατησίων, Σταδίου, Βασιλίσσης Σοφίας, Λεωφόρου Αλεξάνδρας, καθώς και στις παράλληλες και καθέτους αυτών. Οι ρυθμίσεις θα πραγματοποιούνται σταδιακά και ανάλογα με τις εκάστοτε κυκλοφοριακές συνθήκες.</p>
      <p>Κλειστοί θα παραμείνουν τρεις σταθμοί του Μετρό στο κέντρο της Αθήνας, μετά από εντολή της ΕΛ.ΑΣ. για την ασφαλή μετακίνηση των πολιτών στην επέτειο της εξέγερσης του Πολυτεχνείου.</p>
      <p>Οι σταθμοί του Μετρό που θα κλείνουν διαδοχικά είναι: «Μέγαρο Μουσικής» στις 15:00, «Ευαγγελισμός» και «Σύνταγμα» στις 16:30. Τα δρομολόγια, ωστόσο, του Μετρό θα διεξάγονται κανονικά και οι συρμοί θα διέρχονται χωρίς στάση από τους παραπάνω σταθμούς.</p>
      <p>Ακόμη, σύμφωνα με απόφαση της «Οδικές Συγκοινωνίες Α.Ε.», θα πραγματοποιηθούν τροποποιήσεις στα δρομολόγια και τις στάσεις των λεωφορείων και των τρόλεϊ.</p>
      <p>Η αστυνομία έχει προχωρήσει στη λήψη αυστηρών μέτρων ασφαλείας, στα οποία συμμετέχουν 5.000 αστυνομικοί, drones και ελικόπτερο. Στο επίκεντρο είναι και φέτος τα Εξάρχεια, ενώ παράλληλα υπάρχουν ισχυρές αστυνομικές δυνάμεις έξω από κυβερνητικά κτίρια, πρεσβείες, πανεπιστημιακά ιδρύματα και ειδικά στο Οικονομικό Πανεπιστήμιο Αθηνών (πρώην ΑΣΟΕΕ), όπου σημειώθηκαν επεισόδια τις προηγούμενες ημέρες.</p>
      <related>
        <h4>σχετικά άρθρα</h4>
        <a href="http://www.enikos.gr/society/684571/poreia-antiexousiaston-sto-kentro-tis-athinas-video%0A%20%20%20%20%0A"/>
        <a href="http://www.enikos.gr/society/684489/astynomikos-ektos-ypiresias-synelave-20chrono-portofola-pou-travm%0A%20%20%20%20%0A"/>
        <a href="http://www.enikos.gr/society/684449/stefani-sto-polytechneio-katethese-antiprosopeia-tis-voulis%0A%20%20%20%20%0A"/>
        <a href="http://www.enikos.gr/society/684426/kykloforiakes-rythmiseis-stin-athina-logo-ton-ekdiloseon-gia-tin-%0A%20%20%20%20%0A"/>
        <a href="http://www.enikos.gr/society/684317/ekprosopos-tis-poasy-enopsei-tis-epeteiou-tou-polytechneiou-etoim%0A%20%20%20%20%0A"/>
        <a href="http://www.enikos.gr/society/684239/i-exegersi-tou-polytechneiou-antistrofi-metrisi-me-tin-katalipsi-%0A%20%20%20%20%0A"/>
        <a href="http://www.enikos.gr/society/684274/ti-anaferei-o-prytanis-tou-eb-gia-tous-prosfyges-pou-vrikan-kataf%0A%20%20%20%20%0A"/>
        <a href="http://www.enikos.gr/society/684234/sto-ktirio-tou-polytechneiou-metanastes-apo-tin-katalipsi-boumpou%0A%20%20%20%20%0A"/>
        <a href="http://www.enikos.gr/society/684207/prytanis-apth-ston-realfm-978-theoro-oti-to-panepistimio-idiaiter%0A%20%20%20%20%0A"/>
      </related>
    </article>
  </body>
</html>