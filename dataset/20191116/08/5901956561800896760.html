<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/timeout/clanek/tina-maze-lindsey-vonn-nikoli-ne-bo-sprejela-da-smo-jo-premagali-249717"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T08:30:00+00:00"/>
    <meta property="og:title" content="Tina Maze razkrila, kako se Lindsey Vonn odziva na njena sporočila"/>
    <meta property="og:description" content="Tina Maze tudi po športni upokojitvi ostaja najuspešnejša slovenska alpska smučarka. Nekdanja kraljica belih strmin je za Delo spregovorila o življenju po koncu kariere, spomnila pa se je tudi ne..."/>
  </head>
  <body>
    <article>
      <h1>Tina Maze razkrila, kako se Lindsey Vonn odziva na njena sporočila</h1>
      <h2>Črnjanka ima še vedno fotografijo Vonnove na hladilniku.</h2>
      <address><time datetime="2019-11-16T08:30:00+00:00">16 Nov 2019, 08:30</time> by <a rel="author">T. V.</a></address>
      <p><b>Tina Maze</b> tudi po športni upokojitvi ostaja najuspešnejša slovenska alpska smučarka. Nekdanja kraljica belih strmin je za <i>Delo</i> spregovorila o življenju po koncu kariere, spomnila pa se je tudi nekaterih trenutkov s svoje bogate športne poti. Odgovorila je na vprašanja o nekaterih nekdanjih tekmicah, tudi o Američanki <b>Lindsey Vonn</b>, ki je svojo športno pot sklenila konec lanske sezone.<br/><br/>Tina še vedno drži rekord po osvojenih točkah v sezoni. V zimi 2012/13 je osvojila ogromnih 2.414 točk in podrla rekord, ki ga je sezone prej postavila Vonnova z 2.000 točkami. V tisti sezoni se je med njima razvilo spoštovanje, pravi Tina, a dodaja, da Vonnova, katere fotografijo ima še vedno na hladilniku, »nikoli ni sprejela in tudi ne bo, da smo jo takrat premagali. Nikoli ni priznala, da sem bila boljša, čeprav sem bila.« Pravi, da ji včasih kaj napiše, a odgovora ni.<br/><br/>Kaj vse je še povedala Črnjanka, tako o Vonnovi kot o drugih tekmicah in življenju vrhunskega športnika, lahko preberete v <a href="https://www.delo.si/sport/zimski-sporti/tina-maze-vse-kar-potrebujem-je-deset-minut-na-dan-zase-247655.html"><b>Delovem intervjuju</b></a>.</p>
    </article>
  </body>
</html>