<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/yakuza-like-a-dragon-fase-gold/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T08:30:00+00:00"/>
    <meta property="og:title" content="Yakuza Like a Dragon è entrato in fase gold | Game Division"/>
    <meta property="og:description" content="Dopo una lunga attesa finalmente anche l'intrigante Yakuza Like a Dragon è finalmente entrato nella tanta agognata fase gold."/>
  </head>
  <body>
    <article>
      <h1>Yakuza Like a Dragon è entrato in fase gold | Game Division</h1>
      <address>
        <time datetime="2019-11-16T08:30:00+00:00">16 Nov 2019, 08:30</time>
      </address>
      <p>Ottime notizie per tutti coloro che stanno avidamente aspettando l’intrigante <b>Yakuza Like a Dragon. </b>Il titolo di <b>SEGA</b>, che promette di svecchiare e innovare la saga con un inusuale sistema di combattimento a turni, è infatti appena entrato nella tanto agognata fase gold.</p>
      <p>L’ultimo episodio della leggendaria saga di <b>Yakuza</b> è attualmente atteso per il prossimo<b> 16 gennaio 2020 in Giappone</b> come esclusiva <b>PlayStation 4</b>. Purtroppo non si sa ancora nulla riguardo la data di lancio in occidente, che è comunque attesa per il prossimo anno.</p>
      <p>Leggi anche: <a href="https://www.tomshw.it/videogioco/ori-and-the-will-of-the-wisps-trailer-game-awards-2019/">Ori and the Will of the Wisps si mostrerà con un nuovo trailer ai The Game Awards 2019</a></p>
      <figure>
        <img src="https://www.tomshw.it/images/images/2019/08/yakuza-7-48651.jpg"/>
      </figure>
      <p>Il nuovo capitolo della serie prodotta da <b>SEGA</b> prenderà quindi la forma di un JRPG classico e sarà ambientato all’interno di una nuova città chiamata <b>Isezaki Ijincho, </b>situata nella prefettura di Yokohama e ben tre volte più grande rispetto a <b>Kamurocho</b>. In ogni caso questo cambio di rotta sul piano del gameplay non sembra assolutamente aver intaccato la grande vena scanzonata dell’opera, di cui ricordiamo è stata appena rilasciata una demo sul <b>PlayStation Store</b> giapponese.</p>
      <p>Giorni di grandi notizie per la serie che, oltre ad essere appunto entrata in fase gold con questo ultimo capitolo, si prepara anche a sbarcare per la prima volta su <b>Xbox One</b> come rivelato <a href="http://www.tomshw.it/videogioco/yakuza-xbox-game-pass/">durante il recente X019.</a></p>
      <p>Che ne pensate di questa notizia e del cambio di rotta effettuato da SEGA con questo <b>Yakuza Like a Dragon</b>? La deriva JRPG vi ispira o siete ancora innamorati del vecchio e classico stile della saga? Fateci sapere che ne pensate direttamente nei commenti!</p>
      <blockquote>Nell’attesa di una data di lancio ufficiale per l’occidente potete recuperare <b>Yakuza 6</b> su PlayStation 4 ad un ottimo prezzo su Amazon comodamente <a href="https://toms.it/pBfMp">a questo indirizzo. </a>Se vi manca una PlayStation 4 potete trovare anche quella ad un prezzo decisamente interessante seguendo <a href="https://toms.it/RQPPl">questo link.</a></blockquote>
    </article>
  </body>
</html>