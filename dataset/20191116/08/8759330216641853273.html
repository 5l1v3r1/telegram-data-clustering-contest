<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903945/-conte-wordt-bewaakt-door-politie-na-bedreigingen-n-kogelbrief-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T08:30:00+00:00"/>
    <meta property="og:title" content="'Conte wordt bewaakt door politie na bedreigingen én kogelbrief'"/>
    <meta property="og:description" content="Een opvallend bericht: Internazionale-trainer Antonio Conte krijgt momenteel politiebeveiliging omdat hij een anonieme kogelbrief heeft ontvangen. Met dat nieuws pakt"/>
  </head>
  <body>
    <article>
      <h1>'Conte wordt bewaakt door politie na bedreigingen én kogelbrief'</h1>
      <address>
        <time datetime="2019-11-16T08:30:00+00:00">16 Nov 2019, 08:30</time>
      </address>
      <p>
        <b>Een opvallend bericht: Internazionale-trainer Antonio Conte krijgt momenteel politiebeveiliging omdat hij een anonieme kogelbrief heeft ontvangen. Met dat nieuws pakt <a href="https://milano.corriere.it/notizie/cronaca/19_novembre_16/proiettile-busta-ad-antonio-conte-vigilanza-l-allenatore-dell-inter-1f35f638-07ed-11ea-8951-efe1bce1b1d2.shtml">Corriere della Sera</a> zaterdag uit. Het huis van Conte wordt bewaakt en ook is er beveiliging bij het trainingscomplex van Inter.</b>
      </p>
      <p>Conte loopt niet 24/7 met bodyguards rond, maar de politie is wel een stuk waakzamer dan normaal. Het is een teken dat de situatie serieus genomen wordt. De Italiaanse manager kreeg een aantal dagen geleden een brief in de post waarin enkele doodsbedreigingen en een kogel zaten, maar het is niet duidelijk wie de afzender is. Conte deed vervolgens aangifte bij de politie.</p>
      <p>Italiaanse media sluiten niet uit dat het om een grap gaat, maar de politie neemt het zekere voor het onzekere. Er wordt onderzoek gedaan naar de brief en de inhoud daarvan. Zolang niet duidelijk is hoe of wat, blijft de politie in de buurt van Conte.</p>
      <p>Conte staat met Inter na twaalf duels op de tweede plek in de Serie A. De club neemt het volgende week op tegen Torino.</p>
    </article>
  </body>
</html>