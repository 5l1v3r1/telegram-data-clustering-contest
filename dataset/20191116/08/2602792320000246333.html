<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/nova-ovecha-ferma-zaraczyuvala-u-prikarpatti/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-16T08:08:00+00:00"/>
    <meta property="og:title" content="Нова овеча ферма запрацювала у Прикарпатті"/>
    <meta property="og:description" content="У Коломийському районі Івано-Франківської області запрацювала ферма з вирощування овець. Нині в господарстві площею у 3 га налічується близько сотні поголі"/>
  </head>
  <body>
    <article>
      <h1>Нова овеча ферма запрацювала у Прикарпатті</h1>
      <address>
        <time datetime="2019-11-16T08:08:00+00:00">16 Nov 2019, 08:08</time>
      </address>
      <figure>
        <img src="https://infoindustria.com.ua/wp-content/uploads/2019/11/pole-ovczy.jpg"/>
      </figure>
      <p>
        <b>У Коломийському районі Івано-Франківської області запрацювала ферма з вирощування овець.Нині в господарстві площею у 3 га налічується близько сотні поголів’я свійських тварин.</b>
      </p>
      <p>На фермі вирощують овець романівської породи, які відрізняються від інших видів високою якістю хутра, молока та м’яса.</p>
      <p>«Тваринництво як бізнес сьогодні дає чималий економічний ефект прикарпатським господарствам, а діяльність з розведення овець нині стрімко розвивається. Якщо говорити про село Станіславівку, то тут економічним профілем завжди вважалось тваринництво. Врахувавши всі сприятливі передумови, з’явилась ідея зі створення овечої ферми. Вівчарство, без перебільшення, є сектором економічного зростання, котрий сприяє високій зайнятості населення, збільшенню надходжень, а також розвитку еко-фермерства», – розповідає директор Агенції розвитку ОТГ Прикарпаття Максим Чопей.</p>
      <p>Євген Очеретяний, власник господарства, говорить, що ідея зі створення ферми у нього з’явилася давно, однак викристалізувалась лише тоді, коли почав відвідувати тренінги Агенції розвитку ОТГ Прикарпаття.</p>
      <p>Євген Очеретяний наголосив, що під ведення господарської діяльності Сідлищенська сільська рада виділила йому два гектари землі та ще один фермер придбав за власні кошти. Після того було придбано 100 овець романівської породи. Вартість однієї вівці становить $100.</p>
      <p>Фермер говорить, що основним видом діяльності для його господарки стане продаж «мармурового» м’яса та овечих шкур. Говорячи про ринок збуту м’яса, Євген Очеретяний висловив переконання, що проблем із цим у майбутньому не повинно бути, так як продукт вважається дефіцитним.</p>
      <p>«Для того, щоб діяльність ферми розвивалась, маю наміри збільшити кількість поголів’я овець до 300, а також розширити площу господарки до 30 га. Тоді така діяльність стане рентабельною і вже тоді можна виходити на ринок», – додав фермер.</p>
      <p>
        <a href="https://dzerkalo.media/news/na-kolomiyschini-zapratsyuvala-ferma-z-viroschuvannya-ovets-foto">ДzеркалоMedia</a>
      </p>
    </article>
  </body>
</html>