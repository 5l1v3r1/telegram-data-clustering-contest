<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175863/laatste-twee-basisscholen-fuseren"/>
    <meta property="og:site_name" content="omroep flevoland"/>
    <meta property="article:published_time" content="2019-11-16T08:50:00+00:00"/>
    <meta property="og:title" content="Laatste twee basisscholen fuseren"/>
    <meta property="og:description" content="De twee laatste basisscholen in Nagele gaan per 1 augustus volgend jaar samen verder. Het gaat om de Titus Brandsma en de Klimop. De scholen hebben te weinig leerlingen om apart door te gaan. Met de samenvoeging van de scholen heeft de school zo'n 130 leerlingen. Dat is voldoende om de komende jaren vooruit te kunnen."/>
  </head>
  <body>
    <article>
      <h1>Laatste twee basisscholen fuseren</h1>
      <address>
        <time datetime="2019-11-16T08:50:00+00:00">16 Nov 2019, 08:50</time>
      </address>
      <p>
        <b>De twee laatste basisscholen in Nagele gaan per 1 augustus volgend jaar samen verder. Het gaat om de Titus Brandsma en de Klimop. De scholen hebben te weinig leerlingen om apart door te gaan. Met de samenvoeging van de scholen heeft de school zo'n 130 leerlingen. Dat is voldoende om de komende jaren vooruit te kunnen.</b>
      </p>
      <p>Volgens voorzitter Leo Breukel van schoolbestuur Aves is nog niet bekend hoe de samengevoegde school gaat heten. Ook is nog onduidelijk in welk gebouw de leerlingen les gaan krijgen.</p>
      <p><b>Baangarantie</b><br/>Breukel benadrukt dat alle docenten hun baan behouden. Leerkrachten die niet naar de nieuwe locatie willen, kunnen terecht op een van de andere scholen die onder het bestuur van Aves vallen. Deze stichting heeft meerdere locaties in Noordoostpolder. In <a href="https://www.omroepflevoland.nl/nieuws/85213/heropening-van-samengevoegde-scholen">2011</a> was er ook al een fusie van twee basisscholen in Nagele.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>