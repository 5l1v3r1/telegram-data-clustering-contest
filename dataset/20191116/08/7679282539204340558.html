<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-goa-dgp-dies-after-cardiac-arrest-in-delhi-2852024.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T08:19:30+00:00"/>
    <meta property="og:title" content="गोवा के डीजीपी का दिल्ली में दिल का दौरा पड़ने से निधन"/>
    <meta property="og:description" content="गोवा के पुलिस महानिदेशक (डीजीपी) प्रणब नंदा की दिल्ली में शनिवार तड़के दिल का दौरा पड़ने से निधन हो गया। पुलिस महानिरीक्षक (आईजी) जसपाल सिंह ने यह जानकारी दी। नंदा (57) राष्ट्रीय राजधानी के आधिकारिक..."/>
  </head>
  <body>
    <article>
      <h1>गोवा के डीजीपी का दिल्ली में दिल का दौरा पड़ने से निधन</h1>
      <address><time datetime="2019-11-16T08:19:30+00:00">16 Nov 2019, 08:19</time> by <a rel="author">एजेंसी,पणजी</a></address>
      <p>गोवा के पुलिस महानिदेशक (डीजीपी) प्रणब नंदा की दिल्ली में शनिवार तड़के दिल का दौरा पड़ने से निधन हो गया। पुलिस महानिरीक्षक (आईजी) जसपाल सिंह ने यह जानकारी दी। नंदा (57) राष्ट्रीय राजधानी के आधिकारिक दौरे पर थे।</p>
      <p>भारतीय पुलिस सेवा (आईपीएस) के 1988 बैच के अधिकारी और अरुणाचल प्रदेश, मिजोरम और अन्य केंद्र शासित प्रदेश (एजीएमयूटी) कैडर के नंदा ने मार्च में गोवा के डीजीपी का पद संभाला था। डीजीपी की असमय मौत पर सिंह ने कहा, “यह स्तब्ध करने वाला है।”</p>
      <p>मुख्यमंत्री प्रमोद सावंत और विपक्ष के नेता दिगंबर कामत ने उनके निधन पर शोक व्यक्त किया है। सावंत ने ट्वीट किया, “गोवा के डीजीपी प्रणब नंदा (आईपीएस) के असमय निधन पर स्तब्ध और दुखी हूं। उनके परिजनों के प्रति गहरी संवेदनाएं व्यक्त करता हूं। दुख की इस घड़ी में ईश्वर उन्हें शक्ति प्रदान करें।”</p>
      <p>नंदा की पत्नी भी पुडुचेरी की डीजीपी रह चुकी हैं। नंदा लगभग दो दशकों तक इंटेलीजेंस ब्यूरो (आईबी) से भी जुड़े रहे चुके हैं, इसके बाद वह गोवा के डीजीपी बनाए गए।</p>
    </article>
  </body>
</html>