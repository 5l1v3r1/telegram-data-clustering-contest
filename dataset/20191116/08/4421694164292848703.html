<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/v-gorodku-pid-chas-pozhezhi-vryatovano-dvoh-lyudej/"/>
    <meta property="og:site_name" content="VARTA1"/>
    <meta property="article:published_time" content="2019-11-16T08:00:07+00:00"/>
    <meta property="og:title" content="У Городку під час пожежі врятовано двох людей"/>
    <meta property="og:description" content="В Городку під час пожежі врятовано двох людей"/>
  </head>
  <body>
    <article>
      <h1>У Городку під час пожежі врятовано двох людей</h1>
      <address>
        <time datetime="2019-11-16T08:00:07+00:00">16 Nov 2019, 08:00</time>
      </address>
      <p>Post Views: 112</p>
      <p>
        <b>15 листопада, близько 20:51 год., до Служби порятунку «101» надійшло повідомлення про пожежу в м. Городок, на вул. Чорновола. Про це повідомляє Головне управління ДСНС України у Львівській області.</b>
      </p>
      <p>Пожежа виникла в квартирі на другому поверсі двоповерхового житлового будинку. До місця події негайно виїхали рятувальники 15-ої державної пожежно-рятувальної частини м. Городок. На момент прибуття вогнеборців до місця виклику, квартира була сильно заповнена отруйними продуктами згорання.</p>
      <p>Не гаючи часу, рятувальники включились у спеціальні апарати захисту органів дихання та зору та приступили до проведення робіт з ліквідації загоряння. Під час розвідки пожежі в коридорі квартири на підлозі, вогнеборці виявили жінку, яка не могла самостійно покинути квартиру. Рятувальники винесли потерпілу на свіже повітря та повернулися знову в квартиру, де на балконі виявили чоловіка, якого також винесли на свіже повітря. На вулиці потерпілих передали працівникам медичної служби.</p>
      <p>О 21:01 год. вогнеборці локалізували пожежу, та о 21:08 год. повністю ліквідували в складі однієї ланки газодимозахисної служби. Потерпілих (власницю квартири — жінку, 1974 року народження, та її співмешканця — чоловіка, 1960 року народження) у стані середнього ступеня важкості госпіталізовано в Городоцьку центральну районну лікарню. Чоловік отримав опіки тіла ІІ–ІІІ ступеня. Внаслідок пожежі, вогнем знищено речі домашнього вжитку на площі 10 кв. м, дерев’яне вікно, троє дерев’яних міжкімнатних дверей.</p>
      <p>До ліквідації пожежі залучили 3 фахывцы особового складу та 1 одиницю спецтехніки.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>