<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/nikls-keydzh-shche-igraesebe-si-406869.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T10:48:00+00:00"/>
    <meta property="og:title" content="Никълъс Кейдж ще играе...себе си"/>
    <meta property="og:description" content="Отчаянието на актьора е от темите в мета драмата"/>
  </head>
  <body>
    <article>
      <h1>Никълъс Кейдж ще играе...себе си</h1>
      <address><time datetime="2019-11-16T10:48:00+00:00">16 Nov 2019, 10:48</time> by <a rel="author">Агенция Стандарт</a></address>
      <p>Никълъс Кейдж ще играе себе си в бъдещата мета драма „The Unbearable Weight of Massive Talent“. Филмът ще разказва за отчаяния Кейдж, който копнее за главната роля в лента на Куентин Тарантино, както и за помирение с дъщеря си. Актьорът ще срещне млада версия на себе си от 90-те години от миналия век, която ще го обвини, че е позволил звездата им да угасне. Той е поканен на рождения ден на мексикански милиардер, който му е фен и иска да му предложи сценарий за филм. Оказва се обаче, че мъжът е наркотрафикант и американското правителство наема Кейдж  да го шпионира. Лентата ще вклюва препратки към няколко от филмите на актьора, като „Да напуснеш Лас Вегас“, „Лице назаем“ и „Да изчезнеш за 60 секунди“. Драмата ще е режисирана от Том Гормикан по сценарий на Кевин Етен. Продуценти са Кевин Търен и самият Кейдж. Анонимен източник заяви пред „The Hollywood Reporter“, че лентата е написана в чест на актьора, а не да го пародира. Затова и той харесал идеята.</p>
    </article>
  </body>
</html>