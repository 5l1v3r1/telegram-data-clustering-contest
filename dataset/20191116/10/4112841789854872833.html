<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76642-Robert-Downey-Jr-by-mal-nahovorit-Iron-Mana-v-animovanom-seriali-What-If-na-Disney"/>
    <meta property="og:site_name" content="REFRESHER"/>
    <meta property="article:published_time" content="2019-11-16T10:39:00+00:00"/>
    <meta property="og:title" content="Robert Downey Jr. by mal nahovoriť Iron Mana v animovanom seriáli What If? na Disney+"/>
    <meta property="og:description" content="Vráti sa Downey do MCU aspoň so svojím hlasom?"/>
  </head>
  <body>
    <article>
      <h1>Robert Downey Jr. by mal nahovoriť Iron Mana v animovanom seriáli What If? na Disney+</h1>
      <address><time datetime="2019-11-16T10:39:00+00:00">16 Nov 2019, 10:39</time> by <a rel="author">Dominik Vetrák</a></address>
      <p>
        <b>Vráti sa Downey do MCU aspoň so svojím hlasom?</b>
      </p>
      <p>Ešte v septembri sme ťa informovali o tom, že Downey sa možno vráti do MCU formou hlasu. Hovorilo sa totiž o tom, že ho prepožičia pre AI/robotickú verziu Tonyho Starka. Malo ísť o seriál na Disney+ s názvom <b>Ironheart.</b> V komiksoch ide o Iron Manovho nástupcu, zatiaľ čo je Stark v kóme. Skutočným menom Riri Williams, odhodlaná mladá černoška je géniom túžiacim pokračovať v Iron Manovej vízii. O tomto projekte sa v pozitívnom slova zmysle vyjadroval aj Downey. </p>
      <p>Dnes tu však máme inú informáciu. Hoci sme sa nedozvedeli nič nové o možnom Ironheart, za to máme informácie o <b>What If?</b> Ide o animovaný projekt s premiérou naplánovanou na jar/leto 2021. Má mať kratších 23 epizód, ktoré sa budú zaoberať alternatívnymi udalosťami v MCU. Už minule sme ti ukázali prvé koncept arty a obrázky.</p>
      <related>
        <a href="https://refresher.sk/69017-Robert-Downey-Jr-sa-udajne-vrati-do-MCU-ako-Iron-Man"/>
      </related>
      <p>Uvidíme tak zombie Captaina Americu, Peggy Carter ako Captain America, T’Challu ako Star-Lorda a podobne. Dočkáme sa aj pár odlišných priechodov filmami. V podstate pôjde o nevyužité nápady, scény z komiksov a všetko, čo by tvorcovia chceli vidieť inak/dokázali by si predstaviť inak, no nestalo sa to.</p>
      <p><b>Jedna takáto epizóda by mala obsahovať aj Downeyho Iron Mana.</b> Herec Jeff Goldblum, ktorý v MCU hrá Taskmastera (Thor: Ragnarok), prezradil v rozhovore pre Buzzfeed, že si rolu nedávno zopakoval. Nahral svoj voice-over a prezradil, že v tej istej epizóde bude aj Korg, no hlavne Downey ako Iron Man. Nič o deji však nevieme. Nikomu by ale asi nevadilo, ak by sa Downey zdržal v MCU aspoň formou hlasu, a to ideálne aj v Ironheart. </p>
      <related>
        <a href="https://refresher.sk/76555-Harley-Quinn-sa-v-animaku-stane-sebavedomou-zenou-a-postavi-sa-Jokerovi-Novi-hrdinovia-z-Disney-serialov-sa-spoja-s-filmovym-MCU"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71061-Daniel-Radcliffe-bude-utekat-z-vazenia-a-Seth-Rogen-zaziva-romanik-s-Charlize-Theron-v-lakavej-komedii"/>
        <a href="https://refresher.sk/54262-Iron-Manov-najslavnejsi-oblek-z-prveho-filmu-sa-stal-tercom-kradeze"/>
        <a href="https://refresher.sk/44950-Vratil-sa-SpiderMan-domov-vo-velkom-style-alebo-sa-Marvel-tentoraz-kopol-a-Spidey-tak-okrem-akcie-a-humoru-nema-co-ponuknut-Recenzia"/>
        <a href="https://refresher.sk/33017-Robert-Downey-Jr-navstivil-chore-deti-v-Londyne-niektore-dokonca-pozval-na-predpremieru-Civil-War"/>
        <a href="https://refresher.sk/74674-Robert-Downey-Jr-a-Chris-Evans-navstivili-ako-Iron-Man-a-Captain-America-chlapca-bojujuceho-s-rakovinou"/>
        <a href="https://refresher.sk/68211-Robert-Downey-Jr-by-mal-za-svoj-herecky-vykon-v-Endgame-dostat-vyznamne-ocenenia-tvrdia-reziseri-filmu"/>
        <a href="https://refresher.sk/69265-Robert-Downey-Jr-sa-udajne-vrati-ako-Iron-Man-v-solovke-Black-Widow"/>
        <a href="https://refresher.sk/69621-Steve-Jobs-osobne-zavolal-sefovi-Disney-aby-mu-povedal-ze-Iron-Man-2-stal-za-hono"/>
      </related>
    </article>
  </body>
</html>