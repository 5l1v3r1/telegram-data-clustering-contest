<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/silskogospodarska-galuz-bula-i-e-dlya-bukovini-osnovnoyu-380391"/>
    <meta property="og:site_name" content="Погляд"/>
    <meta property="article:published_time" content="2019-11-16T10:27:00+00:00"/>
    <meta property="og:title" content="Сільськогосподарська галузь була і є для Буковини основною"/>
    <meta property="og:description" content="Сільськогосподарська галузь була і є для Буковини основною"/>
  </head>
  <body>
    <article>
      <h1>Сільськогосподарська галузь була і є для Буковини основною</h1>
      <h2>Про це сказав заступник директора Департаменту агропромислового розвитку ОДА Богдан Бойчук</h2>
      <address>
        <time datetime="2019-11-16T10:27:00+00:00">16 Nov 2019, 10:27</time>
      </address>
      <p>Сільськогосподарська галузь була і є для Буковини основною. Про це у ході урочистостей з нагоди відзначення професійного свята аграріїв зауважив <b>заступник директора Департаменту агропромислового розвитку ОДА Богдан Бойчук.</b></p>
      <p>Він повідомив, що відсоток сільського господарства у валовій доданій вартості є найбільшим серед областей Карпатського регіону та в 1,8 раза більший, ніж в Україні.</p>
      <p>Високою, у порівнянні з загальнодержавною, залишається продуктивність сільськогосподарських угідь. Серед регіонів України за обсягами виробництва валової продукції у розрахунку на 100 га сільськогосподарських угідь Чернівецька область завжди посідає передові місця.</p>
      <p>Разом з тим, як акцентував Богдан Бойчук, хлібороби нашого краю отримали непоганий урожай зернових та технічних культур, овочів, плодів та ягід. Станом на 1 листопада 2019 року на 9,6% збільшено обсяги виробництва зернових та зернобобових культур та на 5,7% овочів.</p>
      <p>Однією з найперспективніших галузей, яка динамічно розвивається, залишається садівництво. На Буковині близько 10 тис. га інтенсивних садів, з яких понад 1000 гектарів обладнані системою крапельного зрошення.</p>
      <p>Щорічно зростає виробництво плодово-ягідної продукції та урожайність плодів. Насадження молодих садів сконцентровані, в основному, в господарствах Хотинського, Сокирянського та Новоселицького районів.</p>
      <p>Також серед пріоритетів соціально-економічного розвитку регіону – тваринництво. Аграрії області постійно працюють над нарощенням виробництва продукції тваринництва. Про це йдеться на сайті Чернівецької ОДА.</p>
      <p>За 10 місяців поточного року всіма категоріями господарств вироблено 47,5 тис.тонн м’яса, 219,3 тис. тонн молока, 100,8 тонн вовни та 312,7 млн. шт. яєць. Важливими напрямками в тваринницькій галузі й надалі залишається свинарство та індиківництво. Впродовж останніх років спостерігається тенденція зростання в усіх категоріях господарств вирощування свиней та птиці. У поточному році в сільськогосподарських підприємствах області збільшилось поголів’я свиней на 11,6 тис. гол., або на 23,2%. У зв’язку із цим вирощування свиней в цій категорії господарств за звітний період зросло на 31,6%, порівняно з минулим роком.</p>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-trivayut-roboti-zi-zboru-vrozhayu-piznih-silgospkultur-376959"/>
        <a href="https://pogliad.ua/news/bukovina/agrariyi-bukovini-naroschuyut-tempi-virobnictva-s-g-produkciyi-372560"/>
        <a href="https://pogliad.ua/news/chernivtsi/molod-u-cherniveckoyi-oblasti-ne-hoche-pracyuvati-v-silskomu-gospodarstvi-195232"/>
        <a href="https://pogliad.ua/news/chernivtsi/socialno-ekonomichne-stanovische-cherniveckoyi-oblasti-za-2011-rik-224218"/>
      </related>
    </article>
  </body>
</html>