<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903953/ogunjimi-gaat-op-bezoek-bij-zijn-ex-ploeg-probleem-lag-niet-bij-mij-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T10:30:00+00:00"/>
    <meta property="og:title" content="Ogunjimi gaat op bezoek bij zijn ex-ploeg: &quot;Probleem lag niet bij mij&quot;"/>
    <meta property="og:description" content="Marvin Ogunjimi gaat met Patro Eisden op bezoek bij zijn ex-ploeg Lierse Kempenzonen. De voormalige Rode Duivel vertrok daar niet in de beste verstandhouding, maar zint niet op wraak."/>
  </head>
  <body>
    <article>
      <h1>Ogunjimi gaat op bezoek bij zijn ex-ploeg: "Probleem lag niet bij mij"</h1>
      <address>
        <time datetime="2019-11-16T10:30:00+00:00">16 Nov 2019, 10:30</time>
      </address>
      <p>
        <b>Marvin Ogunjimi gaat met Patro Eisden op bezoek bij zijn ex-ploeg Lierse Kempenzonen. De voormalige Rode Duivel vertrok daar niet in de beste verstandhouding, maar zint niet op wraak.</b>
      </p>
      <p>"Ik heb hoegenaamd geen revanchegevoelens", klinkt het in <i>Gazet Van Antwerpen. </i>"Ik heb met veel spelers contact gehouden. Ook met de fans heb ik een sterke band. Ik heb het er zes maanden naar mijn zin gehad en het mocht voor mijn part best langer duren, maar enkele mensen hebben daar anders over beslist. Maar ik kan iedereen recht in de ogen kijken."</p>
      <p>Ogunjimi kan zichzelf niets verwijten. "Het liep echt niet in het begin van het seizoen, toen ik er nog was. Als je dan ziet dat Lierse Kempenzonen amper 3 op 21 haalt in de eerste zeven competitiewedstrijden, dan ligt het probleem niet bij Marvin Ogunjimi."</p>
      <p>De coach die hem haalde is inmiddels van het toneel verdwenen. "Misschien was het anders gelopen als Urbain Spaenhoven gebleven was. Hij heeft me altijd gerespecteerd en wist hoe hij me aan moest pakken. Ik heb dan ook enorm veel respect en bewondering voor die man", besluit Ogunjimi.</p>
    </article>
  </body>
</html>