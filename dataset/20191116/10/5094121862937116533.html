<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/vyjimecne-vystoupeni-marta-kubisova-dnes-zazpiva-v-prazske-lucerne-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T10:32:00+00:00"/>
    <meta property="og:title" content="Výjimečné vystoupení. Marta Kubišová dnes zazpívá v pražské Lucerně"/>
    <meta property="og:description" content="Marta Kubišová, která před dvěma lety 1. listopadu v den svých 75. narozenin ukončila pěveckou kariéru, v sobotu vystoupí výjimečně na akci v pražské Lucerně. V programu dále zazpívají Jan Křížek nebo Vojtěch Dyk. Koncert je také věnován památce Václava Havla. Kubišová zazpívá 13 skladeb. Mimo jiní zazní Modlitba, Magdalena, Někde musí být rád, Teď, Hej Jude, Dobrodružství s panem Bohem, S nebývalou ochotou a další."/>
  </head>
  <body>
    <article>
      <h1>Výjimečné vystoupení. Marta Kubišová dnes zazpívá v pražské Lucerně</h1>
      <address><time datetime="2019-11-16T10:32:00+00:00">16 Nov 2019, 10:32</time> by <a rel="author">ČTK</a></address>
      <p>U příležitosti 30. výročí sametové revoluce vydala Kubišová album Putování, které je výběrem jejích písní z let 1966 až 2017. Většina nahrávek je na výběrovém CD vydaná poprvé. Pocházejí z archivů Českého rozhlasu, České televize, Národního filmového archivu a několika soukromých archivů hudebních skladatelů. Mezi skladbami je i píseň Zahýkal Sýc, jejíž text na hudbu Daniela Fikejze napsal Václav Havel.</p>
      <figure>
        <img src="https://g.denik.cz/1/3f/havlova-kubisova-janzurova-krest-videoklip-modlitba-pro-martu_denik-150-3x2.jpg"/>
      </figure>
      <aside>
        <a href="https://prazsky.denik.cz/kultura_region/nejlepsi-skladba-stoleti-slavna-modlitba-pro-martu-se-dockala-videoklipu-2019091.html">Nejlepší skladba století. Slavná Modlitba pro Martu se dočkala videoklipu Přečíst článek ›</a>
      </aside>
      <p>Album Putování obsahuje také novou verzi písně Modlitba pro Martu, kterou v roce 2017 Kubišová po 49 letech znovu nazpívala. Spolu s ní ji ve studiu Sono nahrály Bára Basiková, Blanka Šrůmová, Naďa Válová, Tereza Černochová a Natálie Kocábová. Na nahrávce zní i hlas Hany Hegerové, která vzhledem ke zdravotnímu stavu svůj part natočila doma.</p>
      <p>Marta Kubišová byla jednou z hvězd československé hudební scény 60. let. Za normalizace byla postihována komunistickým režimem. Někdejší mluvčí Charty 77 se mohla vrátit k vystupování až téměř po dvaceti letech v listopadu 1989. Poslední studiové album s názvem Soul vydala před třemi lety.</p>
      <figure>
        <img src="https://g.denik.cz/1/96/kroky-michaldavid_denik-150-3x2.jpg"/>
      </figure>
      <aside>
        <a href="https://prazsky.denik.cz/listopad-89-zivotni-styl/ikony-socialistickeho-popu-jaka-byla-hudba-jejich-srdce-20201017.html">Gott, Vondráčková, David. Socialistický pop chránily ženy papalášů i spartakiáda Přečíst článek ›</a>
      </aside>
    </article>
  </body>
</html>