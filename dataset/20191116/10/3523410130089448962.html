<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640230/%D8%B2%D9%85%DB%8C%D9%86-%DB%8C%DA%A9%D8%B3%D8%A7%D9%84%D9%87-%DB%B1%DB%B3%DB%B1%DB%B7-%D8%AF%D8%B1%D8%B5%D8%AF-%DA%AF%D8%B1%D8%A7%D9%86-%D8%B4%D8%AF-%D8%B1%D8%B4%D8%AF-%DB%B8%DB%B0-%D8%AF%D8%B1%D8%B5%D8%AF%DB%8C-%D9%86%D8%B1%D8%AE-%D9%85%D8%B3%DA%A9%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T10:20:00+00:00"/>
    <meta property="og:title" content="زمین یکساله ۱۳۱.۷ درصد گران شد/ رشد ۸۰ درصدی نرخ مسکن"/>
    <meta property="og:description" content="مرکز آمار ایران اعلام کرد: قیمت فروش یک مترمربع زمین یا زمین ساختمان مسکونی کلنگی، افزایش ١٣١.٧ درصدی و قیمت فروش یک مترمربع زیربنای مسکونی ...."/>
  </head>
  <body>
    <article>
      <h1>
        <a href="https://www.bultannews.com/fa/news/640230/%D8%B2%D9%85%DB%8C%D9%86-%DB%8C%DA%A9%D8%B3%D8%A7%D9%84%D9%87-%DB%B1%DB%B3%DB%B1%DB%B7-%D8%AF%D8%B1%D8%B5%D8%AF-%DA%AF%D8%B1%D8%A7%D9%86-%D8%B4%D8%AF-%D8%B1%D8%B4%D8%AF-%DB%B8%DB%B0-%D8%AF%D8%B1%D8%B5%D8%AF%DB%8C-%D9%86%D8%B1%D8%AE-%D9%85%D8%B3%DA%A9%D9%86">زمین یکساله ۱۳۱.۷ درصد گران شد/ رشد ۸۰ درصدی نرخ مسکن</a>
      </h1>
      <h2>مرکز آمار ایران اعلام کرد: قیمت فروش یک مترمربع زمین یا زمین ساختمان مسکونی کلنگی، افزایش ١٣١.٧ درصدی و قیمت فروش یک مترمربع زیربنای مسکونی ....</h2>
      <address><time datetime="2019-11-16T10:20:00+00:00">16 Nov 2019, 10:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، قیمت فروش یک مترمربع زمین یا زمین <b>ساختمان مسکونی کلنگی</b>، افزایش ١٣١.٧ درصدی و <b>قیمت فروش </b>یک مترمربع زیربنای مسکونی افزایش ٨٠.١ درصدی در تابستان ۹۸ داشته است.</p>
      <p>در عین حال، بنگاه‌های معاملات ملکی کشور موظف هستند مشخصات کلیه‎ معاملات خرید و فروش و اجاره را در سامانه‎ اطلاعات مدیریت معاملات املاک و مستغلات کشور ثبت نمایند.</p>
      <p>با توجه به این‌که کاهش یا افزایش حجم (تعداد) معاملات در مناطق شهر تهران باعث کاهش یا افزایش شدید متوسط (حسابی) قیمت در سطح کل شهر می‌شود، از متوسط تعدیل شده (وزنی) که در آن، وزن با استفاده از سهم واحدهای مسکونی دارای سکنه محاسبه می‌شود، استفاده شده تا بتوان با حذف اثر حجم معاملات، تغییرات واقعی قیمت را مشخص کرد.</p>
      <p>بر این اساس، در تابستان ٩٨ نسبت به تابستان ٩٧ در شهر تهران، شاهد افزایش ١٣١.٧ درصدی قیمت فروش یک مترمربع زمین یا زمین ساختمان مسکونی کلنگی، افزایش ٨٠.١ درصدی قیمت فروش یک مترمربع زیربنای مسکونی و افزایش ٣١.٢ درصدی متوسط مبلغ اجاره به‌علاوه سه‌ درصد ودیعه‎ پرداختی برای اجاره‎ یک مترمربع زیربنای مسکونی بودیم.</p>
    </article>
  </body>
</html>