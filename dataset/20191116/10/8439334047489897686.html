<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/pente-eidi-gumnastikis-pou-sumballoun-sti-makrozoia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T10:00:00+00:00"/>
    <meta property="og:title" content="Πέντε είδη γυμναστικής που συμβάλλουν στη μακροζωία"/>
    <meta property="og:description" content="Πρόκειται για δραστηριότητες εύκολα προσβάσιμες, οι οποίες συμβάλλουν στην μείωση της αρτηριακής πίεσης, της χολιστερίνης και του κινδύνου εμφάνισης καρδιακών νοσημάτων."/>
  </head>
  <body>
    <article>
      <h1>Πέντε είδη γυμναστικής που συμβάλλουν στη μακροζωία</h1>
      <address>
        <time datetime="2019-11-16T10:00:00+00:00">16 Nov 2019, 10:00</time>
      </address>
      <p>Πρόκειται για δραστηριότητες εύκολα προσβάσιμες, οι οποίες συμβάλλουν στην μείωση της αρτηριακής πίεσης, της χολιστερίνης και του κινδύνου εμφάνισης καρδιακών νοσημάτων.</p>
      <p>Από το τρέξιμο, το κολύμπι και το τέννις, μέχρι τη γιόγκα και το βάδην, πρόκειται για ασκήσεις που σε κρατούν σε φόρμα και συμβάλλουν στην βελτίωση της υγείας.</p>
      <p><b>Τρέξιμο</b><br/>Την προηγούμενη εβδομάδα δημοσιεύτηκε από το British Journal of Sports Medicine μια μελέτη η οποία αποδεικνύει πως το τρέξιμο μπορεί να μειώσει τονκίνδυνο πρόωρου θανάτου ανεξαρτήτως του πόη απόσταση διανύεις ή της ταχύτητας που αναπτύσσεις. Οι ερευνητές υποδεικνύουν πως έστω και μια φορά τη βδομάδα είναι αρκετή και σίγουρα πολύ καλύτερη απ΄το τίποτα.</p>
      <p><b>Κολύμπι</b><br/>Σύμφωνα με μια έρευνα του 2017 από το Swim England με πάνω από 80.000 συμμετέχοντες οι κολυμβητές έχουν 28% μειωμένο κίνδυνο πρόωρου θανάτου εξαιτίας καρδιακών παθήεσεων ή εγκεφαλικού. Το κολύμπι είναι μια ασφαλής, χαμηλού κόστους άσκηση για άτομα όλων των ηλικιών. Για τους πιο ηλικιωμένους η κολύμβηση συμβάλλει στο να μένουν πνευματικά διαυγείς και σωματικάα υγιείς. Ενώ τα παιδιά φαίνεται να αναπτύσουν σωματικές, γνωστικές και κοινωνικές ικανότητες μέσω των μαθημάτων κολύμβησης.</p>
      <p><b>Τέννις</b><br/>Κατά 47% μειώνεται ο κίνδυνος θανάτου για τους αθλητές τέννις και μπάτμιντον. Η μελέτη που δημοσιεύθηκε στο British Journal of Sports Medicin συγκέντρωσε δεδομένα από 80.000 ενηλίκους άνω των 30 κατά το διάστημα 1994-2008.</p>
      <p><b>Γιόγκα</b><br/>Η γιόγκα συμβάλει στην ενδυνάμωση του σώματος, στην ευληγησία και στην διαχείριση της αναπνοής. Αλλά εκτός από όλες αυτές τις ευεργετκές της ιδιότητες η γιόγκα μειώνει τους παράγοντες κινδύνου καρδιακών παθήσεω, όπως τον υψηλό δείκτη μάζας σώματος, την χοληστερίν και την πίεση. Μια μελέτη από το American College of Cardiology αποδείχθηκε ότι όσοι κάνουν γίογκα ή κάποια άλλη αερόβια άσκηση, τύπου τρέξιμο, κολύμβηση κτλ. είδαν να υποδιπλασιάζεται ο δείκτης μάζας σώματος, τα επίπεδα χοληστερίνης και η αρτηριακή πίεση.</p>
      <p><b>Βάδην</b><br/>Σύμφωνα με πολλές μελέτες η καθιστική ζωή έχει αντίκτυπο στην υγεία και συγκεκριμένα αυξάνει τον κίνδυνο πρώορου θανάτου. Μια μελέτη που δημοσιεύτηκε στο British Journal of Sports Medicin απέδειξε ότι ακόμα και πιο ήπιες μορφές άσκησης, όπως το γρήγορο περπάτημα για 10-60 λεπτά καθημερινά μπορούν να μειώσουν τον κίνδυνο θανάτου κατά 18%.</p>
      <p>Πηγή: news247.gr</p>
    </article>
  </body>
</html>