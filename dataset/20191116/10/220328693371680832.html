<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/karakachanov-ima-zloupotrebi-s-bolnichnite-406866.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T10:42:05+00:00"/>
    <meta property="og:title" content="Каракачанов: Има злоупотреби с болничните"/>
    <meta property="og:description" content="Менда Стоянова се е объркала кой е направил предложението за болничните, каза вицепремиерът по bTV"/>
  </head>
  <body>
    <article>
      <h1>Каракачанов: Има злоупотреби с болничните</h1>
      <address>
        <time datetime="2019-11-16T10:42:05+00:00">16 Nov 2019, 10:42</time>
      </address>
      <p>"Имахме други предложения – като това минималната пенсия да стане 250 лв., второто – три поредни години ще се отделят по 70 млн. лева всяка година за изграждане на нови детски градини. Трето – таксите за детските градини от 4 г. възраст на децата нагоре, на хората със средни и ниски доходи, ще отпаднат. Това е важното, което трябваше да се отбележи", каза Красимир Каракачанов, който е лидер на ВМРО.</p>
      <p>"Ще бъда деликатен и ще кажа, че Менда Стоянова се е объркала. Може би не е разбрала", допълни още вицепремиерът.</p>
      <p>"3 пъти повече болнични има в двата дни преди Великден. Искате да отречете, че се сливат болнични с празници”, попита Каракачанов.</p>
      <p>"2013 година всички болнични дни, които са издадени са над 8 млн. , а 2018 година са над 18 милиона. Кажете ми при намаляващо население дали пък сме два пъти и половина по-болни? Видно е, че тук има злоупотреба. Факт е, че това се обсъжда със статистиката, практиката всички я знаем. Чудим се за какво да се заядем, но има злоупотреби. Тези болнични слети с празниците някой ги плаща", каза още Каракачанов.</p>
      <p>Той обаче уточни, че мярката няма да засяга родители, които гледат деца или хора претърпели катастрофа или трудова злополука.</p>
      <p>По повод последния инцидент с правителствения „Фалкон” вицепремиерът Каракачанов отбеляза, че ако се купи нов самолет ще има негативна реакция към правителството.</p>
      <p>Изключително рядко се използват самолетите на правителствения авиотряд – само, когато пътува по-голяма делегация. „Аз лично смятам, че правителствен самолет отдавна трябваше да се купи, но такива са обществените настроения”, каза още Каракачанов.</p>
      <p>Вицепремиерът и министър на отбраната Красимир Каракачанов е в Плевен, където ще бъде открит паметника на 9-та пехотна плевенска дивизия. Мемориалът е първият от такъв мащаб, издиган през последните 75 години и е посветен на една от най-големите победи на Българската армия през Първата световна война - битката при Дойран. Красимир Каракачанов е патрон на инициативата за изграждането на паметника. </p>
      <p> "Този паметник е за тези, които загинаха за българския национален идеал", заяви Каракачанов. Той  самият е участвал с лични средства за изграждането на паметника – превел е една заплата като министър на отбраната.</p>
    </article>
  </body>
</html>