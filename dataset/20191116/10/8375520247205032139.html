<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/naukovci-zyasuvali-sekret-dovgolittya-639986.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T10:18:46+00:00"/>
    <meta property="og:title" content="Науковці з'ясували секрет довголіття"/>
    <meta property="og:description" content="У довгожителів, яким більше 110 років, унікальна імунна система, що захищає їх від інфекцій і раку - дослідження"/>
  </head>
  <body>
    <article>
      <h1>Науковці з'ясували секрет довголіття</h1>
      <address>
        <time datetime="2019-11-16T10:18:46+00:00">16 Nov 2019, 10:18</time>
      </address>
      <h4>У довгожителів, яким більше 110 років, унікальна імунна система, що захищає їх від інфекцій і раку - дослідження</h4>
      <p>Японські вчені з Центру інтегративної медицини RIKEN і Університету Кейо з'ясували, що у супердовгожителів, яким більше 110 років, є надлишок імунних клітин певного типу. Унікальна імунна система захищає цих людей від інфекцій і раку.</p>
      <p>Про це <a href="https://medicalxpress.com/news/2019-11-cytotoxic-t-cells-key-longevity.html">повідомляється в пресрелізі на сайті</a> MedicalXpress.</p>
      <p>Дослідники проаналізували зразки імунних клітин у семи супердовгожителів і п'яти людей у віці від 50 до 80 років. У перших було отримано 41 208 клітин, у других - 19 994.</p>
      <p>Виявилося, що у людей у віці 110 років знижений рівень B-клітин, а кількість Т-клітин звичайна. При цьому серед останніх спостерігалося домінування цитотоксичних T-лімфоцитів.</p>
      <p>На поверхні виявлених цитотоксичних T-лімфоцитів знаходяться імуноглобуліни CD4. У крові супердовгожителів ці клітини становили до 80% всіх інших Т-клітин в порівнянні з 10-20% в контрольних зразках. При цьому зазвичай цитотоксичними є клітини з імуноглобуліном CD8.</p>
      <p>На думку вчених, CD4 T-лімфоцити не є маркером віку, а загальною характеристикою супердолгожителів.</p>
      <p>Цитотоксичні CD4 T-лімфоцити виникли в результаті клональної експансії, коли з однієї клітини-пращура утворюються мільйони копій. Однак це дуже рідкісне явище, що пояснює невелику кількість довгожителів-рекордсменів.</p>
      <p>Наприклад, в Японії в 2015 році було зареєстровано 61 тисяча осіб старше 100 років, але всього 146 особам було більше 110 років.</p>
      <related>
        <a href="https://glavcom.ua/world/hitech/u-ssha-drukuvatimut-zubni-protezi-na-3d-printeri--639910.html"/>
      </related>
    </article>
  </body>
</html>