<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158546_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-16T10:22:00+00:00"/>
    <meta property="og:title" content="Вики Томова остана на крачка от финал в Тайван"/>
    <meta property="og:description" content="Първата ракета на България отстъпи на Тимеа Бабош с 1:6, 2:6 в полуфиналите"/>
  </head>
  <body>
    <article>
      <h1>Вики Томова остана на крачка от финал в Тайван</h1>
      <address>
        <time datetime="2019-11-16T10:22:00+00:00">16 Nov 2019, 10:22</time>
      </address>
      <p>Виктория Томова отпадна на полуфиналите на турнира от сериите 125К на УТА в Тайван. Първата ракета на България отстъпи на Тимеа Бабош с 1:6, 2:6 за 67 минути игра.<br/><br/>Българката допусна два пробива в първата част, като не стигна до нито един шанс да вземе подаването на опонентката си. Във втория сет унгарката направи ранен пробив, но не успя да затвърди - 1:1. Последва обаче нов спечелен гейм от посрещане за нея, след който взе подаването си за 3:1.<br/><br/>В петия гейм Томова трудно се измъкна, спасявайки две точки за нов брейк. Още в следващия си сервис гейм обаче не се справи, а това даде шанс на Бабош при 5:2 да сервира за победата. Световната номер 104 за първи път показа колебания, но в крайна сметка спаси три брейкбола и сложи край на мача - 6:2.<br/><br/>На финала Бабош ще играе с рускинята Виталия Дяченко, която в другия полуфинал се наложи над водачката в схемата Данка Ковинич от Черна гора с 6:3, 6:2.</p>
    </article>
  </body>
</html>