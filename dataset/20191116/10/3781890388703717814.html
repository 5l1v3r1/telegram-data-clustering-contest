<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741997"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T10:43:00+00:00"/>
    <meta property="og:title" content="กรมชลฯลุย5โครงการแก้น้ำท่วม-แล้ง3จว.ภาคกลาง"/>
    <meta property="og:description" content="กรมชลฯเดินหน้าพัฒนาแหล่งน้ำเพื่อแก้ปัญหาอุทกภัยและภัยแล้ง 3 จว.กาญจนบุรี ราชบุรี และสุพรรณบุรี"/>
  </head>
  <body>
    <article>
      <h1>กรมชลฯลุย5โครงการแก้น้ำท่วม-แล้ง3จว.ภาคกลาง</h1>
      <address>
        <time datetime="2019-11-16T10:43:00+00:00">16 Nov 2019, 10:43</time>
      </address>
      <p>
        <b>กรมชลฯเดินหน้าพัฒนาแหล่งน้ำเพื่อแก้ปัญหาอุทกภัยและภัยแล้ง 3 จว.กาญจนบุรี ราชบุรี และสุพรรณบุรี</b>
      </p>
      <p>เมื่อวันที่16 พ.ย.นายทองเปลว กองจันทร์ อธิบดีกรมชลประทาน เปิดเผยว่า สำหรับ การประชุมการพัฒนาเศรษฐกิจและสังคมกลุ่มจังหวัดภาคกลางตอนล่าง 1 (จังหวัดกาญจนบุรี ราชบุรี และสุพรรณบุรี) กรมชลประทานและหน่วยงานที่เกี่ยวข้อง ดำเนินการโครงการพัฒนาแหล่งน้ำตามที่สภาอุตสาหกรรมภาคกลาง การสภาอุตสาหกรรมแห่งประเทศไทยได้เสนอในที่ประชุมพิจารณา จำนวน 5 โครงการ ประกอบด้วย<br/><br/>1.โครงการอนุรักษ์ฟื้นฟูแหล่งน้ำลำสมุห์ อำเภอเมือง และ อำเภอบางปลาม้า จังหวัดสุพรรณบุรี เพื่อบรรเทาปัญหาอุทกภัยและภัยแล้ง โดยขุดลอกเพื่อเพิ่มประสิทธิภาพการเก็บกักน้ำ หากดำเนินการแล้วเสร็จสามารถเก็บกักน้ำได้กว่า 2,433,688 ลูกบาศก์เมตร ช่วยบรรเทาอุทกภัยในพื้นที่ได้ประมาณ 9,375 ไร่ และส่งน้ำช่วยพื้นที่การเกษตรกว่า 4,200 ไร่ 2.โครงการพัฒนาแหล่งน้ำเพื่อการแก้ไขปัญหาอุทกภัยและภัยแล้ง จังหวัดสุพรรณบุรี ประกอบด้วย โครงการสถานีสูบน้ำปากคลองมะขามเฒ่า-กระเสียว โครงการปรับปรุงคลองมะขามเฒ่า-อู่ทอง พร้อมอาคารประกอบ โครงการสถานีสูบน้ำกระเสียว กม.47+290 คลองมะขามเฒ่า-อู่ทอง โครงการขุดลอกบึงปลายน้ำ เทศบาลท่าเสด็จ หมู่ที่ 4 อำเภอเมืองสุพรรณบุรี โครงการอนุรักษ์ฟื้นฟูน้ำตกพุม่วง ตำบลจระเข้สามพัน อำเภออู่ทอง โครงการศึกษาความเหมาะสมการปรับปรุงเพิ่มประสิทธิภาพโครงการส่งน้ำและบำรุงรักษากระเสียว อำเภอด่านช้าง และ โครงการก่อสร้างอ่างเก็บน้ำห้วยทวีป อำเภอด่านช้าง<br/><br/>3.โครงการพัฒนาแหล่งน้ำลุ่มน้ำแม่กลอง เพื่อแก้ไขปัญหาภัยแล้ง โครงการพัฒนาแหล่งน้ำในพื้นที่แห้งแล้ง จังหวัดกาญจนบุรี จำนวน 9 แห่ง ประกอบด้วย ฝาย จำนวน 8 แห่ง และ แก้มลิง จำนวน 1 แห่ง โครงการพัฒนาพื้นที่ต้นน้ำลุ่มแม่น้ำกอง โดยปลูกป่าเพื่อฟื้นฟูต้นน้ำ และพัฒนาแหล่งเก็บกักน้ำ โครงการขยายความจุอ่างเก็บน้ำลำอีซู ตำบลหนองรี อำเภอบ่อพลอย จังหวัดกาญจนบุรี โครงการอ่างเก็บน้ำลำตะเพินบน จังหวัดกาญจนบุรี<br/><br/>4.โครงการพัฒนาแหล่งน้ำลุ่มน้ำแม่กลอง เพื่อแก้ไขปัญหาภัยแล้ง เพื่อเพิ่มปริมาณเก็บกักน้ำ ระบบกระจายน้ำ และเพิ่มประสิทธิภาพระบบเก็บกักและกระจายน้ำเดิมให้สูงขึ้น จังหวัดราชบุรี ประกอบด้วย โครงการอ่างเก็บน้ำบ้านโป่งพรหมอันเนื่องมาจากพระราชดำริ ตำบลยางหัก อำเภอปากท่อ จังหวัดราชบุรี สถานีสูบน้ำด้วยไฟฟ้าวัดอัมพวัน สถานีสูบน้ำด้วยไฟฟ้าบ้านคลองแค สถานีสูบน้ำด้วยไฟฟ้าบ้านลาดมังกร สถานีสูบน้ำด้วยไฟฟ้าพร้อมระบบส่งน้ำบ้านคุ้งน้ำวน อาคารบังคับน้ำกลางคลองระบายน้ำสายใหญ่บางป่า กม.16+300 ประตูระบายน้ำกลางคลอง ร.2 ซ้าย บางป่า(ลำถ่อแพ) กม.5+500 คลองส่งน้ำ 1 ซ้าย – 1 ขวา – 3 ขวา – 12 ซ้าย โครงการคลองขุดลัดราชบุรี โครงการก่อสร้าฝาย จำนวน 4 แห่ง โครงการก่อสร้างระบบกระจายน้ำ จำนวน 4 แห่ง และ โครงการก่อสร้าง ปรับปรุงอาคารชลประทาน เพื่อเพิ่มประสิทธิภาพการบริหารจัดการน้ำ จำนวน 11 แห่ง และ5.โครงการศึกษาและสำรวจออกแบบแหล่งน้ำบึงโชคบัญชา (แก้มลิง) ตำบลเบิกไพร อำเภอบ้านโป่ง จังหวัดราชบุรี ได้แก่ โครงการศึกษา สำรวจการติดตั้งประตูน้ำ เครื่องสูบน้ำ เพื่อเก็บกักน้ำไว้ใช้ในภาคการเกษตร และชุมชน<br/><br/>ทั้งนี้ ในที่ประชุมมีมติเห็นชอบในหลักการ ให้สำนักงานทรัพยากรน้ำแห่งชาติ ร่วมกับกระทรวงเกษตรและสหกรณ์ กระทรวงทรัพยากรธรรมชาติและสิ่งแวดล้อม กระทรวงมหาดไทย และหน่วยงานที่เกี่ยวข้อง พิจารณาดำเนินการ โดยคำนึงถึงความคุ้มค่า การเชื่อมต่อกับระบบการบริหารจัดการลุ่มน้ำในพื้นที่จังหวัดใกล้เคียงทั้งระบบ รวมทั้งการสร้างความรับรู้ ความเข้าใจ ให้แก่ประชาชนในทุกมิติก่อนเริ่มดำเนินโครงการ โดยเน้นการมีส่วนร่วมของประชาชนในทุกขั้นตอน.<br/><br/> </p>
    </article>
  </body>
</html>