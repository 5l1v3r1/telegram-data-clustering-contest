<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825046.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T10:24:00+00:00"/>
    <meta property="og:title" content="توهین مسی به سرمربی برزیل + عکس"/>
    <meta property="og:description" content="به گزارش تسنیم، تیته در پی شکست یک بر صفر شب گذشته (جمعه) شاگردانش مقابل تیم ملی فوتبال آرژانتین در دیداری دوستانه در شهر ریاض درباره درگیری لفظی‌اش با زننده تنها گل آلبی‌سلسته در نیمه اول این بازی که با ایما و اشاره به او گفت که صحبت نکند، گفت: من به این دلیل به داور اعتراض کردم چون او باید به مسی کارت زرد می‌داد اما او به من گفت که دهنت را ببند که منم در جواب گفتم خودت دهنت را ببند. ماجرا از این قرار بود. نمی‌خواهم دیگر صحبتی در این خصوص بکنم. در چنین بازی‌هایی نیاز به داور قوی است. مسی باید کارت می‌گرفت و من حق داشتم که اعتراض کنم."/>
  </head>
  <body>
    <article>
      <h1>توهین مسی به سرمربی برزیل + عکس</h1>
      <address>
        <time datetime="2019-11-16T10:24:00+00:00">16 Nov 2019, 10:24</time>
      </address>
      <p>سرمربی تیم ملی فوتبال برزیل مدعی شد لیونل مسی، فوق‌ستاره تیم ملی آرژانتین در بازی دوستانه دو تیم به وی بی‌احترامی کرده است.</p>
      <p>به گزارش تسنیم، تیته در پی شکست یک بر صفر شب گذشته (جمعه) شاگردانش مقابل تیم ملی فوتبال آرژانتین در دیداری دوستانه در شهر ریاض درباره درگیری لفظی‌اش با زننده تنها گل آلبی‌سلسته در نیمه اول این بازی که با ایما و اشاره به او گفت که صحبت نکند، گفت: من به این دلیل به داور اعتراض کردم چون او باید به مسی کارت زرد می‌داد اما او به من گفت که دهنت را ببند که منم در جواب گفتم خودت دهنت را ببند. ماجرا از این قرار بود. نمی‌خواهم دیگر صحبتی در این خصوص بکنم. در چنین بازی‌هایی نیاز به داور قوی است. مسی باید کارت می‌گرفت و من حق داشتم که اعتراض کنم.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/25/13980825095548558189050610.jpg"/>
      </figure>
      <p>مسی که پس از به پایان بردن محرومیت چهار جلسه‌ای‌ خود، این اولین باری بود که در ترکیب تیم ملی آرژانتین قرار می‌گرفت و در دقیقه 14 تنها گل بازی را برای آلبی‌سلسته (روی توپ برگشتی ضربه پنالتی که به هدر داد) به ثمر رساند. لیونل پس از اظهارات تندش در برتری 2 بر یک آرژانتین مقابل شیلی در دیدار رده‌بندی مسابقات کوپا آمه‌ریکا 2019 به دلیل اتهامی که به مسئولان کنفدراسیون فوتبال آمریکای جنوبی (کونمبل) زد و این کنفدراسیون را فاسد خطاب کرد، با چهار جلسه محرومیت از همراهی آلبی‌سلسته محروم شد.</p>
      <p>تیته که تیم تحت‌هدایتش پس از قهرمانی در مسابقات کوپا آمه‌ریکا 2019 روند نزولی در پیش گرفته و این پنحمین بازی متوالی بدون برد تیمش بود، همچنین در خصوص ضربه پنالتی که به سود آرژانتین اعلام شد، اظهار داشت: من صحنه را دقیق ندیدم اما شنیدم که برخی گفته‌اند، پنالتی نبود. از دید من هم تصمیم داور برای اعلام پنالتی به سود آرژانتین درست نبود.</p>
    </article>
  </body>
</html>