<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903956/vermoedelijke-opstelling-nog-twee-vraagtekens-in-startopstelling-martinez-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T10:15:00+00:00"/>
    <meta property="og:title" content="Vermoedelijke opstelling: 'Nog twee vraagtekens in startopstelling Martinez'"/>
    <meta property="og:description" content="De Rode Duivels spelen zaterdagavond tegen Rusland. Bondscoach Roberto Martinez moet afrekenen met blessureleed, maar kan toch nog een mooi elftal op de been brengen."/>
  </head>
  <body>
    <article>
      <h1>Vermoedelijke opstelling: 'Nog twee vraagtekens in startopstelling Martinez'</h1>
      <address>
        <time datetime="2019-11-16T10:15:00+00:00">16 Nov 2019, 10:15</time>
      </address>
      <p>
        <b>De Rode Duivels spelen zaterdagavond tegen Rusland. Bondscoach Roberto Martinez moet afrekenen met blessureleed, maar kan toch nog een mooi elftal op de been brengen.</b>
      </p>
      <p>Martinez moet vooral puzzelen in zijn defensie, waar onder meer Vincent Kompany en Jan Vertonghen nog ontbreken. Martinez zou volgens <i>Het Nieuwsblad</i> gaan kiezen voor Jason Denayer, Dedryck Boyata en Toby Alderweireld als verdedigend trio.</p>
      <p>Op de flanken krijgen we Thorgan Hazard en Timothy Castagne, terwijl Youri Tielemans en Axel Witsel centraal op het middenveld staan. De voorste drie zijn Eden Hazard, Kevin De Bruyne en Romelu Lukaku. Die is op het nippertje toch nog fit geraakt.</p>
      <p><i>Het Laatste Nieuws </i>heeft een heel ander beeld van de opstelling. Daar staan Dries Mertens en Thomas Vermaelen in de groep voor Tielemans en Boyata. Rond 17u vanavond weten we wie gelijk krijgt.</p>
      <aside>Lees meer<br/><a href="https://www.voetbalprimeur.be/nieuws/903933/-lombaerts-stapt-samen-met-rode-duivels-op-vliegtuig-naar-rusland-.html?itm_source=www.voetbalprimeur.be&amp;itm_medium=highlighted-content">'Lombaerts stapt samen met Rode Duivels op vliegtuig naar Rusland'</a></aside>
    </article>
  </body>
</html>