<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/bolivia-scontri-tra-pro-morales-e-polizia-8-morti-75-feriti-stop-al-massacro/1950016/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T10:44:35+00:00"/>
    <meta property="og:title" content="Bolivia, scontri tra pro-Morales e polizia: 8 morti/ 75 feriti: “Stop al massacro”"/>
    <meta property="og:description" content="Bolivia, si aggrava il bilancio: 8 morti negli scontri tra manifestanti e polizia. Morales lancia un appello, Cidh condanna uso violenza."/>
  </head>
  <body>
    <article>
      <h1>Bolivia, scontri tra pro-Morales e polizia: 8 morti/ 75 feriti: “Stop al massacro”</h1>
      <h2>Bolivia, si aggrava il bilancio: 8 morti negli scontri tra manifestanti e polizia. Morales lancia un appello, Cidh condanna uso violenza.</h2>
      <address><time datetime="2019-11-16T10:44:35+00:00">16 Nov 2019, 10:44</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><b>8 morti e 75 feriti</b>: questo il bilancio degli <b>scontri</b> in <b>Bolivia</b> tra i <b>manifestanti pro <a href="https://www.ilsussidiario.net/news/caos-bolivia-gli-strappi-che-spiegano-il-mandato-darresto-per-morales/1947756/">Evo Morales</a> e la polizia</b>. Clima di altissima tensione, dramma registrato a <b>Sacaba</b>, nei pressi di <b>Cochabamba</b>: i soldati hanno sparato ai rivoltosi, le otto vittime hanno infatti riportato colpi d’arma da fuoco. La maggior parte degli attivisti è indigena, protagonisti di una manifestazione pacifica. Il caos è scoppiato nelle vicinanze di un checkpoint militare, teatro di scontro tra sostenitori e avversari del presidente boliviano uscente. Secondo alcune fonti, i rivoltosi avrebbero sequestrato due sottufficiali della polizia a Elto: numerosi organi boliviani aggiungono che una delegazione dell’Ombudsman è al lavoro per negoziare la loro liberazione. Morales ha inviato <a href="https://www.ilsussidiario.net/news/bolivia-ammutinamento-polizia-contro-evo-morales-il-presidente-golpe-fascista/1947504/"><b>un messaggio alle forze armate</b></a>: <i>«Mette fino al massacro: l’uniforme delle istituzioni della patria non può macchiarsi con il sangue del nostro popolo»</i>.</p>
      <h4>BOLIVIA, SCONTRI MANIFESTANTI-POLIZIA: 8 MORTI E 75 FERITI</h4>
      <p><i>«Ho condannato e denunciato davanti al mondo che il regime golpista che ha preso il potere assaltando la mia amata Bolivia reprime con proiettili delle forze armate e della polizia il popolo che reclama la pacificazione e restaurazione dello stato di diritto»</i>, ha aggiunto <b>Evo Morales</b>, mentre la <b>Commissione interamericana dei diritti umani (Cidh)</b> h condannato l’uso sproporzionato della violenza da parte delle forze dell’ordine nel corso della manifestazione di Sacaba. <b>Nelson Cox</b>, rappresentante a Cochabamba di Defensoría del Pueblo de Bolivia, ha confermato che le forze militari e di polizia hanno compiuto un’azione «sproporzionata». I feriti più gravi sono stati trasportati all’ospedale Viedma, con Cox che ha precisato: <i>«E’ da domenica che abbiamo un’escalation di interventi da parte di polizia e soldati, che fanno un uso sproporzionato della violenza».</i></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diario-argentina-la-manovra-pronta-a-portare-cristina-kirchner-alla-presidenza/1950252/"/>
        <a href="https://www.ilsussidiario.net/news/scenari-ecco-perche-trump-non-lascera-erdogan-e-la-turchia-a-putin/1950390/"/>
        <a href="https://www.ilsussidiario.net/news/caos-bolivia-quello-che-non-torna-nella-strana-fuga-di-morales/1950119/"/>
        <a href="https://www.ilsussidiario.net/news/iran-vs-israele-una-minaccia-spuntata-la-vera-partita-si-gioca-in-iraq/1949824/"/>
        <a href="https://www.ilsussidiario.net/news/bimbo-costretto-a-dieta-vegana-morto-a-18-mesi-genitori-arrestati-omicidio-colposo/1950164/"/>
        <a href="https://www.ilsussidiario.net/news/gilet-gialli-scontri-con-la-polizia-a-parigi-video-transenne-in-fiamme-41-arresti/1950076/"/>
      </related>
    </article>
  </body>
</html>