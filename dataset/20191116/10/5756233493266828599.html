<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621767/%D9%81%D8%B1%D8%AF%D8%A7-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D8%AB%D8%A8%D8%AA%E2%80%8C%D9%86%D8%A7%D9%85-%D8%A8%D8%B1%D8%A7%DB%8C-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%DA%A9%D9%86%DA%A9%D9%88%D8%B1-%D8%A7%D8%B1%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T10:48:00+00:00"/>
    <meta property="og:title" content="فردا آخرین مهلت ثبت‌نام برای تکمیل ظرفیت کنکور ارشد"/>
    <meta property="og:description" content="ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها از جمله دانشگاه آزاد فردا یکشنبه ۲۶ آبان ماه جاری به پایان می‌رسد."/>
  </head>
  <body>
    <article>
      <h1>فردا آخرین مهلت ثبت‌نام برای تکمیل ظرفیت کنکور ارشد</h1>
      <address>
        <time datetime="2019-11-16T10:48:00+00:00">16 Nov 2019, 10:48</time>
      </address>
      <p>
        <i>ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها از جمله دانشگاه آزاد فردا یکشنبه ۲۶ آبان ماه جاری به پایان می‌رسد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اطلاعات لازم در خصوص رشته‌ها و دانشگاه‌های دارای ظرفیت برای تکمیل ظرفیت آزمون کارشناسی ارشد ناپیوسته سال ۹۸ دانشگاه‌ها و موسسات آموزش عالی از جمله دانشگاه آزاد اسلامی برای داوطلبان‌ شرکت‌کننده در آزمون‌ در کدرشته محل‌های دانشگاه‌ها و مؤسسات‌ آموزش‌ عالی که ظرفیت آنها تکمیل نشده از روز چهارشنبه ۲۲ آبان ماه بر روی سایت سازمان‌ سنجش‌ آموزش‌ کشور قرار گرفت.</p>
      <p>کلیه متقاضیان واجد شرایط بر اساس مندرجات اطلاعیه‌ فوق از روز پنجشنبه ۲۳ آبان ماه می‌توانستند نسبت به تکمیل ظرفیت انتخاب کدرشته محل‌های مورد علاقه در آزمون فوق اقدام کنند.</p>
      <p>آزمون کارشناسی ارشد سال ۹۸ به همراه اولین مرحله المپیاد علمی- دانشجویی کشور در ۶ گروه آموزشی و ۱۳۱ کدرشته برای تمامی دانشگاه‌های دولتی و غیر دولتی از جمله دانشگاه آزاد اسلامی با حضور ۶۱۴ هزار و ۸۸۳ داوطلب روز ۲۳ و ۲۴ خرداد ۹۸ برگزار شد.</p>
      <p>از تعداد ۶۱۴ هزار و ۸۸۳ داوطلب این آزمون تعداد ۳۰۸ هزار و ۵۴ نفر معادل ۵۰.۱۰ درصد داوطلبان زن و تعداد ۳۰۶ هزار و ۸۲۹ نفر معادل ۴۹.۹۰ درصد داوطلبان مرد بودند.</p>
      <p>حدودا ۱۶۰ هزار نفر در آزمون کارشناسی ارشد سال ۹۸ پذیرش شدند که با احتساب استعدادهای درخشان این آمار به حدود ۱۹۰ هزار داوطلب می‌رسد.</p>
      <p>همچنین داوطلبان شرکت‌کننده در آزمون کارشناسی ارشد دانشگاه‌ آزاد نیز که بر اساس کارنامه صادره از سوی سازمان سنجش آموزش کشور مجاز به انتخاب رشته شده‌اند (اعم از پذیرفته‌شدگان یا مردودین اعلام نتیجه قبلی این مقطع و یا افرادی که در مرحله قبل انتخاب رشته نکرده‌اند) به منظور شرکت در این مرحله از تکمیل ظرفیت و انتخاب رشته محل در دانشگاه آزاد اسلامی می‌توانند به سامانه ثبت نام الکترونیکی مرکز سنجش و پذیرش به آدرس http://azmoon.org مراجعه کنند.</p>
    </article>
  </body>
</html>