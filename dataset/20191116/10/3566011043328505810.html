<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547599.html/%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D8%AA%D8%B4%D8%AF%DB%8C%D8%AF-%D9%85%DB%8C-%D8%B4%D9%88%D8%AF-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AA%D8%AE%D9%84%D9%81-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T10:50:00+00:00"/>
    <meta property="og:title" content="نظارت بر بازار تشدید می‌شود/افزایش قیمت کالاها تخلف است"/>
    <meta property="og:description" content="رئیس اداره صمت بروجرد با اشاره به افزایش قیمت بنزین گفت: این افزایش قیمت بر بالا رفتن قیمت کالاها و اجناس در بازار اثری ندارد و نباید قیمت کالاها افزایش یابد."/>
  </head>
  <body>
    <article>
      <h1>نظارت بر بازار تشدید می‌شود/افزایش قیمت کالاها تخلف است</h1>
      <h2>رئیس اداره صمت بروجرد:</h2>
      <address>
        <time datetime="2019-11-16T10:50:00+00:00">16 Nov 2019, 10:50</time>
      </address>
      <p>رئیس اداره صمت بروجرد با اشاره به افزایش قیمت بنزین گفت: این افزایش قیمت بر بالا رفتن قیمت کالاها و اجناس در بازار اثری ندارد و نباید قیمت کالاها افزایش یابد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> علی شاهرودی در گفت‌وگو با خبرنگار <a href="http://safiraflak.ir/?p=1722">سفیر افلاک</a> اظهار داشت: با توجه به این که قیمت بنزین افزایش یافته اما این افزایش قیمت بر بالا رفتن قیمت کالاها و اجناس در بازار اثری ندارد و نباید قیمت کالاها افزایش یابد.</p>
      <p>وی افزود: در همین راستا از امروز نظارت بر بازار تشدید می‌شود و در بروجرد سه اکیپ برای نظارت بر بازار فعال شده‌اند و در صورت هر گونه افزایش قیمت خودسرانه برخورد می‌شود.</p>
      <p>رئیس اداره صمت بروجرد عنوان کرد: با توجه به مصوبه ستاد تنظیم بازار، قیمت کالاها تغییر نخواهد کرد و بازرسان اداره صمت در بازار نظارت ویژه‌ای دارند و در صورتی که کالایی بالاتر از قیمت مصوب فروخته شود، پرونده تخلف تشکیل و به تعزیرات معرفی می‌شود.</p>
      <p>وی بیان کرد: افزایش قیمت بنزین بر قیمت کالاها اثری ندارد و شهروندان در صورت مشاهده هر گونه افزایش قیمت، مورد را سریعا به ۱۲۴ اطلاع دهند تا رسیدگی در سریع ترین زمان صورت گیرد.</p>
      <p>انتهای پیام/</p>
    </article>
  </body>
</html>