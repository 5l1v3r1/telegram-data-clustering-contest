<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/chromatisto-leopard-eprepe-na-to-foresei-i-prigkipissa-sofia-gia-na-peistoume-oti-einai-toso-chic.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T10:30:00+00:00"/>
    <meta property="og:title" content="Χρωματιστό leopard: Έπρεπε να το φορέσει η πριγκίπισσα Σοφία για να πειστούμε ότι είναι τόσο chic"/>
  </head>
  <body>
    <article>
      <h1>Χρωματιστό leopard: Έπρεπε να το φορέσει η πριγκίπισσα Σοφία για να πειστούμε ότι είναι τόσο chic</h1>
      <address>
        <time datetime="2019-11-16T10:30:00+00:00">16 Nov 2019, 10:30</time>
      </address>
      <p>Όσες γυναίκες ήταν λάτρεις αυτών των μοτίβων χάρηκαν πολύ, όσες από εμάς όμως ήμασταν κάπως διστακτικές είναι σίγουρο πως έχουμε πειστεί για τη στιλιστική τους αξία. Ο λόγος για τα animal printed μοτίβα, τα οποία τα τελευταία χρόνια έχουν πρωταγωνιστικό ρόλο στο χώρο της μόδας. Πλέον έχουμε πειστεί όλες μας πως μοτίβα όπως το snakeskin ή το leopard έχουν τη δύναμη να αναβαθμίσουν μία εμφάνιση μας.</p>
      <p>Ωστόσο οι περισσότερες γυναίκες, όταν σκεφτόμαστε αυτά τα μοτίβα, το μυαλό μας πηγαίνει αυτομάτως σε γήινες αποχρώσεις. Μία εμφάνιση όμως της πριγκίπισσας Σοφίας της Ισπανίας ήρθε για να αλλάξει και πάλι όσα πιστεύαμε.</p>
      <p>Η πριγκίπισσα παρευρέθηκε στο πλευρό του συζύγου της σε ένα επίσημο δείπνο και έκλεψε τις εντυπώσεις με την εμφάνιση της. Επέλεξε να φορέσει ένα maxi φόρεμα σε leopard μοτίβο και πράσινη απόχρωση, το οποίο αναδείκνυε την καλλίγραμμη σιλουέτα της. Ολοκλήρωσε την εμφάνιση της με glittery clutch τσάντα, λαμπερά κοσμήματα με διαμάντια και φυσικά την τιάρα της.<br/>Η πριγκίπισσα λοιπόν αφενός μας υπενθύμισε για ακόμα μία φορά πόσο chic είναι τα animal printed μοτίβα όπως το leopard και αφετέρου μας έκανε μία νέα στιλιστική πρόταση. Να προσθέσουμε δηλαδή στη συλλογή μας κομμάτια σε αυτά τα μοτίβα αλλά σε έντονες αποχρώσεις όπως το κυπαρισσί, το μπορντό ή το royal blue.</p>
      <figure>
        <embed-post data-src="https://www.instagram.com/p/B4z5tHBnP7o" data-service="Instagram"/>
      </figure>
      <p>Πηγή: instyle.gr</p>
    </article>
  </body>
</html>