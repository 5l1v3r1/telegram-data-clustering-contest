<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/16/7103119/"/>
    <meta property="og:site_name" content="Європейська правда"/>
    <meta property="article:published_time" content="2019-11-16T10:44:34+00:00"/>
    <meta property="og:title" content="Вдова Литвиненка погрожує Джонсону судом через доповідь щодо РФ"/>
    <meta property="og:description" content="Вдова колишнього агента спецслужб Росії Александра Литвиненка Марина Литвиненко може подати позов до суду на Бориса Джонсона через рішення британського уряду не публікувати доповідь щодо Росії."/>
  </head>
  <body>
    <article>
      <h1>Вдова Литвиненка погрожує Джонсону судом через доповідь щодо РФ</h1>
      <address>
        <time datetime="2019-11-16T10:44:34+00:00">16 Nov 2019, 10:44</time>
      </address>
      <p>Вдова колишнього агента спецслужб Росії Александра Литвиненка Марина Литвиненко може подати позов до суду на Бориса Джонсона через рішення британського уряду не публікувати доповідь щодо Росії.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Адвокат Литвиненко Олена Цирліна заявила, що прем'єр-міністру Великої Британії надіслали листа, відповідь на який очікується до вечора 19 листопада.</p>
      <p>Позов Марина Литвиненко обіцяє подати лише в тому разі, якщо збере кошти на роботу юристів через платформу краудфандингу.</p>
      <p>Доповідь комітету з розвідки і безпеки парламенту отримала дозвіл на публікацію від служби безпеки, але <b><a href="https://www.eurointegration.com.ua/news/2019/11/4/7102609/">не була схвалена</a></b> з боку офісу прем'єр-міністра Бориса Джонсона і тому не буде опублікована до виборів 12 грудня.</p>
      <p>Законодавці з різних партій, зокрема консерватори Джонсона, закликали уряд опублікувати звіт під час дебатів у Палаті громад. Але міністр закордонних справ Крістофер Пінчер <b><a href="https://www.eurointegration.com.ua/news/2019/11/5/7102667/">запевнив</a></b>, що немає нічого "незвичного" у тому, що перегляд таких звітів "потребує певного часу".</p>
      <p>Документ був переданий офісу прем'єра 17 жовтня. У ньому аналізується діяльність Росії, в тому числі звинувачення в шпигунстві, підривній діяльності і втручанні в вибори, а також докази британських спецслужб, що стосуються прихованих спроб Росії вплинути на результати референдуму 2016 року і загальних виборів 2017 року.</p>
      <related>
        <a href="https://www.eurointegration.com.ua/news/2019/11/6/7102719/"/>
      </related>
    </article>
  </body>
</html>