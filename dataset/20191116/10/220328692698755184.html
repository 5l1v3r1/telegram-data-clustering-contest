<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/politsiya-pazi-trenor-sled-pismo-s-kurshum-406863.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T10:21:20+00:00"/>
    <meta property="og:title" content="Полиция пази треньор след писмо с куршум"/>
    <meta property="og:description" content="Антонио Конте с охрана и в дома си"/>
  </head>
  <body>
    <article>
      <h1>Полиция пази треньор след писмо с куршум</h1>
      <address><time datetime="2019-11-16T10:21:20+00:00">16 Nov 2019, 10:21</time> by <a rel="author">Пламен Вълков</a></address>
      <p>Треньорът на Интер Антонио Конте получава полицейска закрила, след като е получил заплашителни писма в дома си през последните дни. </p>
      <p>Италианските медии предават, че специалистът е получил писма, съдържащи заплашителни послание, както и един куршум в плика. Това е добре позната практика на "Апенините", след като редица италиански политици са получили подобни писма през последните седмици. </p>
      <p>"Газета дело Спорт" обаче предава, че полицейските служби са започнали разследване по случая и поне временно са осигурили на Конте охрана за дома му и по време на тренировките на Интер на тренировъчната база. </p>
      <p>Изданието допълни, че е доста вероятно това да е просто неуместна шега, но въпреки всичко органите на реда се отнасят със завишена предпазливост към случая. </p>
    </article>
  </body>
</html>