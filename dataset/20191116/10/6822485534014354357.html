<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825041.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T10:00:00+00:00"/>
    <meta property="og:title" content="آخرین وضعیت بارش برف و باران در کشور"/>
    <meta property="og:description" content="به گزارش میزان، امین نقشینه کارشناس سازمان هواشناسی گفت: امروز در استان‌های ساحلی دریای خزر شامل گیلان، مازندران و گلستان بارش به صورت برف و باران تداوم خواهد داشت. همچنین در استان‌های اردبیل، زنجان، خراسان شمالی، شمال خراسان رضوی و در دامنه‌های جنوبی شامل استان‌های البرز، قزوین، تهران و سمنان بارش به صورت برف و باران آغاز می‌شود."/>
  </head>
  <body>
    <article>
      <h1>آخرین وضعیت بارش برف و باران در کشور</h1>
      <address>
        <time datetime="2019-11-16T10:00:00+00:00">16 Nov 2019, 10:00</time>
      </address>
      <p>به گفته نقشینه، کاهش دمای ۵ تا ۱۰ درجه و استقرار سامانه بارشی برف و باران، برای سال جاری هوای سرد به همراه داشته است.</p>
      <p>به گزارش میزان، امین نقشینه کارشناس سازمان هواشناسی گفت: امروز در استان‌های ساحلی دریای خزر شامل گیلان، مازندران و گلستان بارش به صورت برف و باران تداوم خواهد داشت. همچنین در استان‌های اردبیل، زنجان، خراسان شمالی، شمال خراسان رضوی و در دامنه‌های جنوبی شامل استان‌های البرز، قزوین، تهران و سمنان بارش به صورت برف و باران آغاز می‌شود.</p>
      <p>نقشینه گفت: توده هوای سرد، دمای هوا را در نیمه شمالی کشور ۵ تا ۱۰ درجه کاهش داد و باعث احساس سرما در این مناطق شد.</p>
      <p>وی درباره تهران افزود: در تهران بیشنیه دما ۶ درجه در مهرآباد و در شمیرانات ۵ درجه است. همچنین بارش برف و باران در تهران از امروز آغاز می شود.</p>
      <p>کارشناس سازمان هواشناسی ادامه داد: سردترین مرکز استان همدان ۷ درجه زیر صفر و کرمان و شهر کرد ۶ درجه زیر صفر هستند. همچنین گرم‌ترین مرکز استان بندرعباس و اهواز با دمای ۲۸ درجه هستند.</p>
      <p>
        <b>خلیج فارس تا روز سه شنبه و دریای خزر تا دوشنبه، مواج و متلاطم خواهد بود</b>
      </p>
      <p>وی افزود: استقرار سامانه بارشی برای مناطق جنوبی، غربی و مرکزی بارش باران و برف و وزش باد نیز پیش بینی می‌شود؛ بنابراین در مناطق جنوبی کشور در استان‌های فارس، خوزستان، بوشهر، کهکیلویه و بویر احمد و غرب هرمزگان امروز شنبه رگبار رعد و برق و وزش باد شدید پیش بینی می‌شود.</p>
      <p>نقشینه اظهار کرد: دریای خزر در سواحل غربی تا دوشنبه مواج و متلاطم خواهد بود. همچنین خلیج فارس در نواحی غرب و مرکز خلیج فارس مواج خواهد بود.</p>
      <p>
        <b>یکشنبه، بیشترین بارش در جنوب غرب و زاگرس مرکزی</b>
      </p>
      <p>کارشناس سازمان هواشناسی گفت: فردا سواحل دریای خزر و مناطق غرب و مرکزی وزش باد و تداوم بارش برف و باران خواهد داشت. جنوب غرب کشور استان‌های خوزستان بوشهر فارس نواحی غرب و مرکز خلیج فارس رگبار باران و گاهی وزش باد شدید و رعد وبرق پیش بینی می‌کنیم.</p>
      <p>نقشینه ادامه داد: فردا شدت بارش‌ها در استان‌های گیلان، شرق لرستان، چهارمحال و بختیاری، کهکیلویه و بویر احمد، فارس، بوشهر، خوزستان، غرب و جنوب اصفهان پیش بینی می‌شود.</p>
      <p>
        <b>دوشنبه، بیشترین بارش در جنوب غرب و جنوب کشور</b>
      </p>
      <p>وی درباره روز دوشنبه افزود: علاوه بر استان‌هایی که در روز یکشنبه بارش داشتند، بخش‌های گسترده تری از غرب و مرکز کشور را فرا گرفته و به شمال غرب نیز کشیده می‌شود. شدت بارش در بخش‌هایی از گیلان، بوشهر، غرب و مرکز خلیج فارس چهارمحال و بختیاری، کهکیلویه و بویر احمد، خوزستان و جنوب اصفهان ادامه خواهد داشت.</p>
      <p>
        <b>چهارشنبه، آغاز بارش در نوار شرقی کشور</b>
      </p>
      <p>نقشینه گفت: روز سه شنبه بارش در نوار غربی خاتمه پیدا می‌کند. اما بارش‌ها در سواحل دریای خزر، البرز و مناطقی از جنوب کشور و نوار شرقی در روز چهارشنبه کشیده می‌شود.</p>
      <p>وی ادامه داد: بارش‌ها در روز چهارشنبه برای شرق کشور بارش پیش بینی می‌شود.</p>
    </article>
  </body>
</html>