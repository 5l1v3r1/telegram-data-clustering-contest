<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621768/%D8%AF%D8%B1%D8%AE%D9%88%D8%A7%D8%B3%D8%AA-%D9%86%D8%AC%D9%88%D9%85%DB%8C-%D8%AA%D8%B1%D8%A7%D9%85%D9%BE-%D8%A7%D8%B2-%DA%98%D8%A7%D9%BE%D9%86-%D8%A7%D9%85%D9%86%DB%8C%D8%AA-%D9%85%DB%8C-%D8%AE%D9%88%D8%A7%D9%87%DB%8C%D8%AF-%D8%AE%D8%B1%D8%AC%D8%B4-%D8%B1%D8%A7-%D8%A8%D8%AF%D9%87%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T10:51:00+00:00"/>
    <meta property="og:title" content="درخواست نجومی ترامپ از ژاپن؛ امنیت می خواهید خرجش را بدهید!"/>
    <meta property="og:description" content="نشریه فارین پالِسی به نقل از مقامهای فعلی و سابق آمریکایی گزارش کرد، دونالد ترامپ از دولت ژاپن خواسته پولهای پرداختی در ازای استقرار نظامیان آمریکا در این کشور را چهار برابر افزایش دهد."/>
  </head>
  <body>
    <article>
      <h1>درخواست نجومی ترامپ از ژاپن؛ امنیت می خواهید خرجش را بدهید!</h1>
      <h2>فارین پالِسی گزارش کرد؛</h2>
      <address>
        <time datetime="2019-11-16T10:51:00+00:00">16 Nov 2019, 10:51</time>
      </address>
      <p>
        <i>نشریه فارین پالِسی به نقل از مقامهای فعلی و سابق آمریکایی گزارش کرد، دونالد ترامپ از دولت ژاپن خواسته پولهای پرداختی در ازای استقرار نظامیان آمریکا در این کشور را چهار برابر افزایش دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>طبق گزارش نشریه فارین پالِسی، سه مقام نظامی سابق آمریکایی که نامشان را فاش نکرده‌اند گفتند، واشنگتن از توکیو درخواست کرده هزینه سالانه خود برای استقرار 54000 سرباز آمریکایی در خاک ژاپن را از میزان دو میلیارد دلار فعلی به حدود هشت میلیارد دلار افزایش دهد. توافق فعلی دو کشور بر سر پرداخت این هزینه در ماه مارس 2021 منقضی می‌شود.</p>
      <p>در گزارش فارین پالِسی آمده است، درخواست مذکور از سوی جان بولتون، مشاور امنیت ملی سابق دولت آمریکا و مَت پوتینگر، مدیر سابق امور آسیا در شورای امنیت ملی آمریکا و در جریان سفر آنها در ماه ژوئیه به منطقه نزد مقامهای ژاپنی مطرح شده است.</p>
      <p>یک سخنگوی وزارت امور خارجه ژاپن اظهار کرد، این گزارش منتشر شده از سوی این نشریه آمریکایی تکذیب کرده و نادرست خواند. او اعلام کرد، هیچ مذاکراتی میان آمریکا و ژاپن بر سر یک توافق جدید اتفاق نیفتاده است.</p>
      <p>هیچ نماینده‌ای از دولت آمریکا هم درباره این گزارش اظهار نظر نکرده است.</p>
      <p>بسیاری از همپیمانان آمریکا از سوی دولت این کشور در خصوص موضوع پرداخت هزینه‌های امنیتی و نظامی تحت فشار قرار گرفته‌اند.</p>
      <p>ترامپ در عین حال به کره جنوبی هم اخطار داده باید سهم بیشتری از هزینه‌های مربوط به حضور نظامی آمریکا در خاک این کشور را متقبل شود و حتی از احتمال خارج ساختن نظامیان آمریکایی از آنجا در صورت عدم توافق دو طرف صحبت کرده است.</p>
    </article>
  </body>
</html>