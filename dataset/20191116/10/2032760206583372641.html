<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89772"/>
    <meta property="og:site_name" content="Denník politika"/>
    <meta property="article:published_time" content="2019-11-16T10:35:21+00:00"/>
    <meta property="og:title" content="Lantoši si v AHL pripísal gól a premenil rozhodujúci nájazd, Cehlárik prispel dvomi asistenciami"/>
    <meta property="og:description" content="16.11.2019 (Webnoviny.sk) – Slovenskí hokejisti Róbert Lantoši a Peter Cehlárik sa výrazne podieľali na víťazstve Providence Bruins nad Hartfordom Wolf Pack 4:3 po samostatných nájazdoch v piatkovom zápase AHL. Peter Cehlárik prispel dvoma asistenciami, Róbert Lantoši si pripísal gól a tiež premenil rozhodujúci nájazd."/>
  </head>
  <body>
    <article>
      <h1>Lantoši si v AHL pripísal gól a premenil rozhodujúci nájazd, Cehlárik prispel dvomi asistenciami</h1>
      <address><time datetime="2019-11-16T10:35:21+00:00">16 Nov 2019, 10:35</time> by <a rel="author">Webnoviny</a></address>
      <p>16.11.2019 (Webnoviny.sk) – Slovenskí hokejisti Róbert Lantoši a Peter Cehlárik sa výrazne podieľali na víťazstve Providence Bruins nad Hartfordom Wolf Pack 4:3 po samostatných nájazdoch v piatkovom zápase AHL. Peter Cehlárik prispel dvoma asistenciami, Róbert Lantoši si pripísal gól a tiež premenil rozhodujúci nájazd.</p>
      <p>Okrem toho až sedemkrát vystrelil na bránku súpera a na konci zápasu mal plusový bod. To všetko mu vynieslo honor 1. hviezdy. Nováčik v AHL Lantoši v 13 zápasoch nazbieral 8 bodov za 4 góly a 4 asistencie. Cehlárik má z 10 zápasov 12 bodov.</p>
      <p>V piatok bodovali aj ďalší traja Slováci, všetci si pripísali asistencie. Obranca Christián Jaroš bol pri dvoch góloch Beleville Senators pri víťazstve nad Bridgeport Sound Tigers 4:3 po predĺžení. Útočník Marko Daňo raz asistoval a mal aj plusový bod pri prehre Clevelandu Monsters v Rochesteri 2:3 po predĺžení.</p>
      <p>Útočník Marián Studenič asistoval a pripísal si aj dve plusky pri výhre Binghamtonu Devils nad Lehigh Valley Phantoms 3:1. Ďalší traja slovenskí hokejisti Martin Fehérváry (Hershey Bears), Adam Ružička (Stockton Heat) a Tomáš Jurčo (Bakersfield Condors) sa do štatistík produktivity nezapísali.</p>
      <h3>AHL – výsledky</h3>
      <p>piatok, zápasy s bodujúcimi Slovákmi:</p>
      <p><b>Providence – Hartford 4:3 po sam. nájazdoch (1:1, 1:0, 1:2 – 0:0, 1:0)</b><br/>Peter Cehlárik – 2 asistencie, 5 striel, neúspešný nájazd, Róbert Lantoši (obaja Providence) 1 gól, 7 striel, 2 trestné minúty, 1 plusový bod, premenený nájazd. 1. hviezda – Adam Húska (Hartford) nechytal</p>
      <p><b>Rochester – Cleveland 3:2 po predĺžení (0:1, 2:0, 0:1 – 1:0)</b><br/>Marko Daňo (Cleveland) – 1 asistencia, 2 trestné minúty, 1 plusový bod</p>
      <p><b>Binghamton – Lehigh Valley 3:1 (0:0, 2:1, 1:0)</b><br/>Marián Studenič (Binghamton) – 1 asistencia, 1 strela, 2 plusové body</p>
      <p><b>Belleville – Bridgeport 4:3 po predĺžení (2:1, 0:1, 1:1 – 1:0)</b><br/>Christián Jaroš (Belleville) – 2 asistencie, 2 trestné minúty, 2 plusové body</p>
      <p>Viac k témam: <a href="https://www.webnoviny.sk/tag/ahl/"><u>AHL</u></a><br/>Zdroj: Webnoviny.sk – <a href="https://www.webnoviny.sk/lantosi-si-v-ahl-pripisal-gol-a-premenil-rozhodujuci-najazd-cehlarik-prispel-dvomi-asistenciami/"><u>Lantoši si v AHL pripísal gól a premenil rozhodujúci nájazd, Cehlárik prispel dvomi asistenciami</u></a> © SITA Všetky práva vyhradené.</p>
    </article>
  </body>
</html>