<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/tiktok-1-5-miliardi-download/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T10:46:00+00:00"/>
    <meta property="og:title" content="TikTok è sempre più un successo: raggiunti 1,5 miliardi di download | MobileLabs"/>
    <meta property="og:description" content="TikTok è stata scaricata ben 1,5 miliardi di volte in tutto il mondo: l'app di successo scala la classifica generale."/>
  </head>
  <body>
    <article>
      <h1>TikTok è sempre più un successo: raggiunti 1,5 miliardi di download | MobileLabs</h1>
      <address>
        <time datetime="2019-11-16T10:46:00+00:00">16 Nov 2019, 10:46</time>
      </address>
      <p><b>TikTok</b> è un vero e proprio fenomeno: l’app è stata scaricata ben<b> 1,5 miliardi di volte</b>. Questo traguardo, secondo <a href="https://sensortower.com/blog/tiktok-downloads-1-5-billion"><i>Sensor Tower</i></a>, la porta al <b>terzo posto</b> nella classifica generale, davanti a <a href="http://www.tomshw.it/smartphone/instagram-lancia-reels-i-video-in-stile-tiktok/">Instagram </a>e <a href="http://www.tomshw.it/smartphone/facebook-pay-ufficiale-ecco-il-metodo-di-pagamento-per-le-app-di-zuckerberg/">Facebook</a>.</p>
      <p>L’anno scorso, quella che appariva come una delle tante applicazioni presenti nei vari store, ha raggiunto il tanto bramato <b>successo</b>. Si chiama <a href="http://www.tomshw.it/smartphone/tiktok-indagine-stati-uniti-sicurezza-nazionale/">TikTok </a>ed è stata sviluppata da <i>ByteDance</i>, società che si prepara a <a href="http://www.tomshw.it/smartphone/smartisan-jianguo-pro-3-ufficiale-lo-smartphone-prodotto-dal-creatore-di-tiktok/">produrre addirittura uno smartphone</a>. L’app, che permette di pubblicare brevi video (da 15 a 60 secondi), è comune tra i giovanissimi e anche società e personaggi pubblici la stanno scegliendo. Anche Matteo Salvini, segretario federale della Lega, ha deciso di creare un profilo sul social network.</p>
      <figure>
        <img src="https://www.tomshw.it/images/images/2019/05/tiktok-33766.768x432.jpg"/>
      </figure>
      <p>Secondo le ultime stime, TikTok, solo nel <b>2019</b>, è stato scaricato da <b>77,6 milioni</b> di utenti in <b>India</b> e <b>45,5 milioni</b> di utenti in <b>Cina</b>, superando nella classifica anche un colosso come Facebook. Bisogna comunque sottolineare che quest’ultimo, oltre ad avere moltissimi utenti in più, è già un social network “anziano”, che con estrema difficoltà potrà guadagnare molti altri utenti.</p>
      <p><i>Sensor Tower</i> ha presentato le stime tenendo in considerazioni i download effettuati da <b>Google Play Store</b> e <b>App Store</b>, senza esaminare gli store alternativi disponibili dove quelli principali non sono accessibili (tra cui alcune zone della Cina). Gli sviluppatori dell’applicazione, proprio durante questi mesi, starebbero studiando delle soluzioni per accrescere la monetizzazione dell’app. Dal lancio, <i>TikTok</i> avrebbe portato <b>175 milioni di dollari</b> (115 milioni dei quali solo durante l’ultimo anno) nelle tasche di <i>ByteDance</i>.</p>
      <blockquote>Realme 5 Pro, con 8 GB di RAM e 128 GB di memoria interna, è disponibile su Amazon. Lo trovate a <a href="https://toms.it/6eh45">questo indirizzo</a>.</blockquote>
    </article>
  </body>
</html>