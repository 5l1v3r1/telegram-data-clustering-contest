<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04720881"/>
    <meta property="og:site_name" content="De Standaard"/>
    <meta property="article:published_time" content="2019-11-16T10:22:00+00:00"/>
    <meta property="og:title" content="Re-integratie langdurig zieken leidt vaak tot ontslag"/>
    <meta property="og:description" content="Twee op de drie werknemers die na een lange ziekte via een traject van re-integratie opnieuw aan het werk willen, worden toch ontslagen. Dat blijkt uit ber..."/>
  </head>
  <body>
    <article>
      <h1>Re-integratie langdurig zieken leidt vaak tot ontslag</h1>
      <address>
        <time datetime="2019-11-16T10:22:00+00:00">16 Nov 2019, 10:22</time>
      </address>
      <p>Twee op de drie werknemers die na een lange ziekte via een traject van re-integratie opnieuw aan het werk willen, worden toch ontslagen. Dat blijkt uit berekeningen van het ACV.</p>
      <p>De christelijke vakbond ACV rekende uit dat in 2017, 2018 en de eerste helft van dit jaar minstens 52.293 mensen in een re-integratietraject zijn gestapt. 67 procent van hen werd alsnog ontslagen. Een vijfde keert met succes terug op de werkvloer en van ongeveer 11 procent kennen we het resultaat niet. ‘Zo’n re-integratietraject is vooral een ontslagmachine, terwijl het net het omgekeerde doel had’, zegt Herman Fonck van het ACV.</p>
      <p>Soms komt zo’n ontslag er op vraag van de werknemer, soms is er binnen het bedrijf geen aangepast werk mogelijk waardoor ontslag de enige optie is. Ons land telt zo’n 415.000 lang­durig zieken. De ziekte- en invaliditeitsuitkeringen lopen op tot ruim 8 miljard euro. Om die kosten te drukken, besliste de regering-Michel in 2016 om de re-integratie aan te zwengelen.</p>
    </article>
  </body>
</html>