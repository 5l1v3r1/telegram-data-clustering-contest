<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pompeo-poyasniv-chomu-ssha-viznayut-aneksiyu-golan-i-ne-viznayut-krim-50053905.html"/>
    <meta property="og:site_name" content="НВ"/>
    <meta property="article:published_time" content="2019-11-16T10:09:00+00:00"/>
    <meta property="og:title" content="Помпео пояснив, чому США визнають анексію Голан і не визнають Крим"/>
    <meta property="og:description" content="Держсекретар США Майк Помпео пояснив причини визнання США Голан і невизнання Криму — вся справа в різних «фактичних обставинах»."/>
  </head>
  <body>
    <article>
      <h1>Помпео пояснив, чому США визнають анексію Голан і не визнають Крим</h1>
      <h2>Держсекретар США Майк Помпео пояснив причини визнання США Голан і невизнання Криму — вся справа в різних «фактичних обставинах».</h2>
      <address>
        <time datetime="2019-11-16T10:09:00+00:00">16 Nov 2019, 10:09</time>
      </address>
      <p>Про це <a href="https://www.state.gov/in-tribute-to-human-freedom/">йдеться</a> на сайті Державного департаменту США.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/682/original/9cec87063951df55f8fc492dec415541.png?stamp=1&amp;q=85&amp;w=115"/>
      </figure>
      <p>Андрій Зубов<br/>Як і Крим. Про анексію Голанських висот</p>
      <p>«Фактичні обставини в цих двох випадках, очевидно, різні. Ми ясно сказали про це, коли приймалося рішення. Ми просто визнавали реальний стан справ на місці і історію, що існувала в цьому конкретному просторі», — заявив Помпео.</p>
      <p>Держсекретар висловив думку, що у випадку з Голанськими висотами і з Кримом — це два види різних фактичних обставин. Помпео не став роз’яснювати, в чому суть цих відмінностей, пославшись на те, що це складно.</p>
      <p>Нагадаємо, що США визнали суверенітет Ізраїлю над Голанськими висотами в березні 2019 року. Ізраїль захопив цю територію у Сирії в ході війни 1967 року, а в 1981 році — анексував її. ООН і більшість країн не визнають анексію Голанських висот Ізраїлем.</p>
      <p>Росія анексувала український Крим після введення туди військ і проведення незаконного референдуму в 2014 році. Світова спільнота засудила дії РФ і ввела санкції.</p>
    </article>
  </body>
</html>