<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039456/kommati-orofis-epese-se-fitites-en-ora-mathimatos-sto-dimokritio-panepistimio.html"/>
    <meta property="og:site_name" content="News.gr"/>
    <meta property="article:published_time" content="2019-11-16T10:17:19+00:00"/>
    <meta property="og:title" content="Κομμάτι οροφής έπεσε σε φοιτητές εν ώρα μαθήματος στο Δημοκρίτειο Πανεπιστήμιο"/>
    <meta property="og:description" content="Από τύχη δεν υπήρξε τραυματισμός"/>
  </head>
  <body>
    <article>
      <h1>Κομμάτι οροφής έπεσε σε φοιτητές εν ώρα μαθήματος στο Δημοκρίτειο Πανεπιστήμιο</h1>
      <address>
        <time datetime="2019-11-16T10:17:19+00:00">16 Nov 2019, 10:17</time>
      </address>
      <h3>Από τύχη δεν υπήρξε τραυματισμός</h3>
      <p>Από τύχη δεν υπήρξε κάποιος τραυματισμός στο αμφιθέατρο της παλιάς Νομικής του Δημοκρίτειου Πανεπιστημίου Θράκης στη Κομοτηνή, καταγγέλλουν οι φοιτητές, όταν κομμάτι από την οροφή του αμφιθεάτρου αποκολλήθηκε εν ώρα μαθήματος και έπεσε, ευτυχώς, στα πόδια φοιτητών που βρίσκονταν εκείνη την ώρα στην αίθουσα.</p>
      <p>Όπως αναφέρουν τα <a href="https://www.foititikanea.gr/%CF%80%CE%B1%CE%BD%CE%B5%CF%80%CE%B9%CF%83%CF%84%CE%AE%CE%BC%CE%B9%CE%B1/%CE%B4%CE%B7%CE%BC%CE%BF%CE%BA%CF%81%CE%AF%CF%84%CE%B5%CE%B9%CE%BF-%CF%80%CE%B1%CE%BD%CE%B5%CF%80%CE%B9%CF%83%CF%84%CE%AE%CE%BC%CE%B9%CE%BF-%CE%B8%CF%81%CE%AC%CE%BA%CE%B7%CF%82/17383-%CE%AD%CF%80%CE%B5%CF%83%CE%B5-%CE%BA%CE%BF%CE%BC%CE%BC%CE%AC%CF%84%CE%B9-%CE%B1%CF%80%CF%8C-%CF%84%CE%BF-%CF%84%CE%B1%CE%B2%CE%AC%CE%BD%CE%B9-%CE%B5%CE%BD-%CF%8E%CF%81%CE%B1-%CE%BC%CE%B1%CE%B8%CE%AE%CE%BC%CE%B1%CF%84%CE%BF%CF%82-%CF%83%CF%84%CE%BF-%CE%B1%CE%BC%CF%86%CE%B9%CE%B8%CE%AD%CE%B1%CF%84%CF%81%CE%BF-%CF%86%CF%89%CF%84%CE%BF">foititikanea,</a> ο Σύλλογος Φοιτητών του Τμήματος Κοινωνικής Διοίκησης καταγγέλλει τις άθλιες συνθήκες που επικρατούν τονίζοντας μεταξύ άλλων πως γίνονται μαθήματα σε κοντέινερ που πλημμυρίζουν, προκάτ φαγητό αμφιβόλου ποιότητας αλλά και εστίες που μένουν ορισμένες φορές μέρες χωρίς νερό και ρεύμα.</p>
      <p>«Είναι τραγικό το γεγονός ότι εν έτει 2019 δεν μπορούμε με ασφάλεια να μπούμε στα μαθήματά μας και να παρακολουθήσουμε, έχοντας ως φόβο μην τυχόν πέσει το ταβάνι στο κεφάλι μας», αναφέρουν.</p>
      <p>«Tην Τετάρτη 6/11/19 στο μάθημα της Ανθρώπινης Ανάπτυξης, στις 3.00 το μεσημέρι, στο αμφιθέατρο της Παλιάς Νομικής και ενώ το μάθημα ήταν σε εξέλιξη με περίπου 30-40 φοιτητές έπεσε κομμάτι από το ταβάνι του κτιρίου και προσγειώθηκε στα πόδια (ευτυχώς!) συμφοιτητών μας και έγινε κομμάτια. Αυτό σημαίνει ότι από τύχη δεν έπεσε σε κάποιο κεφάλι και από τύχη αυτή τη στιγμή δεν έχουμε κάποιο σοβαρό τραυματισμό» τονίζουν επίσης οι φοιτητές.</p>
      <p>Και συνεχίζουν: «Είναι τραγικό το γεγονός ότι εν έτει 2019 δεν μπορούμε με ασφάλεια να μπούμε στα μαθήματά μας και να παρακολουθήσουμε, έχοντας ως φόβο μην τυχόν πέσει το ταβάνι στο κεφάλι μας! Το περιστατικό αυτό δεν είναι το μοναδικό, το πρώτο ή το τελευταίο, έρχεται σαν κερασάκι στην τούρτα φέτος που για άλλη μια χρονιά ξεκινήσαμε με τις χειρότερες προοπτικές. Συνεχίζουν να γίνονται τα μαθήματά μας σε κοντέινερ, που με την πρώτη βροχή πλημμυρίζουν και με το πρώτο κρύο γινόμαστε παγοκολόνες, συνεχίζουν σε ένα αμφιθέατρο που θα χάσουμε το μέτρημα αν δούμε πότε συντηρήθηκε τελευταία φορά!».</p>
      <p>Σύμφωνα με πληροφορίες του «Φοιτητικά Νέα» μετά το περιστατικό ξεκίνησε σήμερα για λόγους ασφάλειας η αποξήλωση της παλιάς ψευδοροφής του αμφιθεάτρου και αντικατάσταση της με νέα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2036377/oloklirothike-to-fititiko-sillalitirio-sto-kentro-tis-athinas.html"/>
        <a href="https://www.news.gr/ellada/article/2036066/neo-fititiko-sillalitirio-sta-propilea.html"/>
        <a href="https://www.news.gr/kosmos/article/2034994/diadilotes-isevalan-sto-ipourgio-anotatis-ekpedefsis-sti-gallia.html"/>
      </related>
    </article>
  </body>
</html>