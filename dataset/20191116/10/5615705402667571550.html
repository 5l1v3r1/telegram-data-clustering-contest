<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204541-sud-vidpraviv-pid-domashnij-aresht-kerivnika-odnogo-z-golovnih-departamentiv-opu"/>
    <meta property="og:site_name" content="Mind UA"/>
    <meta property="article:published_time" content="2019-11-16T10:10:00+00:00"/>
    <meta property="og:title" content="Суд відправив під домашній арешт керівника одного з головних департаментів ОПУ"/>
    <meta property="og:description" content="Днями Світлану Кондзелю та її спільницю Вікторію Лісничу затримали за вимагання $300 000 за «допомогу» влаштуватися на керівну посаду до НАК"/>
  </head>
  <body>
    <article>
      <h1>Суд відправив під домашній арешт керівника одного з головних департаментів ОПУ</h1>
      <h2>Днями Світлану Кондзелю та її спільницю Вікторію Лісничу затримали за вимагання $300 000 за «допомогу» влаштуватися на керівну посаду до НАК</h2>
      <address>
        <time datetime="2019-11-16T10:10:00+00:00">16 Nov 2019, 10:10</time>
      </address>
      <p>Вищий антикорупційний суд обрав для директорки департаменту забезпечення доступу до публічної інформації в Офісі президента Світлани Кондзелі запобіжний захід у вигляді цілодобового домашнього арешту. Про це повідомляє <a href="https://www.facebook.com/sap.gov.ua/posts/1978580475578459">пресслужба </a>САП.</p>
      <p>Крім того, на підозрювану покладено ряд процесуальних обов'язків, в тому числі носіння електронного браслету.</p>
      <p>Зазначається, що прокурор САП наполягав на застосуванні до підозрюваної запобіжного заходу у вигляді тримання під вартою з альтернативою внесення 7,684 млн гривень застави.</p>
      <p>Як повідомлялося, 12 листопада співробітники Національного антикорупційного бюро України (НАБУ) спільно зі Спеціалізованою антикорупційної прокуратурою (САП) викрили та затримали за підозрою в одержанні неправомірної вигоди директора департаменту забезпечення доступу до публічної інформації в Офісі президента <a href="https://www.pravda.com.ua/news/2019/11/12/7231778/">Світлану Кондзелю</a>, її спільницю <a href="https://www.pravda.com.ua/news/2019/11/12/7231788/">Вікторію Ліснич</a>у (ексзаступницю міністра культури) та інших учасників угруповання.</p>
      <p>Вони були затримані безпосередньо після отримання першої частини хабара в розмірі $150 000, однак детективи НАБУ задокументували вимагання $300 000 за «допомогу» влаштуватися на керівну посаду до НАК «Нафтогаз України».</p>
      <related>
        <h4>Також читайте</h4>
        <a href="https://mind.ua/news/20204553-impichment-trampa-oprilyudneni-novi-svidchennya-shchodo-jogo-rozmovi-z-zelenskim"/>
        <a href="https://mind.ua/news/20204542-prokuratura-ssha-vzyalas-za-dzhuliani-pereviryae-chi-ne-otrimuvav-vin-vigodu-vid-gazovogo-biznesu-v-uk"/>
        <a href="https://mind.ua/news/20204540-sud-v-ispaniyi-zakriv-spravu-proti-firtasha"/>
      </related>
    </article>
  </body>
</html>