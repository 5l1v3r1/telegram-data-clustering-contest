<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/reshikha-koy-shche-stroi-am-struma-prez-defileto-406864.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T10:39:48+00:00"/>
    <meta property="og:title" content="Решиха кой ще строи АМ &quot;Струма&quot; през Дефилето"/>
    <meta property="og:description" content="В избраното дружество участват: &quot;;ГРОМА ХОЛД&quot; ЕООД, &quot;ЕВРОПЕЙСКИ ПЪТИЩА&quot; АД, &quot;ВОДНО СТРОИТЕЛСТВО -БЛАГОЕВГРАД&quot; АД, &quot;ПЪТПРОЕКТ&quot; ЕООД и &quot;ВАХОСТАВ-СК&quot; а.с"/>
  </head>
  <body>
    <article>
      <h1>Решиха кой ще строи АМ "Струма" през Дефилето</h1>
      <address>
        <time datetime="2019-11-16T10:39:48+00:00">16 Nov 2019, 10:39</time>
      </address>
      <p>Избраха изпълнителя за проектиране и строителство на 13.2 км отсечка от АМ "Струма" през Кресненското дефиле, съобщават от Агенция "Пътна инфраструктура".</p>
      <p>Това е ДЗЗД "АПП ЛОТ 3.2.1".</p>
      <p>В избраното дружество участват: ";ГРОМА ХОЛД" ЕООД, "ЕВРОПЕЙСКИ ПЪТИЩА" АД, "ВОДНО СТРОИТЕЛСТВО -БЛАГОЕВГРАД" АД, "ПЪТПРОЕКТ" ЕООД и "ВАХОСТАВ-СК" а.с.</p>
      <p>Изпълнителят ще строи участъка от км 375-ти до 389-ти км и прилежащите пътни връзки. В него ще бъдат построени 3 тунела - "Симитли" /211 м/, "Ракитна" /1135 м/ и "Стара Кресна" /1 052 м/.</p>
      <p>Съоръженията ще бъдат със системи за пожароизвестяване, вентилация, електроснабдяване, осветление и управление на движението. Освен това ще бъдат изградени 10 виадукта с обща дължина 3,5 км, както и 3 надлеза и подлеза.</p>
      <p>3 пътни възела ще осигуряват достъп до трасето:</p>
      <ul>
        <li>Пътен възел "Полето" при 379-ти км, който ще осигурява достъпа от посока Кулата до селата Брежани и Полето, както и включване в автомагистралата в посока София.</li>
        <li>Пътен възел "Мечкул" при 384-ти км, който ще осигурява достъпа от посока Кулата до селата Мечкул и Брежани, както и включване в автомагистралата в посока София.</li>
        <li>Пътен възел "Стара Кресна" при км 387-ми км, който ще осигурява достъпа от посока Кулата до селата Стара Кресна, Ощава, както и включване в автомагистралата в посока София.</li>
      </ul>
      <p>Срокът за изпълнение на обществената поръчка е 1556 дни. Той включва времето за проектиране и строителство.</p>
    </article>
  </body>
</html>