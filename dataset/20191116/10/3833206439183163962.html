<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Stoichkov-za-prestizhno-angliisko-izdanie-Moyata-durzhava-e-dobra-914248"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T10:38:00+00:00"/>
    <meta property="og:title" content="Стоичков за престижно английско издание: Моята държава е добра!"/>
    <meta property="og:description" content="Легендата на българския футбол Христо Стоичков за пореден път коментира расистките прояви на родните..."/>
  </head>
  <body>
    <article>
      <h1>Стоичков за престижно английско издание: Моята държава е добра!</h1>
      <address>
        <time datetime="2019-11-16T10:38:00+00:00">16 Nov 2019, 10:38</time>
      </address>
      <p>Легендата на българския футбол <a href="https://www.plovdiv24.bg/novini/persons/3459.html">Христо Стоичков</a> за пореден път коментира расистките прояви на родните фенове в евроквалификацията с Англия (0:6). Камата беше върнат към неприятната тема в интервю по телефона за "Дейли Мейл".</p>
      <p>"Тогава се почувствах много зле, много зле ми беше в онази нощ. Плаках, защото трябваше. Моята държава е добра. Това, което се случи, не беше редно. Играл съм на този стадион много пъти и не съм чувал това никога. Никога, никога, никога.</p>
      <p>Този проблем не съществуваше. Това е заради някои ши*ани хора. Българите са много тихи, много уважаващи. Имаме голямо уважение към останалите страни, когато гостуваме също. Това сме ние.</p>
      <p>Затова съм много ядосан. Гордея се с моята страна, горд съм, че съм играл за нея и че мога да я представям. Много се говореше за инцидентите, може би прекалено дори. Нуждаем се от конкретни действия", призна Стоичков, допълва Блиц.</p>
    </article>
  </body>
</html>