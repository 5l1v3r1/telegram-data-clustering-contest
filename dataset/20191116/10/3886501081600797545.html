<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119361-ds-povodom-dana-tolerancije-srbija-je-zemlja-u-kojoj-se-netolerancija-ispoljava-svakodnevno?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T10:10:03+00:00"/>
    <meta property="og:title" content="DS povodom Dana tolerancije: Srbija je zemlja u kojoj se netolerancija ispoljava svakodnevno"/>
    <meta property="og:description" content="Demokratska stranka (DS) ocenila je danas, povodom Medjunarodnog dana tolerancije, da je Srbija zemlja &quot;u kojoj se različitosti radikalizuju, a netolerancija ispoljava svakodnevno&quot;.DS je u saopštenju ocenio da su netolerancija, diskriminacija, diskriminatorni stavovi, mržnja i predrasude &quot;još ukorenjeni u Srbiji, uprkos tome što Ustav i usvojeni zakoni izričito zabranjuju diskriminaciju i propisiju instrumente za zaštitu od nje&quot;.&quot;Uvažavanje različitosti je uslov stvarnog prosperiteta. Ali, postoji nešto na šta nikada ne treba pokazati toleranciju a to je nasilje, koje je izvorište i polazište svake netolerancije. Uvažavanje medjusobno i prihvatanje obilja koje nam pruža različitost moguća je jedino kada se osude i kazne svi pokušaji propagiranja i širenja netrpeljivosti i diskriminacije&quot;, stoji u saopštenju.Države članice UN su 16. novembra 1995. godine usvojile Deklaraciju o principima tolerancije u kojoj je istaknuto da tolerancija nije ni povladjivanje ni ravnodušnost, već &quot;poštovanje širokog spektra kultura…"/>
  </head>
  <body>
    <article>
      <h1>DS povodom Dana tolerancije: Srbija je zemlja u kojoj se netolerancija ispoljava svakodnevno</h1>
      <address>
        <time datetime="2019-11-16T10:10:03+00:00">16 Nov 2019, 10:10</time>
      </address>
      <p><b>Demokratska stranka (DS) ocenila je danas, povodom Medjunarodnog dana tolerancije, da je Srbija zemlja "u kojoj se različitosti radikalizuju, a netolerancija ispoljava svakodnevno".</b><br/><br/>DS je u saopštenju ocenio da su netolerancija, diskriminacija, diskriminatorni stavovi, mržnja i predrasude "još ukorenjeni u Srbiji, uprkos tome što Ustav i usvojeni zakoni izričito zabranjuju diskriminaciju i propisiju instrumente za zaštitu od nje".<br/><br/>"Uvažavanje različitosti je uslov stvarnog prosperiteta. Ali, postoji nešto na šta nikada ne treba pokazati toleranciju a to je nasilje, koje je izvorište i polazište svake netolerancije. Uvažavanje medjusobno i prihvatanje obilja koje nam pruža različitost moguća je jedino kada se osude i kazne svi pokušaji propagiranja i širenja netrpeljivosti i diskriminacije", stoji u saopštenju.<br/><br/>Države članice UN su 16. novembra 1995. godine usvojile Deklaraciju o principima tolerancije u kojoj je istaknuto da tolerancija nije ni povladjivanje ni ravnodušnost, već "poštovanje širokog spektra kultura, oblika izražavanja i humanosti" i da predstavlja priznanje univerzalnih ljudskih prava i sloboda drugih.</p>
    </article>
  </body>
</html>