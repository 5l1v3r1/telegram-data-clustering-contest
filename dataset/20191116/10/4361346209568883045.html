<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/ronaldo-valoban-alkotoi-valsagban-van-csattanos-valasz-mesterharmast-vagott-eb-selejtezon/186775"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T10:44:00+00:00"/>
    <meta property="og:title" content="Ronaldo valóban „alkotói válságban” van? Csattanós válasz: mesterhármast vágott Eb-selejtezőn!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ronaldo valóban „alkotói válságban” van? Csattanós válasz: mesterhármast vágott Eb-selejtezőn!</mark>
      </h1>
      <address><time datetime="2019-11-16T10:44:00+00:00">16 Nov 2019, 10:44</time> by <a rel="author">Bors</a></address>
      <p>Miután a közelmúltban kétszer is lecserélték, sokan az huhogták: vége van Cristiano Ronaldónak... Nos, jelentjük, nem öregedett ki, nem felejtett el focizni sem, elemében volt a Litvánia elleni 6-0-s meccsen.</p>
      <p>A portugál futballválogatott 6-0-ra nyert Eb-selejtezőn a litvánok ellen, és a sokak által végleg eltemetett 34 éves hazai ász, Ronaldo mesterhármast szerzett. Ezzel aztán hirtelen 98 gólra hizlalta válogatott mezben szerzett találatai számát.</p>
      <p>Mivel vasárnap Luxemburg jön soron, CR7 elérheti a bűvös százast, és azzal pedig a futballtörténelem második helye illeti majd meg. Eddig ugyanis nemzeti szerelésben csak az iráni Ali Daei lőtt többet a „kiégett” Ronaldónál. Daei 108-cal jelenleg az öröklista élén virít.</p>
      <p>– Nem tudom, ki és mit nevez végleges szétesésének, de én biztos voltam abban, hogy Cristianónak nincs semmiféle térdproblémája, ami miatt a Juventus edzője, Maurizio Sarri kétszer is lecserélte, azzal pedig vérig sértette. Éppen ezért láthattunk egy kirobbanó formában lévő Ronaldót a litvánok ellen. Nincs kétségem afelől, hogy hamarosan túltesz az iráni éllovason is – nyilatkozta a Daily Mirrornak a portugálok szövetségi kapitánya, Fernando Santos.</p>
      <p>A lap szerint Ronaldo Torinóba történő visszatérése után találkozik Pavel Nedveddel, a Juventus futballklub alelnökével, és a szemére hányja: vajon miként fordulhatott elő, hogy Sarri az AC Milan elleni bajnoki meccs 55. percében lecserélte őt? Meglehet, kenyértörésre kerül sor az Öreg Hölgy vezetése és a világ legjobb labdarúgója között?</p>
    </article>
  </body>
</html>