<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640233/%DB%B4%DB%B0-%D8%B1%D9%88%D8%B2-%D8%A7%D8%B2-%D8%AA%D8%B5%D9%88%DB%8C%D8%B1%D8%A8%D8%B1%D8%AF%D8%A7%D8%B1%DB%8C-%D9%81%D8%B5%D9%84-%D8%B3%D9%88%D9%85-%D8%A7%D8%B2-%D8%B3%D8%B1%D9%86%D9%88%D8%B4%D8%AA-%DA%AF%D8%B0%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T10:27:00+00:00"/>
    <meta property="og:title" content="۴۰ روز از تصویربرداری فصل سوم «از سرنوشت» گذشت"/>
    <meta property="og:description" content="تصویربرداری سریال «از سرنوشت» به کارگردانی محمدرضا خردمندان و علیرضا بذرافشان همچنان ادامه دارد."/>
  </head>
  <body>
    <article>
      <h1>
        <a href="https://www.bultannews.com/fa/news/640233/%DB%B4%DB%B0-%D8%B1%D9%88%D8%B2-%D8%A7%D8%B2-%D8%AA%D8%B5%D9%88%DB%8C%D8%B1%D8%A8%D8%B1%D8%AF%D8%A7%D8%B1%DB%8C-%D9%81%D8%B5%D9%84-%D8%B3%D9%88%D9%85-%D8%A7%D8%B2-%D8%B3%D8%B1%D9%86%D9%88%D8%B4%D8%AA-%DA%AF%D8%B0%D8%B4%D8%AA">۴۰ روز از تصویربرداری فصل سوم «از سرنوشت» گذشت</a>
      </h1>
      <h2>تصویربرداری سریال «از سرنوشت» به کارگردانی محمدرضا خردمندان و علیرضا بذرافشان همچنان ادامه دارد.</h2>
      <address><time datetime="2019-11-16T10:27:00+00:00">16 Nov 2019, 10:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  40 روز از تصویربرداری فصل سوم سریال «از سرنوشت» به کارگردانی سید محمدرضا خردمندان سپری شده است.</p>
      <p>تصویربرداری این سریال حدود ۳ ماه دیگر ادامه خواهد داشت. لوکیشن این روز‌های سریال در کافی شاپی در پل رومی است.</p>
      <p>پوریا پورسرخ، مجید واشقانی، لیلا بلوکات، حبیب دهقان نسب، حسین پاکدل، مائده طهماسبی، سیدمهرداد ضیایی، علیرضا استادی، فریبا نادری، مهدی صبایی و علیرضا آرا از جمله بازیگران این سریال پربازیگر هستند. البته به تازگی مونا کرمی به جمع بازیگران اضافه شده است.</p>
      <p>همچنین دارا حیایی، کیسان دیباج، فاطیما بهارمست، محمد زکی زاده، نسیم فروغ، مهدیس توکلی از جمله بازیگران جوان این فصل از سریال به شمار می‌روند.</p>
      <p>این سریال ۵٠ قسمتی که تصویربرداری دو فصل گذشته آن به پایان رسیده، توسط جمعی از نویسندگان و به سرپرستی محمد محمود سلطانی و نویسندگی روح الله صدیقی، سارا خسرو آبادی و مسعود کرمی به نگارش درآمده است و برای گروه فیلم و سریال شبکه دو سیما تولید می‌شود.</p>
      <p>«از سرنوشت» به تهیه‌کنندگی اکبر تحویلیان به سرنوشت دو کودک از سن کم تا جوانی می‌پردازد و محوریت آن امید بخشی و تلاش برای رسیدن به آرزو‌هاست.</p>
    </article>
  </body>
</html>