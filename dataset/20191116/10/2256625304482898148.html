<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158545_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-16T10:08:00+00:00"/>
    <meta property="og:title" content="ИЗВЪНРЕДНО: Ясни са 3 от евентуалните съперници на България по пътя към Евро 2020"/>
    <meta property="og:description" content="Тежки опоненти ни чакат в плейофите на турнира Лига на нациите"/>
  </head>
  <body>
    <article>
      <h1>ИЗВЪНРЕДНО: Ясни са 3 от евентуалните съперници на България по пътя към Евро 2020</h1>
      <address><time datetime="2019-11-16T10:08:00+00:00">16 Nov 2019, 10:08</time> by <a rel="author">Велизар Антов</a></address>
      <p>Вече са ясни три от евентуалните съперници на България за полуфиналния ни мач в турнира Лигата на нациите, който ще се играе през март.<br/><br/>Това са отборите на Шотландия, Норвегия и Исландия.<br/><br/>Трикольорите ще попаднат или в поток “С”, или в поток “А”. <br/><br/>Шансът да се озовем в поток “В” е не повече от 1-2 %. <br/><br/><b>Ако жребият ни отреди да останем в поток “С”:</b><br/><br/><u>Вариант 1:</u><br/><br/>Шотландия, Норвегия, Сърбия - ако Португалия бие Люксембург като гост. Гостуваме на Шотландия, а след това играем на неутрален терен с победителя от Норвегия - Сърбия. Спечелим ли двата двубоя, отиваме на Евро 2020.<br/><br/><u>Вариант 2:</u><br/><br/>Ако Сърбия спечели домакинството си на Украйна, а Португалия не победи Люксембург като гост. Това означава, че Сърбия ще се класира директно за Евро 2020 за сметка на Португалия. Тогава първият ни мач ще е като гост на Шотландия или Норвегия, пише Спортал. Ако го спечелим, ще се изправим срещу победителя от другата двойка Шотландия или Норвегия срещу Израел/ Румъния (б.а. зависи кой от Израел и Румъния ще остане в поток “С” при жребия на 22 ноември).<br/><br/><b>Ако жребият ни отреди да сме в поток “А”:</b><br/><br/>Там има много варианти за съперник. Засега е ясен само един от тях и това е тимът на Исландия.<br/><br/>Потенциални противници са ни и Уелс, Словакия, Ейре, Северна Ирландия.</p>
    </article>
  </body>
</html>