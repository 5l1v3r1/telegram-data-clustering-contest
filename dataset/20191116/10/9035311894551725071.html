<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/danimarka-kisi-basi-20-bin-dolar-para-vererek-gocmenleri-ulkelerine-geri-gonderiyor"/>
    <meta property="og:site_name" content="euronews"/>
    <meta property="article:published_time" content="2019-11-16T10:55:34+00:00"/>
    <meta property="og:title" content="Danimarka, para vererek göçmenleri ülkelerine geri gönderiyor"/>
    <meta property="og:description" content="Danimarka, yılın ilk 10 ayı içinde 438 göçmen ile mülteciyi gönüllülük esasına dayanarak ve para vererek geldikleri ülkeye geri gönderdi."/>
  </head>
  <body>
    <article>
      <h1>Danimarka, para vererek göçmenleri ülkelerine geri gönderiyor</h1>
      <address><time datetime="2019-11-16T10:55:34+00:00">16 Nov 2019, 10:55</time> by <a rel="author">Euronews </a></address>
      <p>Danimarka, yılın ilk 10 ayı içinde 438 göçmen ile mülteciyi gönüllülük esasına dayanarak ve para vererek geldikleri ülkeye geri gönderdi.</p>
      <p>Danimarka Göç Konseyi’nin verdiği rakamlara göre, mayıs ayından bu yana 71 Suriye vatandaşına, kişi başı 140 bin kron ödenerek (21 bin dolar), ülkesine geri dönmesi sağlandı.</p>
      <p>Danimarka’da göçmenlerin ülkeye geri dönüşlerini özendirmek için başlatılan yeni proje, bu kişilerin Danimarka’yı terk etmelerine rağmen, oturma izni hakkını bir yıl süreyle ellerinde tutma hakkı verirken, bu süre içinde fikir değiştirmeleri halinde geri dönmelerine olanak sağlıyor.</p>
      <p>Danimarka Göç Konseyi’ne <a href="https://www.kristeligt-dagblad.dk/danmark/71-syrere-er-rejst-hjem-mod-betaling-siden-1-maj">göre</a>, geri dönüşü özendirme projesine eklenen bu madde, göçmenlerin geri dönüşlerini önemli ölçüde hızlandırdı.</p>
      <p>Göçmenlerin, Danimarka’da iş bulmada çektiği sorunlar da ülkeyi terk etmelerinde önemli rol oynuyor.</p>
      <p>Danimarka’nın yıl sonunu kadar geri döşünü özendirme projesi için 100 milyon kronun üzerine ödeme yapması bekleniyor.</p>
      <p>Danimarka basınına <a href="https://www.kristeligt-dagblad.dk/danmark/penge-i-haanden-saetter-skub-i-syreres-hjemrejse">konuşan</a> Danimarka Halk Partisi sözcüsü Pia Kjærsgaard, Suriyelilerin evlerine dönmelerinin iyi bir gelişme olduğunu ancak mültecilerin para için döndüklerini belirterek, gönüllü bir şekilde dönmelerinin en iyi seçenek olacağını söyledi.</p>
      <p>Ödenen ücreti yüksek bulduğunu belirten bazı Danimarkalı milletvekilleri, mültecilerin ödenen paranın cazibesine kapılıp Danimarka'ya gelmek isteyebileceği ihtimaline dikkat çekiyor.</p>
      <ul>
        <li>
          <a href="https://tr.euronews.com/2018/02/02/avrupa-ya-giden-suriyelilerin-bir-k-sm-ulkelerine-geri-donuyor">Avrupa'ya giden Suriyelilerin bir kısmı ülkelerine geri dönüyor</a>
        </li>
        <li>
          <a href="https://tr.euronews.com/2019/09/04/multeciler-kendi-memleketlerine-tatile-gidebilir-mi-avrupa-ve-turkiye-de-yasalar-ne-diyor">Mülteciler kendi memleketlerine tatile gidebilir mi, Avrupa ve Türkiye'de yasalar ne diyor?</a>
        </li>
        <li>
          <a href="https://tr.euronews.com/2015/09/25/avrupa-ya-kabul-edilen-suriyeli-multeciler-nasil-yasiyor">Avrupa'ya kabul edilen Suriyeli mülteciler nasıl yaşıyor?</a>
        </li>
      </ul>
    </article>
  </body>
</html>