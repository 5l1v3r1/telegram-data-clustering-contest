<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/16/kiderult-az-igazsag-meghan-es-az-apja-kapcsolatarol/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-16T10:11:00+00:00"/>
    <meta property="og:title" content="Kiderült az igazság Meghan és az apja kapcsolatáról"/>
    <meta property="og:description" content="A hercegné ügyvédje elárulta!"/>
  </head>
  <body>
    <article>
      <h1>Kiderült az igazság Meghan és az apja kapcsolatáról</h1>
      <h2>A hercegné ügyvédje elárulta!</h2>
      <address><time datetime="2019-11-16T10:11:00+00:00">16 Nov 2019, 10:11</time> by <a rel="author">Barna Bori</a></address>
      <p>Biztosan tudod, hogy <b>Meghan és Harry</b> kapcsolata nagyon megromlott a brit sajtóval az elmúlt hónapokban – annyira, hogy <b>a royal pár nemrég több lapot is beperelt.</b> Többek között a Daily Mail és Mail on Sunday kiadóját is: tudod, ők azok, akik <a href="https://cosmopolitan.hu/te_te_te/2019/10/07/ezert-szivarogtatta-ki-meghan-hercegne-levelet-az-apja/">nyilvánosságra hozták azt a levelet, amit Meg írt az apjának…</a></p>
      <p><b>Thomas Markle</b> egyébként köztudottan<a href="https://cosmopolitan.hu/sztarhirek/2019/09/01/durva-ahogy-meghan-apja-beszolt-a-hercegne-csaladjanak/"> szereti lejáratni a királyi családot és a lányát a médiában</a>, és azt állítja, hogy Meghan teljesen ghostingolta őt, és nem segített neki, amikor beteg volt. Azonban a<a href="https://www.bylineinvestigates.com/mail/2019/11/15/noen2cgslou82nzpgi0g3mpjebpd6i"> Byline Investigates lehozott pár dolgot</a> a bíróságra benyújtott iratokból, és ezek között szerepel az is, hogy <b>mit írt a hercegné ügyvédje Meg és az apja kapcsolatáról.</b></p>
      <p><i>„Az igazság az, hogy a felperes (Meghan) nagyon hosszú ideig segítette az édesapja jólétét, és igyekezett megoldást találni az egészségügyi problémáira. Széleskörű anyagi támogatást biztosított neki, és a nagyanyja elsődleges gondozója lett. Az édesapja nem telefonált neki, hogy elmondja, nem vesz részt az esküvőn. A csapara Los Angelesben folyamatos támogatást nyújtott az apjának, amiért hálás is volt. Meghan kereste őt az esküvő előtt, és próbálta megvédeni, és mindent megtett azért, hogy részt vehessen az esküvőn… Sőt, utána sem ignorálta”</i> – olvasható a dokumentumokban.</p>
      <h3>Vajon Thomas Markle reagálni fog erre?</h3>
    </article>
  </body>
</html>