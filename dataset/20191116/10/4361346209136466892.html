<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/bale-erteksorrendje-wales-golf-madrid/186774"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T10:41:00+00:00"/>
    <meta property="og:title" content="Bale értéksorrendje: Wales, golf, Madrid"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bale értéksorrendje: Wales, golf, Madrid</mark>
      </h1>
      <address><time datetime="2019-11-16T10:41:00+00:00">16 Nov 2019, 10:41</time> by <a rel="author">Bors</a></address>
      <p>Ma Bakuban játszik Wales labdarúgó Eb-selejtezőt. Nincs mese, Ryan Giggs együttesének nyernie kell.</p>
      <p>–Ha ott akarunk lenni az Eb-döntőben, akkor nemcsak idegenben Azerbajdzsánt, de kedden Cardiffban a magyarokat is le kell győzni - mondta Giggs kapitány.</p>
      <p>Gareth Bale, a walesiek legjobbja, a Real Madrid klasszisa egy kérdésre válaszolva elárulta: életében a fontossági sorrend a következő: Wales, golfozás, Madrid.</p>
      <figure>
        <img src="http://media.borsonline.hu/cikk/20/192368/big-lead/650x360/2026224_gareth-bale-akcio-afp.jpg"/>
        <figcaption>© AFP</figcaption>
      </figure>
      <p>–Ugyanakkor a klubommal, a Real Madriddal mostanság akadnak bajaim – tette hozzá Bale. – Számomra sokkal kellemesebb walesi nemzeti színekben futballozni, mert nincsenek nyelvi nehézségeim, és tudom, hogy a hazámért küzdhetek. Ráadásul úgy érzem magam mint egykoron srác koromban, amikor igazán felszabadultan fociztunk a parkban, azt tettük, amit igazán szerettünk. Korlátozás nélkül.</p>
      <p>Bale-t amúgy a spanyol sajtó sem kedveli túlzottan.</p>
      <p>–Múltkor valamelyik ibériai lap azt írta, hogy három kísértet nyomasztja a mindenapjaimat. Hogy ezen mit értenek, és hogy erre hogyan jöttek rá? Mert ez egy marhaság! Nem félek a kísértetektől – a spanyol újságíróktól annál inkább.</p>
    </article>
  </body>
</html>