<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Krasivi-hristiyanski-imena-imat-povod-da-pocherpyat-dnes-914221"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T07:37:00+00:00"/>
    <meta property="og:title" content="Красиви християнски имена имат повод да почерпят днес"/>
    <meta property="og:description" content="Днес православната църква чества Свети апостол Матей. В превод името му означава &quot;дар от Бога&quot;. Мате..."/>
  </head>
  <body>
    <article>
      <h1>Красиви християнски имена имат повод да почерпят днес</h1>
      <address>
        <time datetime="2019-11-16T07:37:00+00:00">16 Nov 2019, 07:37</time>
      </address>
      <p>Днес православната църква чества Свети апостол Матей. В превод името му означава "дар от Бога".</p>
      <p>Матей е един от 12-те апостоли и автор на първото от четирите канонични Евангелия (Евангелие от Матей). Като светец се празнува от Православната църква на 16 ноември, а от Римско-католическата църква на 21 септември.</p>
      <p>Св. Матей е брат на един от великите 12 апостола – Яков. Той е роден в гр. Капернаум, Галилея, където е работил като събирач на данъци (митар) за властника на Галилея – Ирод Антипа. Матей е бил човек, който събира данъците (митар), когато край Тивериадското езеро се срещнал с Иисус Христос. Божият Син го призовал да върви точно след Него. Така Матей обикнал християнството и самият той станал апостол.</p>
      <p>Осем години след Възнесението по молба на йерусалимските християни Матей написал своето евангелие, в което разказва за живота и делото на Исус Христос. Според преданието проповядва на евреите в Йерусалим, след това в Персия и Етиопия. Умира като мъченик.  </p>
      <p>Обикновено на иконите на светеца изобразяват до него, като тайнствен символ на евангелиста, ангелоподобен човек, изразявайки с това кротостта на неговия дух и чистотата на учението.  Св. Матей се изобразява от 4 век символично в тетраморфа като човек (по блаж. Йероним) или ангел (по Григорий Турски).</p>
      <p>Днес имен ден празнуват всички, които носят името на светеца.</p>
    </article>
  </body>
</html>