<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/nova-poshta-vstanovyt-defibrylyatory-v-7-mistah-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-16T07:31:01+00:00"/>
    <meta property="og:title" content="&quot;Нова Пошта&quot; встановить дефібрилятори в 7 містах України"/>
    <meta property="og:description" content="Нова Пошта встановить 10 дефібриляторів в семи містах: Полтаві, Києві, Дніпрі, Одесі, Харкові, Львові та Хмельницькому. Про це повідомили в прес-службі Нової Пошти. Зазначається, що установка дефібриляторів в місцях скупчення людей вдвічі збільшує шанси на виживання у випадку зупинки серця. «У Полтаві та Києві – це офіси і Київський інноваційний термінал, у Львові та Хмельницькому […]"/>
  </head>
  <body>
    <article>
      <h1>"Нова Пошта" встановить дефібрилятори в 7 містах України</h1>
      <address><time datetime="2019-11-16T07:31:01+00:00">16 Nov 2019, 07:31</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/defibrylyatory-860x450.jpg"/>
      </figure>
      <p>
        <b>
          <b>Нова Пошта встановить 10 дефібриляторів в семи містах: Полтаві, Києві, Дніпрі, Одесі, Харкові, Львові та Хмельницькому.</b>
        </b>
      </p>
      <p>Про це повідомили в прес-службі Нової Пошти.</p>
      <p>Зазначається, що установка дефібриляторів в місцях скупчення людей вдвічі збільшує шанси на виживання у випадку зупинки серця.</p>
      <p>«У Полтаві та Києві – це офіси і Київський інноваційний термінал, у Львові та Хмельницькому — інноваційні термінали, в інших містах — великі відділення», — йдеться в повідомленні.</p>
      <p>Як повідомляється у пресрелізі, 21 вересня команда Нової Пошти взяла участь у всеукраїнських змаганнях «Кубок Парамедик 2019», на яких представники різних компаній, які не мають медичної освіти, змагалися в наданні домедичної допомоги. На змаганнях команда компанії посіла перше місце.</p>
      <related>
        <h4>Читайте також</h4>
        <a href="https://rubryka.com/2019/06/11/eko-rishennya-nova-poshta-zajnyalasya-zborom-vidhodiv-dlya-pererobky/"/>
      </related>
      <p>«Нашим співробітникам і раніше доводилося надавати першу допомогу у відділеннях. Ми встановлюємо дефібрилятори і вчимо наших людей з ними працювати. Але дуже сподіваємося, що нам ніколи не доведеться ними скористатися», — каже Олександр Бульба, директор Нової Пошти.</p>
      <p>Раніше повідомлялося, що <a href="https://rubryka.com/2019/06/13/u-kyyevi-novi-aptechky-ta-defibrylyatory-z-yavlyatsya-na-19-stantsiyah-metro-de-shukaty/">у Києві у 2020 році нові аптечки та дефібрилятори з’являться на 19 станціях метро.</a></p>
    </article>
  </body>
</html>