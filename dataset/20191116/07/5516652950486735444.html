<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425942/panetoimos-me-th-larisa-shmera-o-kolossos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T07:45:02+00:00"/>
    <meta property="og:title" content="Πανέτοιμος με τη Λάρισα σήμερα ο Κολοσσός"/>
    <meta property="og:description" content="Μετά από δέκα μέρες αγωνιστικής απραξίας, ο Κολοσσός αντιμετωπίζει σήμερα (15.45) στο κλειστό της Καλλιθέας τη Λάρισα γι’ ακόμα μια νίκη, ξεχνώντας ουσιαστικά τον αποκλεισμό στο Κύπελλο με την επιστροφή στις νίκες στο πρωτάθλημα, ενώ έχει την ευκαιρία παράλληλα να «χτίσει» ένα καλό σερί στα εντός έδρας παιχνίδια."/>
  </head>
  <body>
    <article>
      <h1>Πανέτοιμος με τη Λάρισα σήμερα ο Κολοσσός</h1>
      <h2>Στις 15.45 δίνει άλλο ένα δύσκολο παιχνίδι στο κλειστό της Καλλιθέας, για να συνεχίσει το σερί νικών του στο πρωτάθλημα</h2>
      <address>
        <time datetime="2019-11-16T07:45:02+00:00">16 Nov 2019, 07:45</time>
      </address>
      <p>
        <b>Μετά από δέκα μέρες αγωνιστικής απραξίας, ο Κολοσσός αντιμετωπίζει σήμερα (15.45) στο κλειστό της Καλλιθέας τη Λάρισα γι’ ακόμα μια νίκη, ξεχνώντας ουσιαστικά τον αποκλεισμό στο Κύπελλο με την επιστροφή στις νίκες στο πρωτάθλημα, ενώ έχει την ευκαιρία παράλληλα να «χτίσει» ένα καλό σερί στα εντός έδρας παιχνίδια.</b>
      </p>
      <p>Επίσης, οι «θαλασσί» περιμένουν και την ενίσχυση από το φίλαθλο κόσμο που είναι ό, τι σημαντικότερο γι’ άλλη μια επιτυχία, αφού τεχνική ηγεσία και παίκτες είναι πανέτοιμοι απέναντι στους Θεσσαλούς.</p>
      <p>Παράλληλα η ΚΑΕ Κολοσσός H Hotels στηρίζει τον Σύλλογο Γονιών Παιδιών με Νεοπλασματική Ασθένεια «ΦΛΟΓΑ», που φωτίζει και ζεσταίνει τα παιδιά με καρκίνο όλης της χώρας.</p>
      <p>Ο Σύλλογος Φλόγα θα έχει σταντ στην είσοδο του γηπέδου στον αγώνα με τη Λάρισα, όπου θα μπορεί ο καθένας να προμηθευτείτε το ημερολόγιο της Φλόγας για το 2020 και άλλα προϊόντα προς ενίσχυση του Συλλόγου.</p>
      <p>Οι εθελοντές του Συλλόγου θα προσφέρουν επίσης πληροφορίες σχετικά με το πώς μπορεί ο καθένας μας να χαρίσει ζωή σε συνανθρώπους μας που πάσχουν από καρκίνο του αίματος (συνήθως λευχαιμία ή λεμφώματα) ή άλλα αιματολογικά νοσήματα.<br/>Όποιος επιθυμεί να γίνει εθελοντής δότης μυελού των οστών, μπορεί συμπληρώνει την απαιτούμενη αίτηση και να δίνει απλά δείγμα σάλιου.</p>
      <p>Η σύγκριση των αριθμών στο Κολοσσός-Λάρισα:<br/><b>ΚΑΤΗΓΟΡΙΑ ΚΟΛΟΣΣΟΣ ΛΑΡΙΣΑ</b><br/>ΡΕΚΟΡ 3-3 1-5</p>
      <p>ΕΠΙΘΕΣΗ 80,8 71,3</p>
      <p>ΑΜΥΝΑ 76,7 87,7</p>
      <p>ΒΟΛΕΣ 72,8% 73,3%</p>
      <p>ΔΙΠΟΝΤΑ 49,5% 48,7%</p>
      <p>ΤΡΙΠΟΝΤΑ 41,6% 27%</p>
      <p>ΑΜ.ΡΙΜΠΑΟΥΝΤ 28,2 22,7</p>
      <p>ΕΠ.ΡΙΜΠΑΟΥΝΤ 9,2 9,2</p>
      <p>ΣΥΝ.ΡΙΜΠΑΟΥΝΤ 37,3 31,8</p>
      <p>ΛΑΘΗ 14,3 11,2</p>
      <p>ΑΣΙΣΤ 16,3 17,8</p>
      <p>ΚΛΕΨΙΜΑΤΑ 5,8 7</p>
      <p>ΚΟΨΙΜΑΤΑ 2,3 1,3</p>
      <p>RANKING 84,2 71</p>
      <p><b>KOΛΟΣΣΟΣ H HOTELS</b><br/>* 10 πόντους μακριά από τους 300 στην κατηγορία βρίσκονται τόσο ο Στέλιος Πουλιανίτης όσο και ο Ντάνι Αγκμπελέσε.</p>
      <p>* Ο Τάιρον Μπρέιζελτον είχε 2+ εύστοχα τρίποντα και στα έξι πρώτα ματς της φετινής ΕΚΟ Basket League, ενώ πέρσι σε 24 ματς Πρωταθλήματος ως παίκτης του Ηφαίστου, έφτασε σε τέτοια επίδοση συνολικά πέντε φορές.</p>
      <p>* Ο Κολοσσός H Hotels είναι η πιο αποτελεσματική ομάδα από το τρίποντο, πίσω μόνο από τον Παναθηναϊκό ΟΠΑΠ και εκτελώντας με 41,61%.</p>
      <p>Είναι όμως και η ομάδα με τα περισσότερα φάουλ (24,67).</p>
      <p><b>ΛΑΡΙΣΑ</b><br/>* Ο Βαγγέλης Αγγέλου θα κάνει ντεμπούτο στον πάγκο της Λάρισας, που θα γίνει η 5η ομάδα την οποία θα κοουτσάρει στην ΕΚΟ Basket League.</p>
      <p>Είχαν προηγηθεί η ΑΕΚ, τα Τρίκαλα, ο Άρης και ο Προμηθέας.</p>
      <p>* Ο Τερέλ Παρκς είχε στα δύο προηγούμενα παιχνίδια της Λάρισας 10 αμυντικά αλλά και 10 επιθετικά ριμπάουντ.</p>
      <p>* Σε αντίθεση με τον μεθαυριανό αντίπαλο της που είναι 2ος στη σχετική λίστα, η Λάρισα είναι η τελευταία της λίστας σε ποσοστό ευστοχίας στα τρίποντα αφού στις έξι πρώτες αγωνιστικές εκτελούσε με 27,04%.</p>
      <p><b>Τα εισιτήρια για το<br/>σημερινό παιχνίδι</b><br/>Η ΚΑΕ Κολοσσός επίσης ανακοίνωσε πώς μπορεί ο καθένας να προμηθευτεί το εισιτήριο του και να είναι κοντά στην ομάδα, στην προσπάθειά της για τη νίκη:</p>
      <p><b>Τιμές εισιτηρίων:</b><br/>10€ για ενήλικες, 5€ για παιδιά 6-14 ετών (γεννημένοι από 1/1/2005)</p>
      <p>*Η αγορά των παιδικών εισιτηρίων (περιορισμένος αριθμός), πραγματοποιείται ΜΟΝΟ από τα γραφεία της ΚΑΕ.</p>
      <p>Υπενθυμίζουμε ότι για την αγορά του κάθε εισιτηρίου, χρειάζεται απαραίτητα ο αριθμός ΑΜΚΑ ή ο αριθμός διαβατηρίου ή η άδεια παραμονής και ο κάθε φίλαθλος να έχει μαζί του την αστυνομική του ταυτότητα.</p>
      <p>Επίσης, μετά από ενημέρωση της Αστυνομίας, απαραίτητη προϋπόθεση για την είσοδό σας στο γήπεδο, είναι η επίδειξη εισιτηρίου, εισιτηρίου διαρκείας και της ειδικής διαπίστευσης της ΚΟΛΟΣΣΟΣ H HOTELS KAE. Η είσοδος θα απαγορεύεται αυστηρά με την επίδειξη κάθε άλλου είδους κάρτας ελευθέρας εισόδου.<br/>Προτείνουμε στους φιλάθλους της ομάδας μας να προμηθευτούν έγκαιρα το εισιτήριό τους, ώστε να αποφευχθεί οποιαδήποτε ταλαιπωρία και καθυστέρηση την ημέρα του αγώνα.</p>
      <p><b>ΤΡΟΠΟΣ ΑΓΟΡΑΣ</b><br/>Η πώληση των εισιτηρίων θα πραγματοποιηθεί με τους παρακάτω τρόπους:</p>
      <p>- Tην ημέρα του αγώνα (Σάββατο 16/11), από τις 12:00, στα Εκδοτήρια του γηπέδου.</p>
      <p>- Online από το viva.gr.</p>
      <p>Σε περίπτωση που έχετε αγοράσει εισιτήριο από το viva.gr και δεν μπορείτε να εκτυπώσετε το PDF εισιτήριό σας, τότε μπορείτε να μεταβείτε στα γραφεία της ΚΑΕ (Πλατεία Βρούχου 1, τηλ, 22410 22261) ή στα εκδοτήρια του γηπέδου τη μέρα του αγώνα, επιδεικνύοντας την ταυτότητά σας, ώστε να το τυπώσετε.<br/>Ενημερώνουμε ότι καθ’ όλη τη διάρκεια της χρονιάς και για τις ημέρες των αγώνων θα υπάρχει δωρεάν μεταφορά από τη Ρόδο προς το γήπεδο και επιστροφή.</p>
      <p>Για τον αγώνα με τη Λάρισα η αναχώρηση θα γίνει από τη στάση του ΚΤΕΛ (στα γραφεία) στο Σαν Φραγκίσκο στις 14:30 (θα σταματήσει και στη στάση του ΚΤΕΛ στο Ροδίνι) και η επιστροφή μετά το τέλος του αγώνα.</p>
    </article>
  </body>
</html>