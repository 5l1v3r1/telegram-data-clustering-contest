<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/State-school-sports-meet-starts-kannur"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T07:50:00+00:00"/>
    <meta property="og:title" content="കായികമേളയ്ക്ക് കണ്ണൂരിൽ തുടക്കം; ആദ്യ സ്വർണം എറണാകുളത്തിന്"/>
    <meta property="og:description" content="കണ്ണൂര്‍: സംസ്ഥാന സ്കൂൾ കായികോത്സവത്തിന് കണ്ണൂരിൽ തുടക്കം. മേളയില്‍ ആദ്യ സ്വർണം എറണാകുളം സ്വന്തമാക്കി. സീനിയർ ആൺകുട്ടികളുടെ 3000 മീറ്ററിൽ കോതമംഗലം മാർബേസിലിന്‍റെ അമിത് എൻകെയാണ് ആദ്യ സ്വർണം നേടിയത്. മേളയുടെ ഔദ്യോഗിക ഉദ്ഘാടനം..."/>
  </head>
  <body>
    <article>
      <h1>കായികമേളയ്ക്ക് കണ്ണൂരിൽ തുടക്കം; ആദ്യ സ്വർണം എറണാകുളത്തിന്</h1>
      <address><time datetime="2019-11-16T07:50:00+00:00">16 Nov 2019, 07:50</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>കണ്ണൂര്‍: സംസ്ഥാന സ്കൂൾ കായികോത്സവത്തിന് കണ്ണൂരിൽ തുടക്കം. മേളയില്‍ ആദ്യ സ്വർണം എറണാകുളം സ്വന്തമാക്കി. സീനിയർ ആൺകുട്ടികളുടെ 3000 മീറ്ററിൽ കോതമംഗലം മാർബേസിലിന്‍റെ അമിത് എൻകെയാണ് ആദ്യ സ്വർണം നേടിയത്. മേളയുടെ ഔദ്യോഗിക ഉദ്ഘാടനം വൈകീട്ട് മൂന്നരക്ക് മന്ത്രി ഇ പി ജയരാജൻ നിർവഹിക്കും. </p>
      <p>ഒളിംപ്യൻ ടിന്‍റു ലൂക്ക മീറ്റിന്‍റെ ദീപം തെളിയിക്കും. പിടി ഉഷ, എംഡി വത്സമ്മ തുടങ്ങിയവരെ ചടങ്ങിൽ ആദരിക്കും. പാലായിലുണ്ടായ ഹാമര്‍ ത്രോ അപകടം കണക്കിലെടുത്ത് മികച്ച  ക്രമീകരണമാണ് മേളയിൽ ഒരുക്കിയിരിക്കുന്നത്.</p>
      <p>ആദ്യദിനം പതിനെട്ട് ഫൈനലുകളാണ് നടക്കുന്നത്. ഉച്ചയ്ക്ക് ശേഷം നടക്കുന്ന 400 മീറ്റർ ഫൈനലുകളാണ് ഇന്നത്തെ പ്രധാന ആകർഷണം.</p>
    </article>
  </body>
</html>