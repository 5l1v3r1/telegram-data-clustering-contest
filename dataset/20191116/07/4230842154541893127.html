<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191116-ochikuvala-kovbasu-a-150-tys-kondzeli-ta-lisnychij-sud-obrav-zapobizhnyj-zahid/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T07:38:32+00:00"/>
    <meta property="og:title" content="Очікувала ковбасу, а не $150 тис: Кондзелі та Лісничій суд обрав запобіжний захід"/>
    <meta property="og:description" content="Вищий антикорупційний суд обрав запобіжний захід директорку департаменту забезпечення доступу до публічної інформації Офісу президента України Світлані Кондзелі."/>
  </head>
  <body>
    <article>
      <h1>Очікувала ковбасу, а не $150 тис: Кондзелі та Лісничій суд обрав запобіжний захід</h1>
      <address>
        <time datetime="2019-11-16T07:38:32+00:00">16 Nov 2019, 07:38</time>
      </address>
      <p>Вищий антикорупційний суд обрав запобіжний захід директорку департаменту забезпечення доступу до публічної інформації Офісу президента України Світлані Кондзелі.</p>
      <p>ВАКС відправив під <b>домашній арешт на 60 діб</b> директорку департаменту забезпечення доступу до публічної інформації Офісу президента України Світлану Кондзелю. Термін дії запобіжного заходу спливає 13 січня 2020 року.</p>
      <p>Суд також поклав на чиновницю спецзобов’язання – вона має носити електронний браслет і здати закордонний паспорт. Окрім того, їй заборонено спілкуватися з іншими фігурантами справи.</p>
      <p>Також суд обрав запобіжний захід для її спільниці – Вікторії Лісничої. Як стверджує слідство, саме в авто колишньої заступниці міністра культури і стався злочин. Половину суми – $150 тис. жінці передавав такий собі Андрій Кравченко, ім’я правоохоронці спеціально змінили. Саме його жінки обіцяли влаштувати на посаду заступника голови правління Нафтогазу.</p>
      <blockquote>– Спочатку були домовленості, що гроші будуть передавати за допомогою скриньки, проте потім ситуація змінялася. І було ухвалено рішення, що кошти будуть безпосередньо передавати, – зазначив прокурор САП Віталій Шкрум.</blockquote>
      <p>Проте Ліснича розповідає зовсім іншу історію. Каже – місяць тому зателефонував знайомий і попросив допомогти товаришу налагодити бізнес закордоном.</p>
      <p><b>Читайте:</b> <a href="https://fakty.com.ua/ua/ukraine/20191113-hto-taka-kondzelya-biografiya-ta-deklaratsiya-chynovnytsi-op/">Хто така Кондзеля: біографія та декларація чиновниці ОП</a></p>
      <p>Із підставним агентом, так його називає сама Ліснича, вони бачилися всього кілька разів. Переконує, що розмовляли лише про бізнес. Того дня чоловік начебто прилетів із закордонного відрядження і попросив терміново зустрітися, бо хоче передати презент – ковбасу.</p>
      <blockquote>– Він просто сів в машину каже Я був в Казахстані, хочу дещо передати. Я не зрозуміла, він не договорив, кинув і побіг, пакет був внизу, а я не бачила, що там. Далі детективи атакували на мою машину, – розповідає Ліснича.</blockquote>
      <p>Жінка намагається переконати – її використали, аби підібратися саме до Світлани Кондзелі.</p>
      <h3>Домашній арешт та електронний браслет. Світлані Кондзелі обрали запобіжний захід</h3>
      <figure>
        <iframe src="https://www.youtube.com/embed/aAde9OLy_JQ" width="560" height="315" data-service="Youtube" scrolling="no"/>
      </figure>
      <p>Ліснича просто у залі суду не стримується і починає плакати, просить не арештовувати, адже їй необхідно доглядати матір-інваліда і забезпечувати дочку.</p>
      <p>Втім рішення судді безкомпромісне – <b>2 місяці арешту або 576 тис. грн застави.</b></p>
      <figure>
        <iframe src="https://www.youtube.com/embed/R5VNRemLcfo" width="640" height="360" data-service="Youtube" scrolling="no"/>
      </figure>
      <p>Нагадаємо, 12 листопада <a href="https://fakty.com.ua/ua/ukraine/20191113-hto-taka-kondzelya-biografiya-ta-deklaratsiya-chynovnytsi-op/">детективи НАБУ затримали Світлану Кондзелю</a> – керівницю одного з головних департаментів Офісу президента – одразу після отримання хабара розміром $150 тис.</p>
      <p>Це був перший транш, а всього чиновниця сподівалася отримати $300 тис. за сприяння у призначенні на вищу посаду в керівництві НАК Нафтогаз.</p>
    </article>
  </body>
</html>