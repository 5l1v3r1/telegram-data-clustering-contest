<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-indian-boxing-league-me-utrenge-mary-kom-ke-sath-ye-boxers-2851984.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T07:11:28+00:00"/>
    <meta property="og:title" content="इंडियन बॉक्सिंग लीग में उतरेंगे मैरीकॉम सहित कई दिग्गज"/>
    <meta property="og:description" content="देश की पहली ओलंपिक स्टाइल बॉक्सिंग लीग दो से 21 दिसम्बर तक आयोजित की जाएगी जिसमें छह बार की वर्ल्ड चैम्पियन एमसी मैरीकॉम, वर्ल्ड चैम्पियनशिप की सिल्वर मेडलिस्ट सोनिया लठार, एशियाई खेलों के चैम्पियन..."/>
  </head>
  <body>
    <article>
      <h1>इंडियन बॉक्सिंग लीग में उतरेंगे मैरीकॉम सहित कई दिग्गज</h1>
      <address><time datetime="2019-11-16T07:11:28+00:00">16 Nov 2019, 07:11</time> by <a rel="author">एजेंसी,नई दिल्ली</a></address>
      <p>देश की पहली ओलंपिक स्टाइल बॉक्सिंग लीग दो से 21 दिसम्बर तक आयोजित की जाएगी जिसमें छह बार की वर्ल्ड चैम्पियन एमसी मैरीकॉम, वर्ल्ड चैम्पियनशिप की सिल्वर मेडलिस्ट सोनिया लठार, एशियाई खेलों के चैम्पियन अमित पंघाल और कॉमनवेल्थ गेम्स के चैम्पियन मनोज कुमार सहित ओलंपिक और वर्ल्ड चैम्पियनशिप के कई पदक विजेता भाग लेंगे।</p>
      <p>विज्ञप्ति के अनुसार इस लीग का प्रसारण स्टार स्पोट्र्स-1, स्टार स्पोट्र्स एचडी, प्राग न्यूज, एंडी हरियाणा और पी प्लस चैनल्स पर किया जाएगा। देश में अधिकृत रूप से कुश्ती की लीग प्रो रेसलिंग लीग के आयोजक प्रो स्पोटीर्फाई और बैडमिंटन की लीग प्रीमियर बैडमिंटन लीग के आयोजक स्पोर्टजलाइव संयुक्त रूप से अब एमर्जिंग स्पोट्र्स एंड मीडिया टेक्नॉलोजीस (ईएसएम) के नाम से इस लीग को आयोजित करेंगे।</p>
      <p>स्पोट्र्जलाइव के संस्थापक स्पोट्र्स इंडस्ट्री के प्रोफेशनल अतुल पांडे हैं, जिन्होंने प्रीमियर बैडमिंटन लीग का आयोजन चार सीजन तक किया और अब पांचवें सीजन को जनवरी 2020 में आयोजित किया जाएगा। वहीं प्रो स्पोटीर्फाई ने प्रो रेसलिंग लीग के चार सीजन सफलतापूर्वक आयोजित किये। इसके अलावा प्रो स्पोटीर्फाई दिल्ली के इंडिया गेट से गेटवे ऑफ इंडिया तक की ग्रेट इंडिया रन का नियमित रूप से आयोजन करता रहा है और यह कम्पनी अगले वर्ष इंडियन पोलो लीग का आयोजन कर रही है।</p>
      <h3>
        <a href="https://www.livehindustan.com/sports/story-fifa-world-qualifying-not-afraid-to-field-a-new-india-side-says-stimac-counting-positives-from-draw-with-afghans-2851515.html">फीफा विश्व कप क्वॉलीफाइंग: 'ओमान के खिलाफ बिलकुल नई टीम उतारने से नहीं हिचकिचेगा भारत'</a>
      </h3>
      <h3>
        <a href="https://www.livehindustan.com/sports/story-india-ashalata-devi-nominated-for-afc-player-of-the-year-award-2851330.html">AFC 'प्लेयर ऑफ द ईयर' अवॉर्ड के लिए आशालता देवी का नॉमिनेशन</a>
      </h3>
      <p>स्पोर्टजलाइव के संस्थापक एवं प्रबंध निदेशक अतुल पांडे ने कहा कि प्रो स्पोटीर्फाई के साथ मिलकर इसे आयोजित कराना उनके लिए हर्ष का विषय है। बॉकिसंग की भारत में अपार सम्भावनाएं हैं जहां हम इस खेल से ओलिम्पिक और विश्व स्तर पर सफलता की उम्मीद कर सकते हैं। उन्होंने उम्मीद जाहिर की कि इस खेल की लीग देश की एक बड़ी स्पोट्र्स फ्रेंचाइजी के रूप में विकसित होगी।</p>
      <p>प्रो स्पोटीर्फाई के संस्थापक एवं प्रमोटर कार्तिकेय शमार् ने कहा कि हम मिलकर स्पोट्र्स फैंस के सामने कुछ नया रखेंगे, जिसमें हमारे अनुभव के साथ-साथ कुछ अलग हटकर टीवी कंटेंट होगा। हमारा एमर्जिंग स्पोट्र्स एंड मीडिया का पहला वेंचर बिग बाउट, ओलिम्पिक स्टाइल बॉक्सिंग लीग होगी जिसका सीधा प्रसारण किया जाएगा।</p>
    </article>
  </body>
</html>