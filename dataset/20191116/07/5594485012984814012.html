<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/ot-nimkh-biyat-trevoga-za-golyama-opasnost-do-obyad-za-shoforite-gradusite-shche-stignat-edva_news709612.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T07:41:00+00:00"/>
    <meta property="og:title" content="От НИМХ бият тревога за голяма опасност до обяд за шофьорите, градусите ще стигнат едва..."/>
    <meta property="og:description" content="След обяд ще има подобрение на видимостта и разкъсване на облачността"/>
  </head>
  <body>
    <article>
      <h1>От НИМХ бият тревога за голяма опасност до обяд за шофьорите, градусите ще стигнат едва...</h1>
      <h2>След обяд ще има подобрение на видимостта и разкъсване на облачността</h2>
      <address>
        <time datetime="2019-11-16T07:41:00+00:00">16 Nov 2019, 07:41</time>
      </address>
      <p>https://blitz.bg/obshtestvo/ot-nimkh-biyat-trevoga-za-golyama-opasnost-do-obyad-za-shoforite-gradusite-shche-stignat-edva_news709612.html Blitz.bg</p>
      <figure>
        <img src="https://static.blitz.bg/documents/thumbnails/730/201710/1508320972-660fc60dc750362b05ff514c46d78753.jpg"/>
      </figure>
      <p><b>Днес до обяд в низините, равнините и котловините ще има ниска облачност или мъгла. Това съобщи дежурният синоптик Виктория Клещанова от Националния институт по метеорология и хидрология. </b><br/><br/>След обяд ще има подобрение на видимостта и разкъсване на облачността. Над планинските райони ще преобладава слънчево време, с увеличаваща се от запад висока облачност. Ще духа слаб южен, в Дунавската равнина – североизточен вятър.<br/><br/>Максималните температури ще са предимно между 13° и 18°, по-ниски в районите с целодневна мъгла.<br/><br/>Над Черноморието ще преобладава слънчево време, в сутрешните часове и вечерта с ниска облачност или мъгла. Вятърът ще е слаб от изток-югоизток, който до вечерта ще се ориентира от изток. Максимални температури на въздуха 17-19°. Температурата на морската вода е 17-18°. Вълнението на морето ще е 1-2 бала.<br/><br/>Над планините ще преобладава слънчево време с разкъсана висока облачност. В подножията до обяд ще бъде мъгливо. Ще духа слаб южен вятър. Максимална температура на 1200 метра – около 13°, на 2000 метра – около 8° .<br/><br/>Атмосферното налягане още малко ще се повиши и ще е по-високо от средното за месеца.<br/><br/><a href="https://blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>