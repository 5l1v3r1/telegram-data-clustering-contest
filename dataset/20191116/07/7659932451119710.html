<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1993946/robert-pattinson-alacakaranl%C4%B1k%E2%80%99%C4%B1-neden-tuhaf-buldu%C4%9Funu-a%C3%A7%C4%B1klad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="Robert Pattinson, Alacakaranlık’ı neden 'tuhaf' bulduğunu açıkladı"/>
    <meta property="og:description" content="Robert Pattinson'dan, Alacakaranlık (Twilight) hayranlarını hayal kırıklığına uğratacak bir açıklama geldi. Harry Potter ve Ateş Kadehi’ndeki (Harry Potter and the Goblet Fire) ufak ama önemli rolünden sonra Alacakaranlık’ta başrolü kapan Robert Patt"/>
  </head>
  <body>
    <article>
      <h1>Robert Pattinson, Alacakaranlık’ı neden 'tuhaf' bulduğunu açıkladı</h1>
      <address>
        <time datetime="2019-11-16T07:00:00+00:00">16 Nov 2019, 07:00</time>
      </address>
      <p>Robert Pattinson'dan, Alacakaranlık (Twilight) hayranlarını hayal kırıklığına uğratacak bir açıklama geldi.<br/><br/>Harry Potter ve Ateş Kadehi’ndeki (Harry Potter and the Goblet Fire) ufak ama önemli rolünden sonra Alacakaranlık’ta başrolü kapan Robert Pattinson dünya çapında şöhrete kavuşmuştu.<br/><br/>Stephenie Meyer’ın, vampir Edward Cullen ve sıradan bir genç kız olan Bella Swan’ın aşkını anlatan 2005 tarihli romanından uyarlanan filmde Pattinson’ın rol arkadaşı ise Kristen Stewart’tı.<br/><br/>Meyer’in romanının hayranlarınının filmle güçlü bir bağ kurmasıyla yapım bir anda büyük bir popülerliğe ulaştı. Ancak öyle görünüyor ki Pattinson’ın filmle bağı hayranlarınki kadar güçlü değil.<br/><br/>Variety'nin “Actors on Actors” programı için Jennifer Lopez’le bir araya gelen Pattinson, Alacakanlık kitaplarının temel dayanağının “tuhaf” olduğunu düşündüğünü anlattı.<br/><br/>Pattinson, vampir aşkı hayalleri kuranların pek de hoşuna gitmeyecek şu sözleri söyledi:<br/><br/>Independent Türkçe'de yer alan habere göre, Alacakaranlık tuhaf bir hikaye. İnsanların bu kadar çok tepki vermesi garip doğrusu. Sanırım kitaplar çok romantik ama bu aynı zamanda “The Notebook” romantizmi değil. “The Notebook” çok tatlı ve yürek parçalayıcı. Ama Alacakaranlık bir çocuğu anlatıyor. Hayatı boyunca birlikte olmak istediği kızı buluyor ama onu yemek de istiyor. Yani yemek de değil, kanını içmek istiyor. Birlikte olamayacaklarını başka kişiler değil, kendi vücudu söylüyor.<br/><br/>Catherine Hardwicke’in yönetmenliğini yaptığı Alacakaranlık, 2009’da Alacakaranlık Efsanesi: Yeni Ay (The Twilight Saga: New Moon), 2010’da Alacakaranlık Efsanesi: Tutulma (The Twilight Saga: Eclipse), 2011’de Alacakaranlık Efsanesi: Şafak Vakti Bölüm 1 (The Twilight Saga: Breaking Dawn – Part 1) ve 2012’de Alacakaranlık Efsanesi: Şafak Vakti Bölüm 2 (The Twilight Saga: Breaking Dawn – Part 2) ile devam etmişti.</p>
    </article>
  </body>
</html>