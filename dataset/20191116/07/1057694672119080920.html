<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/oikonomia/article/2039243/allazoun-ola-sti-dei.html"/>
    <meta property="og:site_name" content="News.gr"/>
    <meta property="article:published_time" content="2019-11-16T07:17:09+00:00"/>
    <meta property="og:title" content="Αλλάζουν όλα στη ΔΕΗ"/>
    <meta property="og:description" content="Κατατέθηκε στη Βουλή το νομοσχέδιο – Τι προβλέπει για την αγορά ενέργειας και τις προσλήψεις στην Επιχείρηση"/>
  </head>
  <body>
    <article>
      <h1>Αλλάζουν όλα στη ΔΕΗ</h1>
      <address>
        <time datetime="2019-11-16T07:17:09+00:00">16 Nov 2019, 07:17</time>
      </address>
      <h3>Κατατέθηκε στη Βουλή το νομοσχέδιο – Τι προβλέπει για την αγορά ενέργειας και τις προσλήψεις στην Επιχείρηση</h3>
      <p>Κατατέθηκε αργά το βράδυ της Παρασκευής στη διαρκή επιτροπή Παραγωγής και Εμπορίου της Βουλής, το σχέδιο νόμου για την απελευθέρωση αγοράς ενέργειας, για τον εκσυγχρονισμό της <a href="https://www.news.gr/tag/deh"><b>ΔΕΗ</b></a>, την ιδιωτικοποίηση της ΔΕΠΑ και τη στήριξη των Ανανεώσιμων Πηγών Ενέργειας.</p>
      <p>Σύμφωνα με το υπουργείο Περιβάλλοντος και Ενέργειας, με τις βασικές διατάξεις του σχεδίου νόμου επιχειρείται ο εξορθολογισμός του ύψους της τιμολόγησης των καταναλωτών στη νυχτερινή κατανάλωση για πάνω από 1600 kWh, που αναμένεται να οδηγήσει σε σημαντική ελάφρυνση για τα νοικοκυριά, ιδίως για αυτά που χρησιμοποιούν θερμοσυσσωρευτές.</p>
      <p>Ακόμη, αντιμετωπίζονται θέματα προσλήψεων προσωπικού αορίστου χρόνου στη ΔΕΗ, προσλήψεων στελεχών με συμβάσεις ορισμένου χρόνου, προγραμμάτων εθελουσίας εξόδου, μετακινήσεων ανάμεσα σε θυγατρικές, μεταφοράς προσωπικού στο Δημόσιο κλπ.. Περιλαμβάνονται επίσης ρυθμίσεις για τη νέα πολιτική προμηθειών της ΔΕΗ, τον περιορισμό της έκπτωσης που μπορούν να έχουν οι εργαζόμενοι για τις ανταγωνιστικές χρεώσεις ρεύματος, τη διασφάλιση του ενεργειακού εφοδιασμού της Κρήτης. Δίνεται παράταση της προσωρινής ενιαίας άδειας λειτουργίας των μονάδων ηλεκτροπαραγωγής της ΔΕΗ Α.Ε. και της ΔΕΗ Ανανεώσιμες Α.Ε., ρυθμίζονται θέματα εταιρικού μετασχηματισμού και ιδιωτικοποίησης της ΔΕΠΑ, ενώ απαντώνται και διατάξεις για την αγορά φυσικού αερίου, τη στήριξη της παραγωγής από ανανεώσιμες πηγές ενέργειας, την ενεργειακή αποδοτικότητα και την ηλεκτροκίνηση.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2038628/vouli-ti-deftera-xekina-i-sizitisi-gia-tin-anatheorisi-tou-sintagmatos.html"/>
        <a href="https://www.news.gr/oikonomia/article/2038237/lixiprothesma-katatethike-rithmisi-gia-ofiles-tou-dimosiou-se-idiotes.html"/>
        <a href="https://www.news.gr/politikh/article/2037452/psifistike-to-nomoschedio-gia-tin-prostasia-tis-a%ce%84katikias-ke-tin-afxisi-tou-epidomatos-thermansis.html"/>
      </related>
    </article>
  </body>
</html>