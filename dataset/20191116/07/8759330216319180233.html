<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903937/buffel-zet-zijn-eerste-stappen-als-trainer-ontdekken-of-dit-mij-ligt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T07:45:00+00:00"/>
    <meta property="og:title" content="Buffel zet zijn eerste stappen als trainer: &quot;Ontdekken of dit mij ligt&quot;"/>
    <meta property="og:description" content="Door de schorsing van Jacky Mathijssen moest Thomas Buffel woensdag de U19 coachen tegen IJsland. De jonge Duivels wonnen makkelijk met 3-0. Een geslaagd debuut voor Buffel, die nochtans niet zeker weet of hij een trainerscarrière ziet zitten."/>
  </head>
  <body>
    <article>
      <h1>Buffel zet zijn eerste stappen als trainer: "Ontdekken of dit mij ligt"</h1>
      <address>
        <time datetime="2019-11-16T07:45:00+00:00">16 Nov 2019, 07:45</time>
      </address>
      <p>
        <b>Door de schorsing van Jacky Mathijssen moest Thomas Buffel woensdag de U19 coachen tegen IJsland. De jonge Duivels wonnen makkelijk met 3-0. Een geslaagd debuut voor Buffel, die nochtans niet zeker weet of hij een trainerscarrière ziet zitten.</b>
      </p>
      <p>'Ik ben ambitieus, maar moet tegelijkertijd nog een beetje ontdekken of dit me echt ligt", geeft hij toe bij <i>Het Belang Van Limburg.</i> "Al is de aard van het beestje zo dat ik altijd wil winnen. Dat was in mijn tijd als voetballer ook al zo."</p>
      <p>Buffel probeert zijn groep zo veel mogelijk bij te brengen. "Wat voor trainer ik ben? Ik ben nu een eigen identiteit aan het ontwikkelen. Belangrijk voor mij is alvast dat ik een goede dialoog met de spelers heb en er een duidelijke communicatie is. Keihard schelden ga ik niet doen, dat haalt weinig uit."</p>
      <p>Over zijn spelersgroep kan Buffel alvast niet klagen. "We hebben een goede mix van fysiek en techniek. Tegen toplanden als Frankrijk en Engeland hebben we gelijke voet gehouden."</p>
      <aside>Lees meer<br/><a href="https://www.voetbalprimeur.be/nieuws/903631/u19-dankt-spelers-van-anderlecht-club-en-standard-voor-0-3-zege-tegen-ijsland.html?itm_source=www.voetbalprimeur.be&amp;itm_medium=highlighted-content">U19 dankt spelers van Anderlecht, Club en Standard voor 0-3-zege tegen IJsland</a></aside>
    </article>
  </body>
</html>