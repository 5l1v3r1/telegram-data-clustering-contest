<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/jolly-suzy-nem-fogadja-el-a-baratnomet/186735"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="Jolly: Suzy nem fogadja el a barátnőmet!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Jolly: Suzy nem fogadja el a barátnőmet!</mark>
      </h1>
      <address><time datetime="2019-11-16T07:00:00+00:00">16 Nov 2019, 07:00</time> by <a rel="author">uv</a></address>
      <p>Elcsendesülni látszik Jolly és Suzy magánéleti drámája, és úgy tűnik, a hónapok óta tartó adok-kapok végül békébe torkollik. Lapunkat meglepve, Tarcsi Zoltán már most is harmóniáról beszélt.</p>
      <p>– Semmi gond nincs köztünk Suzyval. Béke van, ezért is tudunk a mai napig együtt színpadra lépni – kezdte váratlan fordulattal la­punknak az előadó, aki megelégelte a sárdobálást. Jolly azt mondta, mindkettőjüknek volt ideje lenyugodni, és mára sikerült rendezni a kapcsolatukat.</p>
      <p>– Nyilván mindenkiben vannak sérelmek, de lenyugodtunk, nincs harag. Teljesen megváltoztak az érzéseink, és már kö­zömbösek vagyunk egymás iránt – folytatta a mulatós zenész, aki nagyrészt ennek tudja be azt is, hogy gyermeke édesanyjával jövőre már a karrierjüket is külön utakon folytatják. Jolly szerint ugyanis párosuk mára hiteltelenné vált, hiszen míg korábban szerelmespárként énekeltek és valós, gyengéd érzelmek szőtték át az előadásukat, ma elhidegülve állnak együtt a színpadon.</p>
      <figure>
        <img src="http://media.borsonline.hu/cikk/20/192328/big-lead/650x360/2025403_jolly-suzy-8131-fb.jpg"/>
        <figcaption>Korábban még szerelmesként énekelt együtt Suzy és Jolly © Facebook</figcaption>
      </figure>
      <p>– Ez a felállás már nem működik, nem az igazi, és amúgy is végre szeretnék a saját karrieremmel foglalkozni. Egyengettem én már sokak pályafutását, Suzy is táncos volt, akiből énekest csináltam, de most már magamra, a saját zenei utamra akarok koncentrálni – szögezte le Jolly, aki úgy tudja, volt neje pedig új bizniszbe vágott és cukrászdát nyitott.</p>
      <p>Jolly fiókja viszont telik az új szerzeményekkel, éjjel-nappal dalokat ír, új klipet készít és magánélete is kiegyensúlyozott. Lapunknak elárulta, párjával, Szuperák Barbarával a legnagyobb szerelemben él, csak két aprócska bökkenő miatt nem ke­rek egész még minden.</p>
      <p>– Suzy valamiért nem tudja elfogadni az új kapcsolatomat, de azt gondolom, ha majd neki is lesz párja, más lesz a hozzáállása. Részemről még barátok is lehetnénk. A legnehezebb az, hogy a távolság és a munka miatt a kislányomat jóval kevesebbet látom, mint azelőtt – szomorodott el egy pillanatra az énekes.</p>
    </article>
  </body>
</html>