<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/zrostannya-vvp-rinok-zemli-markarova-rozpovila-yak-priskoriti-rozvitok-ekonomiki-novini-ukrajini-50053829.html"/>
    <meta property="og:site_name" content="НВ"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="Маркарова назвала чотири умови, які забезпечать Україні 5−7% зростання економіки на рік"/>
    <meta property="og:description" content="Зростання ВВП України на 5−7% на рік — завдання складне, але здійсненне, вважає міністр фінансів."/>
  </head>
  <body>
    <article>
      <h1>Маркарова назвала чотири умови, які забезпечать Україні 5−7% зростання економіки на рік</h1>
      <h2>Зростання ВВП України на 5−7% на рік — завдання складне, але здійсненне, вважає міністр фінансів.</h2>
      <address>
        <time datetime="2019-11-16T07:00:00+00:00">16 Nov 2019, 07:00</time>
      </address>
      <p>В Україні ще не використані навіть стандартні рецепти економічного зростання. Про це в інтерв'ю <a href="https://magazine.nv.ua/">журналу НВ</a> розповіла міністр фінансів <a href="https://nv.ua/ukr/tags/oksana-markarova.html">Оксана Маркарова</a>.</p>
      <p>«Наприклад, відсутність ринку землі серйозно стримує інвестиції в землю, як наслідок — гальмує продуктивність сільського господарства», — зазначила вона.</p>
      <p>За словами Маркарової, обіцяні прем'єр-міністром Олексієм Гончаруком 5−7% зростання ВВП на рік, — завдання складне, але досяжне. В значній мірі його виконання залежить від прямих інвестицій в економіку.</p>
      <p>«Земля, інвестиції, приватизація, розвиток інфраструктури завдяки концесіям, закон про які вже прийнятий, — ось ті чотири елементи, які дадуть обіцяне зростання», — перерахувала міністр фінансів умови розвитку економіки.</p>
      <p>Також вона зазначила, що проведення земельної реформи має забезпечити додаткове зростання ВВП на 2% і більше на рік.</p>
      <p>Раніше Маркарова заявила, що <a href="https://nv.ua/ukr/biz/finance/peregovori-z-mvf-markarova-zayavila-shcho-diskusiji-ydut-za-normalnim-grafikom-novini-ukrajini-50046049.html">Україна «не випадає з нормального графіка» в переговорах з МВФ</a>.</p>
      <p>
        <b>
          <i>Повну версію інтерв'ю з Оксаною Маркаровою читайте в <a href="https://magazine.nv.ua/journal/3422-journal-no-42.html">журналі НВ № 42</a> від 14 листопада 2019 року.</i>
        </b>
      </p>
    </article>
  </body>
</html>