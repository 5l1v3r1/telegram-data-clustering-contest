<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdiv-se-digitalizira-Veche-sklyuchvame-brak-onlain-914204"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T07:03:00+00:00"/>
    <meta property="og:title" content="Пловдив се дигитализира: Вече сключваме брак онлайн"/>
    <meta property="og:description" content="Молба за сключване на граждански брак в Пловдив вече ще може да се подаде по интернет до &quot;Радостни о..."/>
  </head>
  <body>
    <article>
      <h1>Пловдив се дигитализира: Вече сключваме брак онлайн</h1>
      <address>
        <time datetime="2019-11-16T07:03:00+00:00">16 Nov 2019, 07:03</time>
      </address>
      <p>Молба за сключване на граждански брак в Пловдив вече ще може да се подаде по интернет до "Радостни обреди". Електронната система ще влезе в сила от 1 януари, а от 1 декември ще започнат тестовете на софтуера, научи <b>Plovdiv24.bg.</b></p>
      <p>В момента община Пловдив е единствена в страната, където е внедрено онлайн обслужване на младоженците.</p>
      <p>"Спестяваме ценно време на бъдещите съпружески двойки, тъй като те ще имат възможност по интернет да пуснат заявление за брак, да си резервират дата и час, както и да платят.", обясни Румяна Толова.</p>
      <p>Към момента обаче лично на място трябва да се предаде в "Радостни обреди" само медицинското, което се изисква за брак, и както и да се попълни декларация за семейното положение. Най-голямд облекчение е новата система за младоженците, които живеят в чужбина, но са решили да сключат брак в Пловдив. И през тази година нашенците, заминали извън България, си докарват половинките от Англия, Украйна, Германия, Русия, САЩ, а се е случвало и от Япония и Тайланд.</p>
      <p>Отпада и досегашната практика за записването за брак от 1 ноември  на младоженците, набелязали дати за следващата календарна година.</p>
      <p>За желаещите да сключат брак в Пловдив двойка са предвидени доста улеснения и удобства. </p>
      <p>Младоженците ще получават известия няколко дни преди сватбата, за да подготвят документите. </p>
      <p>Ще разплащат с банкова карта, чрез виртуален ПОС.  Всички ресторанти предлагащи изнесени ритуали ще се промотират на сайта, като последното се прави в подкрепа на бизнеса в Пловдив.</p>
      <p>От през тази година до ноември граждански брак в Пловдив са сключили 1484 двойки. Цените са както следва - 60 лева от понеделник до петък включително и 138 лева в събота и неделя. Регистрацията става в Дома на младоженците на ул. "Христо Г. Данов". Изнесените ритуали за граждански брак пък струват 240 лева.</p>
    </article>
  </body>
</html>