<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1982506_tinedzer-strielal-na-skole-v-den-svojich-narodenin-zomrel-v-nemocnici"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-16T07:44:00+00:00"/>
    <meta property="og:title" content="Tínedžer strieľal na škole v deň svojich narodenín. Zomrel v nemocnici"/>
    <meta property="og:description" content="Strelec zo strednej školy v meste Santa Clarita zastrelil dvoch spolužiakov."/>
  </head>
  <body>
    <article>
      <h1>Tínedžer strieľal na škole v deň svojich narodenín. Zomrel v nemocnici</h1>
      <h2>Strelec zo strednej školy v meste Santa Clarita zastrelil dvoch spolužiakov.</h2>
      <address><time datetime="2019-11-16T07:44:00+00:00">16 Nov 2019, 07:44</time> by <a rel="author">USA/TASR</a></address>
      <p>Svojim zraneniam v piatok v nemocnici podľahol 16-ročný Nathaniel Berhow, ktorý na strednej škole v kalifornskom meste Santa Clarita zastrelil dvoch svojich spolužiakov a ďalších troch zranil. Následne obrátil zbraň proti sebe a spôsobil si strelné poranenie hlavy.</p>
      <p>Nathaniel v den streľby oslavoval svoje 16. narodeniny. Informovala o tom agentúra AFP.</p>
      <p>"Zomrel o 15.32 h (sobota 01.32 h)," potvrdil pre AFP Marvin Crowder z úradu šerifa v okrese Los Angeles.</p>
      <p>Miestom štvrtkovej streľby bola stredná škola vo štvrti Saugus mesta Santa Clarita na severozápadnom okraji aglomerácie Los Angeles. Po streľbe zomreli v nemocnici dvaja študenti školy - 16-ročné dievča a 14-ročný chlapec. Ďalšie tri osoby utrpeli zranenia.</p>
      <figure>
        <img src="https://static.markiza.sk/media/a501/image/file/2/1737/9UVM.california_jpg.jpg"/>
        <figcaption>Streľba na škole v meste Santa Clarita Foto: TASR/AP  </figcaption>
      </figure>
    </article>
  </body>
</html>