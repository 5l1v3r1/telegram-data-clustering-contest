<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597614/martyria-ekapse-57xrono-gia-fotia-stin-eparxia-pafou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T07:36:00+00:00"/>
    <meta property="og:title" content="Μαρτυρία «έκαψε» 57χρονο για φωτιά στην επαρχία Πάφου"/>
    <meta property="og:description" content="Στη σύλληψη 57χρονου κατοίκου Πάφου, προχώρησε χθες η Αστυνομία, για διευκόλυνση των ανακρίσεων σχετικά με διερευνώμενη υπόθεση φωτιάς που ξέσπασε χθες σε..."/>
  </head>
  <body>
    <article>
      <h1>Μαρτυρία «έκαψε» 57χρονο για φωτιά στην επαρχία Πάφου</h1>
      <address><time datetime="2019-11-16T07:36:00+00:00">16 Nov 2019, 07:36</time> by <a rel="author">SigmaLive</a></address>
      <p>Στη σύλληψη 57χρονου κατοίκου Πάφου, προχώρησε χθες η Αστυνομία, για διευκόλυνση των ανακρίσεων σχετικά με διερευνώμενη υπόθεση φωτιάς που ξέσπασε χθες σε κτηνοτροφικό υποστατικό, στην επαρχία Πάφου.</p>
      <p>         </p>
      <p>       Συγκεκριμένα, γύρω στις 4μ.μ. χθες ξέσπασε φωτιά σε κτηνοτροφικό υποστατικό, ιδιοκτησία 49χρονου, που βρίσκεται σε χωριό της επαρχίας Πάφου. Από τη φωτιά, που κατασβέστηκε από μέλη της Πυροσβεστικής Υπηρεσίας, κάηκε αριθμός μπάλων σανού, ενώ ζημιές προκλήθηκαν και στο υποστατικό.</p>
      <p>                Από τις εξετάσεις που ακολούθησαν, εξασφαλίστηκε μαρτυρία εναντίον του 57χρονου, βάσει της οποίας εξασφαλίστηκε δικαστικό ένταλμα σύλληψης του. Γύρω στις 8μ.μ., ο 57χρονος συνελήφθη δυνάμει του δικαστικού εντάλματος και τέθηκε υπό κράτηση για διευκόλυνση των ανακρίσεων.</p>
      <p>                Ο Αστυνομικός Σταθμός Στρουμπιού διερευνά την υπόθεση.</p>
    </article>
  </body>
</html>