<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/isid-lideri-bagdadi-nin-yak-n-akrabas-4-kisi-tutukland"/>
    <meta property="og:site_name" content="euronews"/>
    <meta property="article:published_time" content="2019-11-16T07:30:03+00:00"/>
    <meta property="og:title" content="IŞİD lideri Bağdadi'nin yakın akrabası 4 kişi tutuklandı"/>
    <meta property="og:description" content="Kırşehir merkezli 4 ilde düzenlenen operasyonda gözaltına alınan, IŞİD lideri Ebubekir el-Bağdadi'nin yakın akrabası 25 kişiden 4'ü tutuklandı, ikisi çocuk 21'i ise geri gönderme merkezine ulaştırılmak üzere Valiliğe teslim edildi."/>
  </head>
  <body>
    <article>
      <h1>IŞİD lideri Bağdadi'nin yakın akrabası 4 kişi tutuklandı</h1>
      <address><time datetime="2019-11-16T07:30:03+00:00">16 Nov 2019, 07:30</time> by <a rel="author">Euronews </a></address>
      <p>Kırşehir merkezli 4 ilde düzenlenen operasyonda gözaltına alınan, IŞİD lideri Ebubekir el-Bağdadi'nin yakın akrabası 25 şüpheliden 4'ü tutuklandı.</p>
      <p>Cumhuriyet Başsavcılığından yapılan yazılı açıklamaya göre, IŞİD'e yönelik soruşturma kapsamında, örgütün lideri Bağdadi'nin yakın akrabalarından, Kırşehir'de 11, Samsun'da 5, Ordu'da 3 ve Şanlıurfa'da 6 şüpheli gözaltına alındı.</p>
      <p>Kırşehir Emniyet Müdürlüğündeki sorgularının ardından, tutuklama talebiyle Sulh Ceza Hakimliğine sevk edilen 4 zanlı, "silahlı terör örgütüne üye olmak" suçundan tutuklandı.</p>
      <p>Suça sürüklenen 2 çocuk ile 19 şüpheli ise geri gönderme merkezine ulaştırılmak üzere Kırşehir Valiliğine teslim edildi.</p>
    </article>
  </body>
</html>