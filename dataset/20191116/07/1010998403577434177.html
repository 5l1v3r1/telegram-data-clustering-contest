<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/darzhavata-globjava-158-kashti-za-gosti-s-palna-sankcija-za-obshto-nad-43-mln-leva.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T07:03:00+00:00"/>
    <meta property="og:title" content="Държавата глобява 158 къщи за гости с пълна санкция за общо над 43 млн. лева"/>
    <meta property="og:description" content="Открити засега са 253 производства за общо 46,4 млн. лв"/>
  </head>
  <body>
    <article>
      <h1>Държавата глобява 158 къщи за гости с пълна санкция за общо над 43 млн. лева</h1>
      <h2>Открити засега са 253 производства за общо 46,4 млн. лв</h2>
      <address>
        <time datetime="2019-11-16T07:03:00+00:00">16 Nov 2019, 07:03</time>
      </address>
      <p>Държавният фонд "Земеделие" (ДФЗ) открива процедура по издаване на актове за установяване на публично държавно вземане във връзка с проверка на къщи за гости, съобщиха от фонда.</p>
      <p>До момента са обработени 276 от общо 288 проекта, получили финансиране за изграждане по ПРСР 2007-2013 г.</p>
      <p>Открити засега са 253 производства за общо 46,4 млн. лв. От тях 158 проекта са с наложена пълна санкция от 100 процента за общо 43,1 млн. лв.</p>
      <p>Останалите 95 проекта са с частична санкция, която възлиза на 3,3 млн. лева.</p>
      <p>Проектите, на които не е наложена санкция към момента са 23. По останалите 12 инвестиции още няма произнасяне и са в процес на обработка. За тях е необходимо извършване на детайлизиран анализ и проверка, включително получаване при необходимост на информация и от други институции.</p>
      <p>Най-честите нарушения при проектите за къщи за гости са свързани с неизпълнение на показателите на одобрения бизнес план.</p>
      <p>По-конкретно, установените нарушения за неизпълнение на реализираните приходи от подпомогнатата дейност, неизпълнение на ангажимента за създаване на нови работни места, липса на активи, за които е изплатена субсидията, както и изкуствено създадени условия, с цел получаване на предимство в противоречие с целите на мярката.</p>
      <p>Екипите на ДФЗ провериха общо 295 къщи за гости. От тях 288 проекта бяха в период на мониторинг и 7 - в извън мониторингов период, по постъпили сигнали на журналисти. Проверките бяха извършени в присъствието на медиите. Общата субсидия за всички 288 къщи за гости възлиза на 81 млн. лв.</p>
    </article>
  </body>
</html>