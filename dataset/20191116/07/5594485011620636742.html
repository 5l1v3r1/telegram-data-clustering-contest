<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/newsweek-rusiya-razgrna-nova-baza-v-severna-siriya_news709613.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T07:52:00+00:00"/>
    <meta property="og:title" content="Newsweek: Русия разгърна нова база в Северна Сирия"/>
    <meta property="og:description" content="На нея ще бъдат разположени хеликоптери, което ще позволи на Москва да разшири зоната си на въздушен патрул в граничния регион"/>
  </head>
  <body>
    <article>
      <h1>Newsweek: Русия разгърна нова база в Северна Сирия</h1>
      <h2>На нея ще бъдат разположени хеликоптери, което ще позволи на Москва да разшири зоната си на въздушен патрул в граничния регион</h2>
      <address>
        <time datetime="2019-11-16T07:52:00+00:00">16 Nov 2019, 07:52</time>
      </address>
      <p>https://blitz.bg/svyat/newsweek-rusiya-razgrna-nova-baza-v-severna-siriya_news709613.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573881610-191116062011-660x371.jpg"/>
      </figure>
      <p><b>Разширявайки военното си влияние в региона, Русия е разположила нова въздушна база в Северна Сирия в град Камишли, пише pogled.info, позовавайки се на Newsweek. </b><br/><br/>Според списанието преди всичко на нея ще бъдат разположени хеликоптери, което ще позволи на Москва да разшири зоната си на въздушен патрул в граничния регион, където Русия и Турция играят главната роля след напускането на САЩ.<br/><br/>Русия е разположила нова въздушна база в Северна Сирия в град Камишли в опит да разшири военното си влияние в региона. Така Москва запълва вакуума, оставен след американските сили, които миналия месец напуснаха зоните, граничещи с турската граница.<br/><br/>Ръководителят на новата база Тимур Ходжаев заяви, че на нея ще бъдат базирани вертолети, което ще позволи на руските войски да разширят зоната на патрулиране в граничния регион, в който сега управляват Москва и Турция.<br/><br/>До последния месец Камишли практически беше под тотален контрол на проамериканските сирийски демократични сили (СДС), докато в ръцете на частите, верни на сирийския президент Башар Асад, беше само летището на този град.<br/><br/>Въпреки това, след напускането на САЩ и турската инвазия, СДС бяха принудени да потърсят помощ от Асад и неговите руски покровители. В замяна те им дадоха контрол над няколко ключови града и други области, завзети обратно от "Ислямска държава" по време на кървавата кампания срещу екстремистите.<br/><br/>Американските войски минаха през Камишли миналия месец, насочвайки се към Ирак. Тогава местните жители бомбардираха американските конвои със зеленчуци и камъни, обвинявайки ги, че ги оставят на милостта на турците и протурското опълчение.<br/><br/>Напускането на САЩ беше „безценна стратегическа победа“ за Асад и Русия. На практика без нито един изстрел "режимът" установи контрол над по-голямата част от източната част на страната и успя да удуши ефективно кюрдската квази държава в зародиш.<br/><br/>Междувременно Русия стана централен играч на територията на тази опустошена от войната държава. Според Ходжаев новата база в Камишли - официално известна като авиационна коментадура - ще осигури „непрекъснати полети, безопасността на хеликоптери и охрана и отбрана на тази територия“.<br/><br/>Предполага се, че на базата ще се появят системи за противовъздушна отбрана, център за контрол на полетите и места за медицински прегледи и предполетна подготовка на летателния състав. Първата група хеликоптери вече е пристигнала в базата. Едно от видеата показва как пристига там вертолетът МИ-8, придружен от транспортер и два ударни вертолета Ми-35.<br/><br/>Въпреки изтеглянето на американските войски от региона, в сряда американски войници бяха забелязани близо до Камишли. Хаотичната турска операция доведе до доста несигурна ситуация на земята и САЩ, Русия, СДС и сирийският „режим“ постоянно се засичат помежду си.</p>
    </article>
  </body>
</html>