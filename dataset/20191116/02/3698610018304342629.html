<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sencov-zaklikav-zvilniti-zhurnalista-asyeyeva-329898_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T02:58:00+00:00"/>
    <meta property="og:title" content="Сенцов закликав звільнити журналіста Асєєва"/>
    <meta property="og:description" content="Так званий суд терористичного угруповання ДНР засудив журналіста до 15 років позбавлення волі за шпигунство."/>
  </head>
  <body>
    <article>
      <h1>Сенцов закликав звільнити журналіста Асєєва</h1>
      <h2>Так званий "суд" терористичного угруповання "ДНР" "засудив журналіста до 15 років позбавлення волі за "шпигунство".</h2>
      <address>
        <time datetime="2019-11-16T02:58:00+00:00">16 Nov 2019, 02:58</time>
      </address>
      <p>Екс-політв'язень, український письменник і режисер Олег Сенцов закликав <b><a href="https://dt.ua/UKRAINE/virok-asyeyevu-ye-krichuschoyu-atakoyu-na-vilni-zmi-linkyavichus-327278_.html">звільнити українського журналіста, автора ZN.UA Станіслава Асєєва (Васіна)</a></b>, якого так званий "Верховний суд" терористичного угруповання "ДНР" нещодавно "засудив" до п'ятна<a href="https://dt.ua/UKRAINE/../comment/articles/">Список статей</a>дцяти років позбавлення волі, повідомила директор української служби Радіо Свобода Мар'яна Драч у своєму <a href="https://twitter.com/MaryanaDrach1/status/1195416800068096000">Twitter</a>.</p>
      <p>Зокрема, Сенцов взяв участь у заході Пен-клубу в Лондоні, який почався із флешмобу на підтримку журналіста, який знаходиться у катівнях терористів.</p>
      <figure>
        <img src="https://image.zn.ua/media/images/original/Nov2019/245258.png"/>
        <figcaption>Скріншот</figcaption>
      </figure>
      <p>Станіслав Асєєв, відомий також під псевдонімом Станіслав Васін, з червня 2017 року перебуває у полоні бойовиків "ДНР". Керівництво так званої "республіки" спочатку спростовувало затримання Асєєва, а потім <a href="https://dt.ua/UKRAINE/boyoviki-dnr-pidtverdili-zatrimannya-avtora-dt-ua-stanislava-asyeyeva-248594_.html"><b>визнали, що його затримали та підозрювали у "шпіонажі"</b></a>. Журналіст жив у Донецьку та з початку окупації, писав для таких українських ЗМІ, як "Український тиждень", "Дзеркало тижня", "Радіо Свобода".</p>
      <p>У грудні 2017 року під час обміну утримуваними особами очікувався і обмін Асєєва, однак за кілька тижнів до обміну стало відомо, що <a href="https://dt.ua/UKRAINE/boyoviki-vidmovilisya-obminyuvati-zhurnalista-asyeyeva-263172_.html"><b>бойовики відмовилися відпустити його</b></a>.</p>
      <p>17 серпня 2018-го на російському телеканалі "Россия 24" вийшов сюжет із назвою "Український журналіст-шпигун", в якому український блогер Станіслав <a href="https://dt.ua/UKRAINE/boyoviki-zmusili-zhurnalista-asyeyeva-ziznatisya-v-shpigunstvi-285945_.html"><b>Асєєв "зізнався" у співпраці з українською розвідкою.</b></a></p>
      <p>22 жовтня пропагандистські ресурси угруповання "ДНР" повідомили, що ще в серпні <b><a href="https://dt.ua/UKRAINE/zhurnalista-asyeyeva-v-dnr-zasudili-do-15-rokiv-v-yaznici-326982_.html">Асєєва "засудили" до 15-річного тюремного терміну</a></b>.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>