<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/saglik-bakani-haberimizi-dogruladi-pkk-ya-tibbi-cihaza-sorusturma-baslattik-saglik-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-16T02:00:00+00:00"/>
    <meta property="og:title" content="Sağlık Bakanı haberimizi doğruladı: PKK’ya tıbbi cihaza soruşturma başlattık!"/>
    <meta property="og:description" content="Sağlık Bakanı haberimizi doğruladı: PKK’ya tıbbi cihaza soruşturma başlattık! | aydinlik.com.tr"/>
  </head>
  <body>
    <article>
      <h1>Sağlık Bakanı haberimizi doğruladı: PKK’ya tıbbi cihaza soruşturma başlattık!</h1>
      <address>
        <time datetime="2019-11-16T02:00:00+00:00">16 Nov 2019, 02:00</time>
      </address>
      <p>
        <b>Sağlık Bakanı Fahrettin Koca, Ankara'da bir firmanın, terör örgütü PKK'ya tıbbi cihazlar gönderdiği iddiasına yönelik Tıbbı Cihaz Kurumu tarafından iki müfettiş görevlendirildiğini bildirdi.</b>
      </p>
      <p>AYDINLIK / ANKARA</p>
      <p>Sağlık Bakanı Fahrettin Koca, Meclis’te gazetecilerin sorularını yanıtladı. Koca, Ankara'nın İskitler semtindeki bir firmanın, PYD/YPG terör örgütüne tıbbi cihaz gönderdiği iddialarına ilişkin açıklama yaptı. Koca, Aydınlık’ın “Sağlık Bakanlığı PKK/PYD’ye silah gönderen firma hakkında soruşturma başlattı” haberini doğruladı. Fahrettin Koca şöyle konuştu: “Cihazlarla ilgili Titck kurumumuz var. Titck kurumu bu iddialarla ilgili iki müfettiş görevlendirdi. Bize gelen herhangi bir durum yok. İdari bir soruşturma başlatıldı. Bununla ilgili bulgularımızı güvenlik birimlerimize veriyor olacağız. Daha fazla bilgi vermem, soruşturmanın selameti açısından doğru olmaz.”</p>
      <p>Haberimizde Ankara İskitler semtinde faaliyet gönderen bir firmanın Suriye’de PKK/PYD hastanelerine tıbbi cihaz sattığını belirtmiş, firma sahiplerinin İsrail ve Suudi Arabistan’la ilişkilerine dikkat çekmiştik. Irak’a yapılmış gibi gösterilen tıbbi cihazlar, Irak üzerinden Suriye’ye geçiriliyor ve PKK/PYD’ye teslim ediliyor. Aynı firma farklı şirketler kurarak Çin’den de tıbbi cihaz ithal edip PKK/PYD’ye veriyor. Firmanın Sincar’daki PKK’nın ihtiyaçlarını da karşıladığına ilişkin bilgiler bulunuyor.</p>
      <related>
        <h4>Benzer Haberler</h4>
        <a href="https://www.aydinlik.com.tr/emek/2017-subat/calisma-bakani-emeklilik-haberimizi-dogruladi"/>
        <a href="https://www.aydinlik.com.tr/saglik-bakani-ndan-sma-hastalarina-ilac-temini-icin-sureci-baslattik-saglik-kasim-2018-2"/>
        <a href="https://www.aydinlik.com.tr/pkk-nin-tibbi-cihazlari-turk-firmasindan-turkiye-kasim-2019-1"/>
        <a href="https://www.aydinlik.com.tr/abd-pyd-nin-firat-in-dogusuna-gectigini-dogruladi-dunya-eylul-2017"/>
      </related>
    </article>
  </body>
</html>