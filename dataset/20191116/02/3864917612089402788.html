<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819450-kabmin-sprostiv-nizku-burokraticnih-procedur.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T02:38:00+00:00"/>
    <meta property="og:title" content="Кабмін спростив низку бюрократичних процедур"/>
    <meta property="og:description" content="Уряд ухвалив рішення, відповідно до якого втрачене або викрадене посвідчення водія можна буде відновити в режимі онлайн."/>
  </head>
  <body>
    <article>
      <h1>Кабмін спростив низку бюрократичних процедур</h1>
      <h2>Уряд ухвалив рішення, відповідно до якого втрачене або викрадене посвідчення водія можна буде відновити в режимі онлайн.</h2>
      <address>
        <time datetime="2019-11-16T02:38:00+00:00">16 Nov 2019, 02:38</time>
      </address>
      <p>Про це інформує <a href="https://www.kmu.gov.ua/news/uryad-perevodit-nizku-byurokratichnih-procedur-u-cifrovij-format">Урядовий портал</a>.</p>
      <p>«Можна буде відновити втрачені або викрадені посвідчення водія за допомогою онлайн-процедури. Вже незабаром їх можна буде замовити через електронний кабінет водія або через Єдиний державний портал адміністративних послуг. Нові правила наразі стосуються посвідчень нового зразка, що видані після 1 січня 2013 року», - йдеться в повідомленні.</p>
      <p>Зазначається, що Кабмін також схвалив проєкт закону, який спростить отримання безоплатної адвокатської допомоги для малозабезпечених громадян. По неї можна буде звертатися без довідки про доходи. Проєкт закону буде невдовзі переданий до <a href="https://www.ukrinform.ua/tag-verhovna-rada">Верховної Ради</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2815873-cifrova-model-teritorii-ukraini-mae-buti-do-kinca-2020-roku-goncaruk.html">Цифрова модель території України має бути до кінця 2020 року - Гончарук</a>
      </blockquote>
      <p>Окрім того, уряд запровадив компенсацію поштових витрат у судових справах для малозабезпечених громадян.</p>
      <p>«Зокрема, держава буде відшкодовувати витрати на відправлення рекомендованих листів в апеляційних провадженнях, які раніше оплачували самі громадяни. Це покращить якість надання правової допомоги людям, які не можуть її оплатити», - наголошують в уряді.</p>
    </article>
  </body>
</html>