<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955908"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T02:15:51+00:00"/>
    <meta property="og:title" content="‘సబ్‌కా విశ్వాస్’ను సద్వినియోగం చేసుకోండి"/>
    <meta property="og:description" content="ADVT"/>
  </head>
  <body>
    <article>
      <h1>‘సబ్‌కా విశ్వాస్’ను సద్వినియోగం చేసుకోండి</h1>
      <address>
        <time datetime="2019-11-16T02:15:51+00:00">16 Nov 2019, 02:15</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>జీఎస్‌టీ అదనపు కమిషనర్‌ బాలకిషన్‌ రాజు</b>
        </li>
      </ul>
      <p><b>ఖమ్మం:</b> సర్వీస్‌ టాక్స్‌తోపాటు సెంట్రల్‌ ఎక్సైజ్‌ బకాయిదారుల కోసం కేంద్ర ప్రభుత్వం ఇటీవల ప్రవేశపెట్టిన సబ్‌కావిశ్వాస్‌ స్కీమ్‌ను సద్వినియోగం చేసుకోవాలని వస్తుసేవల పన్ను (జీఎ్‌సటీ) రాష్ట్ర అదనపు కమిషనర్‌ కె బాలకిషన్‌ రాజు సూచించారు. శుక్రవారం నాడిక్కడ ఆయన విలేకరుల సమావేశంలో మాట్లాడుతూ.. వస్తు సేవల పన్ను అమల్లోకి వచ్చిన తర్వాత పాత బకాయిలను ప్రభుత్వం వదులుకోదని, ఇలాంటి ఆలోచనలు సరికాదన్నారు. పాత బకాయిదారులకు సువర్ణ అవకాశంగా సబ్‌కావిశ్వాస్‌ పథకాన్ని కేంద్రం అమల్లోకి తీసుకువచ్చిందని, స్పెషల్‌ డ్రైవ్‌ ద్వారా పాత బకాయిల వసూళ్ల కార్యక్రమం చేపడుతున్నామని వివరించారు.</p>
      <p> డిసెంబరు 11 వరకు ఈ స్కీమ్‌ అమల్లో ఉంటుందని, ఈలోపు వ్యాపార, పారిశ్రామిక వర్గాల వారు దరఖాస్తు చేసుకోవాలని కేసును బట్టి 70 శాతం వరకు గరిష్ఠంగా పన్ను మినహాయింపు లభిస్తోందన్నారు. వడ్డీ, జరిమానాలు కూడా కట్టనవసరంలేదని, అలాగే క్షమాభిక్ష పథకం కింద కూడా కొంత ఉపశమనం లభిస్తుందని ఆయన వివరించారు. నోటీసులు పొందిన వారు స్వచ్ఛందంగా సబ్‌కావిశ్వాస్‌ కింద దరఖాస్తు చేసుకోవాలని, డిసెంబరు 31 తర్వాత ఎలాంటి బకాయిదారులనైనా ఉపేక్షించేది లేదన్నారు. </p>
      <p>గ్రానైట్‌, ఇతర మైనింగ్‌ రంగాల్లో ఉన్నవారు ప్రభుత్వానికి చెల్లించే రాయల్టీపైనా జీఎ్‌సటీ చెల్లించాల్సి ఉంటుందని, ఇలా చెల్లించని గ్రానైట్‌ క్వారీల యజమానులకు నోటీసులు పంపుతామన్నారు. వస్తుసేవల పన్ను అమలుకు సంబంధించి ప్రభు త్వం వ్యాపార, పారిశ్రామిక వర్గాలకు ఎప్పటికప్పుడు తగిన సూచనలు అందిస్తుందని, వాటిని జాగ్రత్తగా పరిశీలించి ఏవైనా ఇబ్బందులుంటే అధికారుల దృష్టికి తీసుకురావాలని వివరించారు. వస్తు పన్నులకు సంబంధించి ఎవరైనా ఎగవేతకు పాల్పడినట్టు సమాచారమిస్తే వారికి తగిన ప్రోత్సాహకాలు ఇస్తామన్నారు. ఈ సమావేశంలో ఖమ్మం డివిజనల్‌ సహాయక కమిషనర్‌ మితోష్‌ రాఘవన్‌, ఇంటలిజెన్స్‌ సూపరింటెండెంట్‌ శైలేంద్ర కుమార్‌ పాల్గొన్నారు.</p>
    </article>
  </body>
</html>