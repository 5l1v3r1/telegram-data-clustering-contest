<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-20-percent-infection-cases-in-throat-and-nose-increased-due-to-increased-pollution-2851856.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T02:04:47+00:00"/>
    <meta property="og:title" content="प्रदूषण बढ़ने से गले और नाक में बढ़े 20 फीसदी संक्रमण के मामले"/>
    <meta property="og:description" content="मौसम में बदलाव और प्रदूषण में इजाफा होने के कारण गले में खराश, जुकाम-खांसी, बदन दर्द और बुखार के मामले 15 से 20 फीसदी तक बढ़ गए हैं। एम्स के मेडिसिन विभाग के डॉ. प्रोफेसर नवल विक्रम का कहना है कि..."/>
  </head>
  <body>
    <article>
      <h1>प्रदूषण बढ़ने से गले और नाक में बढ़े 20 फीसदी संक्रमण के मामले</h1>
      <address><time datetime="2019-11-16T02:04:47+00:00">16 Nov 2019, 02:04</time> by <a rel="author">वरिष्ठ संवाददाता ,नई दिल्ली</a></address>
      <p>मौसम में बदलाव और प्रदूषण में इजाफा होने के कारण गले में खराश, जुकाम-खांसी, बदन दर्द और बुखार के मामले 15 से 20 फीसदी तक बढ़ गए हैं। एम्स के मेडिसिन विभाग के डॉ. प्रोफेसर नवल विक्रम का कहना है कि सुबह और शाम प्रदूषण और दिन व रात के तापमान में अंतर की वजह से ज्यादा लोगों को इस तरह की परेशानी हो रही है। इस कारण गले में खराश, जुकाम-खांसी और बुखार के मरीज बढ़ गए हैं।</p>
      <p><b>प्रतिरोधक क्षमता घट जाती है : </b>डॉ. प्रोफेसर नवल विक्रम का कहना है कि   सुबह और शाम को ठंड बढ़ जाती है तो पीएम 2.5 और इससे छोटे माइक्रोन के आकार के प्रदूषण कण जमीन की सतह के आसपास ही रहते हैं।</p>
      <p>ये कण इतने छोटे होते हैं कि हमारे शरीर की सांस नली के जरिए खून में घुल जाते हैं। इससे प्रतिरोधक क्षमता कम हो जाती है। इस वजह से दमे के मरीजों को सांस लेने में दिक्कत और अन्य लोगों को गले में खराश होती है। इसके साथ ही बुखार भी हो सकता है। </p>
      <p><b>प्रदूषण से हो रहीं हैं ये समस्याएं- </b>-नाक में जलन<br/>-गले में जलन, सूखापन, खांसी<br/>-बदन दर्द <br/>-एक या दो दिन तक बुखार </p>
    </article>
  </body>
</html>