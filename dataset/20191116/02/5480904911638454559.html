<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/zemrel-strelec-ktery-na-kalifornske-skole-zabil-dva-spoluzaky/1821711?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T02:30:00+00:00"/>
    <meta property="og:title" content="Zemřel střelec, který na kalifornské škole zabil dva spolužáky"/>
    <meta property="og:description" content="Los Angeles - V nemocnici zemřel šestnáctiletý střelec, který ve čtvrtek na střední škole v kalifornském městě Santa Clarita zabil dva spolužáky a další tři zranil. Informovala o tom agentura AP s odvoláním na policii. Motiv útoku podle policie zatím zůstává neznámý."/>
  </head>
  <body>
    <article>
      <h1>Zemřel střelec, který na kalifornské škole zabil dva spolužáky</h1>
      <address><time datetime="2019-11-16T02:30:00+00:00">16 Nov 2019, 02:30</time> by <a rel="author" href="http://www.ctk.cz/" target="_blank">ČTK</a></address>
      <p>Los Angeles - V nemocnici zemřel šestnáctiletý střelec, který ve čtvrtek na střední škole v kalifornském městě Santa Clarita zabil dva spolužáky a další tři zranil. Informovala o tom agentura AP s odvoláním na policii. Motiv útoku podle policie zatím zůstává neznámý.</p>
      <p>Chlapec, podle učitelů klidný a tichý, přišel ve čtvrtek ráno do školy a na nádvoří z batohu vytáhl pušku. Pak začal střílet, sice metodicky, ale bez zjevného cíle. Zásobník vyprázdnil během čtvrt minuty.</p>
      <p>Poslední náboj si nechal pro sebe, ale rána do hlavy nebyla bezprostředně smrtelná. Podle policie chlapec zemřel v nemocnici v pátek odpoledne za přítomnosti své matky.</p>
      <p>Útok se odehrál v den chlapcových narozenin. Podle policie nebyl nalezen žádný dopis na rozloučenou, vzkaz či deník.</p>
    </article>
  </body>
</html>