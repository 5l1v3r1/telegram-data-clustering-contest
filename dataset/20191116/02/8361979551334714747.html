<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/bekirovu-zroblyat-shche-odnu-operaciyu-novini-ukrajini-50053885.html"/>
    <meta property="og:site_name" content="НВ"/>
    <meta property="article:published_time" content="2019-11-16T02:43:00+00:00"/>
    <meta property="og:title" content="Звільненому з полону РФ Бекірову зроблять ще одну операцію"/>
    <meta property="og:description" content="Активісту Едему Бекірову, якого звільнили з російського полону в межах обміну, планують зробити ще одну операцію."/>
  </head>
  <body>
    <article>
      <h1>Звільненому з полону РФ Бекірову зроблять ще одну операцію</h1>
      <h2>Активісту Едему Бекірову, якого звільнили з російського полону в межах обміну, планують зробити ще одну операцію.</h2>
      <address>
        <time datetime="2019-11-16T02:43:00+00:00">16 Nov 2019, 02:43</time>
      </address>
      <p>Про це <a href="https://www.ukrinform.ua/rubric-crimea/2819430-bekirovu-planuut-zrobiti-cergovu-operaciu.html">Укрінформу </a>розповіла дружина активіста Гульнара Бекірова.</p>
      <p>«Продовжується його лікування в Інституті ортопедії та травматології у Києві. Три тижні зараз його „прокапають“. 25 листопада планується у Феофанії ще одна операція стентування судин ніг», — сказала Бекірова.</p>
      <p>Гульнара Бекірова розповіла, що у лікарні її чоловіка відвідують і кияни, і мешканці інших регіонів, а також кримчани, зокрема родичі політв'язнів. «Це дуже зворушливо, емоційно», — наголосила вона.</p>
      <p>На початку вересня звільненому в рамках обміну утримуваними особами з РФ <a href="https://nv.ua/ukr/ukraine/events/edem-bekirov-perenis-operaciyu-novini-ukrajini-50042086.htmlhttps:/nv.ua/tags/%D1%8D%D0%B4%D0%B5%D0%BC+%D0%B1%D0%B5%D0%BA%D0%B8%D1%80%D0%BE%D0%B2.html">політв'язню Едему Бекірову зробили операцію.</a></p>
      <p>Нагадаємо, 7 вересня 35 українських політв'язнів повернулися до Києва в рамках <a href="https://nv.ua/specials/obmen-plennymi.html">обміну полоненими з РФ</a>.</p>
    </article>
  </body>
</html>