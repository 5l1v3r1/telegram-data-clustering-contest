<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/dirijabil-de-cinci-stele-18556862"/>
    <meta property="og:site_name" content="BusinessMagazin"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Dirijabil de cinci stele"/>
    <meta property="og:description" content="Dacă eroii lui Jules Verne şi-au petrecut cinci săptămâni în balon, amatorii de aventuri cu aerostatul vor putea opta pentru o călătorie de 38 de ore de la Svalbard, din Norvegia, la Polul Nord şi înapoi,..."/>
  </head>
  <body>
    <article>
      <h1>Dirijabil de cinci stele</h1>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://www.businessmagazin.ro/autor/loredana-fratila-cristescu" target="_blank">Loredana Fratila-Cristescu</a></address>
      <h3>Dirijabil de cinci stele</h3>
      <p>Dacă eroii lui Jules Verne şi-au petrecut cinci săptămâni în balon, amatorii de aventuri cu aerostatul vor putea opta pentru o călătorie de 38 de ore de la Svalbard, din Norvegia, la Polul Nord şi înapoi, oferită cu începere din 2023 de compania suedeză OceanSky Cruises.</p>
      <p>Un bilet la bordul a ceea ce este prezentat a fi un hotel de cinci stele zburător costă 79.000 de dolari, scrie Financial Times,  iar vehiculul cu care se va face excursia este un dirijabil modern, Airlander 10 aflat în prezent în faza de testare şi construit de compania britanică Hybrid Air Vehicles. Pentru ca acest voiaj la Polul Nord, la fel ca şi alte potenţiale călătorii către alte obiective, să devină realitate, Hybrid Air Vehicles mai trebuie însă să găsească finanţare pentru a construi primele sale dirijabile exploatabile comercial. </p>
    </article>
  </body>
</html>