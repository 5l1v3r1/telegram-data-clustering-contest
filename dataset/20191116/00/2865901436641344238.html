<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-subota-skoro-pa-savrseno/342658"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="REZZIME DANA (subota): Skoro pa savršeno"/>
    <meta property="og:description" content="Pogledajte ko vam je 16. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (subota): Skoro pa savršeno</h1>
      <h2>Pogledajte ko vam je 16. novembra doneo novac, a ko vas je prodao...</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p><b>NAPOMENA:</b> <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://www.mozzartsport.com/fudbal/vesti/predlozzi-i-tipovanja-subota-euro-kvalifikacije-nase-nasusne/342615">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali.</p>
      <p>
        <b>ZAOKRUŽENO</b>
      </p>
      <p><b>HRVATSKA - SLOVAČKA (tip 1, kvota 1,47) - 3:1</b><br/>Hrvatska je suviše ozbiljan tim, napumpan samopouzdanjem i kvalitetom sa prethodnih takmičenja, da bi dozvolio da se saplete na poslednjoj stepenici. Slovaci su odigrali muški, barem u prvom poluvremenu. Slutilo je u jednom trenutku da će Hrvatsku zahvatiti fudbalski potop svetskih razmera, ali kada im je “glava bila u torbi”, učenici Zlatka Dalića su okrenuli rezultat i plasirali se na smotru najboljih evropskih selekcija. Na kraju je bilo 3:1 protiv Slovačke posle preokreta. </p>
      <p>Opširnije <b><a href="https://www.mozzartsport.com/fudbal/vesti/ipak-su-klasa-video/342668">OVDE</a></b>.</p>
      <p><b>AUSTRIJA - SEVERNA MAKEDONIJA (tip 1, kvota 1,25) - 2:1</b><br/>Austrija slavi drugi uzastopni plasman na Evropski šampionat! Sigurnom partijom i pobedom protiv Severne Makedonije (2:1) četa nemačkog stručnjaka Franka Fode napravila je lep uspeh u grupi sa dominantnom Poljskom koja je večeras trijumfom u Izraelu (2:1) osigurala prvo mesto. Tako mečevi poslednjeg kola u grupi G neće imati nikakav značaj. </p>
      <p>Opširnije <b><a href="https://www.mozzartsport.com/fudbal/vesti/austrijanci-overili-euro-imace-sta-da-ponude-dogodine/342667">OVDE</a></b>.</p>
      <p><b>AZERBEJDŽAN - VELS (tip 2, kvota 1,45) -  0:2</b><br/>Velšani su uspešno preskočili Azerbejdžan za samo pola sata na krilima mlade zvezde Liverpula Harija Vilsona. Selekcija Rajan Gigsa slavila je u Bakuu sa 2:0, a ofanzivni vezista na pozajmici u Bornmutu istakao se golom i asistencijom. Ovom pobedom Ostrvljani su prišli Mađarima na bod i imaće meč loptu u poslednjem kolu u utorak uveče pred svojom publikom protiv naših severnih suseda da u direktnom duelu izbore plasman na EURO. </p>
      <p>Opširnije <b><a href="https://www.mozzartsport.com/fudbal/vesti/ne-moze-im-niko-nista-braca-azar-izudarala-rusiju-slovenci-potpisali-otkaz-slavisi-stojanovicu-video/342656">OVDE</a></b>.</p>
      <p><b>SLOVENIJA - LETONIJA (tip 1, kvota 1,10) - 1:0</b><br/>Pogodak odluke na utakmici sa Letonijom u Ljubljani zapravo je bio autogol gostujućeg fudbalera Tarasovsa u 53. minutu kojim je verovatno potpisan i otkaz na klup Letonaca i za nekadašnjeg trenera Crvene zvezde Slavišu Stojanovića. Očekivalo se da Slovenci odrade posao, možda to nije bilo toliko ubedljivo, ali je domaća reprezentacija obradovala svoje navijače pobedom. A i vas koji ste igrali keca.</p>
      <p>Opširnije <b><a href="https://www.mozzartsport.com/fudbal/vesti/ne-moze-im-niko-nista-braca-azar-izudarala-rusiju-slovenci-potpisali-otkaz-slavisi-stojanovicu-video/342656">OVDE</a></b>.</p>
      <p> </p>
      <p><b>NEMAČKA - BELORUSIJA (tip 1, kvota 1,05) - 4:0</b><br/>Učinilo se mnogima da je jedna od najbolji reprezentacija sveta Nemačka u kanalu posle prošlogodišnje loše forme u Ligi nacija, ali korak po korak, mic po mic i četa Jogija Leva ponovo postaje ono što je bila. Onakva na kakvu smo navikli. Panceri su prošli kroz cilj i obezbedili plasman na završni turnir nakon ubedljive pobede nad Belorusijom od 4:0.</p>
      <p>Opširnije <b><a href="https://www.mozzartsport.com/fudbal/vesti/gotovo-je-nemacka-pokerom-a-holandija-nulom-do-plasmana-na-euro-video/342666">OVDE</a></b>.</p>
      <p><b>RUSIJA - BELGIJA (tip 2, kvota 2,00) - 1:4</b><br/>Jedna od najboljih selekcija u ovim kvalifikacijama Belgija uspešno je izvršila i desant u Rusiju. Ubedljivim trijumfom od 4:1 i sa nova tri boda se približila perfektnom učinku od svih deset pobeda u kvalifikacijama za Evropsko prvenstvo. Da bi puleni Roberta Martineza ostvarili rekord potrebno je da u utorak uveče u Briselu preslišaju i Kipar, ali kako trenutno igraju taj meč će biti samo formalnost.</p>
      <p>Opširnije <b><a href="https://www.mozzartsport.com/fudbal/vesti/ne-moze-im-niko-nista-braca-azar-izudarala-rusiju-slovenci-potpisali-otkaz-slavisi-stojanovicu-video/342656">OVDE</a></b>.</p>
      <p><b>DANDI JUNAJTED - KVIN OF SAUT (tip 1, kvota 1,50) - 3:0</b><br/>Kladili ste se na Dandi i bili ste u pravu. Ovaj tim dočekao je Kvin of Saut i ubedljivom igrom uspeo je da dođe do važne pobede od 3:0. Možemo da kažemo da je najveći deo posla Dandi odradio u prvih 45 minua kada je preko Mekmilana u 22. minutu i Klarka u 46. uspeo da dođe do sigurnih 2:0. Posle toga je sve bilo lagano odrađivanje posla.</p>
      <p><b>KOVENTRI - ROČDEJL (tip 1, kvota 1,60) - 2:1</b><br/>Zaokružili ste ovaj par, ali nije to bilo nimalo jednostavno. Jer, Ročdejl je poveo u 28. minutu preko Hendersona. Koventri je prvo došao do izjednačenja preko Šiplija u 42. minutu, a prelomio je utakmicu tek u drugom poluvremenu. Strelac odlučujućeg gola bio je Volš u 72. minutu utakmice.</p>
      <p><b>BLEKPUL - VIMBLDON (tip 1, kvota 1,65) - 2:0</b><br/>Posle prvih 45 minuta utakmice sigurno ste bili u situaciji da ste razmišljali da li ste ovde dobro tipovali, ali se na kraju ispostavilo da ste dobro odlučili. Blekpul je u nastavku meča preko Gnanduilea koji je dao dva gola prelomio susret. Postigao je golove u 51. i 81. minutu i tako je Blekpul stigao do važnog trijumfa.</p>
      <p>
        <b>PRECRTANO</b>
      </p>
      <p><b>SEVERNA IRSKA - HOLANDIJA (tip 2, kvota 1,50) - 0:0</b><br/>Najveće razočaranje dana priredili su Holanđani. Gostovali su Severnoj Irskoj i ne da nisu pobedili nego su bili na ivici poraza. Najbolju šansu na meču imala je Severna Irska u 32. minutu kada je Dejvis promašio penal, a posle toga nijedna od ekipa nije uspela da se upiše u listu strelaca. Do kraja je ostalo 0:0.</p>
      <p>FOTO: Reuters</p>
    </article>
  </body>
</html>