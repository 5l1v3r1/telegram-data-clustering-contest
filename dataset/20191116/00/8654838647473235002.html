<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/tik-tok-salvini-ci-prova-ma-utenti-rivoltano-contro.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Tik Tok, Salvini ci prova, ma gli utenti gli si rivoltano contro"/>
    <meta property="og:description" content="Salvini è sbarcato su Tik Tok senza provare a capire la piattaforma e si è ritrovato sommerso dai commenti negativi che lo invitano ad andarsene.. Negli ultimi tempi Matteo Salvini ha provato a sb..."/>
  </head>
  <body>
    <article>
      <h1>Tik Tok, Salvini ci prova, ma gli utenti gli si rivoltano contro</h1>
      <h2>Salvini è sbarcato su Tik Tok senza provare a capire la piattaforma e si è ritrovato sommerso dai commenti negativi che lo invitano ad andarsene.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p>Negli ultimi tempi <b>Matteo Salvini</b> ha provato a sbarcare su <b>Tik Tok</b>, il social network pieno di contenuti leggerissimi dove i giovani postano soprattutto piccole <b>clip musicali</b> mettendosi in mostra per i loro coetanei. Probabilmente il suo obiettivo era quello di provare a intercettare i voti delle nuove generazioni, entrando a casa loro. Purtroppo per lui il tentativo è stato un flop completo e ora gli utenti di Tik Tok vogliono rimandarlo a casa sua, su Twitter.<br/><br/>Salvini ha pubblicato <b>tre video</b> su Tik Tok: uno in cui stringe le mani a dei carabinieri; il secondo registrato durante un talk show in cui si scaglia contro gli immigrati e il terzo in cui fa la parodia di Super Quark illustrando le caratteristiche di un albero secolare dell'Umbria.<br/><br/>I tre video non hanno incontrato i favori degli utenti di Tik Tok, che di Carabinieri, talk show politici e brutte parodie non ne vogliono sapere nulla. Molti si sono scatenati nei commenti, invitandolo a disinstallare l'applicazione e facendogli presente che la comunità di Tik Tok è quantomai variegata in termini di generi sessuali e di etnie. Qualcuno gli ha anche fatto notare che non ha capito come funziona Tik Tok e che lì la sua propaganda politica è completamente fuori luogo.<br/><br/>Insomma, ci troviamo di fronte a un flop completo per il <b>Capitano</b>, che ha sbagliato completamente social e target per la sua <a href="https://multiplayer.it/notizie/facebook-registrava-chat-audio-utenti-pagando-compagnie-esterne-trascriverle.html">comunicazione</a>.</p>
      <figure>
        <img src="https://multiplayer.net-cdn.it/thumbs/images/2015/08/28/salvenee_675_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.tpi.it/politica/salvini-tik-tok-flop-social-insulti-utenti-20191115498023/?fbclid=IwAR2BkdIPZEL0rBDp3W6vXCrgGGgnqCHJK8zceo9oz9KSjE6boxlYtvukC2Q">Fonte</a>
        </li>
      </ul>
    </article>
  </body>
</html>