<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milinkovic-savic-razocarao-nista-od-otkupa/342614"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Milinković Savić razočarao, ništa od otkupa"/>
    <meta property="og:description" content="Vraća se u Torino"/>
  </head>
  <body>
    <article>
      <h1>Milinković Savić razočarao, ništa od otkupa</h1>
      <h2>Vraća se u Torino</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Prema poslednjim informacijama iz Belgije, belgijski Standard iz Liježa neće otkupiti srpskog golmana <b>Vanju Milinković Savića</b> koji je prošlog leta dopšao na pozajmicu iz Torina.</p>
      <p>Standard je letos ostao bez prvog golmana <b>Giljerma</b> <b>Očoe</b> koji se vratio kući, u meksičku Ameriku. Belgijski klub je tada ostao sa neiskusnim <b>Bodarom</b> i preiskusnim <b>Žileom</b> za kojeg se nije ni znalo hoće li nastaviti karijeru ili će okačiti kopačke o klin. Standard je tada odlučio da iz Torina dovede srpskog golmana <b>Vanju</b> <b>Milinković</b> <b>Savića</b> koji je u italijanskom klubu bio rezerva neprikosnovenom <b>Siriguu</b>. Standard je doveo Srbina na pozajmicu s pravom otkupa po ceni od 3.500.000 evra.</p>
      <p>Međutim, <b>Milinković</b> <b>Savić</b> nije zadovoljio u Liježu i prema pisanju lokalnih medija, Standard neće iskoristiti opciju da ga otkupi već će ga vratiti u Torino. Trener <b>Mišel</b> <b>Prudom</b>, jinače jedan od najboljih golmana u istoriji Belgije i Evrope, nije zadovoljan onime što je mladi Srbin pokazao do sada.</p>
      <p>U borbi za prvog golmana, <b>Bodar</b> se nametnio kao prvi <b>Prudomov</b> izbor u prvenstvu i odigrao je svaki minut dok je <b>Vanja</b> <b>Milinković Savić</b> dobijao šansu na mečevima Lige Evrope. U tri meča grupne faze, Srbin je branio kući protiv Gimaraeša (2:0) i u gostima protiv Arsenala (0:4) i Ajntrajhta (1:2). Sa šest primeljnih golova na tri utakmice, nije ispunio očekivanja, a potom je došla i povreda lista koja ga je izbacila iz konkurencije za tim na poslednjim utakmicama.</p>
      <p>Italijanski mediji nagoveštavaju da bi jednogodipnja pozajmica mogla da bude raskinuta već u januaru ako Torino pronađe neki drugi klub koji bi pružio šansu <b>Milinković</b> <b>Saviću</b>.+</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/13.11.2019/4.podrska%20razvoju%20saha%201080x1080.jpg"/>
      </figure>
    </article>
  </body>
</html>