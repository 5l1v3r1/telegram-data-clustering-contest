<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/muski-otpor-fmp-a-ali-ipak-nedovoljan-za-cedevitu/342662"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Muški otpor FMP-a, ali ipak nedovoljan za Cedevitu"/>
    <meta property="og:description" content="Tim Slavena Rimca slavio s 93:89"/>
  </head>
  <body>
    <article>
      <h1>Muški otpor FMP-a, ali ipak nedovoljan za Cedevitu</h1>
      <h2>Tim Slavena Rimca slavio s 93:89</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>
        <b>Sutra jeste večiti derbi, ali je i susret Cedevita Olimpije i FMP-a veliki derbi ovog kola ako gledamo tabelu. Radi se o dve ekipe koje su uz Budućnost do sada pokazale najviše, i može da se kaže da su večeras opravdali očekivanja i odigrali dobar duel u Ljubljani. FMP je pružio muški otpor favorizovanim Zmajevima i pao u poslednjim minutima - 93:89. Odlična utakmica u Stožicama.</b>
      </p>
      <p>Cedevita je većim delom utakmice imala inicijativu, FMP se vraćao dobrom igrom ispod koša, prišao u potpunosti u poslednja dva minuta utakmice trojkom Đokovića uz faul, ali je potom napravio grešku u dodavanju u sledećem napadu, <b>Mekintajer </b>je pogodio i tu je bio kraj, uprkos sjajnoj trojci <b>Jeremića </b>iz okreta.</p>
      <p><b>Mekintajer </b>je dao 21 poen, a <b>Boutrajt </b>je dodao 15. Kod FMP-a je <b>Đorđević </b>ubacio 17, a <b>Jeremić </b>11.</p>
      <p>Možemo reći da je to od samog starta bila vrlo zanimljiva utakmica, čak i atraktivna uz zakucavanja, dve uzastopne blokade <b>Pecarskog</b>, ali uz malo slabiji procenat šuta. FMP je imao snagu u tome što je veliki broj igrača davao doprinos, a može se reći da je Cedevita Olimpija upravo tako odgovorila.</p>
      <p>Sa poenima <b>Simonovića</b>, <b>Krušlina</b>, <b>Blažiča </b>i <b>Miler Mekintajera </b>Cedevita je uspevala da drži prednost i u samoj završnici prvog poluvremena da dođe do šest poena prednosti - 45:39. To je značilo da je tim Slavena Rimca u drugom poluvremenu imao ulogu favorita pre svega zbog dobre ofanzive, a manje zbog snažne odbrane.</p>
      <p>Kao da je taj dobar finiš prvog poluvremena dao krila Cedeviti koja je dala po gasu na startu drugog dela i brzo otišla na 10 poena razlike posle odlične igre Jake Blažiča koji je trojkama odlepio svoj tim na malo sigurniju razliku. Tu se očekivala reakcija FMP-a.</p>
      <p>Daleko od toga da je tada utakmica bila prelomljena, to je FMP znao, povezao nekoliko dobrih napada koje je završio u reketu preko Tejića i Đorđevića i tako se vratio u egal meč. Boutrajt je trojkama ubio u pojam malo mladi tim FMP-a i tako je Cedeviota na ulasku u poslednju deonicu imala 73:63.</p>
      <p>Vratio se FMP i na dva poena zaostatka, ali nije imao snage za preokret...</p>
      <p>
        <b>ABA LIGA, 7. KOLO</b>
      </p>
      <p>
        <b>Subota</b>
      </p>
      <p>Igokea - Budućnost 72:83<br/>/Von 20 - Ivanović 18/</p>
      <p>Cedevita Olimpija - FMP 93:89<br/>/Miler Mekintajer 21 - Đorđević 17/</p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4524093">12.00: (3,50) Mega Bemaks - Primorska (1,45)</a>
        </b>
        <br/>
        <b>
          <a href="https://www.mozzartbet.com/sr#/match/4524094">18.00: (1,17) Mornar - Zadar (5,50)</a>
        </b>
        <br/>
        <b>
          <a href="https://www.mozzartbet.com/sr#/match/4524101">20.00: (1,80) Partizan - Crvena zvezda (2,15)</a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4524097">18.00: (1,55) Cibona - Krka (2,70)</a>
        </b>
      </p>
      <figure>
        <img src="https://mozzartsport.com/upload/CKEditor/16.11.2019/777777777777777777777.jpg"/>
      </figure>
      <figure>
        <img src="https://mozzartsport.com/upload/CKEditor/16.11.2019/3.%20Danilovic%CC%81%201080x1080.jpg"/>
      </figure>
    </article>
  </body>
</html>