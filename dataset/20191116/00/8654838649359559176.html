<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-spada-e-scudo-catturare-ditto.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Pokémon Spada e Scudo: come catturare Ditto"/>
    <meta property="og:description" content="Qualche consiglio su come catturare Ditto, uno dei Pokémon di fondamentale importanza all'interno di Pokémon Spada e Scudo.. In Pokémon Spada e Scudo c'è una creatura di particolare importanza per..."/>
  </head>
  <body>
    <article>
      <h1>Pokémon Spada e Scudo: come catturare Ditto</h1>
      <h2>Qualche consiglio su come catturare Ditto, uno dei Pokémon di fondamentale importanza all'interno di Pokémon Spada e Scudo.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>In <b>Pokémon Spada e Scudo</b> c'è una creatura di particolare importanza per chi si vuole dedicare all'allevamento di Pokémon e si tratta di <b>Ditto</b>, il quale può essere trovato soltanto in un luogo all'interno del gioco e si può <b>catturare</b> secondo determinati parametri.<br/><br/>Ovviamente, quanto segue contiene degli <u>spoiler</u> su <a href="https://multiplayer.it/articoli/pokemon-spada-e-scudo-i-nostri-consigli-per-iniziare.html">Pokémon Spada e Scudo</a>, dunque se non volete avere alcuna indicazione o accenno sui contenuti del gioco allora evitate di continuare a leggere.<br/><br/>Ditto si trova nella zona del <b>Lago Dragofuria</b>, o Lake of Outrage, nell'area selvaggia. Questa zona risulta accessibile solo dopo aver ottenuto un upgrade per la bicicletta su Route 9, che consente di attraversare i corsi d'acqua e dunque raggiungere anche il Lago Dragofuria.<br/><br/>Detto può essere trovato nell'<b>erba alta</b>, ovvero come incontro semi-casuale nei dintorni del lago, oppure nell'<b>overworld</b> map, ovvero visibile e in combattimento contro altri Pokémon. La sua comparsa segue alcune percentuali che vengono esplicitate in maniera più chiara nella <b>tabella</b> riportata qui sotto, tratta da <a href="https://www.serebii.net/">Serebii.net</a>.<br/><br/>Per aumentare le chance di incontro è ovviamente consigliabile continuare ad attraversare l'area specialmente nelle zone dell'erba alta. Quando compare, si trasforma nella creatura che gli lanciate contro, dunque è consigliabile usarne una che non sia troppo potente per non infliggere troppi danni. Una volta catturato Ditto, è possibile portarlo in una delle due nursery presenti.</p>
      <figure>
        <img src="https://multiplayer.net-cdn.it/thumbs/images/2019/11/16/whatsapp_image_2019-11-16_at_194138_jpeg_1400x0_q85.jpg"/>
      </figure>
      <ul>
        <li>
          <a href="https://www.polygon.com/pokemon-sword-shield-guide/2019/11/15/20965314/where-to-find-catch-ditto">Fonte</a>
        </li>
      </ul>
    </article>
  </body>
</html>