<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698521/%D9%81%D9%88%D8%AA-59-%D9%86%D9%81%D8%B1-%D8%A8%D8%B1-%D8%A7%D8%AB%D8%B1-%DA%AF%D8%A7%D8%B2%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="فوت 59 نفر بر اثر گازگرفتگی در کشور"/>
    <meta property="og:description" content="رییس سازمان اورژانس کشور با اعلام آخرین آمار مسمومیت با گاز منوکسید کربن در کشور گفت: تاکنون ۵۹ نفر براثر گازگرفتگی جان خود را در کشور از دست داده‌اند.پیرحسین کولیوند، رییس سازمان اورژانس کشور در گفتگو با خبرنگار ایلنا درباره آخرین آمار مسمومیت با co از ۱ مهر لغایت ۲۴ آبان ۱۳۹۸ گفت: در مجموع تعداد ۹۰۳ نفر بر اثر گازگرفتگی مسموم و یا فوت شده‌اند. از این تعداد ۶۳۶ نفر به بیمارستان منتقل و ۲۱۴ نفر در محل درمان شده‌اند.وی با بیان اینکه ۵۳ نفر بر اثر گازگرفتگی جان خود را از دست داده‌اند، تصریح کرد: استان‌های تهران با ۱۵۶ نفر، آذربایجان شرقی با ۸۹ نفر و خراسان رضوی با ۸۸ نفر بیشترین آمار مسمومیت با گاز منوکسیدکربن را دارند.رییس سازمان اورژانس کشور با اشاره به آمار جانباختگان مسمومیت بر اثر گازگرفتگی در استان‌های کشور گفت: استان تهران با ۸ نفر، فارس با ۸ نفر، مازندران با ۵ نفر و اصفهان با ۵ نفر بیشترین آمار جان‌باختگان ن بر اثر مسمومیت با گاز منوکسید کربن را دارند."/>
  </head>
  <body>
    <article>
      <h1>فوت 59 نفر بر اثر گازگرفتگی در کشور</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037469_958.jpg"/>
      </figure>
      <p>رییس سازمان اورژانس کشور با اعلام آخرین آمار مسمومیت با گاز منوکسید کربن در کشور گفت: تاکنون ۵۹ نفر براثر گازگرفتگی جان خود را در کشور از دست داده‌اند.<br/><br/>پیرحسین کولیوند، رییس سازمان اورژانس کشور در گفتگو با خبرنگار ایلنا درباره آخرین آمار مسمومیت با co از ۱ مهر لغایت ۲۴ آبان ۱۳۹۸ گفت: در مجموع تعداد ۹۰۳ نفر بر اثر گازگرفتگی مسموم و یا فوت شده‌اند. از این تعداد ۶۳۶ نفر به بیمارستان منتقل و ۲۱۴ نفر در محل درمان شده‌اند.<br/><br/>وی با بیان اینکه ۵۳ نفر بر اثر گازگرفتگی جان خود را از دست داده‌اند، تصریح کرد: استان‌های تهران با ۱۵۶ نفر، آذربایجان شرقی با ۸۹ نفر و خراسان رضوی با ۸۸ نفر بیشترین آمار مسمومیت با گاز منوکسیدکربن را دارند.<br/><br/>رییس سازمان اورژانس کشور با اشاره به آمار جانباختگان مسمومیت بر اثر گازگرفتگی در استان‌های کشور گفت: استان تهران با ۸ نفر، فارس با ۸ نفر، مازندران با ۵ نفر و اصفهان با ۵ نفر بیشترین آمار جان‌باختگان ن بر اثر مسمومیت با گاز منوکسید کربن را دارند.</p>
    </article>
  </body>
</html>