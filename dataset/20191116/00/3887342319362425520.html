<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238395-obrovska-rana-pre-dac-kalmar-sa-opat-zranil"/>
    <meta property="og:site_name" content="ProFutbal"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Obrovská rana pre DAC: Kalmár sa opäť zranil"/>
    <meta property="og:description" content="Slovenský klub DAC Dunajská Streda prišiel na dlhšie obdobie o jednu zo svojich opôr. Maďarský reprezentant Zsolt Kalmár si v piatkom prípravnom zápase s Uruguajom zlomil členok a čaká ho niekoľkomesačná absencia. Informoval o tom Maďarský futbalový zväz."/>
  </head>
  <body>
    <article>
      <h1>Obrovská rana pre DAC: Kalmár sa opäť zranil</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">TASR</a></address>
      <p>Slovenský klub DAC Dunajská Streda prišiel na dlhšie obdobie o jednu zo svojich opôr. Maďarský reprezentant Zsolt Kalmár si v piatkom prípravnom zápase s Uruguajom zlomil členok a čaká ho niekoľkomesačná absencia. Informoval o tom Maďarský futbalový zväz.</p>
      <p>Dvadsaťštyriročný stredopoliar opustil ihrisko v 83. minúte na nosidlách. Maďari, ktorý sa po prvý raz predstavili na novom Štadióne Ferenca Puskása prehrali 1:2. Duel bol zároveň ich generálkou na utorkový záverečný zápas kvalifikácie EURO 2020 vo Walese. V tabuľke E-skupiny figurujú na 2. mieste, dva body za Chorvátmi a o dva pred Slovákmi.</p>
      <figure>
        <iframe data-src="https://twitter.com/MLSZhivatalos/status/1195471556836806656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        <figcaption>
          <cite>zdroj: twitter.com</cite>
        </figcaption>
      </figure>
    </article>
  </body>
</html>