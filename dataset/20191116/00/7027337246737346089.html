<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698533/%DA%A9%D9%88%D9%86%D8%AA%D9%87-%D8%A8%D8%A7-%DB%8C%DA%A9-%D9%81%D8%B4%D9%86%DA%AF-%D8%AA%D9%87%D8%AF%DB%8C%D8%AF-%D8%A8%D9%87-%D9%85%D8%B1%DA%AF-%D8%B4%D8%AF-%D8%AD%D9%81%D8%A7%D8%B8%D8%AA-%D9%BE%D9%84%DB%8C%D8%B3-%D9%85%DB%8C%D9%84%D8%A7%D9%86-%D8%A7%D8%B2-%D8%B3%D8%B1%D9%85%D8%B1%D8%A8%DB%8C-%D8%A7%DB%8C%D9%86%D8%AA%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="کونته با یک فشنگ تهدید به مرگ شد/ حفاظت پلیس میلان از سرمربی اینتر"/>
    <meta property="og:description" content="با اینکه به احتمال بسیار زیاد این اتفاق می‌تواند تنها یک شوخی بیمارگونه با سرمربی سابق یوونتوس بوده باشد، مقامات امنیتی ایتالیایی مسئله را جدی گرفته‌اند تا برای حفاظت از او دست به کار شده‌اند."/>
  </head>
  <body>
    <article>
      <h1>کونته با یک فشنگ تهدید به مرگ شد/ حفاظت پلیس میلان از سرمربی اینتر</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>
        <b>با اینکه به احتمال بسیار زیاد این اتفاق می‌تواند تنها یک شوخی بیمارگونه با سرمربی سابق یوونتوس بوده باشد، مقامات امنیتی ایتالیایی مسئله را جدی گرفته‌اند تا برای حفاظت از او دست به کار شده‌اند.</b>
      </p>
      <figure>
        <img src="https://cdn.asriran.com/files/fa/news/1398/8/25/1037491_382.jpg"/>
      </figure>
      <p>به دنبال تهدید شدن سرمربی تیم فوتبال اینتر به مرگ، پلیس شهر میلان به صورت ویژه او را مورد محافظت قرار داده است.</p>
      <p>به گزارش  تسنیم و به نقل از نشریات گاتزتا دلواسپورت و کوریره دلاسرا، به دنبال ارسال یک نامه تهدید‌آمیز برای آنتونیو کونته، پلیس شهر میلان به صورت اختصاصی از سرمربی تیم فوتبال اینتر محافظت خواهد کرد. طبق گزارش این دو رسانه ایتالیایی، در پاکت نامه‌ای که برای کونته ارسال شده علاوه بر نامه‌ که در آن به مرگ تهدید شده، یک فشنگ هم قرار داشت.</p>
      <p>این یک شیوه معروف ارعاب در ایتالیا است که اخیراً چندین نفر از سیاستمداران ایتالیایی هم به وسیله آن تهدید شده‌اند. گفته می‌شود که یک پرونده برای رسیدگی و تحقیقات درباره عوامل ارسال این نامه تهدید‌آمیز به کونته به جریان افتاده و پلیس میلان هم مأمورانی را برای حفاظت از وی در خارج از خانه‌اش و مرکز تمرینی اینتر به کار گمارده است.</p>
      <p>با اینکه به احتمال بسیار زیاد این اتفاق می‌تواند تنها یک شوخی بیمارگونه با سرمربی سابق یوونتوس بوده باشد، مقامات امنیتی ایتالیایی مسئله را جدی گرفته‌اند تا برای حفاظت از او دست به کار شده‌اند.</p>
      <p>به دنبال انتصاب کونته به عنوان سرمربی اینتر در تابستان سال جاری، اعتراضاتی از سوی هواداران تیم فوتبال یوونتوس علیه بازیکن سابق این تیم صورت گرفت که لحن برخی از آنها هم تهدید‌آمیز بود. کونته از زمان ترک تورین،‌ در کادر فنی تیم ملی ایتالیا و پس از آن چلسی مشغول به کار شد و پس از مدتی بیکاری، هدایت نراتزوری را برعهده گرفت.</p>
    </article>
  </body>
</html>