<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/inter-juri-besplatna-pojacanja-ziru-plus-jos-petorica-za-dz/342619"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Inter juri besplatna pojačanja: Žiru plus još petorica za “dž”"/>
    <meta property="og:description" content="Marota je specijalac za ove operacije"/>
  </head>
  <body>
    <article>
      <h1>Inter juri besplatna pojačanja: Žiru plus još petorica za “dž”</h1>
      <h2>Marota je specijalac za ove operacije</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Tokom direktorsko mandata <b>Đuzepea</b> <b>Marote</b> u Juventusu, klub iz Torina je postao poznat po dovođenju besplatnih fudbalera bez obeštećenja. <b>Marota</b> je tako u Juve dovodio <b>Pirla, Pogbu, Ljorentea, Kediru, Komana, Dani Alvesa, Evru, Emrea Džana…</b></p>
      <p>Sa sličnom politikom je iskusni operativac nastavio kada je prošle godine prešao u Inter. Prvo <b>Marotino</b> besplatno pojačanje je bio urugvajski štoper <b>Dijego Godin</b> sa kojim se dogovorio prošle zime za transfer prošlog leta. Sada je na <b>Marotinoj</b> listi želja još nekoliko imena kojima ističu ugovori.</p>
      <p><b>Marota</b> će prvo pokušati da dovede <b>Olivijea Žirua</b> iz Čelsija i ispuni veliku želju treneru <b>Konteu</b>. Francuzu ističe ugovor narednog leta, u Čelsiju <b>ne</b> igra i klub nema ništa protiv njegovog odlaska. Ali uz obeštećenje od 5.000.000 evra u januaru. Marota samtra da je to preveliki novac jer <b>Žiru</b> ima i visoku platu, pa nema nameru da plaća bilo kakvo obeštećenje. Sačekaće leto da ga dovede besplatno ili će čekati da igrač izvrši pritisak na klub i dobije zeleno svetslo već u januaru. <b>Žiru</b> je nezadovoljan, a žuri mu mu se u januaru nađe klub i povrati formu kako bi zadržao status reprezentativca Francuske pred EP narednog leta.</p>
      <p>Pored <b>Žirua</b> koji je <b>Konteova</b> želja, <b>Marota</b> ima i pet svojih želja među igračima kojima ističu ugovori. Najatraktivnija je <b>Kristijan</b> <b>Eriksen</b> koji ne želi da produži ugovor u Totenhemu. Zbog toga igra sve manje ove sezone i daleko je od forme iz prošle sezone. Totenhem se već pomirio sa njegovim odlaskom i nada se da će se makar neko u januaru izaći sa bilo kakvom ponudom. Šuškalo se da bi Real mogao da ponudi oko 20.000.000 evra za Danca. U igri je i Juventus koji poput <b>Marote</b> nagovara <b>Eriksena</b> da sačeka leto, a da onda dobije bonus za potpis. Za <b>Marotu</b> je ovo izazov i kako da izađe kao pobednik iz trke sa bivšim klubom i bivšim saradnikom <b>Paratićijem</b>. A igrač <b>Eriksenovog</b> kalibra bi svakako bio ogromno pojačanje za Inter.</p>
      <p>Poput <b>Eriksena</b>, ugovor u Totenhem narednog leta ističe i belgijskom štoperu <b>Janu</b> <b>Vertongenu</b>. I ne želi da ga produži. Sačekaće leto i promeniti klub uz bonus za potpis. Za <b>Konteov</b> sistem igre sa trojicom štopera, <b>Vertongen</b> bi bio idealno pojačanje i pojačao već jaku liniju u kojoj su <b>Škrinijar, Godin, De Fraj</b>...</p>
      <p>Na spisku besplatnih pojačanja su i dva beka iz Pariza. <b>Tomi Menijeu</b> i <b>Lajvinu Kurzavi</b> ističu ugovori sa Pari Sen Žermenom i već su odlučili da ih ne produže. Belgijanac je i ranije bio želja Intera, sjajno je pojačanje za <b>Konteov</b> 3-5-2 sistem i treba očekivati da <b>Marota</b> uradi sve da ga dovede. <b>Kurzava</b> ostaje samo opcija jer je Interova glavna meta za levi bok <b>Filip Kostić</b> iz Ajntrahta.</p>
      <p>Na kraju, Interu je ponuđen i <b>Dris</b> <b>Mertens</b> kojem ističe ugovor u Napoliju i jedva čeka da pobegne iz lude atmosfere u Napulju. <b>Marota</b> se još dvoumi i vaga da li da angažuje Belgijanca. <b>Mertens</b> baš i nije igrač za <b>Konteov</b> Inter, ali sve menja to što će biti besplatan na kraju sezone.</p>
      <p>Većina ovih planova se odnosi na sledeći letnji prelazni rok, osim <b>Žirua</b> kojeg <b>Konte</b> hitno želi u januaru. Ali Inter ne želi da plati ni evro obeštećenja.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/13.11.2019/13.-Festival-Vitezovo-prolec%CC%81e-1080x1080.jpg"/>
      </figure>
    </article>
  </body>
</html>