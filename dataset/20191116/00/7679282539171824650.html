<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-juhi-chawla-ne-appni-beti-ko-lekar-batai-ye-khwaish-kaha-chahti-hu-is-field-main-career-chune-2851828.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T00:14:18+00:00"/>
    <meta property="og:title" content="जूही चावला ने अपनी बेटी को लेकर बताई ये ख्वाहिश, कहा- चाहती हूं इस फील्ड में करियर चुने"/>
    <meta property="og:description" content="बॉलीवुड फिल्म इंडस्ट्री में इन दिनों सारा अली खान, आलिया भट्ट, जाह्नवी कपूर, अनन्या पांडे, करन देओल जैसे स्टार किड्स का बोल बाला है और अब श्रीदेवी की छोटी बेटी ख़ुशी और शाहरुख़ खान की बेटी सुहाना खान..."/>
  </head>
  <body>
    <article>
      <h1>जूही चावला ने अपनी बेटी को लेकर बताई ये ख्वाहिश, कहा- चाहती हूं इस फील्ड में करियर चुने</h1>
      <address><time datetime="2019-11-16T00:14:18+00:00">16 Nov 2019, 00:14</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड फिल्म इंडस्ट्री में इन दिनों सारा अली खान, आलिया भट्ट, जाह्नवी कपूर, अनन्या पांडे, करन देओल जैसे स्टार किड्स का बोल बाला है और अब श्रीदेवी की छोटी बेटी ख़ुशी और शाहरुख़ खान की बेटी सुहाना खान की बॉलीवुड डेब्यू की भी चर्चाएं जोरों पर हैं। इस बीच जूही ने भी अपनी दिली ख्वाहिश जाहिर करते हुए कहा कि उनकी भी बेटी हीरोइन बने।</p>
      <p>बता दें कि जूही की बेटी का नाम जाह्नवी है और वह फिलहाल पढ़ाई कर रही हैं। जूही ने अपने बच्चों के बारे में कहा कि उनके दोनों बच्चे फिलहाल पढ़ाई कर रहे हैं लेकिन उनकी बेटी जाह्नवी को सिनेमा में रुचि है। उसने पढ़ाई में भी एक सब्जेक्ट सिनेमा का ही रखा है, जूही का कहना है कि वह बेटी को करियर को लेकर कोई प्रेशर नहीं देतीं लेकिन उन्हें ख़ुशी होगी अगर उनकी बेटी अभिनय को करियर के तौर पर चुनती है।</p>
      <p>
        <a href="https://www.livehindustan.com/entertainment/story-super-30-ki-safalta-ka-jashn-manane-hrithik-ne-anand-ke-lie-kia-dinner-ka-ayojan-2851826.html">'सुपर 30' की सफलता का जश्न मनाने ऋतिक ने आनंद के लिए किया डिनर का आयोजन</a>
      </p>
      <p>
        <a href="https://www.livehindustan.com/entertainment/story-aamir-khan-ki-beti-ne-jungle-main-karaya-photoshoot-photos-social-media-par-hui-viral-2850044.html">आमिर खान की बेटी इरा ने जंगल में कराया फोटोशूट, फोटोज सोशल मीडिया पर हुई वायरल</a>
      </p>
      <p>जूही का कहना है कि आज लोग उनसे इतना प्यार सिर्फ इसी एक्टिंग करियर की वजह से ही करते हैं। वह अपने अभिनय की वजह से इस मुकाम पर पहुंचने में कामयाब रहीं इसलिए उनकी दिली तमन्ना है कि उनकी बेटी भी इसी फील्ड में करियर चुने।</p>
    </article>
  </body>
</html>