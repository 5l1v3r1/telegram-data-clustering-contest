<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825003.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T00:05:00+00:00"/>
    <meta property="og:title" content="نوبخت: درآمد ۳۰ هزار میلیارد تومانی افزایش قیمت بنزین بین مردم باز توزیع می شود"/>
    <meta property="og:description" content="به گزارش فارس، محمدباقر نوبخت رئیس سازمان برنامه و بودجه کشور در برنامه گفتگوی ویژه خبری گفت: ما ١٠ درصد افزایش حقوق را به ٢٠ درصد برگرداندیم و با همین منابع بودجه سعی کردیم پاداش بازنشستگان را بدهیم."/>
  </head>
  <body>
    <article>
      <h1>نوبخت: درآمد ۳۰ هزار میلیارد تومانی افزایش قیمت بنزین بین مردم باز توزیع می شود</h1>
      <address>
        <time datetime="2019-11-16T00:05:00+00:00">16 Nov 2019, 00:05</time>
      </address>
      <p>رئیس سازمان برنامه و بودجه کشور با اشاره به اینکه حدود ۶٣-۶۴ میلیون لیتر در روز بنزین سهمیه ای میدهیم، گفت: ٢٩ تا ٣٠ هزار میلیارد تومان درآمد از طرح افزایش قیمت بنزین خواهیم داشت. ۳ تا ۴ هزار میلیارد نیز برای صادرات پیش بینی کرده ایم.</p>
      <p>به گزارش فارس، محمدباقر نوبخت رئیس سازمان برنامه و بودجه کشور در برنامه گفتگوی ویژه خبری گفت: ما ١٠ درصد افزایش حقوق را به ٢٠ درصد برگرداندیم و با همین منابع بودجه سعی کردیم پاداش بازنشستگان را بدهیم.</p>
      <p>نوبخت با تاکید بر اینکه ما باید منابع جدیدی را شناسایی میکردیم، افزود: احکام قانونی به ما اجازه میداد از یارانه های سوخت استفاده کنیم.</p>
      <p>رئیس سازمان برنامه و بودجه کشور با تاکید بر اینکه ما باید قیمت سوخت رو با قیمت سایر کالاها مقایسه کنیم، اظهار داشت: <br/>یک گام به سمت قیمت واقعی سوخت حرکت کردیم. مهم این است ما منابع حاصل از این درآمد را چه کنیم.</p>
      <p>نوبخت با اشاره به ابلاغیه ای از دفتر مقام معظم رهبری به سازمان برنامه بودجه برای اصلاح ساختار بودجه ارسال شد، افزود:<br/>١٣٠٠هزار میلیارد یارانه پنهان داشتیم اما ما اکنون درباره ٣٠هزار میلیارد تصمیم میگیریم.</p>
      <p>وی اضافه کرد: این ٣٠هزار میلیارد تومان در شورای عالی اقتصادی که به دستور مقام معظم رهبری تشکیل شد به بحث گذاشته شد. ما در راستای هدف تقویت معیشت خانوارها این اقدام را انجام دادیم. تمامی این وجوه در یک حساب خاص که برای همین کار تعریف شده جمع می‌شود بدون اینکه به بودجه عمومی وارد شود.</p>
      <p>رئیس سازمان برنامه و بودجه با اشاره به اینکه مجلس مسر است دولت حدود ٢۴-٢۵ میلیون نفر را از یارانه حذف کند، اظهار داشت: ١٨ تا ١٩ میلیون خانوار را باید تحت حمایت قرار دهیم ما کف آن را در نظر گرفته ایم. اگر مشخص شد کسی باید یارانه دریافت میکرد و نکرده است از همین زمان شروع برای آن مبلغ یارانه محاسبه می‌شود</p>
      <p>نوبخت افزود: حدود ۶٣-۶۴ میلیون لیتر در روز بنزین سهمیه ای میدهیم. از حدود ٩٠ میلیون لیتر در روز عمده آن سهمیه ای توزیع می شود. ٢٩ تا ٣٠هزار میلیارد تومان درآمد از طرح افزایش قیمت بنزین خواهیم داشت. 3 تا ۴ هزار میلیارد نیز برای صادرات پیش بینی کرده ایم.</p>
      <p>ادامه دارد...</p>
    </article>
  </body>
</html>