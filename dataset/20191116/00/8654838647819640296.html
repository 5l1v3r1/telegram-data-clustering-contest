<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/articoli/moto-gp-esport-andrea-saveri-conquista-il-titolo-di-campione-del-mondo.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Moto GP eSport: Andrea Saveri conquista il titolo di campione del mondo"/>
    <meta property="og:description" content="Ieri presso l'autodromo di Valencia si è disputato l'ultimo atto della fase finale del MotoGP eSport Championship, campionato virtuale di MotoGP.. Dopo i due round che si sono svolti a Misano e ad..."/>
  </head>
  <body>
    <article>
      <h1>Moto GP eSport: Andrea Saveri conquista il titolo di campione del mondo</h1>
      <h2>Ieri presso l'autodromo di Valencia si è disputato l'ultimo atto della fase finale del MotoGP eSport Championship, campionato virtuale di MotoGP.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/1760412/fracic98/articoli/" target="_blank">Francesco Cicculli</a></address>
      <figure>
        <img src="https://multiplayer.net-cdn.it/thumbs/images/2019/11/16/azhc_jpg_1400x0_q85.jpg"/>
      </figure>
      <p>Dopo i due round che si sono svolti a Misano e ad Aragon nel mese di Settembre, la città spagnola di <b>Valencia</b> ha ospitato il terzo ed ultimo round delle Global Series del torneo.<br/>Durante l'evento live, i giocatori si sono sfidati sui circuiti di Philipp Island e Valencia, il quale assegnava un doppio punteggio in base alla posizione ottenuta.<br/>Nella prima gara Andrea Saveri noto anche come <b>AndrewZh</b>, ha ottenuto il secondo posto dopo una grandissima lotta con lo spagnolo AndrianDP26 e soprattutto dietro al campione in carica Trastevere73, player italiano del team Yamaha.<br/>Prima dell'ultimo round il bolognese era stato superato proprio da Lorenzo Daretti in classifica generale, dal quale aveva 6 punti di distacco.<br/><br/>Nella seconda gara, Andrea Saveri è partito dalla pole position ma ha subito la rimonta proprio di Trastevere73 e dello spagnolo Cristianmm17. Nonostante la partenza in salita, AndrewZh è riuscito a mantenere la calma e superare alcuni piloti e con il tempo di 15:48.202 si è classificato al secondo posto.<br/>Con questa prestazione e grazie a 158 punti nella classifica finale, <b>Andrea Saveri</b> si è laureato <b>campione del mondo</b> virtuale di MotoGP davanti a <b>Trastevere73 e Cristianmm17</b> che hanno terminato la stagione con 156 e 153 punti.<br/>Oltre al titolo, il campione bolognese ha ottenuto anche una <b>BMW M135i xDrive</b> del valore di 40.000 euro; mentre al secondo e terzo posto sono andati rispettivamente una Yamaha YZF-R3 e un Lenovo Legion Y730. Inoltre, grazie a questi risultati i tre piloti avranno la possibilità di visitare il Red Bull Hangar-7, un edificio di Salisburgo che ospita una serie di aeroplani e vetture di Formula 1 da collezione.<br/><br/>Il neocampione del mondo <b>Andrea Saveri</b> ha dichiarato: "Arrivavo a Valencia da leader del campionato ed avevo l'obiettivo di dare il massimo per ottenere il miglior risultato possibile Sono state due gare lunghissime e molto difficili, in particolare la prima dove ho dovuto lottare duramente mentre l'ultimo giro a Jerez non finiva più. Sapevo che mi bastavano due secondi posti qualora il vincitore delle due gare fosse stato diverso. Sono rimasto freddo, ho usato la testa e gestito la pressione.<br/>È il giorno più bello della mia vita! Da bolognese, diventare Campione del Mondo ad appena 18 anni e con il mio team preferito è davvero incredibile. Ringrazio Ducati per avermi accolto in modo fantastico, la mia famiglia e i miei amici che mi sono sempre stati vicino e hanno creduto in me. Un enorme grazie infine a tutti coloro che mi hanno supportato!"<br/><br/><b>Fabio Battista</b>, Direttore Area Esports di Pro2Be, ha commentato: "Talento, impegno, lavoro, professionalità. Parole che se unite ne creano una sola: vittoria!-Andrea è tutto questo, conosciuto a soli 17 anni, in due stagioni è riuscito ad andare oltre ogni limite.<br/>Questo campionato è stato molto combattuto, con ottimi piloti e una splendida organizzazione di Dorna che ci ha fatto divertire.<br/>Siamo orgogliosi di gestire managerialmente Andrea, un professionista fuori e dentro la pista.</p>
    </article>
  </body>
</html>