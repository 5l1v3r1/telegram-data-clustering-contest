<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698626/%D9%88%D8%A7%DA%A9%D9%86%D8%B4-%D9%BE%D8%B1%D9%88%DB%8C%D8%B2-%D9%BE%D8%B1%D8%B3%D8%AA%D9%88%DB%8C%DB%8C-%D8%A8%D9%87-%DA%86%DA%AF%D9%88%D9%86%DA%AF%DB%8C-%D9%86%D9%82%D8%AF-%D9%81%DB%8C%D9%84%D9%85-%D9%85%D8%B7%D8%B1%D8%A8-%D8%AF%D8%B1-%D8%A8%D8%B1%D9%86%D8%A7%D9%85%D9%87-%D9%87%D9%81%D8%AA-%D8%B4%D8%A8-%DA%AF%D8%B0%D8%B4%D8%AA%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="واکنش پرویز پرستویی به چگونگی نقد فیلم «مطرب» در برنامه «هفت» شب گذشته"/>
    <meta property="og:description" content="متاسفانه ما جماعت سینمایی همیشه به فحش و ناسزا و تهمت شنیدن عادت داریم از ماست که برماست تا بلا سرخودمان نیاید دست به کاری نمی زنیم."/>
  </head>
  <body>
    <article>
      <h1>واکنش پرویز پرستویی به چگونگی نقد فیلم «مطرب» در برنامه «هفت» شب گذشته</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>
        <b>متاسفانه ما جماعت سینمایی همیشه به فحش و ناسزا و تهمت شنیدن عادت داریم از ماست که برماست تا بلا سرخودمان نیاید دست به کاری نمی زنیم.</b>
      </p>
      <figure>
        <img src="https://cdn.asriran.com/files/fa/news/1398/8/25/1037680_657.jpg"/>
      </figure>
      <p>پرویز پرستویی به نقد فیلم مطرب در برنامه هفت شب گذشته واکنش نشان داد.<br/><br/>به گزارش عصر ایران پرستویی در صفحه اینستاگرامش نوشت:</p>
      <p>هموطنان عزیز<br/>دیشب ،مثلا در یک برنامه سینمایی بنام (هفت)که متعلق به صدا و سیمای جمهوری اسلامی است،و بودجه آن از بیت المال تامین میشود،یعنی از خود شما عزیزان،ورئیس صدا و سیمایش را نیز مقام رهبری انتخاب میکنند،و ایشان همیشه در بیاناتشان ازکلمات، شان و منزلت و احترام به مردم استفاده میکنند،مردم انقلابی ،مردم شهید داده و جانباز و مدافع نظام ،حال سه منتقد[...] ،مردم یا بهتر بگویم تماشاچیان فیلم مطرب را که از هر طیف و طبقه ،از مردم عادی گرفته تا روشنفکر و خانواده شهید و ...(به استناد کامنت ها و فیلم های موجود از مخاطبین)را لمپن و بی فرهنگ خطاب می کنند.</p>
      <p>متاسفانه ما جماعت سینمایی همیشه به فحش و ناسزا و تهمت شنیدن عادت داریم از ماست که برماست تا بلا سرخودمان نیاید دست به کاری نمی زنیم ،ولی هیچوقت حاضر نمی شویم به مردم لقب لمپن و بی فرهنگ بدهیم و اگر پیش بیاید جانمان را برای مردم میدهیم و خود را خادم مردم میدانیم...چرا باید در چنین شرایطی ، مردمی را که با این همه مشکلات دست و پنجه نرم میکنند و ساعاتی را باخانواده شان انتخاب میکنند به دیدن این فیلم بروند ،لمپن و بی فرهنگ خطاب کنیم .</p>
      <p>بنده از مسئولین برتر این نظام میخواهم که تذکری به رئیس صدا و سیما داده شود، که نه به خاطر ما، بلکه اجازه به خودشان ندهند مردم را لمپن و بی فرهنگ خطاب کنند.وبااین جماعت مثلا بافرهنگ و دانای کل برخورد کنند،این ها ادعا میکنند کارشان نقد کردن است،کجای دنیا نقد یعنی فحاشی و توهین.</p>
      <p>بنده از طرف خودم و کل گروه (مطرب) از شما مردم عزیز بخاطر توهینی که از جانب این[...]به شما شده پوزش میخواهم .</p>
    </article>
  </body>
</html>