<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698497/%D9%BE%D8%A7%D9%85%D9%BE%D8%A6%D9%88-%D8%A7%DB%8C%D8%B1%D8%A7%D9%86-%D8%AF%D9%84%DB%8C%D9%84-%D8%A7%D8%B5%D9%84%DB%8C-%D8%A8%DB%8C-%D8%AB%D8%A8%D8%A7%D8%AA%DB%8C-%D8%AF%D8%B1-%D8%BA%D8%B1%D8%A8-%D8%A2%D8%B3%DB%8C%D8%A7-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="پامپئو: ایران دلیل اصلی بی ثباتی در غرب آسیا است"/>
    <meta property="og:description" content="وزیر امور خارجه آمریکا روز جمعه بار دیگر مدعی شد که ایران عامل بی ثباتی در منطقه غرب آسیا است."/>
  </head>
  <body>
    <article>
      <h1>پامپئو: ایران دلیل اصلی بی ثباتی در غرب آسیا است</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037403_962.jpg"/>
      </figure>
      <p>وزیر امور خارجه آمریکا روز جمعه بار دیگر مدعی شد که ایران عامل بی ثباتی در منطقه غرب آسیا است.</p>
      <p>به گزارش خبرگزاری فارس، «مایک پامپئو» وزیر امور خارجه آمریکا روز جمعه در سخنانی مدعی شد که ایران دلیل اصلی بی ثباتی در منطقه غرب آسیا است.</p>
      <p>وی در ادامه ادعاهایش گفت: «ایران بزرگترین کشور حامی تروریسم در منطقه بوده و عامل اصلی بی ثباتی در آنجا است.»</p>
      <p>پامپئو همچنین در صفحه شخصی خود در توئیتر از دیدار سازنده با «ژان ایو لودریان» وزیر امور خارجه فرانسه خبر داد.</p>
      <p>وی گفت که با لودریان درباره مبارزه با تروریسم،‌ همکاری‌های امنیتی و دیگر موضوعات گفت‌وگو کرده است.</p>
      <p>بر اساس گفته پامپئو، ایران و بازخواست این کشور به دلیل رفتارهایش در منطقه یکی از محورهای گفت‌وگو با وزیر خارجه فرانسه بوده است.</p>
      <p>وزیر امور خارجه آمریکا در ادامه به اتحاد در پیمان آتلانتیک شمالی اشاره کرد و گفت که ما نیازمند حفظ کردن اتحاد قدرتمند ناتو برای مقابله با تهدیدات در حال ظهور هستیم.</p>
    </article>
  </body>
</html>