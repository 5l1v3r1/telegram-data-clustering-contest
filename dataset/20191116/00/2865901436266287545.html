<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rivaldo-grmi-na-brazil-i-titea-tuzan-sam-kad-vidim-na-koga-je-spala-brazilska-desetka/342637"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Rivaldo grmi na Brazil i Titea: Tužan sam kad vidim na koga je spala brazilska “desetka”"/>
    <meta property="og:description" content="“Za to nije kriv Paketa već trener koji mu je dao taj dres”, tvrdi legendarni fudbaler"/>
  </head>
  <body>
    <article>
      <h1>Rivaldo grmi na Brazil i Titea: Tužan sam kad vidim na koga je spala brazilska “desetka”</h1>
      <h2>“Za to nije kriv Paketa već trener koji mu je dao taj dres”, tvrdi legendarni fudbaler</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Nikad nije prijatno kad izgubiš od najvećeg rivala. Pa i da je obična prijateljska utakmica u pitanju. Brazil je u Rijadu poražen od Argentine u meču koji je odlučio <b>Lionel Mesi</b> s bele tačke u 13. minutu, a poraz Karioka teško je pao legendarnom <b>Rivaldu</b> koji je negativnu energiju usmerio ka selektoru <b>Titea</b>.</p>
      <p>Proslavljenom asu je zasmetala odluka da čuvenu brazilsku "desetku" na ovom meču ponese <b>Lukas Paketa</b> koji je zamenjen već na poluvremenu zbog loše igre.<br/><b>"Gledao sam Brazil protiv Argentine i tužan sam zbog onoga što se događa sa našom 'desetkom'. Oni su na utakmici protiv Argentine dali 'desetku' Paketi. Dres koji se ceni i poštuje širom planete. Taj dres ne treba da sedi na klupi za rezerve u drugom poluvremenu, jer je to dres sa brojem koji su nosili Pele, Rivelino, Ziko, Rivaldo, Kaka, Ronaldinjo, Nejmar. Nije to krivica igrača, već trenera i stručnog štaba jer znaju koliko je teret brazilske 'desetke', a dali su je momku od 22-godine koji ima veliki potencijal i budućnost u brazilskom timu, ali ne još i kvalitet za 'desetku'. Kao što je selektor želeo da zaštiti Rodriga, koji igra dobro u Realu, tako je morao da zaštiti i Paketu, da ne igra u tom dresu, jer znamo svi da nema prijateljske utakmice između Brazila i Argentine"</b>, napisao je <b>Rivaldo</b> u opširnom postu na <i>Instagramu<b> </b></i>koji je ilustrovao fotografijom velikana koji su nosili "desetku".</p>
      <figure>
        <img src="https://mozzartsport.com/upload/CKEditor/15.11.2019./12.Milan%20Pavkov%2C%20FK%20Borac%201080x1080.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>