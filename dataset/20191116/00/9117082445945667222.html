<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/genoa-sfortunato-con-lo-stop-di-kouam-perde-gol-e-milioni-213328.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Genoa sfortunato, con lo stop di Kouamé perde gol e milioni"/>
    <meta property="og:description" content="GENOVA - Il Genoa perde il suo capocannoniere e quello che è il giocatore con il piu’ altro valore di mercato che ha in rosa. Lo stop fino alla fine della stagione di Christian Kouame’ si capisce che per la squadra rossoblu’ è un disastro. Il giocatore era con la sua nazionale, la Costa d’Avorio, e stava giocando la Coppa d’Africa under 23 contro il Sudafrica quando si è infortunato ad un quarto d’ora dalla fine. Il legamento crociato del ginocchio destro si è rotto.."/>
  </head>
  <body>
    <article>
      <h6 class="kicker">L'infortunio dell'ivoriano si traduce in un importante danno tecnico ed economico</h6>
      <h1>Genoa sfortunato, con lo stop di Kouamé perde gol e milioni</h1>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <figure>
        <img src="https://www.primocanale.it/immagininews/thumbs/213328-420x236.jpg"/>
      </figure>
      <p><b>GENOVA - </b>Il <b>Genoa </b>perde il suo capocannoniere e quello che è il giocatore con il piu’ altro valore di mercato che ha in rosa. Lo stop fino alla fine della stagione di <b>Christian Kouame’</b> si capisce che per la squadra rossoblu’ è un disastro. Il giocatore era con la sua nazionale, la Costa d’Avorio, e stava giocando la Coppa d’Africa under 23 contro il Sudafrica quando si è infortunato ad un quarto d’ora dalla fine. Il legamento crociato del ginocchio destro si è rotto..</p>
      <p>Le pallide illusioni che fosse il collaterale ad essersi spezzato è durato nemmeno una giornata. Gli esami svolti a Genova non lasciano dubbi. Kouame verrà operato a Villa Stuart e per il recupero devono passare sei mesi. Il campionato finisce a fine di maggio, quindi <b>Thiago Motta </b>perde il suo talento che fin qui aveva segnato cinque gol, piu’ di tutti i suoi compagni. E’ una perdita grave nel giorno in cui pero’ il Grifone nell’amichevole peraltro persa col Monaco ha ritrovato <b>Gumus </b>autore di un gol nell’amichevole svolta proprio nel Principato. Ok anche per Criscito e sorrisi per Sturaro che a fine mese potrebbe rientrare del tutto. In piena bagarre nella lotta salvezza il Genoa dovrà puntare su Gumus e su Pandev per trovare i gol che mancheranno senza Kouame’ mentre la società dovrà cambiare strategia di mercato se è vero che l’ivoriano piaceva soprattutto all’Inter. Rossoblu’ sfortunati non c’è che dire e ora Preziosi dovrà scovare qualche altro emergente per rimpiazzare un pedina che stava stupendo tutti.</p>
    </article>
  </body>
</html>