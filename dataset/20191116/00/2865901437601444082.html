<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/uprava-celsija-upozorila-trenera-prekini-da-prozivas-murinja-na-drustvenim-mrezama/342648"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Uprava Čelsija upozorila trenera: Prekini da prozivaš Murinja na društvenim mrežama"/>
    <meta property="og:description" content="Nema mira na Stamford Bridžu"/>
  </head>
  <body>
    <article>
      <h1>Uprava Čelsija upozorila trenera: Prekini da prozivaš Murinja na društvenim mrežama</h1>
      <h2>Nema mira na Stamford Bridžu</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Čelsi je upozorio pomočnog trenera <b>Džodija Morisa</b> da povede računa o istupima na društvenim mrežama, a nakon što je nekoliko puta javno prozivao ipak legendu ovog kluba <b>Žozea Murinja</b>.</p>
      <p>Prvi asistent <b>Frenka Lamparda</b> u dva navrata je provocirao Posebnog nakon što je Portugalac javno izrazio sumnju da će Plavci uspeti da održe dobru formu u okršaju sa velikim klubovima. <b>Murinjo</b> je rekao da je bio impresioniran sjajnom serijom Čelsija, ali i istakao da ga plaše mečevi sa velikanima koji predstoje (prvi već sa Mančester Sitijem sledećeg vikenda).</p>
      <p><b>Moris</b>, koji je bio desna ruka <b>Lamparda</b> i u Derbiju, prvo je na <i>Instagramu</i> tagovao i prozivao <b>Murinja</b>, a potom isto učinio i na <i>Tviteru</i>. To se, naravno, nije svidelo vodećim ljudima na Stamfordu, a prema navodima <i>Dejli Mejla</i>, u klubu smatraju da je ponašanje <b>Morisa</b> neprihvatljivo za člana stručnog štaba velikog kluba.</p>
      <p>Zbog toga je 40-godišnji trener prekoren i upozoren da povede računa u budućnosti.<br/><b>"Bio sam zabrinut za Čelsi posle prvog kola, a sada sam zabrinut i uoči velikih utakmica. Dva puta su izgubili od Mančester Junajteda, izgubili su od Liverpula kod kuće, primili četiri gola od Ajaksa i zaista me zanima kako će Čelsi izgledati na Etihadu u sledećem kolu. Zanima me da vidim koliko mogu da igraju top fudbal protiv tima koji je na sličnom nivou",</b> rekao je <b>Murinjo</b>.</p>
      <p>Nakon reprezentativne pauze ekipa <b>Frenka Lamparda</b> gostuje Mančester Sitiju s namerom da produži seriju od šest vezanih pobeda u Premijer ligi.</p>
      <figure>
        <img src="https://mozzartsport.com/upload/CKEditor/15.11.2019./5.2%20Radojic%CC%8Cic%CC%81%201080x1080px.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>