<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/doncic-igram-sigurno-za-reprezentaciju-u-kvalifikacijama-mirotic-je-mogao-da-ocekuje-onakav-docek/342636"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Dončić: Igram sigurno za reprezentaciju u kvalifikacijama! Mirotić je mogao da očekuje onakav doček"/>
    <meta property="og:description" content="Mladi as potvrdio učešće na predolimpijskom turniru"/>
  </head>
  <body>
    <article>
      <h1>Dončić: Igram sigurno za reprezentaciju u kvalifikacijama! Mirotić je mogao da očekuje onakav doček</h1>
      <h2>Mladi as potvrdio učešće na predolimpijskom turniru</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Kod <b>Luke</b> <b>Dončića</b> dileme nema. Sedam i po meseci pred poečtak kvalifiakcionog turnira za Olimpijske Igre na kojem će učestvovati i njegova Slovenija, mladi as je potvrdio igranje za nacionalni tim.<br/><b>„Da, naravno. Igraću sigurno i nadam se da ćemo uspeti da se plasiramo na Olimpijske igre</b>“, rekao je <b>Luka Dončić</b> u razgovoru za španski As.</p>
      <p>Mladi Slovenac blista na početku svoje druge sezone u NBA ligi. Lider je Dalasa i već je zabeležio pet tripl-dablova u sezoni. Sa 28,7 poena u proseku po utakmici je peti strelac NBA lige u sezoni, a sa 9,3 asistencija u proseku je drugi asistent.<br/><b>„Cilj je da se plasiramo u plej-of. Tripl-dabl mi ne znači ništa kada izgubimo utakmicu kao u Njujorku“.</b></p>
      <p>Slovenac je demantovao priče da je naglo smršao prošlog leta.<br/><b>„Ne znam odakle se pojavila ta priča, ali nije istina da sam izgubio osam ili devet kilograma. Samo sam odradio neke stvari koje mi pomažu da bolje brinem o telu“.</b></p>
      <p>Ne krije da i dalje prati evropsku košarku i pogotovo utakmice bivšeg kluba Reala. Gledao je i derbi protiv Barselone.<br/><b>„Gledao sam drugo poluvreme. Probudio sam se malo ranije zbog utakmice. Drago mi je da je Real pobedio“.</b></p>
      <p>Na toj utakmici je <b>Nikola</b> <b>Mirotić</b> imao vruć doček kod navijača bivšeg kluba.<br/><b>„Mislim da je znao šta ga čeka. Za mene je to normalno. Ne samo da je igrao u Realu, već je kao košarkaš stvoren u Realu“.</b></p>
      <p><b>Dončić</b> ima veliku podršku navijača iz Španije i tamošnjih medija.<br/><b>„Pomalo se i osećam kao Španac. Živeo sam tamo sedam godina. Hvala svima u Španiji koji me prate i ustaju uveče zbog mene. Zaista mi znači takva podrška“.</b></p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/13.11.2019/4.jpg"/>
      </figure>
    </article>
  </body>
</html>