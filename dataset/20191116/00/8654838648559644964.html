<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/one-piece-fine-del-manga-entro-cinque-anni-ancora-conferma.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="One Piece, fine del manga entro cinque anni: ancora una conferma"/>
    <meta property="og:description" content="Una nuova voce è convinta che il manga di One Piece troverà la sua conclusione entro i prossimi cinque anni, vediamo di chi si tratta e le informazioni.. One Piece dovrebbe avvicinarsi presto alla..."/>
  </head>
  <body>
    <article>
      <h1>One Piece, fine del manga entro cinque anni: ancora una conferma</h1>
      <h2>Una nuova voce è convinta che il manga di One Piece troverà la sua conclusione entro i prossimi cinque anni, vediamo di chi si tratta e le informazioni.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p><b>One Piece</b> dovrebbe avvicinarsi presto alla sua <b>conclusione</b>, ovviamente tenendo in considerazione il manga cartaceo attualmente in corso di pubblicazione e tenendo presente in modo molto relativo il concetto di "presto". Si parla, ancora una volta, di massimo <b>cinque anni</b>, una nuova conferma da aggiungere alle voci della scorsa estate. <br/>Di recente Oricon News ha difatti pubblicato un'intervista con l'<b>editor</b> di <a href="https://multiplayer.it/notizie/one-piece-cover-volume-95-manga-si-mostra-immagine.html">One Piece</a>, che lavora a stretto contatto con <b>Eiichiro Oda</b>, mangaka autore di quel fenomeno mondiale nel contesto dei manga e degli anime, noto come One Piece. Anche lui è certo che la conclusione dell'opera (e quindi la <b>fine del manga</b>) avverrà entro i prossimi cinque anni: ciò confermerebbe l'altra versione, altrettanto ufficiale, di Eiichiro Oda in persona. <br/>L'editor ha approfittato dell'occasione per lanciare un <b>messaggio ai fan</b>, e cioè "godetevi l'opera, finché è in corso di pubblicazione". Inoltre ha aggiunto che questi cinque anni stimati potrebbero anche protrarsi ulteriormente, dipenderà da quanto materiale Eiichiro Oda deciderà di aggiungere a One Piece, o se preferirà piuttosto accorciare i tempi eliminandolo.</p>
      <figure>
        <img src="https://multiplayer.net-cdn.it/thumbs/images/2019/10/07/one-piece-gol-d-roger-1_jpg_1400x0_q85.jpg"/>
      </figure>
      <ul>
        <li>
          <a href="https://comicbook.com/anime/2019/11/14/one-piece-ending-5-year-plan-creator-manga/">Fonte</a>
        </li>
      </ul>
    </article>
  </body>
</html>