<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kolishnogo-radnika-trampa-viznali-vinnim-u-dachi-nepravdivih-svidchen-329890_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T00:12:00+00:00"/>
    <meta property="og:title" content="Колишнього радника Трампа визнали винним у дачі неправдивих свідчень"/>
    <meta property="og:description" content="Роджеру Стоуну загрожує до 50 років позбавлення волі."/>
  </head>
  <body>
    <article>
      <h1>Колишнього радника Трампа визнали винним у дачі неправдивих свідчень</h1>
      <h2>Роджеру Стоуну загрожує до 50 років позбавлення волі.</h2>
      <address>
        <time datetime="2019-11-16T00:12:00+00:00">16 Nov 2019, 00:12</time>
      </address>
      <p>Давнього друга і колишнього <b><a href="https://dt.ua/WORLD/radnik-trampa-dzhuliani-visloviv-nevdovolennya-dopoviddyu-myullera-306498_.html">радника президента США Дональда Трампа</a></b> Роджера Стоуна визнали винним за сімома статтями звинувачення, включаючи лжесвідчення, тиск на свідків і перешкоджання правосуддю. Присяжні винесли вердикт на засіданні Федерального суду Вашингтона в п'ятницю, 15 листопада, передає <a href="https://www.golos-ameriki.ru/a/roger-stone-court/5167699.html">"Голос Америки"</a>.</p>
      <p>За пред'явленими звинуваченнями 67-річному республіканцеві загрожує до 50 років ув'язнення. Суддя звільнила Стоуна до винесення вироку без застави, заборонивши обвинуваченому обговорювати судовий процес у соціальних мережах.</p>
      <p>Наступне засідання суду, на якому буде оголошено вирок, призначено на 6 лютого.</p>
      <p>Згідно зі свідченнями свідків, які надали в суді, зокрема, колишні керівники виборчого штабу Трампа Стів Беннон і Рік Гейтс, Стоун мав володів інформацією про те, що сайт WikiLeaks може опублікувати документи, викрадені хакерами з сервера Демократичної партії. Ця інформація завдала шкоди іміджу Гілларі Клінтон, яка балотувалася в президенти в 2016 році як кандидат від Демократичної партії.</p>
      <p>Прокуратура звинуватила Стоуна в тому, що він п'ять разів збрехав, коли свідчив у Палаті Представників про сайт WikiLeaks і його засновника Джуліана Ассанжа. Слухання в нижній палаті Конгресу проводилися у вересні 2017 року в рамках розслідування спецпрокурора Роберта Мюллера про російському втручання у вибори президента США.</p>
      <p>Також Стоуну висунули звинувачення за одним пунктом про здійснення тиску на свідка і за одним пунктом, що стосується спроби перешкодити розслідуванню.</p>
      <p>Соратник Трампа заперечував усі звинувачення і винним себе не визнав.</p>
      <figure>
        <iframe src="https://www.youtube.com/embed/Zpk9-pibcEE" width="640" height="360" data-service="Youtube" scrolling="no"/>
      </figure>
      <p>Роберт Мюллер з 2017 року вів розслідування про російське втручанні в американські вибори в 2016 році. Серед іншого, перед ним стояло завдання з'ясувати, чи мав місце зговір штабу Трампа з росіянами. Колишнього главу виборчого штабу Трампа Пола <b><a href="https://dt.ua/WORLD/manaforta-zasudili-do-7-5-rokiv-v-yaznici-305472_.html">Манафорта засудили</a></b> до 7,5 років в'язниці. Клієнтами Манафорта свого часу були Віктор Янукович, Рінат Ахметов, Борис Колесніков, Андрій Клюєв, Сергій Тігіпко, а також російських олігарх Олег Дерипаска. На українських клієнтах Пол Манафорт заробив 60 мільйонів доларів, але задекларував лише 14.</p>
      <p>Офіс спецпрокурора Мюллера висунув звинувачення ще 33 людям, пов'язаним зі штабом Трампа.</p>
      <p>18 квітня генпрокурор Вільям <a href="https://dt.ua/WORLD/opublikovano-zvit-myullera-schodo-rosiyskogo-vtruchannya-u-vibori-v-ssha-golovne-308977_.html"><b>Бар опублікував відредагований звіт Мюллера про російське втручання в американські вибори 2016 року</b></a>. На думку генпрокурора, слідство не зібрало достатньо доказів свідомої змови команди Трампа з росіянами.</p>
      <p>Детальніше про звіт Мюллера читайте в статті Олександра Хари "<b><a href="https://dt.ua/international/chi-visliznuv-tramp-iz-pid-kovpaka-myullera-309402_.html">Чи вислизнув Трамп із-під ковпака Мюллера?</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5nb2xvcy1hbWVyaWtpLnJ1">Голос Америки (русская служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>