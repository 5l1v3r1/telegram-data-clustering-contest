<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140679/%D8%B8%D8%B1%D9%81%DB%8C%D8%AA-%D8%AA%D9%88%D9%84%DB%8C%D8%AF-%D8%BA%D9%86%DB%8C%C2%AD%E2%80%8C%D8%B3%D8%A7%D8%B2%DB%8C-%D8%A7%DB%8C%D8%B1%D8%A7%D9%86-%D8%A8%D9%87-%DB%B8-%DB%B6-%D9%87%D8%B2%D8%A7%D8%B1-%D8%B3%D9%88-%D8%B1%D8%B3%DB%8C%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="ظرفیت تولید غنی­‌سازی ایران به ۸.۶ هزار سو رسید"/>
    <meta property="og:description" content="دستیار ویژه رئیس سازمان انرژی اتمی از پیشرفت‌های قابل توجه ایران در بومی سازی صنعت هسته ای خبر داد و گفت: ظرفیت غنی­ سازی ایران به میزان ۸ هزار و ۶۶۰ سو رسید."/>
  </head>
  <body>
    <article>
      <h1>ظرفیت تولید غنی­‌سازی ایران به ۸.۶ هزار سو رسید</h1>
      <h2>دستیار ویژه رئیس سازمان انرژی اتمی:</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>
        <i>دستیار ویژه رئیس سازمان انرژی اتمی از پیشرفت‌های قابل توجه ایران در بومی سازی صنعت هسته ای خبر داد و گفت: ظرفیت غنی­ سازی ایران به میزان ۸ هزار و ۶۶۰ سو رسید.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، علی اصغر زارعان با بیان اینکه قبل از گام سوم کاهش تعهدات، تولید روزانه­ 450 گرم غنی­ سازی اورانیوم بود به ایرنا گفت: هم­ اکنون با در نظر گرفتن کلیه ­جوانب برجامی، تولید روزانه به 10 برابر یعنی حدود 5000 گرم در روز رسیده است. ذخیره اورانیوم غنی شده به بیش از 500 کیلوگرم رسیده  و این مهم رو به افزایش است. ضمن اینکه در روزهای آینده به مرز 11 هزار سو خواهیم رسید. </p>
      <p>وی افزود: به دلیل هدف گذاری هایی که از پیش انجام گرفته توانایی تولید هر درصدی از اورانیوم را که نیاز باشد داریم و این حاکی از تلاش، آینده­ نگری، عدم خودشیفتگی و حرکت بی­ وقفه جهت رسیدن به قله­ های نهایی در انرژی اتمی است. با استخراج، اکتشاف و اضافه شدن حدوداً 400 تن کیک زرد در طول مذاکرات، برداشت کیک زرد بومی از سه سال گذشته تاکنون با اقدامات هوابرد و  پی­ جویی و مدرن سازی راکتور تحقیقاتی خنداب اراک صورت گرفته است و در روزهای آینده هم شاهد افتتاح مدار ثانویه آن خواهیم بود.</p>
      <p>این مقام مسئول ادامه داد: علاوه بر فعالیت در زمینه لیزرهای فیبری، دیسک نیمه­ هادی، میکرولیزرها، جوش لیزری،  قراردادی منعقد شد که یکی از موانع تولید در نورد سرد شرکت فولاد مبارکه از طریق لیزر جوش 10 کیلووات مرتفع می شود و این حاصل خودباوری و سرریز صنعت هسته­ ای به سایر صنایع است. </p>
      <p>زارعان با بیان اینکه این اقدام در منطقه و حتی در آسیا یک حرکت منحصر به فرد با رویکرد بومی­ سازی است، گفت: در برش لیزری، شیروگرافی، پوشش­ دهی لیزری و کاربرد انواع لیزرها که بعضاً انحصاری است،ایران به خوداتکایی رسیده و حتی شانه به شانه بعضی کشورهای دارنده فناوری همچون آمریکا حرکت می­­ کند ولی قانع نیستیم و توقف در این عرصه و یا کُند شدن معنا و مفهومی ندارد.</p>
      <p>انتهای پیام</p>
    </article>
  </body>
</html>