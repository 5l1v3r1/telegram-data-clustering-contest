<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698586/%D8%A7%DB%8C%D8%B1%D9%86%D8%A7-%D8%AA%D8%AC%D9%85%D8%B9%E2%80%8C%D9%87%D8%A7%DB%8C-%D8%A7%D8%B9%D8%AA%D8%B1%D8%A7%D8%B6%DB%8C-%D8%AF%D8%B1-%D9%88%D8%A7%DA%A9%D9%86%D8%B4-%D8%A8%D9%87-%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="ایرنا: تجمع‌های اعتراضی در واکنش به تغییر قیمت بنزین"/>
    <meta property="og:description" content="اعتراض‌ها به اصلاح قیمت بنزین پس از آن آغاز شد که بر اساس مصوبه شورای عالی هماهنگی سران قوا،‌ از بامداد جمعه 24 آبان، هر لیتر بنزین سهمیه‌ای با قیمت یک هزار و 500 تومان و بنزین غیرسهمیه‌ای با قیمت سه هزار تومان عرضه خواهد شد."/>
  </head>
  <body>
    <article>
      <h1>ایرنا: تجمع‌های اعتراضی در واکنش به تغییر قیمت بنزین</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>
        <b>اعتراض‌ها به اصلاح قیمت بنزین پس از آن آغاز شد که بر اساس مصوبه شورای عالی هماهنگی سران قوا،‌ از بامداد جمعه 24 آبان، هر لیتر بنزین سهمیه‌ای با قیمت یک هزار و 500 تومان و بنزین غیرسهمیه‌ای با قیمت سه هزار تومان عرضه خواهد شد.</b>
      </p>
      <figure>
        <img src="https://cdn.asriran.com/files/fa/news/1398/8/25/1037622_596.jpg"/>
      </figure>
      <p>اعتراض‌هایی پراکنده نسبت به اصلاح قیمت بنزین، در نخستین روز هفته،‌ در برخی از خیابان‌های چند شهر مشاهده شد.</p>
      <p>‌به گزارش ایرنا،‌ امروز در شیراز،‌ گرگان،‌ خرم‌آباد،‌ قم،‌ ایلام و کرج، برخی رانندگان با خاموش کردن خودروهایشان و ایجاد ترافیک، ‌نارضایتی خود را نسبت به نرخ جدید بنزین اعلام کردند. در سنندج، ‌دورود و قزوین، مهدیشهر،‌ گرمسار و شاهرود نیز اعتراض‌هایی انجام شده است.</p>
      <p>اعتراض‌ها به اصلاح قیمت بنزین پس از آن آغاز شد که بر اساس مصوبه شورای عالی هماهنگی سران قوا،‌ از بامداد جمعه 24 آبان، هر لیتر بنزین سهمیه‌ای با قیمت یک هزار و 500 تومان و بنزین غیرسهمیه‌ای با قیمت سه هزار تومان عرضه خواهد شد.</p>
      <p>پیش‌تر،‌ محمود واعظی،‌ رئیس دفتر رئیس جمهوری،‌ در گفت‌وگوی اختصاصی با ایرنا اصلاح قیمت بنزین را «تصمیم مهمی»‌ عنوان کرد که «مورد توافق همه مسئولان نظام است و دولت پیش از این در چند مقطع قصد داشت آن را اجرا کند ولی هر بار به دلایلی با تاخیر مواجه شد»</p>
      <p>به دنبال افزایش قیمت بنزین،‌ دولت با اجرای طرح حمایت معیشتی بیش از 60 میلیون شهروند ایرانی را مورد حمایت قرار خواهد داد. نخستین مرحله واریز وجه در قالب این طرح حداکثر تا 10 روز آینده انجام خواهد شد.</p>
    </article>
  </body>
</html>