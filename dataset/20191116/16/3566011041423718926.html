<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547747.html/%D8%AA%D9%85%D9%87%DB%8C%D8%AF%D8%A7%D8%AA-%D8%A7%D9%86%D8%AF%DB%8C%D8%B4%DB%8C%D8%AF%D9%87-%D8%B4%D8%AF-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%87%D8%A7-%D8%A8%D8%A7-%D9%82%DB%8C%D8%AF-%D9%81%D9%88%D8%B1%DB%8C%D8%AA-%D8%A7%D8%AC%D8%B1%D8%A7%DB%8C%DB%8C-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T16:24:00+00:00"/>
    <meta property="og:title" content="تمهیدات اندیشیده شد در راستای جلوگیری از افزایش قیمت‌ها با قید فوریت اجرایی می‌شوند"/>
    <meta property="og:description" content="رئیس سازمان صنعت، معدن و تجارت استان مرکزی گفت: در مجموعه‌های اصناف و سایر دستگاه‌های مرتبط با بررسی راهکارهای موجود برای جلوگیری از افزایش هرگونه قیمت تمهیداتی اندیشیده‌اند که با قید فوریت سریعاً اجرایی می‌کنند."/>
  </head>
  <body>
    <article>
      <h1>تمهیدات اندیشیده شد در راستای جلوگیری از افزایش قیمت‌ها با قید فوریت اجرایی می‌شوند</h1>
      <h2>رئیس سازمان صنعت، معدن و تجارت استان مرکزی:</h2>
      <address>
        <time datetime="2019-11-16T16:24:00+00:00">16 Nov 2019, 16:24</time>
      </address>
      <p>رئیس سازمان صنعت، معدن و تجارت استان مرکزی گفت: در مجموعه‌های اصناف و سایر دستگاه‌های مرتبط با بررسی راهکارهای موجود برای جلوگیری از افزایش هرگونه قیمت تمهیداتی اندیشیده‌اند که با قید فوریت سریعاً اجرایی می‌کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://diyareaftab.ir/">دیار آفتاب</a>؛ محمدرضا حاجی پور رئیس سازمان صنعت، معدن و تجارت استان مرکزی با اشاره به اینکه در پی افزایش قیمت بنزین جلسه فوق‌العاده ستاد تنظیم بازار استان تشکیل‌شده است گفت: در این جلسه موضوعاتی همچون جلوگیری از هرگونه افزایش قیمت کالاها و رصد لحظه‌ای بازار تأکید شد.</p>
      <p>وی افزود: در مجموعه‌های اصناف و سایر دستگاه‌های مرتبط با بررسی راهکارهای موجود برای جلوگیری از افزایش هرگونه قیمت تمهیداتی اندیشیده‌اند که با قید فوریت سریعاً اجرایی می‌کنند.</p>
      <p>رئیس سازمان صنعت، معدن و تجارت استان مرکزی اظهار داشت: همچنین در این جلسه رفع نواقص احتمالی طرح و بحث سهمیه سرویس مدرسه و آژانس و وانت‌بارها مطرح شد که قرار است اتحادیه‌های مربوط  نسبت به انعکاس مشکلات اقدام کنند و راهکارهای مربوط را به دبیرخانه ستاد ارسال فرمایند.</p>
      <p>وی بابیان اینکه تیم تخصصی بازرسان سازمان صمت در کلیه واحدها مستقر خواهند شد گفت: پیگیر کلیه مسائل و مشکلات احتمالی خواهیم بود و سامانه‌های  ۱۲۴ و ۱۳۵، ۳۸۲۰  آمادگی لازم را برای انتقال هرگونه انتقادات مردمی دارند.</p>
      <p>حاجی پور از برگزاری منظم جلسات ستاد تنظیم بازار به طور مستمر خبر داد و افزود: پیش‌بینی‌شده در این شرایط ستاد تنظیم بازار هفته‌ای سه بار جلسات را برگزار کنیم تا بتوانیم کلیه مسائل و مشکلات را پیگیری کنیم.</p>
      <p>رئیس سازمان صنعت، معدن و تجارت استان مرکزی خاطرنشان کرد: طرح سهمیه‌بندی بنزین در راستای اصلاح وضعیت اقتصادی کشور انجام می‌شود که باید کلیه نواقص طرح بررسی و برطرف شود تا شاهد موفقیت طرح باشیم.</p>
      <p>انتهای پیام/</p>
      <p> </p>
    </article>
  </body>
</html>