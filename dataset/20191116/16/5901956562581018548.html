<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/nalet-sedmih-vozil-ustavil-dolenjko-poglejte-kaj-se-je-dogajalo-249751"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T16:13:00+00:00"/>
    <meta property="og:title" content="Nalet sedmih vozil ustavil dolenjko, poglejte, kaj se je dogajalo"/>
    <meta property="og:description" content="LJUBLJANA – Nekaj pred 9. uro so se je na dolenjski avtocesti v predoru Debeli hrib v smeri proti Ljubljani zgodile štiri prometne nesreče, v katerih so bili udeleženi štiri osebna vozila in tri..."/>
  </head>
  <body>
    <article>
      <h1>Nalet sedmih vozil ustavil dolenjko, poglejte, kaj se je dogajalo</h1>
      <h2>V predoru Debeli hrib v občini Škofljica so trčili štiri osebna vozila in trije tovornjaki.</h2>
      <address><time datetime="2019-11-16T16:13:00+00:00">16 Nov 2019, 16:13</time> by <a rel="author">N. Č.</a></address>
      <p>LJUBLJANA – Nekaj pred 9. uro so se je na dolenjski avtocesti v predoru Debeli hrib v smeri proti Ljubljani zgodile štiri prometne nesreče, v katerih so bili udeleženi štiri osebna vozila in trije tovornjaki.<br/><br/>Zaradi nesreč je bila avtocesta nekaj manj kot uro popolnoma zaprta, do 12. ure pa je bil močno oviran promet tako na avtocesti kot na vzporednih cestah.<br/><br/>Ob ogledu kraja prometnih nesreč in z zbiranjem obvestil je bilo ugotovljeno, da je do prve prometne nesreče prišlo, ker voznica osebnega avtomobila ni vozila po sredini prometnega pasu in je zato trčila v robnik ter oznake v predoru. Po trčenju je z vozilom obstala na desnem voznem pasu.<br/><br/>V nesreči ni bil nihče poškodovan, voznici pa je bil izdan plačilni nalog.<br/><br/>Zaradi nesreče se je promet na desnem pasu avtoceste ustavil.<br/><br/>Voznik (55) tovornega vozila je vozil na prekratki varnostni razdalji in ni mogel ustaviti za vozili, ki so se ustavila pred njim zaradi nesreče. Trčil je v tovornjak 57-letnika pred seboj, tega pa je odbilo še v osebno vozilo pred njim.<br/><br/>V prometni nesreči ni bil nihče poškodovan, povzročitelju je bil izdan plačilni nalog.<br/><br/>Takoj za to nesrečo se je ustavil voznik osebnega vozila, v katerega je zaradi vožnje z neprilagojeno hitrostjo trčil 50-letni voznik tovornjaka. Osebno vozilo je nato odbilo naprej in trčilo v tovorno vozilo 55-letnega voznika iz prejšnje nesreče.<br/><br/>V nesreči sta se lažje poškodovali potnici v osebnem vozilu in sta bili s kraja odpeljani z reševalnim vozilom. Vozniku tovornega vozila je bil izdan plačilni nalog.<br/><br/>Da bi tovorno vozilo po nesrečah umaknil iz predora, je 57-letni voznik tovornega vozila zapeljal na levi prometni pas, nato pa je pred njega z desnega pasu zapeljal 69-letni voznik osebnega vozila, zato je s tovornjakom trčil vanj.<br/><br/>V nesreči ni bil nihče poškodovan, vozniku osebnega vozila pa je bil izdan plačilni nalog.<br/><br/>Policisti voznike opozarjajo naj vozijo strpno, prilagodijo hitrost vožnje razmeram na cesti in dosledno upoštevajo varnostno razdaljo.</p>
    </article>
  </body>
</html>