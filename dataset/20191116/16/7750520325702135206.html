<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-kyyivshhyni-zagynula-18-richna-chempionka-ukrayiny-z-boksu.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T16:51:32+00:00"/>
    <meta property="og:title" content="На Київщині загинула 18-річна чемпіонка України з боксу"/>
    <meta property="og:description" content="На Київщині загинула 18-річна чемпіонка України з боксу"/>
  </head>
  <body>
    <article>
      <h1>На Київщині загинула 18-річна чемпіонка України з боксу</h1>
      <address>
        <time datetime="2019-11-16T16:51:32+00:00">16 Nov 2019, 16:51</time>
      </address>
      <figure>
        <img src="https://1news.com.ua/wp-content/uploads/2019/11/1573915293-593.jpg"/>
      </figure>
      <p>У селі Тарасівка Києво-Святошинського району під колесами потягу загинула 18-річна дівчина, яка переходила через колію в навушниках. Про це повідомляє Національна поліція, пише 1NEWS, посилаючись на <a href="https://www.ukrinform.ua/rubric-regions/2819629-pid-kievom-potag-zbiv-cempionku-ukraini-z-boksu.html">Укрінформ</a>.</p>
      <p>“На спецлінію 102 надійшло повідомлення від випадкового свідка про те, що в селі Тарасівка Києво-Святошинського району на переїзді потяг збив людину. На місце події одразу виїхала слідчо-оперативна група, яка з’ясувала, що 18-річна загибла мешканка села Тарасівка пізно ввечері вийшла з аптеки та попрямувала додому через залізничний переїзд, перебуваючи у навушниках, і не почула наближення потягу, який рухався з Києва у бік Фастова. Дівчина загинула на місці події”, – йдеться у повідомленні.<br/>Як зазначається, за фактом трагедії відкрито кримінальне провадження за ч. 1 ст. 115 (Нещасний випадок) Кримінального кодексу України.</p>
      <p>За даними ЗМІ, загиблою виявилася чемпіонка України з боксу Аміна Булах. Спортсменка з Кропивницького була чемпіонкою України. У вересні Булах завоювала бронзову медаль на молодіжному чемпіонаті Європи в Софії.</p>
    </article>
  </body>
</html>