<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547739.html/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%86%D8%A8%D8%A7%DB%8C%D8%AF-%D9%87%DB%8C%DA%86-%DA%AF%D9%88%D9%86%D9%87-%D8%AA-%D8%AB%DB%8C%D8%B1%DB%8C-%D8%A8%D8%B1-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF--%D8%A8%D8%A7%D8%B2%D8%A7%D8%B1-%D8%A8%D9%87-%D8%B5%D9%88%D8%B1%D8%AA-%D9%84%D8%AD%D8%B8%D9%87-%D8%A7%DB%8C-%D8%B1%D8%B5%D8%AF-%D9%88-%D9%86%D8%B8%D8%A7%D8%B1%D8%AA-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T16:23:00+00:00"/>
    <meta property="og:title" content="افزایش قیمت بنزین نباید هیچ‌گونه تأثیری بر قیمت کالاها داشته باشد/ بازار به‌صورت لحظه‌ای رصد و نظارت شود"/>
    <meta property="og:description" content="معاون سیاسی، امنیتی و اجتماعی استانداری مرکزی بابیان اینکه افزایش قیمت بنزین نباید هیچ‌گونه تأثیری بر قیمت کالاها داشته باشد گفت: وقتی می‌گوییم این طرح تأثیری بر قیمت کالاهای دیگر ندارد قطعاً باید آن را به شکل عملیاتی ثابت کنیم."/>
  </head>
  <body>
    <article>
      <h1>افزایش قیمت بنزین نباید هیچ‌گونه تأثیری بر قیمت کالاها داشته باشد/ بازار به‌صورت لحظه‌ای رصد و نظارت شود</h1>
      <h2>معاون سیاسی، امنیتی و اجتماعی استانداری مرکزی:</h2>
      <address>
        <time datetime="2019-11-16T16:23:00+00:00">16 Nov 2019, 16:23</time>
      </address>
      <p>معاون سیاسی، امنیتی و اجتماعی استانداری مرکزی بابیان اینکه افزایش قیمت بنزین نباید هیچ‌گونه تأثیری بر قیمت کالاها داشته باشد گفت: وقتی می‌گوییم این طرح تأثیری بر قیمت کالاهای دیگر ندارد قطعاً باید آن را به شکل عملیاتی ثابت کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ بهروز اکرمی معاون سیاسی، امنیتی و اجتماعی استانداری مرکزی امروز در جلسه ستاد تنظیم بازار بابیان اینکه افزایش قیمت بنزین نباید هیچ‌گونه تأثیری بر قیمت کالاها داشته باشد گفت: وقتی می‌گوییم این طرح تأثیری بر قیمت کالاهای دیگر ندارد قطعاً باید آن را به شکل عملیاتی ثابت کنیم.</p>
      <p>اکرمی با تأکید بر اینکه بازار باید به‌صورت لحظه‌ای رصد و نظارت شود گفت: نباید اجازه دهیم عده‌ای سودجو در این شرایط سوءاستفاده کنند و لذا هیچ‌کس اجازه تصمیم غیرقانونی و غیر کارشناسی ندارد و اجازه افزایش قیمت به هیچ‌کس داده نمی‌شود.</p>
      <p>وی جلوگیری از افزایش قیمت بنزین و رصد لحظه‌ای بازار را از مصوبات اخیر شورای تأمین استان دانست و افزود: این تصمیمات ملی هستند و هیچ‌کس اجازه ندارد خارج از تصمیمات ملی اقدامی انجام دهد.</p>
      <p>معاون سیاسی، امنیتی و اجتماعی استانداری مرکزی اظهار داشت: ستاد سوخت استان تشکیل‌شده که به‌زودی جلسات آن برگزار خواهد شد و حمل‌ونقل درون‌شهری و باری که عمدتاً با بنزین هستند باید کنترل شوند.</p>
      <p>وی بابیان اینکه رصد لحظه‌ای و تصمیم‌گیری لحظه‌ای باید در این شرایط از اولویت‌ها باشد افزود: مسائل مربوط در فضای مجازی نیز باید به جد پیگیری شود و از انتشار هرگونه شایعات باید به‌طورجدی جلوگیری به عمل آید.</p>
      <p>معاون سیاسی، امنیتی و اجتماعی استانداری مرکزی بابیان اینکه این طرح ممکن است اشکالاتی داشته باشد اما نظرات نباید اصل طرح را زیر سؤال ببرد افزود: باید ایرادات طرح را بررسی و آنها را به سطح ملی بازتاب دهیم و همه کارشناسان باید نظرات و پیشنهادات خود را در این خصوص ارائه دهند.</p>
      <p>انتهای پیام/</p>
      <p> </p>
    </article>
  </body>
</html>