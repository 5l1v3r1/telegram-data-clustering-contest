<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/prem-yer-chehiyi-nastupnogo-tyzhnya-pryyide-v-ukrayinu-plan-vizytu/"/>
    <meta property="og:site_name" content="Рубрика"/>
    <meta property="article:published_time" content="2019-11-16T16:22:16+00:00"/>
    <meta property="og:title" content="Прем'єр Чехії наступного тижня приїде в Україну: план візиту"/>
    <meta property="og:description" content="Прем’єр-міністр Чехії Андрей Бабіш наступного тижня відвідає Київ під час дводенної поїздки. Про це повідомляє місцеве видання České noviny, пише Слово і діло. «Частиною поїздки є зустріч з президентом України Володимиром Зеленським, а також підготовка до зустрічі з прем’єр-міністром Олексієм Гончаруком. Основною метою офіційного візиту є висловлення підтримки територіальній цілісності, суверенітету і незалежності України, а […]"/>
  </head>
  <body>
    <article>
      <h1>Прем'єр Чехії наступного тижня приїде в Україну: план візиту</h1>
      <address><time datetime="2019-11-16T16:22:16+00:00">16 Nov 2019, 16:22</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/15-19-860x580-c-1.jpg"/>
      </figure>
      <p>
        <b>
          <b>Прем’єр-міністр Чехії Андрей Бабіш наступного тижня відвідає Київ під час дводенної поїздки.</b>
        </b>
      </p>
      <p>Про це повідомляє місцеве видання České noviny, пише <a href="https://www.slovoidilo.ua/2019/11/16/novyna/polityka/ukrayinu-nastupnoho-tyzhnya-pryyide-premyer-ministr-chexiyi#.XdAgLRMeNRQ.twitter">Слово і діло.</a></p>
      <p>«Частиною поїздки є зустріч з президентом України Володимиром Зеленським, а також підготовка до зустрічі з прем’єр-міністром Олексієм Гончаруком. Основною метою офіційного візиту є висловлення підтримки територіальній цілісності, суверенітету і незалежності України, а також зближення України і Європейського Союзу», – пише видання.</p>
      <p>Крім політичних зустрічей із Зеленським, Гончаруком і Дмитром Разумковим, Бабіш і Гавлічек візьмуть участь у чесько-українському бізнес-форумі. Ділову місію очолює президент Торгово-промислової палати Чехії Володимир Длоугі.</p>
      <p>«Україна є 20-м найбільшим зовнішньоторговельним партнером Чеської Республіки. За даними Торгової палати, вона пропонує широкі можливості для чеських підприємців у сфері цивільної авіації, транспортної галузі та інфраструктури, енергетики, водного господарства, оборонної промисловості і машинобудування», – зазначає видання з посиланням на матеріали уряду.</p>
    </article>
  </body>
</html>