<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/golovu-ukreksimbanku-zatrymaly-spivrobitnyky-sluzhby-bezpeky-ukrayiny.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T16:40:14+00:00"/>
    <meta property="og:title" content="Голову “Укрексімбанку” затримали співробітники Служби безпеки України"/>
    <meta property="og:description" content="Голову &quot;Укрексімбанку&quot; затримали співробітники Служби безпеки України"/>
  </head>
  <body>
    <article>
      <h1>Голову “Укрексімбанку” затримали співробітники Служби безпеки України</h1>
      <address>
        <time datetime="2019-11-16T16:40:14+00:00">16 Nov 2019, 16:40</time>
      </address>
      <figure>
        <img src="https://1news.com.ua/wp-content/uploads/2019/11/XXL.jpg"/>
      </figure>
      <p>Одного із членів правління АТ “Укрексімбанку” затримали співробітники Служби безпеки України за дорученням Генпрокуратури, зараз він в СІЗО. Про це повідомила на своїй сторінці у Facebook речник СБУ Олена Гітлянська, пише 1NEWS, посилаючись на <a href="https://www.ukrinform.ua/rubric-society/2819647-golovu-ukreksimbanku-zatrimala-sbu.html">Укрінформ</a>.</p>
      <p>“Ніякого викрадення одного із членів правління АТ “Укрексімбанку” не було. Він був затриманий співробітниками Служби безпеки України за дорученням Генеральної прокуратури України у межах кримінального провадження за ознаками вчинення злочинів, передбачених ч.1 ст. 255 (Створення злочинної організації – ред.), ч.5 ст. 191 (Привласнення, розтрата майна або заволодіння ним шляхом зловживання службовим становищем – ред.), ч.3 ст. 209 (Легалізація (відмивання) грошових коштів та іншого майна, здобутих злочинним шляхом – ред.)”, – написала вона.</p>
      <p>За словами Гітлянської, затримання відбувалося виключно в межах чинного законодавства. На даний час затриманий поміщений до ізолятора тимчасового тримання.</p>
      <p>Речник СБУ також повідомила, що справу щодо керівника Укрексімбанку веде Генеральна прокуратура України.</p>
      <p>Як повідомлялося, раніше у ЗМІ з’явилась інформація про викрадення голови Укрексімбанку Олександра Гриценка.</p>
      <p>Відповідну інформацію виклала у себе на сторінці у Facebook народний депутат від “Європейської солідарності” Ірина Фріз.</p>
      <p>Гриценка призначили на посаду голови правління Укрексімбанку в серпні 2014 року.</p>
    </article>
  </body>
</html>