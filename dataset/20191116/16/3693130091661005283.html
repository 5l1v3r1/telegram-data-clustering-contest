<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/silahli-kavgada-1-kisi-yaralandi-1207537.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T16:38:00+00:00"/>
    <meta property="og:title" content="Silahlı kavgada 1 kişi yaralandı"/>
    <meta property="og:description" content="Konya'nın Ereğli ilçesinde çıkan silahlı kavgada bir kişi yaralandı."/>
  </head>
  <body>
    <article>
      <h1>Silahlı kavgada 1 kişi yaralandı</h1>
      <h2>Konya'nın Ereğli ilçesinde çıkan silahlı kavgada bir kişi yaralandı.</h2>
      <address>
        <time datetime="2019-11-16T16:38:00+00:00">16 Nov 2019, 16:38</time>
      </address>
      <p>Olay, saat 16.00 sıralarında <b>Ereğli ilçesi Eski Buğday Pazarı Caddesi</b> üzerinde bulunan bir iş yerinde meydana geldi.</p>
      <figure>
        <img src="https://images.bursadabugun.com/editor/haber/16112019/aw857482-01-5dd01824ebd99.jpg"/>
      </figure>
      <p>Edinilen bilgiye göre, iş yerinde O.K. ile F.D. arasında <b>henüz belirlenemeyen bir nedenle tartışma</b> çıktı. Çıkan tartışmada F.D. yanında bulunan <b>tabancayla O.K'yi vurarak olay yerinden kaçtı.</b> Silahla vurulan O.K'ye ilk olarak <b>tesadüfen olay yerinden geçen bir sağlık görevlisi</b> tarafından müdahale edildi.</p>
      <figure>
        <img src="https://images.bursadabugun.com/editor/haber/16112019/aw857482-02-5dd0182a3aa2c.jpg"/>
      </figure>
      <p>Çevredeki vatandaşların ihbarı üzerine olay yerine sağlık ve polis ekipleri sevk edildi. Yaralanan Okan K, yapılan ilk müdahalenin ardından ambulansla Ereğli Devlet Hastanesine kaldırıldı. Ereğli İlçe Emniyet Müdürlüğüne bağlı ekipler iş yerinde inceleme yaparken, olayın şüphelisi F.D'nin polis ekipleri tarafından <b>yakalanarak gözaltına</b> alındığı öğrenildi.</p>
    </article>
  </body>
</html>