<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281557-stardew-valleys-1-4-uppdatering-blir-riktigt-matig"/>
    <meta property="og:site_name" content="FZ.se"/>
    <meta property="article:published_time" content="2019-11-16T16:00:00+00:00"/>
    <meta property="og:title" content="Stardew Valleys 1.4-uppdatering blir riktigt matig"/>
    <meta property="og:description" content="Buggfixar, nytt innehåll och allmän polering."/>
  </head>
  <body>
    <article>
      <h1>Stardew Valleys 1.4-uppdatering blir riktigt matig</h1>
      <h2>Buggfixar, nytt innehåll och allmän polering.</h2>
      <address><time datetime="2019-11-16T16:00:00+00:00">16 Nov 2019, 16:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p><i><a href="https://www.fz.se/artikel/244695">Stardew Valley</a></i>-skaparen Eric Barone har i ett <a href="https://www.stardewvalley.net/1-4-pc-release-date-more/">blogginlägg</a> delat med sig av lite information angående den kommande 1.4-uppdateringen. Han skriver att det huvudsakliga målet med patchen är polera spelet till det skick som han länge velat att det ska vara i, vilket innebär att en rad olika buggar och irriterande kontrollproblem ska korrigeras, samt att vissa delar av spelet ska få funktioner som gör det lättare att spela.</p>
      <p>Han säger sig även ha utökat eller förbättrat nästan alla delar av spelet på något sätt, såsom att varje partner kommer ha ett speciellt event när man nått 14 hjärtan. Spelet kommer även få nytt "end game"-innehåll för när man är klar med allt annat, men han vill inte avslöja vad det rör sig om. En annan mycket välkommen funktion på PC är att man kommer kunna knäppa en bild av hela sin farm eller andra områden.</p>
      <p>Patchen kommer släppas 26 november till PC och förhoppningsvis några veckor senare till konsolerna. Efter att konsolversionerna har testats mer hoppas han kunna ge ett mer specifikt datum.</p>
      <h3>Läs mer om Stardew Valley</h3>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>Stardew Valley möter postapokalypsen i Atomicrops</figcaption>
      </figure>
      <figure>
        <img src="https://cdn.fz.se/artikel/bild/1411331?l=eyJyZXNvdXJjZSI6IlwvYXJ0aWtlbFwvYmlsZFwvMTQxMTMzMSIsImZpbHRlcnMiOltdLCJwYXJhbXMiOltdLCJrZXkiOiIwNGUzOTI0OTM4MzJkOTEyOGRiMGE5Mzg4MmZiZTM0OSJ9"/>
        <figcaption>Stardew Valley släpps till Android om bara några veckor</figcaption>
      </figure>
      <figure>
        <img src="https://cdn.fz.se/artikel/bild/1411532?l=eyJyZXNvdXJjZSI6IlwvYXJ0aWtlbFwvYmlsZFwvMTQxMTUzMiIsImZpbHRlcnMiOltdLCJwYXJhbXMiOltdLCJrZXkiOiIwMzUyMWIxZjIxYWM3M2M2Njg3ZTk2YmVlYTQwNzYxMiJ9"/>
        <figcaption>Krydda till bondelivet – Stardew Valley får battle royale via modd</figcaption>
      </figure>
    </article>
  </body>
</html>