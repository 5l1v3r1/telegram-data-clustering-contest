<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/priyanka-gandhi-tweet-on-banaras-hindu-university-official.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T16:57:00+00:00"/>
    <meta property="og:title" content="മദന്‍ മോഹന്‍ മാളവിയയോട് ആര്‍.എസ്.എസ് എന്താണ് ചെയ്തുകൊണ്ടിരിക്കുന്നത്; ആര്‍.എസ്.എസ് കൊടി നീക്കം ചെയ്തതിന് ഉദ്യോഗസ്ഥനെ രാജിവെപ്പിച്ച സംഭവത്തില്‍ പ്രിയങ്ക"/>
    <meta property="og:description" content="Banaras Hindu University National News Priyanka Gandhi India ന്യൂദല്‍ഹി: ബനാറസ് ഹിന്ദു യൂണിവേഴ്‌സിറ്റി മുന്‍ വൈസ് ചാന്‍സലര്‍ മദന്‍ മോഹന്‍ മാളവിയയോട്  ആര്‍.എസ്.എസ് എന്താണ്"/>
  </head>
  <body>
    <article>
      <h1>മദന്‍ മോഹന്‍ മാളവിയയോട് ആര്‍.എസ്.എസ് എന്താണ് ചെയ്തുകൊണ്ടിരിക്കുന്നത്; ആര്‍.എസ്.എസ് കൊടി നീക്കം ചെയ്തതിന് ഉദ്യോഗസ്ഥനെ രാജിവെപ്പിച്ച സംഭവത്തില്‍ പ്രിയങ്ക</h1>
      <address><time datetime="2019-11-16T16:57:00+00:00">16 Nov 2019, 16:57</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ബനാറസ് ഹിന്ദു യൂണിവേഴ്‌സിറ്റി മുന്‍ വൈസ് ചാന്‍സലര്‍ മദന്‍ മോഹന്‍ മാളവിയയോട്  ആര്‍.എസ്.എസ് എന്താണ് ചെയ്യുന്നതെന്ന് കോണ്‍ഗ്രസ് നേതാവ് പ്രിയങ്ക ഗാന്ധി.</p>
      <p>കോളേജ് ഗ്രൗണ്ടില്‍ നിന്നും ആര്‍.എസ്.എസ് കൊടി നീക്കം ചെയ്ത ഉദ്യോഗസ്ഥനെ രാജിവെപ്പിച്ച സംഭവത്തില്‍ ആണ് ആര്‍.എസ്.എസിനെതിരെ പ്രിയങ്ക രംഗത്ത് വന്നത്. ‘ആര്‍.എസ്.എസ് എന്താണ് മാളവിയജിയോട് ചെയ്യുന്നത്’ പ്രിയങ്ക പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ബനാറസ് ഹിന്ദു യൂണിവേഴ്‌സിറ്റി മിസാപൂര്‍ ക്യാമ്പസിലെ ഉന്നത ഉദ്യോഗസ്ഥനെയാണ് ആര്‍.എസ്.എസ് നിര്‍ബന്ധപൂര്‍വ്വം രാജിവെപ്പിച്ചത്.</p>
      <p>മതവിശ്വാസങ്ങളെ അപമാനിച്ചെന്ന പേരില്‍ ഉദ്യോഗസ്ഥനെതിരെ യു.പി പൊലീസ് കേസെടുക്കുകയും ചെയ്തിരുന്നു. കൊടി നീക്കം ചെയ്‌തെന്നാരോപിച്ച് മിര്‍സാപൂര്‍ കോളേജിലെ ഉദ്യോഗസ്ഥനായ കിരണ്‍ ഡാമ്‌ലെക്കെതിരെ എ.ബി.വി.പി വിദ്യാര്‍ത്ഥികള്‍ പ്രതിഷേധിക്കുകയായിരുന്നു.</p>
      <figure>
        <iframe data-src="https://twitter.com/priyankagandhi/status/1195619886539497472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>അതിന് പിന്നാലെ പ്രാദേശിക ആര്‍.എസ്.എസ് യൂണിറ്റ് ഡാമ്‌ലെക്കെതിരെ പൊലീസില്‍ പരാതി നല്‍കുകയും ചെയ്തു.</p>
      <p>താന്‍ ഭരണഘടനയെ മാത്രമാണ് പിന്തുടരുന്നതെന്നാണ് ഡാമ്‌ലെ പ്രതികരിച്ചിരുന്നത്. ‘ശാഖാ അംഗങ്ങളോട് കൊടി നീക്കം ചെയ്യാന്‍ ഞാന്‍ ആവശ്യപ്പെട്ടിരുന്നു.</p>
      <p>എന്നാല്‍ അവര്‍ ചെയ്തില്ല. അതു കൊണ്ട് ഞാന്‍ തന്നെ കൊടി എടുത്തുമാറ്റുകയായിരുന്നു സ്റ്റേഡിയത്തില്‍ കൊടി അനുവദിക്കില്ലെന്നും ഞാന്‍ പറഞ്ഞിരുന്നു.’ കിരണ്‍ ഡാമ്‌ലെ പറഞ്ഞിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ക്യാമ്പസിനുള്ളില്‍ ശാഖ അനുവദിക്കില്ലെന്നും ക്യാമ്പസില്‍ ഒരു സമുദായത്തിന് മാത്രം പ്രത്യേകമായി ഒന്നും ചെയ്യാന്‍ പറ്റില്ലെന്നും ഡാമ്‌ലെ പറയുകയായിരുന്നെന്ന് യൂണിവെഴ്‌സിറ്റിയിലെ ശങ്കര്‍ എന്ന വിദ്യാര്‍ത്ഥി പറഞ്ഞു.</p>
      <p>കിരണ്‍ ഡാമ്‌ലെ രാജി വെച്ചുവെന്നും ആര്‍.എസ്.എസ് കൊടിയെ ബഹുമാനപൂര്‍വ്വം കാണേണ്ടതാണെന്ന് അറിയില്ലായിരുന്നുവെന്ന് അവര്‍ പറഞ്ഞുവെന്നും ബനാറസ് ഹിന്ദു യൂണിവേഴ്‌സിറ്റി ക്യാമ്പസ് മിര്‍സാപൂരിന്റെ നിലവിലെ ചാര്‍ജുള്ള പ്രൊഫസര്‍ രാമദേവി നിമന്നപ്പള്ളി നേരത്തേ പറഞ്ഞിരുന്നു.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>