<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2819690-goncaruk-privitav-moraveckogo-z-pereobrannam-na-posadu-glavi-polskogo-uradu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T16:01:00+00:00"/>
    <meta property="og:title" content="Гончарук привітав Моравецького з переобранням на посаду глави польського уряду"/>
    <meta property="og:description" content="Прем’єр-міністр України Олексій Гончарук привітав свого польського колегу Матеуша Моравецького з переобранням на посаду голови Ради міністрів Польщі."/>
  </head>
  <body>
    <article>
      <h1>Гончарук привітав Моравецького з переобранням на посаду глави польського уряду</h1>
      <h2>Прем’єр-міністр України Олексій Гончарук привітав свого польського колегу Матеуша Моравецького з переобранням на посаду голови Ради міністрів Польщі.</h2>
      <address>
        <time datetime="2019-11-16T16:01:00+00:00">16 Nov 2019, 16:01</time>
      </address>
      <p>Привітання Прем’єр-міністр України розмістив польською мовою у <a href="https://twitter.com/PMHoncharuk/status/1195621641977548800">Тwitter</a>.</p>
      <p>“Вітаю пана прем’єра Матеуша Моравецького з нагоди призначення на посаду голови Ради міністрів Республіки Польща. Розраховую на подальшу хорошу співпрацю і зміцнення стратегічного партнерства”, - написав Гончарук.</p>
      <p>Як відомо, у п’ятницю в президентському палаці відбулася церемонія призначення нового складу Ради міністрів Польщі. У новому уряді зберегли свої посади більшість міністрів попереднього, зокрема, глави МЗС Яцек Чапутович, міністр національної оборони Маріуш Блащак, міністр внутрішніх справ Маріуш Камінський.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819414-novij-urad-polsi-sklav-prisagu-premer-odnocasno-bude-ministrom-sportu.html">Новий уряд Польщі склав присягу, прем’єр одночасно буде міністром спорту</a>
      </blockquote>
      <p>У новому уряді буде ліквідовано міністерство енергії. Крім того, в уряді країни також буде створено міністерство державних активів та міністерство фондів і регіональної політики.</p>
      <p>У вівторок, 19 листопада, у Сеймі планується інавгураційна промова Моравецького і голосування за вотум довіри до його уряду.</p>
    </article>
  </body>
</html>