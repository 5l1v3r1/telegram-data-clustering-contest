<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/yebrr-nadast-finansovu-pidtrymku-malomu-biznesu-v-ukrayini.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T16:05:16+00:00"/>
    <meta property="og:title" content="ЄБРР надасть фінансову підтримку малому бізнесу в Україні"/>
    <meta property="og:description" content="ЄБРР надасть фінансову підтримку малому бізнесу в Україні"/>
  </head>
  <body>
    <article>
      <h1>ЄБРР надасть фінансову підтримку малому бізнесу в Україні</h1>
      <address>
        <time datetime="2019-11-16T16:05:16+00:00">16 Nov 2019, 16:05</time>
      </address>
      <figure>
        <img src="https://1news.com.ua/wp-content/uploads/2019/11/original-2.jpg"/>
      </figure>
      <p>Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери. Про це повідомляє Представництво ЄС в Україні, пише 1NEWS, посилаючись на <a href="https://www.ukrinform.ua/rubric-economy/2819634-malij-biznes-v-ukraini-zmoze-otrimati-finansovu-pidtrimku-za-programou-ebrr.html">Укрінформ</a>.</p>
      <p>“Нові кошти у місцевій валюті забезпечать еквівалент розміром майже у 70 мільйонів євро у рамках ініціативи EU4Business. Кошти надаватимуть місцевому малому бізнесу задля здійснення інвестицій та використання оборотного капіталу. Малі та середні підприємства рухають вперед місцеву економіку та забезпечують майже 80% робочих місць в країні. Кредити у місцевій валюті захистять їх від нестабільності обмінного курсу”, – ідеться в повідомленні.</p>
      <p>Як зазначається, мета ініціативи EU4Business – поліпшити доступ малих і середніх підприємств України до фінансів і бізнесових знань за допомогою консультаційних послуг, фінансування та навчання. Також ініціатива допомагає бізнесу створювати робочі місця, надаючи йому нові навички та підтримуючи його амбіції з експорту своєї продукції на найбільший сусідній ринок, а саме єдиний ринок ЄС, який нараховує понад 500 мільйонів споживачів.</p>
      <p>У Представництві ЄЄ також повідомили, що три місцеві банки вже стали учасниками програми. Очікується, що у майбутньому до неї доєднається ще більша кількість місцевих фінансових інституцій.</p>
    </article>
  </body>
</html>