<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425927/thn-trith-19-noembrioy-sth-rodo-o-giwrgos-pitsilhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T16:45:02+00:00"/>
    <meta property="og:title" content="Την Τρίτη 19 Νοεμβρίου, στη Ρόδο, ο Γιώργος Πιτσιλής"/>
    <meta property="og:description" content="Την Τρίτη 19 Νοεμβρίου 2019 θα βρίσκεται στη Ρόδο, ο Διοικητής της Ανεξάρτητης Αρχής Δημοσίων Εσόδων, κ. Γεώργιος Πιτσιλής."/>
  </head>
  <body>
    <article>
      <h1>Την Τρίτη 19 Νοεμβρίου, στη Ρόδο, ο Γιώργος Πιτσιλής</h1>
      <address>
        <time datetime="2019-11-16T16:45:02+00:00">16 Nov 2019, 16:45</time>
      </address>
      <p>
        <b>Την Τρίτη 19 Νοεμβρίου 2019 θα βρίσκεται στη Ρόδο, ο Διοικητής της Ανεξάρτητης Αρχής Δημοσίων Εσόδων, κ. Γεώργιος Πιτσιλής.</b>
      </p>
      <p>Ο κ. Πιτσιλής αποδέχθηκε την πρόσκληση του Προέδρου του Οικονομικού Επιμελητηρίου Δωδεκανήσου, κου Κωνσταντίνου Ζωγραφίδη και επισκέπτεται το νησί μας, για μια αναλυτική συζήτηση και παρουσίαση επί θεμάτων φορολογικής και οικονομικής επικαιρότητας.</p>
      <p>Το πρόγραμμα του Διοικητή, περιλαμβάνει μεταξύ άλλων συνάντηση εργασίας με το Διοικητικό Συμβούλιο του Οικονομικού Επιμελητηρίου, με εκπροσώπους φορέων και προϊσταμένους οικονομικών υπηρεσιών.</p>
      <p>Το απόγευμα της ίδιας μέρας και ώρα 18:30, θα πραγματοποιηθεί στο Επιμελητήριο Δωδεκανήσου, ενημερωτική εκδήλωση με θέμα “ΦΟΡΟΛΟΓΙΚΗ ΕΠΙΚΑΙΡΟΤΗΤΑ ΚΑΙ ΤΗΡΗΣΗ ΗΛΕΚΤΡΟΝΙΚΩΝ ΒΙΒΛΙΩΝ”.</p>
      <p>Η εκδήλωση πραγματοποιείται με τη στήριξη του Επιμελητηρίου Δωδεκανήσου.</p>
      <p>Αναφορικά με την επίσκεψη του κ. Πιτσιλή, ο κ. Ζωγραφίδης δήλωσε: «Είμαστε χαρούμενοι για την επίσκεψη του Διοικητή, κου Πιτσιλή. Η άμεση αποδοχή της πρόσκλησής μας, μας τιμά ιδιαίτερα. Στο πρόσωπό του έχουμε έναν σύμμαχο και συνεργάτη. Βρισκόμαστε σε ανοικτό και συνεχή διάλογο αναφορικά με θέματα αρμοδιότητας της Ανεξάρτητης Αρχής Δημοσίων Εσόδων.</p>
      <p>Η χώρα χρειάζεται ένα σύγχρονο και σταθερό φορολογικό πλαίσιο, με ανταγωνιστικούς συντελεστές, με ξεκάθαρες και απλές ρυθμίσεις, και η συμβολή του κ. Πιτσιλή στην κατεύθυνση αυτή είναι σημαντική. Είμαστε εδώ για να κάνουμε το καλύτερο για τον τόπο μας και την οικονομία του».</p>
    </article>
  </body>
</html>