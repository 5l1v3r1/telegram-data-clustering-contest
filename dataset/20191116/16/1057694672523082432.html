<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039540/simantiki-afxisi-tou-karkinou-kefalis-trachilou-stis-ilikies-40-50.html"/>
    <meta property="og:site_name" content="News.gr"/>
    <meta property="article:published_time" content="2019-11-16T16:00:55+00:00"/>
    <meta property="og:title" content="Σημαντική αύξηση του καρκίνου κεφαλής τραχήλου στις ηλικίες 40-50"/>
    <meta property="og:description" content="Κάθε χρόνο καταγράφονται περισσότερα από 450.00 νέα κρούσματα σε όλο τον κόσμο"/>
  </head>
  <body>
    <article>
      <h1>Σημαντική αύξηση του καρκίνου κεφαλής τραχήλου στις ηλικίες 40-50</h1>
      <address>
        <time datetime="2019-11-16T16:00:55+00:00">16 Nov 2019, 16:00</time>
      </address>
      <h3>Κάθε χρόνο καταγράφονται περισσότερα από 450.00 νέα κρούσματα σε όλο τον κόσμο</h3>
      <p>Ανησυχητικές διαστάσεις λαμβάνει ο <a href="https://www.news.gr/tag/karkinos"><b>καρκίνος</b> </a>κεφαλής τραχήλου, καθώς τα τελευταία δέκα χρόνια τα περιστατικά έχουν αυξηθεί κατά 25%, ενώ κάθε χρόνο καταγράφονται περισσότερα από 450.00 νέα κρούσματα σε όλο τον κόσμο.</p>
      <p>Όπως αναφέρει η στοματολόγος, καθηγήτρια EKΠA και πρόεδρος της Ελληνικής Εταιρείας Ογκολογίας Στόματος, κ. Ουρανία Νικολάτου-Γαλίτη, στο Πρακτορείο Fm και στην εκπομπή της Τάνιας Η. Μαντουβάλου «104,9 ΜΥΣΤΙΚΑ ΥΓΕΙΑΣ» ο ιός των ανθρωπίνων θηλωμάτων αποτελεί σημαντικό παράγοντα κινδύνου για την εμφάνιση της εν λόγω κακοήθειας σε ηλικίες 40-50.</p>
      <p>«Εξ αυτού του λόγου είναι επιτακτική ανάγκη να γίνεται το εμβόλιο για το HPV, καθώς επίσης και να τροποποιηθεί η σεξουαλική συμπεριφορά». Ωστόσο, όπως αναφέρει η καθηγήτρια, ο βασικός παράγοντας κινδύνου για όλες τις ηλικίες και στα δύο φύλλα είναι το κάπνισμα, ενώ η πτωχή στοματική υγιεινή, η κακή διατροφή και το αλκοόλ επίσης αποτελούν επιβαρυντικούς παράγοντες.</p>
      <p>«Τα 2/3 των καρκίνων του στόματος διαγιγνώσκονται διεθνώς, όχι μόνο στην Ελλάδα, σε προχωρημένα στάδια. Τους πρώτους τέσσερις με έξι μήνες αυτός ο καρκίνος δεν πονάει».Για αυτό όταν κάποιος δει ύποπτα συμπτώματα πρέπει αμέσως να τρέξει στο γιατρό τονίζει κατηγορηματικά η κα Γαλίτη και εξηγεί ποια θεωρούνται ύποπτα συμπτώματα: «Μία πληγή που δεν κλείνει, ένα ογκίδιο, ή φούσκωμα που ενοχλεί και μένει πάνω από ένα μήνα, ένα δόντι που κουνάει ξαφνικά χωρίς να έχει συγκεκριμένη αιτία, μία διόγκωση κάτω από το λαιμό».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2030114/pithani-i-sindesi-kardiakon-nosimaton-me-tin-emfanisi-karkinou.html"/>
        <a href="https://www.news.gr/lifestyle/article/2026406/vasilis-chalakatevakis-perasa-dio-karkinous.html"/>
        <a href="https://www.news.gr/lifestyle/article/2018644/ellinida-ithopios-exomologite-tesseris-karkini-o-enas-meta-ton-allon.html"/>
      </related>
    </article>
  </body>
</html>