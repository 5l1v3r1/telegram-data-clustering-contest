<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152333-v-ukraini-hochut-zaboronyty-sygarety-zi-smakovymy-dobavkamy"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T16:21:00+00:00"/>
    <meta property="og:title" content="В Україні хочуть заборонити сигарети зі смаковими добавками"/>
    <meta property="og:description" content="В МОЗ планують серйозно боротися з тютюнопалінням, аби скоротити кількість випадків серцево-судинних захворювань серед населення."/>
  </head>
  <body>
    <article>
      <h1>В Україні хочуть заборонити сигарети зі смаковими добавками</h1>
      <address>
        <time datetime="2019-11-16T16:21:00+00:00">16 Nov 2019, 16:21</time>
      </address>
      <p>У Міністерстві охорони здоров'я України планують серйозно боротися з тютюнопалінням, аби скоротити кількість випадків серцево-судинних захворювань серед населення.<br/><br/>На засіданні Верховної Ради очільниця МОЗ <b>Зоряна Скалецька</b> заявила про те, що в міністерстві планують скоротити кількість хворих на серцево-судинні захворювання на 10%, - пише <a href="https://24tv.ua/health/v_ukrayini_planuyut_zaboroniti_prodazh_sigaret_zi_smakovimi_dobavkami_n1234385">"24 канал"</a>.<br/><br/>"Це ті зобов'язання, які Україна взяла на себе ще 5 років назад, але вони досі на етапі підготовки і узгодження, але не прийняті", - розповіла Зоряна Скалецька, голова Міністерства охорони здоров'я.<br/><br/><b>Що планують реалізувати:<br/></b><br/>- Регламентація електронних сигарет та новітніх тютюнових виробів;<br/>- Повністю заборонити рекламу тютюнових виробів в інтернеті;<br/>- Заборонити виготовлення і продаж сигарет зі смаковими та ароматизованими добавками;<br/>- Збільшення попереджень на пакуванні;<br/>- Публічна звітність тютюнових корпорацій про склад тютюнової продукції.<br/><br/>Також Зоряна Скалецька заявила про наміри заборонити продаж тютюнових виробів неповнолітнім. В Україні давно діє ця заборона, проте, вочевидь, погано контролюється.</p>
    </article>
  </body>
</html>