<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158588_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T16:52:00+00:00"/>
    <meta property="og:title" content="Капитанът на Чехия: Ще подходим сериозно в мача с България"/>
    <meta property="og:description" content="&quot;Домакините ще искат да спечелят мача, за да си вдигнат самочувствието&quot;"/>
  </head>
  <body>
    <article>
      <h1>Капитанът на Чехия: Ще подходим сериозно в мача с България</h1>
      <address>
        <time datetime="2019-11-16T16:52:00+00:00">16 Nov 2019, 16:52</time>
      </address>
      <p>Капитанът на Чехия Владимир Дарида заяви, че отборът му ще подходи сериозно към срещата с България утре, въпреки че тимът вече се е класирал за Евро 2020. Полузащитникът не е доволен, че срещата ще бъде пред празни трибуни, но чехите ще се опитат да се абстрахират от този факт.<br/><br/>“След победата над Косово преди няколко дни знаехме, че имаме следващ мач. Празнувахме след успеха, но имахме мисъл и за мача с България, така че не сме прекалявали. Трябва да подходим сериозно, въпреки че вече сме се класирали за Евро 2020."<br/><br/>"По-трудно е да се играе пред празни трибуни, но ние ще се опитаме да играем по най-добрия начин. Аз имам опит, защото съм играл преди без публика - в един мач срещу Фенербахче, когато бях във Виктория (Пилзен)."<br/><br/>"България ще иска да спечели, за да си вдигне самочувствието. Може да искат да изпробват различни тактически схеми”, каза Дарида.</p>
    </article>
  </body>
</html>