<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/v-slabem-letu-izgubila-ze-drugega-otroka-248044"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T16:29:00+00:00"/>
    <meta property="og:title" content="V slabem letu izgubila že drugega otroka"/>
    <meta property="og:description" content="Pred sedmimi meseci se jima je podrl svet. Po začetnem navdušenju, da se bo četverici njunih otrok pridružil še peti, sta Hilaria in Alec Baldwin med zdravniškim pregledom ugotovila, da ne sliš..."/>
  </head>
  <body>
    <article>
      <h1>V slabem letu izgubila že drugega otroka</h1>
      <h2>Hilaria Baldwin po štirih mesecih splavila hčerko. Z Alecom se bosta še naprej trudila za naraščaj.</h2>
      <address><time datetime="2019-11-16T16:29:00+00:00">16 Nov 2019, 16:29</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/1629947.jpg"/>
          <figcaption>instagramBolečino bodo prebrodili skupaj kot družina. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1629948.jpg"/>
          <figcaption>instagramŠe naprej se bosta trudila dati Carmen mlajšo sestrico. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1629946.jpg"/>
          <figcaption>instagramPri 61 letih se odlično znajde v vlogi očka. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1629945.jpg"/>
          <figcaption>guliver/cover imagesAlec je čare starševstva prvič odkrival z bivšo ženo Kim Basinger. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1629944.jpg"/>
          <figcaption>instagramGloboko užaloščeni Hilarii je v uteho, da ima doma štiri zdrave otroke. FOTO: instagram</figcaption>
        </figure>
      </slideshow>
      <p>Pred sedmimi meseci se jima je podrl svet. Po začetnem navdušenju, da se bo četverici njunih otrok pridružil še peti, sta <b>Hilaria </b>in<b> Alec Baldwin</b> med zdravniškim pregledom ugotovila, da ne slišita ničesar. Srčnega utripa njunega nerojenega otročička ni bilo več.</p>
      <figure>
        <img src="https://www.slovenskenovice.si/images/slike/2019/11/12/1629948.jpg"/>
        <figcaption>Še naprej se bosta trudila dati Carmen mlajšo sestrico. FOTO: instagram<cite>instagram</cite></figcaption>
      </figure>
      <p>»Konec je. A k sreči imava doma štiri močne srčke,« sta se poskušala potolažiti nesojena očka in mama, ki sta moč našla v treh fantičih in deklici, ki so ju čakali doma. Nato pa sta pred dvema mesecema spet radostno vzkliknila, da je na poti (spet) še en Baldwinček. Ali, natančneje, deklica Baldwin, saj sta zvezdniška zaljubljenca v naslednjih tednih ugotovila, da Hilarii pod srcem raste deklica. A še preden bi malčico lahko pozdravili, že so se od nje morali posloviti.<br/> </p>
      <h3>Najbolj si je sestrice želela Carmen</h3>
      <p>»Izvedela sva, da je najina dojenčica umrla pri štirih mesecih. To me je uničilo. In ne, nikakor nisem v redu, vendar bom. Vsi mi bomo sčasoma v redu,« je žalostno vest že drugega splava v manj kot enem letu s svetom delila igralčeva žena.<br/><br/>Otroka si nista želela le zase. Njuno pričakovanje je bilo še slajše, ko sta izvedela, da bosta prevladujoči testosteron v hiši malce razbila s prihodom druge hčerke, s čimer bi uresničila tudi srčno željo prvorojenke <b>Carmen</b>, ki ju je že nekaj časa skoraj moledovala za mlajšo sestrico. Zato je bila šestletnica ena prvih, s katerimi je Hilaria delila svojo žalost. »Povedala sem ji, da otročka kljub vsemu ne bo. Ampak da se bova z Alecom potrudila, da ji dava mlajšo sestrico enkrat drugič.«</p>
      <blockquote>4<br/>otroke sta dobila v sedmih letih.</blockquote>
      <p>Zaljubljenca ki sta v sedmih letih zakona že štirikrat zakorakala na pot starševstva, sta radostno novico vnovičnega pričakovanja napovedala septembra, pri čemer Hilaria ni dala kaj dosti na vražo, da je o nosečnosti prve tri mesece dobro molčati. »Vse je še zelo zgodaj, a ravno sva izvedela, da v meni raste novo bitjece,« je objavila in razložila, da raje takoj pove, kot da bi bila v nasprotnem primeru tarča ugibanj in govoric. »Skrivnosti so namreč zanimive le toliko časa, dokler so skrite.« Ob čemer so se zlobni jeziki nemudoma oglasili, da s preuranjenim razkritjem nase kliče nesrečo. Žal je šla voda na njihov mlin.<br/> </p>
      <h3>Pastorka jim je kot sestra</h3>
      <p>Tako žalostnega razpleta ni pričakovala, ko je v svojem 20. tednu odšla na rutinski pregled. »Ko sem odšla k zdravniku, na ultrazvok, tega nikakor nisem pričakovala. Ne vem, kaj naj rečem, še vedno sem v šoku,« je delila s sledilci na instagramu. »Vseeno se štejem za srečno, saj imam doma štiri zdrave otroke. Na to ne smem nikoli in nikakor pozabiti.«<br/>Ko sem odšla k zdravniku, na ultrazvok, tega nikakor nisem pričakovala. Ne vem, kaj naj rečem, še vedno sem v šoku.<br/><br/><br/>Iz ljubezni s hollywoodskim zvezdnikom so se ji ob danes šestletni Carmen rodili še dve leti mlajši <b>Rafael</b>, triletni <b>Leonardo </b>in najmlajši <b>Romeo</b>, ki ji je svet polepšal pred 15 meseci. Hkrati pa je še mačeha 24-letni <b>Ireland</b>, ki je Alecu privekala na svet v prvem zakonu s <b>Kim Basinger</b> ter se menda odlično vživela v vlogo najstarejše sestre. </p>
    </article>
  </body>
</html>