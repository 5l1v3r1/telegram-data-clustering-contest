<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/5-dingen-die-je-moet-weten-over-tile-review-33097"/>
    <meta property="og:site_name" content="Apparata"/>
    <meta property="article:published_time" content="2019-11-16T16:00:00+00:00"/>
    <meta property="og:title" content="Dit moet je weten over de Bluetooth-trackers van Tile (review)"/>
    <meta property="og:description" content="Dus jij bent vaak je spullen kwijt? Dat kan verleden tijd zijn."/>
  </head>
  <body>
    <article>
      <h1>Dit moet je weten over de Bluetooth-trackers van Tile (review)</h1>
      <h2>Dus jij bent vaak je spullen kwijt? Dat kan verleden tijd zijn.</h2>
      <address><time datetime="2019-11-16T16:00:00+00:00">16 Nov 2019, 16:00</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Nooit meer je sleutels of portemonnee kwijt zijn. Dat klinkt toch als muziek in de uren. Met <a href="https://www.apparata.nl/nieuws/met-deze-tracker-raak-je-nooit-meer-je-portemonnee-kwijt-19654">Tile</a> is dit mogelijk. Dit bedrijf uit San Francisco maakt kleine en grotere Bluetooth-trackers die in verbinding staan met je smartphone. Koppel deze trackers met je alledaagse spullen en jij raakt niets meer kwijt. Dit moet je weten.</p>
      <figure>
        <img src="https://static.apparata.nl/images/2019/tile-2.jpg"/>
      </figure>
      <p><b>Verschillende soorten en maten</b><br/>Tile heeft meerdere producten in het gamma die regelmatig in het nieuw worden gestoken. Voor deze review ben ik aan de slag gegaan met een Sticker en een Slim. De Sticker is een rondvormige tracker die je ergens op kunt bevestigen. In mijn geval heb ik een Sticker in mijn rugtas gedaan en eentje in mijn laptoptas. De Slim is een pas voor in je portemonnee. Hou er rekening mee dat de Slim iets dikker en groter is dan een pinpas of creditcard. In mijn geval stak de Slim iets uit en je levert wel enige handzaamheid in.</p>
      <p><b>App</b><br/>Tile staat door middel van Bluetooth in verbinding met je smartphone. De gekoppelde producten zijn los van elkaar overzichtelijk te zien. Je kunt ze bovendien in een categorie plaatsen en de avatar wijzigingen. Vanuit de app kun je het alarm van de Tile laten afgaan. Hou er wel rekening mee dat je dit niet in een bibliotheek doet. Het is een nogal vervelend geluid (wel makkelijk te horen) en klinkt alsof een willekeurige ringtone van een <a href="https://www.apparata.nl/nieuws/nokia-3310-nu-ook-internetten-via-3g-24482">Nokia 3310</a> afgaat.</p>
      <figure>
        <img src="https://static.apparata.nl/images/2019/tile-5.jpg"/>
      </figure>
      <p><b>De specs</b><br/>De nieuwste Sticker van Tile heeft een range van 46 meter. De Slim en de Mate reiken 61 meter. De Pro komt 122 meter ver. Daarmee zijn dit soort Bluetooth trackers vooral handig als jij iets kwijt bent in je directe omgeving. Verlies je een portemonnee met een Tile op straat dan kun je pech hebben. Het hoeft niet. Tiles kunnen namelijk met elkaar communiceren. Is er iemand met een Tile in de buurt van jouw verloren portemonnee, dan krijg jij een seintje met de locatie. De persoon met die Tile zal zelfs niet merken. Daarvoor ben je wel afhankelijk van andere Tile-gebruikers in je omgeving. In Rotterdam zit dat wel snor: mijn app vond meer dan 600 andere Tile-gebruikers in de Maasstad en omliggende gemeenten. De batterij van een Tile gaat ongeveer drie jaar mee.</p>
      <figure>
        <img src="https://static.apparata.nl/images/2019/tile-4.jpg"/>
      </figure>
      <p><b>Is het een must-have?</b><br/>Het hebben van een Tile is handig, maar in mijn ogen geen must have. Nu ben ik een zeer georganiseerd persoon en leg ik mijn spullen op een vaste plek: zowel thuis als op kantoor. Gedurende de review-periode heb ik de Tiles dan ook niet Ã©cht nodig gehad. Uiteraard nam ik de proef wel op de som en dankzij het kenmerkende geluid wist ik mijn tas of portemonnee snel terug te vinden.</p>
      <p><b>Voor wie dan wel?</b><br/>Met de feestdagen in aantocht is een Tile een leuk product om cadeau te doen. Een Tile Mate is er vanaf 24,99 euro. Onze Sticker kost je 39,99 euro en de Slim kost 29,99 euro. Voor zulke kleine dingen klinkt het misschien prijzig, maar vergeet niet wat het verliezen van je tas of portemonnee kan kosten.</p>
      <p>Meer reviews lezen? Klik dan <a href="https://www.apparata.nl/tag/review">hier</a>.</p>
    </article>
  </body>
</html>