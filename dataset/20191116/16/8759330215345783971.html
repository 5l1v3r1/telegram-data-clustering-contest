<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903993/geen-man-city-voetbal-bij-anderlecht-vlap-is-ook-geen-de-bruyne-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T16:31:00+00:00"/>
    <meta property="og:title" content="Geen Man City-voetbal bij Anderlecht: &quot;Vlap is ook geen De Bruyne&quot;"/>
    <meta property="og:description" content="De komst van Vincent Kompany bij Anderlecht betekende ook de intrede van het 'City-voetbal' bij de Brusselaars. Succesvol bleek dat niet. Het pakte amper punten op die manier en is daar inmiddels ook al (deels) van afgestapt. Dat verbaasde Eric Van Meir niet."/>
  </head>
  <body>
    <article>
      <h1>Geen Man City-voetbal bij Anderlecht: "Vlap is ook geen De Bruyne"</h1>
      <address>
        <time datetime="2019-11-16T16:31:00+00:00">16 Nov 2019, 16:31</time>
      </address>
      <p>
        <b>De komst van Vincent Kompany bij Anderlecht betekende ook de intrede van het 'City-voetbal' bij de Brusselaars. Succesvol bleek dat niet. Het pakte amper punten op die manier en is daar inmiddels ook al (deels) van afgestapt. Dat verbaasde Eric Van Meir niet.</b>
      </p>
      <p>Volgens hem ging Anderlecht in de fout door het 'City-voetbal' in te voeren. "Manchester City is niet te kopiëren", klinkt het duidelijk in <i>Sport/Voetbalmagazine</i>.</p>
      <p>"Je kan bepaalde facetten van het voetbal overnemen, maar je moet realistisch blijven. Een Michel Vlap is geen nieuwe Kevin De Bruyne, bij wijze van spreken. Een visie is goed, maar ik denk dat Vincent Kompany ook de combinatie van speler-trainer heeft onderschat", aldus Van Meire.</p>
      <p>Van Meir geeft aan dat Kompany het verschil met vroeger en nu misschien niet al te best heeft onderzocht. "Misschien omdat Anderlecht in zijn periode en gedurende jaren de beste spelers heeft gehad. Dat is nu niet meer zo. Er zijn veel jonge talenten, maar ze missen ervaring. En dat roteren ... In Engeland kan dat misschien, als je op drie of vier fronten speelt, maar in België is dat niet de gewoonte", aldus Van Meir.</p>
    </article>
  </body>
</html>