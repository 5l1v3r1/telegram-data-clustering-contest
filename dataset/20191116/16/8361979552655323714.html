<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-chomu-pidozryuyut-glavu-ukreksimbanku-novini-ukrajini-50053936.html"/>
    <meta property="og:site_name" content="НВ"/>
    <meta property="article:published_time" content="2019-11-16T16:01:00+00:00"/>
    <meta property="og:title" content="Затриманого главу Укрексімбанку підозрюють у відмиванні доходів, отриманих за часів Януковича − СБУ"/>
    <meta property="og:description" content="Затриманий глава правління Укрексімбанку Олександр Гриценко підозрюється у виведенні з-під арешту майна одного з медіахолдингів."/>
  </head>
  <body>
    <article>
      <h1>Затриманого главу Укрексімбанку підозрюють у відмиванні доходів, отриманих за часів Януковича − СБУ</h1>
      <h2>Затриманий глава правління Укрексімбанку Олександр Гриценко підозрюється у виведенні з-під арешту майна одного з медіахолдингів.</h2>
      <address>
        <time datetime="2019-11-16T16:01:00+00:00">16 Nov 2019, 16:01</time>
      </address>
      <p>Про це <a href="https://ssu.gov.ua/ua/news/1/category/2/view/6718#.esPKwmha.dpbs">повідомили</a> в прес-службі Служби безпеки України.</p>
      <p>Повідомляється, що Гриценко підозрюється у сприянні легалізації доходів, отриманих незаконним шляхом чиновниками часів Віктора Януковича.</p>
      <p>«Зловживаючи своїм службовим становищем, затриманий вивів з-під арешту майно одного з медіахолдингів. Затримання відбувалось виключно в межах чинного законодавства. Наразі затриманого поміщено до ізолятора тимчасового тримання. Йому забезпечено право на захист та спілкування з адвокатами», — йдеться в повідомленні.</p>
      <p><a href="https://nv.ua/ukr/ukraine/events/ce-bula-sbu-glavu-ukreksimbanku-ne-vikradali-50053928.html">Гриценка затримали сьогодні, 16 листопада, працівники СБУ</a> за дорученням Генеральної прокуратури України.</p>
      <p>Раніше ЗМІ повідомляли, що <a href="https://nv.ua/ukr/ukraine/events/na-ochah-u-ditini-u-kiyevi-vikrali-glavu-ukreksimbanku-zmi-50053924.html">у Києві серед дня нібито викрали главу Укрексімбанку Олександра Гриценка.</a></p>
    </article>
  </body>
</html>