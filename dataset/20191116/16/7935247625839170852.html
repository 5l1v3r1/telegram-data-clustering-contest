<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kosukavaktan-sosyal-mesaj-215317h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T16:04:20+00:00"/>
    <meta property="og:title" content="Koşukavak'tan sosyal mesaj!"/>
    <meta property="og:description" content="Bursaspor'un yerinin Şampiyonlar Ligi olduğunu vurgulayan Yalçın Hoca, “Hedefe koşmaya devam edeceğiz” dedi"/>
  </head>
  <body>
    <article>
      <h1>Koşukavak'tan sosyal mesaj!</h1>
      <h2>Bursaspor'un yerinin Şampiyonlar Ligi olduğunu vurgulayan Yalçın Hoca, “Hedefe koşmaya devam edeceğiz” dedi</h2>
      <address>
        <time datetime="2019-11-16T16:04:20+00:00">16 Nov 2019, 16:04</time>
      </address>
      <p>47 yaşındaki teknik adam, “Hatalarımızı en aza indireceğiz. Birlik ve sabır, başarıyı getirir' derken, “Keçiörengücü maçında da başta Teksas olmak üzere tüm tribün gruplarımızı, tüm taraftarlarımızı stadyuma davet ediyorum. Unutmayın, siz varsanız, sahada 12 kişiyiz” ifadelerini kulandı.</p>
      <p>Bursaspor Teknik Direktörü Yalçın Koşukuvak, sosyal medya hesabından camiaya seslendi. İlk olarak Avrupa Futbol Şampiyonası'na katılmayı garantileyen A Milli Takımı'ı ve Teknik Direktör şenol Güneş'i tebrik eden Koşukavak, “Biz de Bursaspor olarak milli maç arasını iyi değerlendiriyoruz. Keçiörengücü maçı hazırlıklarına hız kesmeden devam ediyoruz. Bana sosyal medyadan oldukça yapıcı eleştiriler geliyor. Hepsini dikkate alıyorum. Hakkaniyetli eleştirilere saygım sonsuz” dedi.</p>
      <p>
        <b>AİT OLDUĞUMUZ YERE TAŞIYACAĞIZ</b>
      </p>
      <p>Camiaya seslenen Koşukavak, “1963'ten beri her koşulda cefayı çeken Bursaspor taraftarına karşı sorumlu olduğumuzun bilincindeyiz. Bursaspor'un olması gereken yer sadece Süper Lig değil, Şampiyonlar Ligi'dir. Her türlü zorluğa rağmen bu büyük camiayı, ait olduğu yere taşıyacağız. Bazen kurguladığınız plan, çeşitli sebeplerden ötürü sahaya yansımayabilir. Hataları en aza indirgeyip, hedefe doğru koşmaya devam edeceğiz” ifadelerini kullandı.</p>
      <p>
        <b>SABIRLI OLMALIYIZ</b>
      </p>
      <p>Bu zorlu süreçte birlik olmak gerektiğinin altını çizen 47 yaşındaki teknik adam şöyle devam etti: “Eğer birlikte olursak, sabırlı davranırsak, tek taraflı değil çok taraflı düşünürsek daha çabuk başarır ve misafir olduğumuz yeri daha kolay terk edebiliriz. Keçiörengücü maçında da başta Teksas olmak üzere tüm tribün gruplarımızı, tüm taraftarlarımızı stadyuma davet ediyorum. Unutmayın, siz varsanız, sahada 12 kişiyiz.”</p>
    </article>
  </body>
</html>