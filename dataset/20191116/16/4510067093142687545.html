<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/polo-csm-oradea-a-pierdut-cu-7-11-si-9-10-disputele-de-la-bucuresti-cu-steaua-152842.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-16T16:59:00+00:00"/>
    <meta property="og:title" content="Polo: CSM Oradea a pierdut cu 7-11 şi 9-10 disputele de la Bucureşti cu Steaua"/>
    <meta property="og:description" content="Formaţia de polo CSM Oradea a pierdut jocurile de la Bucureşti, cu Steaua, programate în acest weekend, în etapa a III-a a Grupei locurilor 1-4 din Superliga Naţinală. După ce vineri seară steliştii s-au impus cu 11-7, sâmbătă situaţia a fost mult mai echilibrată, gazdele câştigând la limită, cu 10-9."/>
  </head>
  <body>
    <article>
      <h1>Polo: CSM Oradea a pierdut cu 7-11 şi 9-10 disputele de la Bucureşti cu Steaua</h1>
      <address><time datetime="2019-11-16T16:59:00+00:00">16 Nov 2019, 16:59</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/polo-generic-161119.JPG"/>
      </figure>
      <p>Poloiştii de la CSM Oradea au fost învinşi în acest weekend în ambele jocuri din deplasare cu Steaua, din derby-ul campionatului Superligii Naţionale.</p>
      <p>Jocurile, care s-au desfăşurat vineri şi sâmbătă la Bazinul Steaua din cadrul Complexului Sportiv Ghencea din Capitală şi care au contat pentru cea de-a treia etapă a fazei a doua a campionatului intern, s-au încheiat cu scorurile de 11-7 şi 10-9 pentru stelişti.</p>
      <p>Vineri seară, în prima dispută, bucureştenii s-au impus la o diferenţă de patru goluri, după ce primul sfert a fost egal, 2-2, iar pe următoarele două şi le-au adjudecat cu 4-1 şi 3-1. Ultimele opt minute au aparţinut CSM-ului, care a marcat de trei ori şi a primit două goluri în acest interval de timp. Astfel, rezultatul final al partidei a fost 11-7.</p>
      <p>Câte trei goluri de la formaţia bucureşteană au fost reuşite în această dispută de jucătorii străini Marios Kapotsis şi Jerko Marinic-Krajic.</p>
      <p>Sâmbătă însă, în partida a doua, partida a fost mult mai echilibrată. CSM-ul a cedat la limită, după ce primul sfert a fost adjudecat tot de gazde, cu 3-2. Până la pauza mare steliştii au mai înscris de patru ori, dar au punctat şi orădenii de trei ori, astfel că în pauza mare s-a intrat cu scorul de 7-5 pentru stelişti.</p>
      <p>Sfertul III a fost câştigat de orădeni cu 2-1, ceea ce a făcut ca în ultima pauză tabela de marcaj să indice 8-7 pentru stelişti.</p>
      <p>Foarte disputate, ultimele opt minute au adus câte două goluri pentru cele două echipe, fapt care a făcut ca rezultatul final să fie 10-9 pentru campionii en-titre. Steliştii rămân astfel pe primul loc al clasamentului, în timp ce CSM Oradea ocupă locul II.</p>
    </article>
  </body>
</html>