<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2575448/lvivska-prokuratura-povernula-frankovomu-visu-primisenna-picerii-v-akij-prodavali-alkogol"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-16T16:49:00+00:00"/>
    <meta property="og:title" content="Львівська прокуратура повернула Франковому вишу приміщення піцерії, в якій продавали алкоголь"/>
    <meta property="og:description" content="Прокуратура у Львові повернула ЛНУ ім. І Франка приміщення за 18 мільйонів гривень. У ньому було бістро &quot;Час поїсти&quot;."/>
  </head>
  <body>
    <article>
      <h1>Львівська прокуратура повернула Франковому вишу приміщення піцерії, в якій продавали алкоголь</h1>
      <address><time datetime="2019-11-16T16:49:00+00:00">16 Nov 2019, 16:49</time> by <a rel="author">Даниїл Задорожний</a></address>
      <p><i>З 2001 року приміщенням за адресою вул. Коперніка, 3 володів суб'єкт господарювання, який використовував місце під студентську їдальню.</i><br/><br/>Однак у 2008 році договір дещо змінився, і 350 квадратних метрів приміщення Львівського національного університету імені Івана Франка перетворилися на заклад громадського харчування (кафе-бар), у якому також здійснювався продаж алкоголю. Про це повідомила пресслужба прокуратури.<br/><br/>Однак ніхто з інтересантів не проводив нової оцінки майна львівського вишу, що виявилось грубим порушенням вимог Закону України. Прокуратура зреагувала, суд погодився, і нову угоду визнав недійсною.</p>
      <figure>
        <img src="https://s.032.ua/section/newsInText/upload/images/news/intext/000/051/450/screenshot-wwwfacebookcom-20191116-163702_5dd02735c578b.jpg"/>
      </figure>
      <figure>
        <img src="https://s.032.ua/section/newsInText/upload/images/news/intext/000/051/450/screenshot-wwwfacebookcom-20191116-163702-1_5dd0273525f2f.jpg"/>
      </figure>
      <p>Так, приміщення, в якому нещодавно було бістро "Час поїсти", вартістю майже у 18 мільйонів гривень, 6 жовтня повернулось у власність ЛНУ. ім. І. Франка<br/><br/>Нагадаємо, що українські спецпризначенці <a href="https://www.032.ua/news/2575333/poranenogo-vibuhovou-hvileu-vikinulo-na-insu-teritoriu-bojovi-navcanna-kordu-j-omegi-bila-lvova">провели</a> спільні бойові навчання, в ході яких розігрували справжні сценарії, з використанням армійської техніки.</p>
      <p>Джерело інформації: <a href="https://www.facebook.com/lviv.gp.gov.ua/">Пресслужба прокуратури Львівської області</a></p>
    </article>
  </body>
</html>