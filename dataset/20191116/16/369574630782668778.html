<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/politika/hamacek-s-praci-benesove-jsem-spokojen-o-majetkovych-pomerec/r~8aae9088088c11ea9d020cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-16T16:01:11+00:00"/>
    <meta property="og:title" content="Hamáček: S prací Benešové jsem spokojen. O majetkových poměrech Babiše voliči věděli"/>
    <meta property="og:description" content="Organizátoři akce uvedli, že pokud Benešová do konce roku neodstoupí a Babiš se nezbaví vazeb na holding Agrofert, měl by premiér složit funkci."/>
  </head>
  <body>
    <article>
      <h1>Hamáček: S prací Benešové jsem spokojen. O majetkových poměrech Babiše voliči věděli</h1>
      <address>
        <time datetime="2019-11-16T16:01:11+00:00">16 Nov 2019, 16:01</time>
      </address>
      <p>Organizátoři akce uvedli, že pokud Benešová do konce roku neodstoupí a Babiš se nezbaví vazeb na holding Agrofert, měl by premiér složit funkci. Jinak bude Milion chvilek v protestech pokračovat.</p>
      <p>"Požadavky nejsou nijak nové, ty stejné zaznívaly na předchozích demonstracích. Já nevidím důvod, aby odcházela Marie Benešová, protože jsem přesvědčen, že svou práci dělá dobře, a pokud máme na některé věci jiný názor, tak jsme připraveni o nich jednat a jednáme," uvedl.</p>
      <p>"Co se týká pana premiéra, tam se nic nového nestalo a o jeho majetkových poměrech věděli voliči, když šli k volebním urnám," doplnil.</p>
      <p>Policie podle něj odhadla počet účastníků na 250 tisíc, což odpovídá minulým demonstracím. "Znamená to, že je tady část veřejnosti, která je nespokojená s aktuálním politickým vývojem a dává to najevo svojí účastí na demonstracích. Já jsem rád, že máme takováto práva. Demonstrovat je to, za co bojovali lidé v roce 1989," řekl.</p>
      <p>Babiš zopakoval, že na současnou situaci bude reagovat v nedělním projevu k 30. výročí sametové revoluce v Národním muzeu.</p>
      <p>"Je skvělé, že lidi můžou vyjádřit svůj názor a nikdo je přitom neperzekuuje a nenapadá. A je fakt skvělé, že máme svobodné a demokratické volby, kde si můžeme svobodně zvolit své zástupce," připomenul, že jeho hnutí ANO má podle průzkumů podporu třetiny voličů.</p>
    </article>
  </body>
</html>