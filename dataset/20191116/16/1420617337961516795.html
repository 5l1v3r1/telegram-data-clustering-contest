<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-cisterna-di-latina/a-cisterna-di-latina-si-inaugura-la-piu-grande-mostra-sulla-nazionale-di-calcio-italiana.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-16T16:46:32+00:00"/>
    <meta property="og:title" content="A Cisterna di Latina si inaugura la più grande mostra sulla Nazionale di calcio italiana"/>
    <meta property="og:description" content="Si inaugurerà lunedì prossimo alle 11 a Palazzo Caetani la più grande esposizione d’Italia sulla nostra Nazionale di calcio. La mostra “Un secolo d’Azzurro. 100 anni di storia della nazionale italiana di calcio” è promossa dalla Associazione S.Anna e curata dal dottor Mauro Grimaldi e sarà visitabile con ingresso gratuito dal 18 al 24 novembre […]"/>
  </head>
  <body>
    <article>
      <h1>A Cisterna di Latina si inaugura la più grande mostra sulla Nazionale di calcio italiana</h1>
      <address><time datetime="2019-11-16T16:46:32+00:00">16 Nov 2019, 16:46</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1940.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Si inaugurerà lunedì prossimo alle 11 a Palazzo Caetani la più grande esposizione d’Italia sulla nostra Nazionale di calcio.<br/>La mostra “Un secolo d’Azzurro. 100 anni di storia della nazionale italiana di calcio” è promossa dalla Associazione S.Anna e curata dal dottor Mauro Grimaldi e sarà visitabile con ingresso gratuito dal 18 al 24 novembre nelle sale della Pinacoteca comunale site al secondo piano di Palazzo Caetani.</p>
      <p>“Un Secolo d’Azzurro” vanta numerosi patrocini di prestigio, come FIGC, Museo di Coverciano, ANCI, Lega Pro, Lega Nazionale Dilettanti, Aia, Aiac e CIP, e proporrà un’esposizione unica di oltre 200 cimeli originali (dal 1870 al 2019) e memorabilia che raccontano la nascita e lo sviluppo del gioco del calcio in Italia. Dal primo pallone con cui si è giocato a calcio (1890) agli scarpini del leggendario Giuseppe Meazza passando per il Tango Mundial firmato da Marco Tardelli, la maglietta del Golden Boy Gianni Rivera e l’ultima “casacca verde” utilizzata dal Capitano Leonardo Bonucci nella gara contro la Grecia.</p>
      <p>E’ una mostra antologica in cui il pallone diventa uno strumento didattico e sostegno alla narrazione sulla storia d’Italia e i suoi passaggi più importanti: Unità, Monarchia, Fascismo, Repubblica e Società 2.0 attraverso lo sport più amato del mondo. Una sezione della mostra sarà inoltre dedicata al calcio cisternese con una cronistoria fotografica dal 1926 fino all’apice del semiprofessionismo (1988) curata da Pierfranco Fatati.</p>
      <p>“Un secolo d’Azzurro”, però, è anche l’occasione per trasferire i valori dello sport alle giovani generazioni attraverso una serie di eventi contenuti nella settimana espositiva che interesseranno, oltre al pubblico di appassionati e sportivi, anche la popolazione scolastica di Cisterna che sarà coinvolta in incontri, dibattiti formativi.</p>
      <p><b>PROGRAMMA</b>:</p>
      <p>Lunedì 18, ore 11.00 (Palazzo Caetani) – Inaugurazione mostra “Un Secolo d’Azzurro”.</p>
      <p>Martedì 19, ore 10.30 (Biblioteca Istituto Ramadù) – Incontro formativo di Sandro Corapi, il mental coach dei campioni, con gli studenti.<br/>ore 15.30 (Palazzo Caetani) – Incontro formativo di Sandro Corapi, il mental coach dei campioni, con gli atleti delle società sportive cisternesi.</p>
      <p>Mercoledì 20, ore 10.30 (Aula consiliare) – Gli arbitri della FIGC incontrano i ragazzi delle Secondarie di Primo Grado per un confronto su “Il Mondo delle Regole”, tra sport e vita.</p>
      <p>Giovedì 21, ore 10.30 (Biblioteca Istituto Ramadù) – Il sociologo dell’Università di Firenze, Prof. Gennaro Testa, incontro gli studenti per un seminario sui valori dello sport.<br/>ore 18.00 (Palazzo Caetani) – Il campione Giancarlo De Sisti presenterà il suo libro “Campione e Gentiluomo”.</p>
      <p>Venerdì 22, ore 18.00 (Palazzo Caetani) – Savino Zaba, giornalista RAI, presenterà libro “Parole, parole…alla radio”.</p>
      <p>Sabato 23, ore 10,00 (Piazza XIX Marzo) Bambini in piazza, attività ludico sportive.</p>
      <p>Domenica 24, ore 13,00 (Palazzo Caetani) – Chiusura mostra</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/tragedia-a-cisterna-52enne-precipita-da-un-balcone-e-muore.html"/>
        <a href="https://www.ilcorrieredellacitta.com/primo-piano/sportelli-contro-usura-indebitamento-latina-aprilia-cisterna.html"/>
        <a href="https://www.ilcorrieredellacitta.com/ultime-notizie/tragedia-calcio-morto-davide-astori.html"/>
        <a href="https://www.ilcorrieredellacitta.com/news/strage-cisterna-latina-la-telefonata-luigi-capasso-la-figlia-alessia-non-farmi-male-papa.html"/>
        <a href="https://www.ilcorrieredellacitta.com/latina-cronaca/presi-4-topi-dappartamento-aprilia-beccati-trasferta-villa-campoverde.html"/>
        <a href="https://www.ilcorrieredellacitta.com/news-aprilia/furgone-finisce-strada-si-schianta-morto-27enne.html"/>
      </related>
    </article>
  </body>
</html>