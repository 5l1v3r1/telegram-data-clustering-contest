<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/16/butunjahon-futbol-klublari-assotsiatsiyasi-tashkil-etildi-va-unga-yangi-prezident-saylandi/"/>
    <meta property="og:site_name" content="Daryo"/>
    <meta property="article:published_time" content="2019-11-16T16:24:00+00:00"/>
    <meta property="og:title" content="Butunjahon futbol klublari assotsiatsiyasi tashkil etildi va unga yangi prezident saylandi"/>
    <meta property="og:description" content="Butunjahon futbol klublari assotsiatsiyasi FIFA tashabbusi bilan tashkil etildi"/>
  </head>
  <body>
    <article>
      <h1>Butunjahon futbol klublari assotsiatsiyasi tashkil etildi va unga yangi prezident saylandi</h1>
      <address>
        <time datetime="2019-11-16T16:24:00+00:00">16 Nov 2019, 16:24</time>
      </address>
      <p>“Real” klubi rahbari Florentino Peres Butunjahon futbol klublari assotsiatsiyasiga (WFCA) prezident <a href="https://www.marca.com/futbol/real-madrid/2019/11/15/5dcec2fc268e3e5e5c8b45ec.html">etib tayinlandi</a>.</p>
      <figure>
        <img src="https://s.daryo.uz/wp-content/uploads/2019/11/EJcypiCXkAEVGwY-680x396.jpg"/>
        <figcaption>Foto: Twitter</figcaption>
      </figure>
      <p>Mazkur tashkilot klublar o‘rtasidagi Jahon Chempionatini o‘tkazish bilan shug‘ullanadi. 15-noyabr, juma kuni “Real”, “Milan”, “Boka Xuniors”, “River Pleyt”, Meksikaning “Amerika”, Yangi Zelandiyaning “Oklend Siti”, Xitoyning “Guanchjou Evergrand” va Kongo DRning “Mazembe” klublari vakillari FIFA qarorgohida uchrashdi.</p>
      <p>Yig‘ilishdan maqsad yangi tashkilot tuzish va klublar o‘rtasidagi Jahon Chempionatini o‘tkazish tartibini rejalashtirish bo‘ldi. Yangi tashkilotga Peres rahbar etib saylandi.</p>
      <blockquote>
        <b>Mavzuga doir: <a href="https://daryo.uz/2019/10/24/klublar-ortasidagi-jahon-chempionatining-yangi-korinishdagi-ilk-musobaqasiga-xitoy-mezbonlik-qiladi/">Klublar o‘rtasidagi Jahon Chempionatining yangi ko‘rinishdagi ilk musobaqasiga Xitoy mezbonlik qiladi</a></b>
      </blockquote>
      <p>Butunjahon futbol klublari assotsiatsiyasi FIFA tashabbusi bilan tashkil etildi. Kelajakda boshqa klublar ham tashkilot a’zosiga aylanadi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>