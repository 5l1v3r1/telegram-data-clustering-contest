<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/izpadnal-v-nemilost-pri-lyupko-petrovich-poluchava-nov-dogovor-ot-cska-1406838.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T16:45:00+00:00"/>
    <meta property="og:title" content="Изпаднал в немилост при Люпко Петрович получава нов договор от ЦСКА"/>
    <meta property="og:description" content="ЦСКА ще предложи нов договор на Рубен Пинто Сегашният контракт на португалеца изтича в края на юни 2020 година и от Нова година той може да преговаря с всеки клуб, където да премине като свободен агент"/>
  </head>
  <body>
    <article>
      <h1>Изпаднал в немилост при Люпко Петрович получава нов договор от ЦСКА</h1>
      <address><time datetime="2019-11-16T16:45:00+00:00">16 Nov 2019, 16:45</time> by <a rel="author">Sportlive.bg</a></address>
      <p><a href="https://www.sportlive.bg/bgfootball/cska"><b>ЦСКА</b></a> ще предложи нов договор на Рубен Пинто. Сегашният контракт на португалеца изтича в края на юни 2020 година и от Нова година той може да преговаря с всеки клуб, където да премине като свободен агент. На “Армията” обаче са взели решение да се обвържат с Пинто за поне още две години, а не да го оставят да си тръгне без пари.</p>
      <p>Новият договор не означава, че Пинто ще остане в ЦСКА общо 6 години, тъй като той вече играе четвъртия си сезон за “червените”. Халфът ще може да бъде продаден на друг клуб, като пазарната му цена в момента върви около 2 млн. евро, но от клуба биха се разделили с него и срещу по-малка сума, пише "Меридиан мач".</p>
      <p>Рубен Пинто бе изпаднал в немилост при Люпко Петрович и не попадаше дори в групата за мачовете, но бе реабилитиран при Милош Крушчич. Дали заради контузията на Жанио Бикел, или заради добрите си игри, португалецът е сред най-силно представящите се футболисти на ЦСКА в последните мачове и сред тези, които навъртяха най-голям километраж на терена. Пинто е много близо и до подобряване на рекорда на Маркиньос, който е чужденецът с най-много мачове с червената фланелка. Бразилецът с български паспорт има 115 мача за ЦСКА, а Рубен Пинто има до момента 94.</p>
      <p>
        <i>Междувременно се появиха информации, че един от дългочаканите контузени футболисти на ЦСКА ще напусне отбора веднага след като се възстанови (<b><a href="https://www.sportlive.bg/bgfootball/cska/Dylgochakan-kontuzen-v-cSKA-napuska-tima-kogato-se-vyzstanovi-1406529.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Shah-i-mat-za-cSKA-na-vratarskiq-post-speshno-vikat-preotstypen-v-Liteks-1406757.html"/>
        <a href="https://www.sportlive.bg/bgfootball/cska/Dylgochakan-kontuzen-v-cSKA-napuska-tima-kogato-se-vyzstanovi-1406529.html"/>
        <a href="https://www.sportlive.bg/bgfootball/cska/Stojcho-Mladenov-Shte-se-zavyrna-v-cSKA-kogato-1406521.html"/>
        <a href="https://www.sportlive.bg/bgfootball/cska/cSKA-izchisti-naj-golemiq-si-dylg-5-mln-leva-postypiha-v-NAP-1406466.html"/>
      </related>
    </article>
  </body>
</html>