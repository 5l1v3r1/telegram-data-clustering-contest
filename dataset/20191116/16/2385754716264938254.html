<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597684/ypoxorei-tin-kyriaki-i-skoniptosi-thermokrasias-ti-deftera"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T16:07:00+00:00"/>
    <meta property="og:title" content="Υποχωρεί την Κυριακή η σκόνη-Πτώση θερμοκρασίας τη Δευτέρα"/>
    <meta property="og:description" content="Ασθενής ψηλή πίεση αρχίζει να επηρεάζει την περιοχή. Στην ατμόσφαιρα δυνατό να παρατηρείται αραιή σκόνη, που αναμένεται να υποχωρήσει αύριο.   Απόψε..."/>
  </head>
  <body>
    <article>
      <h1>Υποχωρεί την Κυριακή η σκόνη-Πτώση θερμοκρασίας τη Δευτέρα</h1>
      <address><time datetime="2019-11-16T16:07:00+00:00">16 Nov 2019, 16:07</time> by <a rel="author">SigmaLive</a></address>
      <p><b>Ασθενής ψηλή πίεση αρχίζει να επηρεάζει την περιοχή. Στην ατμόσφαιρα δυνατό να παρατηρείται αραιή σκόνη, που αναμένεται να υποχωρήσει αύριο.<br/></b> <br/>Απόψε ο καιρός θα είναι κυρίως αίθριος. Οι άνεμοι θα πνέουν βόρειοι ως βορειοανατολικοί και στα βόρεια μέχρι νοτιοανατολικοί, ασθενείς και τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα ανατολικά μέχρι ταραγμένη. Η θερμοκρασία θα πέσει γύρω στους 14 βαθμούς στο εσωτερικό, γύρω στους 18 στα ανατολικά και τα νοτιοανατολικά παράλια, γύρω στους 15 στα υπόλοιπα παράλια και γύρω στους 8 βαθμούς στα ψηλότερα ορεινά.<br/>Αύριο ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως νοτιοανατολικοί, αρχικά ασθενείς μέχρι μέτριοι, 3 με 4 μποφόρ, για να καταστούν σταδιακά μέτριοι, 4 μποφόρ και παροδικά, στα νοτιοδυτικά και τα ανατολικά, μέχρι ισχυροί, 4 με 5 μποφόρ. Η θάλασσα θα είναι λίγο ταραγμένη και στα προσήνεμα μέχρι ταραγμένη. Η θερμοκρασία θα ανέλθει γύρω στους 26 βαθμούς στο εσωτερικό και στα παράλια και γύρω στους 17 βαθμούς στα ψηλότερα ορεινά.<br/> <br/>Αύριο το βράδυ ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ, αλλά, στα ανατολικά και τα νοτιοδυτικά, μέτριοι και παροδικά ισχυροί, 4 με 5 μποφόρ. Η θάλασσα θα είναι λίγο ταραγμένη μέχρι ταραγμένη, αλλά στα ανατολικά ταραγμένη.<br/> <br/>Τη Δευτέρα, την Τρίτη και την Τετάρτη, ο καιρός θα είναι κυρίως αίθριος.<br/> <br/>Η θερμοκρασία θα σημειώσει μικρή πτώση τη Δευτέρα και μη αξιόλογη μεταβολή στη συνέχεια, για να κυμανθεί λίγο πιο πάνω από τις μέσες κλιματολογικές τιμές.</p>
    </article>
  </body>
</html>