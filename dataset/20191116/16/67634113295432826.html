<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150736/"/>
    <meta property="og:site_name" content="AgroNews"/>
    <meta property="article:published_time" content="2019-11-16T16:06:00+00:00"/>
    <meta property="og:title" content="Пасічники просять підтримки щодо розвитку бджільництва в Україні"/>
    <meta property="og:description" content="Зокрема, вони просять розробити та затвердити Комплексну державну цільову програму розвитку бджільництва в Україні до 2025 року для забезпечення збалансованого підходу до розвитку бджільництва, підвищення конкурентоспроможності медової галузі на внутрішньому та зовнішніх ринках, вирішення..."/>
  </head>
  <body>
    <article>
      <h1>Пасічники просять підтримки щодо розвитку бджільництва в Україні</h1>
      <address><time datetime="2019-11-16T16:06:00+00:00">16 Nov 2019, 16:06</time> by <a rel="author">agronews.uaode/author</a></address>
      <p>
        <b>Зокрема, вони просять розробити та затвердити Комплексну державну цільову програму розвитку бджільництва в Україні до 2025 року для забезпечення збалансованого підходу до розвитку бджільництва, підвищення конкурентоспроможності медової галузі на внутрішньому та зовнішніх ринках, вирішення соціальних проблем тощо.</b>
      </p>
      <p>Також пасічники закликають доручити Міністерству розвитку економіки, торгівлі та сільського господарства України, Державній службі України з питань безпечності харчових продуктів та захисту споживачів:</p>
      <p>– забезпечити системний перегляд законодавчих та нормативно-правових актів у сфері виробництва та реалізації меду у відповідності до директив ЄС і вимог часу;</p>
      <p>– ініціювати перегляд умов зони вільної торгівлі з ЄС в частині збільшення тарифної квоти на експорт українського меду до ЄС;</p>
      <p>– підготувати протягом 2019 року, спільно з асоціаціями бджолярів, зміни та доповнення до застарілого Закону України “Про бджільництво” тощо.</p>
      <p>Крім того, бджолярі пропонують впровадити заходи для збереженням здоров’я бджіл та охорони довкілля; посилити відповідальність за використання пестицидів і агрохімікатів, які не внесені до Державного реєстру; забезпечити своєчасне оповіщення бджолярів щодо проведення робіт із обробки сільськогосподарських культур; розробити програму збереження біорізноманіття комах-запилювачів і захисту поширених в Україні аборигенних рас бджіл (українська і карпатська порода, поліська популяція).</p>
      <p>Також вони просять рекомендувати органам держаної виконавчої влади та місцевого самоврядування розробити та впровадити обласні програми підтримки розвитку галузі бджільництва з урахуванням специфіки регіонів, регіональні програми “Шкільний мед” тощо, пише «Агро».</p>
    </article>
  </body>
</html>