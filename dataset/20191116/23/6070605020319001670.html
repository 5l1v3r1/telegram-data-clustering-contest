<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Beteve-porta-antena-premiada-serie_0_2345765477.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T23:54:58+00:00"/>
    <meta property="og:title" content="Betevé emetrà la guardonada sèrie ‘El mort viu’"/>
    <meta property="og:description" content="La sèrie, creada i dirigida per Adrià Espí juntament amb Martí Pavia, Jordi Porcel, Joan Losada i Lluís Ferrer, aborda temes com la decadència, la família i les misèries humanes"/>
  </head>
  <body>
    <article>
      <h1>Betevé emetrà la guardonada sèrie ‘El mort viu’</h1>
      <h2>La sèrie, creada i dirigida per Adrià Espí juntament amb Martí Pavia, Jordi Porcel, Joan Losada i Lluís Ferrer, aborda temes com la decadència, la família i les misèries humanes</h2>
      <address>
        <time datetime="2019-11-16T23:54:58+00:00">16 Nov 2019, 23:54</time>
      </address>
      <p>Avui a les 21.45 h Betevé emet el primer capítol de la sèrie<i> El mort viu</i>, un projecte que la cadena catalana va incloure dins el format <i>Tube d’assaig</i> i que s’estrena ara després de rebre finançament i de ser guardonada amb un premi Ondas l’any 2015 dins la categoria de millor ficció emesa a internet. La trama gira entorn del Llàtzer, un jove que ni treballa ni estudia i que, en definitiva, no fa res productiu en el seu dia a dia. Una nit que torna de festa, el seu pare, el Joan, no ho pot suportar més i l’assassina. Però el Llàtzer ressuscita i torna al món dels vius amb més dubtes existencials i problemes físics que mai. La sèrie, creada i dirigida per Adrià Espí juntament amb Martí Pavia, Jordi Porcel, Joan Losada i Lluís Ferrer, aborda temes com la decadència, la família i les misèries humanes. El repartiment està format per Aimar Vega, Xavier Ruano, Arnau Vidal, Rosa Cadafalch, Jordi Vilches i Blanca Balletbó, entre d’altres. <i>El mort viu</i> és una sèrie de cinc episodis de 30 minuts, a mig camí entre la comèdia i el drama, carregada d’elements fantàstics i d’humor negre. Betevé publicarà la resta de capítols a la web després de l’estrena.</p>
    </article>
  </body>
</html>