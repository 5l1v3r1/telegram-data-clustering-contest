<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/16/neymarning-qachon-safga-qaytishi-malum-boldi/"/>
    <meta property="og:site_name" content="Daryo"/>
    <meta property="article:published_time" content="2019-11-16T23:32:00+00:00"/>
    <meta property="og:title" content="Neymarning qachon safga qaytishi ma’lum bo‘ldi"/>
    <meta property="og:description" content="PSJ hujumchisi Neymar jarohatidan qachon to‘liqligicha forig‘ bo‘lishi ma’lum bo‘ldi"/>
  </head>
  <body>
    <article>
      <h1>Neymarning qachon safga qaytishi ma’lum bo‘ldi</h1>
      <address>
        <time datetime="2019-11-16T23:32:00+00:00">16 Nov 2019, 23:32</time>
      </address>
      <p>PSJ hujumchisi Neymar jarohatidan qachon to‘liqligicha forig‘ bo‘lishi <a href="https://www.marca.com/en/football/international-football/2019/11/16/5dcff3d2268e3e673d8b45d6.html">ma’lum bo‘ldi</a>, deb yozadi Marca.</p>
      <figure>
        <img src="https://s.daryo.uz/wp-content/uploads/2019/06/skysports-neymar-psg_4548788-680x383.jpg"/>
        <figcaption>Foto: Sky Sports</figcaption>
      </figure>
      <p>Ta’kidlanishicha, braziliyalik futbolchi 26-noyabr kuni “Real”ga qarshi bahsga qadar safga qaytadi.</p>
      <p>Ayni damda Neymar jarohatini davolatishning so‘nggi bosqichida. PSJ esa uning 22-noyabr kuni “Lill”ga qarshi bahsda maydonga qaytishiga umid bildirmoqda. Shundan so‘ng u “Real”ga qarshi maydonga tushishi mumkin bo‘ladi.</p>
      <p>Eslatib o‘tamiz, Neymar 13-oktabrda Braziliya terma jamoasi safida Nigeriyaga qarshi o‘rtoqlik o‘yinida son mushaklarini jarohatlab olgandi.</p>
      <p>U joriy mavsum Liga 1 doirasida beshta o‘yinda maydonga tushib, to‘rtta golga mualliflik qildi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>