<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/rivaldo-che-bordata-al-rossonero-paqueta-triste-vedere-la-10-del-brasile-a-lui-414878"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-16T23:00:00+00:00"/>
    <meta property="og:title" content="Rivaldo, che bordata al rossonero Paquetà: “Triste vedere la 10 del Brasile a lui&quot;"/>
    <meta property="og:description" content="L’ex stella del Brasile, oltre che di Barcellona e Milan, Rivaldo attraverso il proprio profilo Instagram ha tirato una bordata al ct Tite "/>
  </head>
  <body>
    <article>
      <h1>Rivaldo, che bordata al rossonero Paquetà: “Triste vedere la 10 del Brasile a lui"</h1>
      <h2>L’ex stella del Brasile, oltre che di Barcellona e Milan, Rivaldo attraverso il proprio profilo Instagram ha tirato una bordata al ct Tite </h2>
      <address><time datetime="2019-11-16T23:00:00+00:00">16 Nov 2019, 23:00</time> by <a rel="author">Redazione Tutto Napoli.net</a></address>
      <p>L’ex stella del Brasile, oltre che di Barcellona e Milan, Rivaldo attraverso il proprio profilo Instagram ha tirato una bordata al ct Tite per la scelta di affidare la maglia numero 10 verdeoro a Lucas Paquetá del Milan: “Ho visto Brasile-Argentina e sono triste vedendo cosa è successo alla maglia numero 10 data a Paquetá. Quella maglia è conosciuta e rispettata in tutto il mondo e non deve andare in panchina o giocare solo metà gara. È conosciuta da tutti perché a indossarla sono stati Pelé, Rivelino, Zico, Rivaldo, Kaka, Ronaldinho e Neymar. - continua Rivaldo – Non biasimo il giocatore, ma Tite e il suo staff che conoscono il peso di quel numero. Non devono bruciare un ventiduenne che può avere un grande futuro. Va protetto come è stato protetto Rodrygo che sta facendo bene col Real Madrid".</p>
    </article>
  </body>
</html>