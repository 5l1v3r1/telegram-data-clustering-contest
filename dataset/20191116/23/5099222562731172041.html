<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23495532-decanul-fjsc-anamaria-nicola-demisionat-din-functie-dau-deoparte-din-sarcinile-administrative-las-locul-altor-colegi.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-16T23:42:00+00:00"/>
    <meta property="og:title" content="Decanul FJSC, Anamaria Nicola, a demisionat: „Mă dau deoparte din sarcinile administrative și las locul altor colegi”"/>
    <meta property="og:description" content="Anamaria Nicola, decanul Facultății de Jurnalism și Științele Comunicării (FJSC) din București, și-a anunțat vineri, într-o postare pe Facebook, demisia din funcție, potrivit Paginademedia.ro."/>
  </head>
  <body>
    <article>
      <h1>Decanul FJSC, Anamaria Nicola, a demisionat: „Mă dau deoparte din sarcinile administrative și las locul altor colegi”</h1>
      <address><time datetime="2019-11-16T23:42:00+00:00">16 Nov 2019, 23:42</time> by <a rel="author">V.M.</a></address>
      <p><b>Anamaria Nicola, decanul Facultății de Jurnalism și Științele Comunicării (FJSC) din București, și-a anunțat vineri, într-o postare pe Facebook, demisia din funcție, potrivit <a href="https://www.paginademedia.ro/2019/11/decanul-facultatii-de-jurnalism-a-demisionat?fbclid=IwAR2NNwqBzehQ5q-KV-IhIgomYkvbUIQZHq2mwicWbQWmm9M24QOdBzZpgzE">Paginademedia.ro</a>. „Cred că sistemul nu este încă pregătit pentru oameni care vor să facă și nu să fie sau să aibă”, a scris Nicola, care pleacă de la vârful instuției la aproximativ un an de la numire.</b><br/><br/>„Am făcut eforturi imense personale și profesionale în ultimul an. Cred că sistemul nu este încă pregătit pentru oameni care vor să facă și nu să fie sau să aibă. Așa că mă dau deoparte din sarcinile administrative și las locul altor colegi. Asta nu înseamnă că renunț la a fi profesor sau că rup brusc legăturile cu industria” - spune Anamaria Nicola în postarea de pe Facebook.<br/><br/>În vârsta de 36 de ani, <a href="https://www.hotnews.ro/stiri-educatie-22876048-anamaria-nicola-35-ani-aleasa-decan-facultatii-jurnalism-stiintele-comunicarii-din-bucuresti.htm">Anamaria Nicola a fost numită decan al Facultății de Jurnalism și Științele Comunicării (Universitatea din Bucureşti) în decembrie anul trecut</a>. E fostă jurnalistă, lucrând în presa scrisă (Gazeta Sporturilor) și televiziune (Realitatea TV, PrimaTV, TVR). În 2009 a devenit colaborator și apoi profesor la FJSC.</p>
      <related>
        <h4>REFERINTE</h4>
        <a href="https://www.hotnews.ro/stiri-educatie-22876048-anamaria-nicola-35-ani-aleasa-decan-facultatii-jurnalism-stiintele-comunicarii-din-bucuresti.htm"/>
      </related>
    </article>
  </body>
</html>