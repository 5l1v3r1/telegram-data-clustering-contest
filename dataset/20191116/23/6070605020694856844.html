<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Guerra-Freda-HBO-The-sleepers_0_2345765478.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T23:54:55+00:00"/>
    <meta property="og:title" content="La Guerra Freda torna a la HBO amb ‘The sleepers’"/>
    <meta property="og:description" content="La minisèrie polonesa The sleepers, produïda per HBO Europe, s’incoropa avui a la graella de la plataforma de pagament"/>
  </head>
  <body>
    <article>
      <h1>La Guerra Freda torna a la HBO amb ‘The sleepers’</h1>
      <h2>La minisèrie polonesa The sleepers, produïda per HBO Europe, s’incoropa avui a la graella de la plataforma de pagament</h2>
      <address>
        <time datetime="2019-11-16T23:54:55+00:00">16 Nov 2019, 23:54</time>
      </address>
      <p>La minisèrie polonesa <i>The sleepers</i>, produïda per HBO Europe, s’incoropa avui a la graella de la plataforma de pagament. La trama transcorre entre dues dècades i se centra en el període històric conegut com la Revolució de Vellut, que va acabar suposant la desaparició del comunisme a Txecoslovàquia a finals de 1989. En aquest context històric hi ha la Marie i el seu marit, el Viktor, que tornen a Praga després d’haver viscut exiliats a Londres. La Marie és violinista professional i vol tornar a casa seva per veure la seva família, però les intencions del seu marit són menys clares. Tots dos tenen clar que després de l’agitació política a Alemanya de l’Est, Hongria i Polònia, els vents de canvi aviat també s’estendran per Txecoslovàquia. <i>The sleepers </i>és un drama d’espionatge dirigit per Ivan Zachariáš, el realitzador de <i>Wasteland</i>, i amb guió d’Ondrej Gabriel. Els productors de la sèrie són Tereza Polachova (<i> Terapie</i> ) i Steve Matthews (<i> Love/Hate</i> ).</p>
    </article>
  </body>
</html>