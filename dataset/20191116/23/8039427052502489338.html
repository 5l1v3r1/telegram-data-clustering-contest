<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956636"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T23:54:33+00:00"/>
    <meta property="og:title" content="అపరిచితులకి మెసేజ్‌ పంపితే.. ఈ కిక్కే వేరబ్బా !"/>
    <meta property="og:description" content="ADVT"/>
  </head>
  <body>
    <article>
      <h1>అపరిచితులకి మెసేజ్‌ పంపితే.. ఈ కిక్కే వేరబ్బా !</h1>
      <address>
        <time datetime="2019-11-16T23:54:33+00:00">16 Nov 2019, 23:54</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>"మీరు చెప్పాలనుకున్న మెసేజ్‌ని బాటిల్‌లో పెట్టండి! మీకు పరిచయం లేనివారికి.. ఎక్కడ ఉన్నారో కూడా తెలియని అపరిచితులకి ఆ సందేశాన్ని పంపండి!" - వినడానికి వింతగా ఉంది కదూ? ఇంతకీ ఇది ఎవరు చెప్పింది? గూగుల్‌ ప్లే స్టోర్‌లో దొరికే 'బాటిల్డ్‌' అనే యాప్‌ వాడితే - మీకు దీని అంతరార్థం ఏమిటో అర్థమవుతుంది. బాటిల్డ్‌ అన్నది ఒక ఫ్రెండ్‌షిప్‌ యాప్‌. ఆ యాప్‌ తాలూకు కాన్సెప్ట్‌ ఇది! అపరిచితులకు సందేశాలు పంపడం ... అందులోని థ్రిల్‌ని ఎంజాయ్‌ చేయడం. అదేంటి? అపరిచితులకి మెసేజ్‌లు పంపడం తప్పు కదా? నేరం కదా అనకండి. ఈ యాప్‌ తీరే అంత! ఆ థ్రిల్‌ కోరుకున్నవారే ఈ యాప్‌ని ఇన్‌స్టాల్‌ చేసుకుంటారు కాబట్టి .. రిస్కేం లేదు.</p>
      <p> </p>
      <p>మీకు గుర్తుందా? పూరి, నాగార్జున శివమణి సినిమాలో సముద్రపు ఒడ్డున ఒక సీసా కనిపిస్తుంది. కథ మొత్తం దాని చుట్టూనే నడుస్తుంది. అలాగే 'బాటిల్డ్‌' యాప్‌ కూడా! అపరిచితులకి సందేశాలు పంపే ఈ ప్రెండ్‌షిప్‌ యాప్ కూడా బాటిల్స్‌ చుట్టూనే నడుస్తుంది.</p>
      <p> </p>
      <p>తెలిసిన వ్యక్తికి మెసేజ్‌ ఇవ్వడం వేరు. తెలియని వ్యక్తికి సందేశం పంపడం వేరు. మన మెసేజ్‌ ఎవరికి వెళ్తోందో తెలియకుండా సీసాలో సీల్‌ చేసి సీ(SEA)లో పడేస్తే? అది ఎవరికి చేరుతుందో తెలియదు. అది చేరినవాళ్లు అది చదివితే? చదివినవాళ్లు మనకి ఫ్రెండ్‌ అయితే? ఈ థ్రిల్లింగ్‌ కాన్సెప్ట్‌ తోనే తయారయింది "బాటిల్డ్‌" యాప్‌!</p>
      <p> </p>
      <p>అసలు ఈ యాప్‌ సృష్టించాల్సిన అవసరం ఏంటి? దీని అసలు ఉద్దేశం ఏంటి? టెక్నాలజీ పెరిగిన ఈ కాలంలో కమ్యూనికేషన్‌ కామనైపోయింది. ఎంతదూరాన ఉన్నాసరే...ఎవరికైనా ఈజీగా మెసేజ్‌ ఇవ్వచ్చు. ఇంటర్నేషన్‌ రిలేషన్స్‌ కూడా ఇప్పుడు ఈజీ అయిపోయాయి. అయితే కావాలని ఒక పని పెట్టుకుని, పనిగట్టుకుని ఒకరిని కాంటాక్ట్‌ చేయడం వేరు. ర్యాండమ్‌గా అది ఎవరినో చేరడం వేరు! ఒకటి ఇంటెండెడ్‌ కమ్యూనికేషన్ అయితే... ఇది థ్రిల్లింగ్‌ రివల్యూషన్ అని చెప్పవచ్చు.</p>
      <p> </p>
      <p>తెలుగులో ఒక సామెత ఉంది... “కొత్త సీసాలో పాత సారా" అని! పాత విషయాన్నే కొత్తగా చెబితే ఈ సామెత వాడుతూ ఉంటాం. విషయం పాతదే అయినప్పటికీ దాన్ని కొత్త సీసాలో ఇస్తే ఇలా అంటాం. ఈ బాటిల్డ్‌ యాప్‌ కూడా అలాంటిదే! మెసేజింగ్‌నే కొత్తరకంగా మార్చిందిది! మామూలు మెసేజింగ్‌ యాప్‌కే కలర్స్‌ అద్ది... కొత్తగా మార్చేసింది!</p>
      <p> </p>
      <p>ఈ యాప్‌ తెరిచీ తెరవగానే నీళ్లూ సముద్రం … ఒక దీవీ కనిపిస్తాయి. మన లెటర్‌ రాసి ఒక బాటిల్‌ క్లిక్‌ చేస్తే - బాటిల్‌ లోని లెటర్‌ సముద్రంలో తేలుతూ - ఎక్కడికో పోయి చేరుతుందన్నమాట!</p>
      <p> </p>
      <p>ముందుగా ఈ యాప్‌లో అకౌంట్‌ రిజిస్టర్‌ చేసుకుని మన ఏజ్‌, ఇతర వివరాలు ఇవ్వాలి. మనం రాయబోయే లెటర్‌ డిజైన్‌ సెలక్ట్‌ చేసుకోవాలి. అంతే! రాయాలనుకున్నది రాయడం... బాటిల్‌ క్లిక్‌చేయడం.. లెటర్‌ పంపడం.. సింపుల్‌! ఈ యాప్‌లో - అప్పుడప్పుడు సముద్రంలో మనకోసం సర్‌ప్రైజ్‌ బాక్స్‌లు తేలుతూ వస్తాయి. వాటిలో రకరకాల సందేశాలుంటాయి. థ్రిల్లింగ్‌ ఆఫర్లు కూడా ఉంటాయి. కమ్యూనికేషన్‌ పెరిగిన ఈ కాలంలో కొత్త పరిచయాలు కోరుకునే తరంలో - 'బాటిల్డ్‌' అనేది … ఓ కొత్తరకం సందేశాల యాప్‌ మాత్రమే కాదు, ఓ సరదా గేమ్‌ లాంటిది కూడా !</p>
    </article>
  </body>
</html>