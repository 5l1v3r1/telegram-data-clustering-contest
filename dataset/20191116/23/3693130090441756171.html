<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/emre-akbaba-donus-tarihini-acikladi-1207688.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T23:21:00+00:00"/>
    <meta property="og:title" content="Emre Akbaba dönüş tarihini açıkladı"/>
    <meta property="og:description" content="Galatasaray'da rehabilitasyon sürecinde devam eden Emre Akbaba, sarı kırmızılı takımın altyapısında forma giyen çocukların sorularını yanıtladı. Galatasaray Youtube kanalında yayınlanan söyleşide Emre Akbaba, sahalara ne zaman döneceğini de açıkladı."/>
  </head>
  <body>
    <article>
      <h1>Emre Akbaba dönüş tarihini açıkladı</h1>
      <h2>Galatasaray'da rehabilitasyon sürecinde devam eden Emre Akbaba, sarı kırmızılı takımın altyapısında forma giyen çocukların sorularını yanıtladı. Galatasaray Youtube kanalında yayınlanan söyleşide Emre Akbaba, sahalara ne zaman döneceğini de açıkladı.</h2>
      <address>
        <time datetime="2019-11-16T23:21:00+00:00">16 Nov 2019, 23:21</time>
      </address>
      <p>Emre Akbaba "Yaşadığınız sakatlıkta bu büyük süre zarfında neler yaptınız? Zamanı nasıl geçirdiniz?" şeklindeki soruya, "İlk sakatlığımda ayağımda 4 ay alçı vardı. Kulübe gelip fitness çalışıyordum. Üst taraf sakat değildi sonuçta. Onun dışında evden pek çıkamıyordum. Play-Station oynuyordum. Maalesef, sıkılıyordum ama yapacak bir şey yoktu. İkinci sakatlığımda ise dönüşüm daha hızlı ve rehabilitasyon süreci daha hızlı oldu. Bunda kulüp doktorumuz Yener İnce'nin emeği büyük." yanıtını verdi.</p>
      <p>Emre Akbaba, "Sahalara ne zaman döneceksiniz?" yönündeki soruya ise, "Birkaç hafta sonra takımla antrenmanlara başlayacağımı düşünüyoruz. Onun dışında ikinci yarıda dönmemi planlıyoruz." diye konuştu.</p>
    </article>
  </body>
</html>