<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232193/"/>
    <meta property="og:site_name" content="Українська правда"/>
    <meta property="article:published_time" content="2019-11-16T23:23:16+00:00"/>
    <meta property="og:title" content="&quot;Тиша&quot; на Донбасі: ОБСЄ фіксує більше порушень"/>
    <meta property="og:description" content="Спеціальна моніторингова місія ОБСЄ фіксує збільшення кількості порушень режиму припинення вогню у Донецькій та Луганській областях. "/>
  </head>
  <body>
    <article>
      <h1>"Тиша" на Донбасі: ОБСЄ фіксує більше порушень</h1>
      <address>
        <time datetime="2019-11-16T23:23:16+00:00">16 Nov 2019, 23:23</time>
      </address>
      <p>Спеціальна моніторингова місія ОБСЄ фіксує збільшення кількості порушень режиму припинення вогню у Донецькій та Луганській областях. </p>
      <p><b>Джерело:</b> звіт <a href="https://www.osce.org/ru/special-monitoring-mission-to-ukraine/439325?fbclid=IwAR2zCCRk25txoFWk0kPbcqVEEkXffd0mcnjKkLpMN_FIDJOR9vVxqp6xjZw">ОБСЄ</a>, оприлюднений 16 листопада на підставі інформації, що надійшла від моніторингових команд станом на 15 листопада</p>
      <p> <b>Деталі:</b> За даними спостерігачів, на Донеччині зафіксовано менше вибухів (приблизно 95) порівняно з попереднім звітним періодом (близько 175 вибухів), однак місія констатує збільшення кількості порушень режиму "тиші".  </p>
      <p>"Більшість порушень режиму припинення вогню, в тому числі більшість вибухів, зафіксовано в районах на південний схід і схід-південний схід від н. п. Світлодарськ та на північ і північно-північний схід від н. п. Широкиного", - зазначено у звіті.</p>
      <p>У <b>Луганській</b> області СММ ОБСЄ констатує збільшення кількості порушень режиму "тиші", фіксуючи при цьому більше вибухів (близько 100) порівняно з попереднім звітним періодом (16 вибухів).</p>
      <p>Більшість порушень зафіксовано в районах на північний захід від н. п. Каліново-Борщеватое та поблизу ділянки розведення в районі н. п. Золоте, де зафіксовано більшість вибухів.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/17/7232219/"/>
        <a href="https://www.pravda.com.ua/news/2019/11/17/7232214/"/>
        <a href="https://www.pravda.com.ua/news/2019/11/16/7232181/"/>
      </related>
    </article>
  </body>
</html>