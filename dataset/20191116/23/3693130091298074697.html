<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/is-makinesinin-bacagini-ezdigi-kadin-30-gun-sonra-hayatini-kaybetti-1207689.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T23:25:00+00:00"/>
    <meta property="og:title" content="İş makinesinin bacağını ezdiği kadın 30 gün sonra hayatını kaybetti"/>
    <meta property="og:description" content=" Antalya'nın Alanya ilçesinde geri manevra yapan iş makinesinin arka tekerinin altında bacağının kalması sonucu ağır yaralanan 85 yaşındaki kadın, 30 gündür tedavi gördüğü hastanede yaşamını yitirdi."/>
  </head>
  <body>
    <article>
      <h1>İş makinesinin bacağını ezdiği kadın 30 gün sonra hayatını kaybetti</h1>
      <h2> Antalya'nın Alanya ilçesinde geri manevra yapan iş makinesinin arka tekerinin altında bacağının kalması sonucu ağır yaralanan 85 yaşındaki kadın, 30 gündür tedavi gördüğü hastanede yaşamını yitirdi.</h2>
      <address>
        <time datetime="2019-11-16T23:25:00+00:00">16 Nov 2019, 23:25</time>
      </address>
      <p>Olay, 15 Ekim tarihinde <b>Alanya'ya bağlı Elikesik Mahallesi'nde</b> meydana geldi. iddiaya göre, belediyeye ait <b>iş makinesi geri manevra yaptığı sırada</b> fark etmediği yol kenarında oturan Ümmühani Şen'in (85), <b>sol bacağı tekerin altında kalarak</b> ağır yaralandı.</p>
      <p><b>Yaşlı kadının çığlıklarını duyarak gelen çevredekiler</b> durumu 112 Acil Çağrı Merkezi'ne bildirdi. İhbar üzerine olay yerine gelen sağlık ekipleri, Şen'i ambulansla ilçedeki özel bir hastaneye götürdü.</p>
      <p>Burada tedaviye alınan talihsiz kadının bir süre sonra sol bacağı kesildi. <b>Yoğun ünitesinde tedavisi devam eden Şen</b>, dün gece saatlerinde doktorların tüm müdahalesine rağmen <b>yaşamını yitirdi</b>. Şen'in cansız bedeni savcılık incelemesinin ardından Antalya Adli Tıp Kurumuna gönderildi. Adli Tıp'taki işlemleri tamamlandıktan sonra ailesine teslim edilen Şen'in cenazesi Alanya'nın Elikesik Mahallesi'ndeki mezarlıkta toprağa verildi. Olayla ilgili soruşturma başlatıldı.</p>
    </article>
  </body>
</html>