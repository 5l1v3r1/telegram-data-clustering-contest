<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-rosiyi-vidomiy-opoziciyniy-politik-pomer-u-poyizdi-zmi-329942_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T23:06:00+00:00"/>
    <meta property="og:title" content="У Росії відомий опозиційний політик помер у поїзді — ЗМІ"/>
    <meta property="og:description" content="У поїзді Тамбов-Москва помер лідер руху Нова Росія."/>
  </head>
  <body>
    <article>
      <h1>У Росії відомий опозиційний політик помер у поїзді — ЗМІ</h1>
      <h2>У поїзді "Тамбов-Москва" помер лідер руху "Нова Росія".</h2>
      <address>
        <time datetime="2019-11-16T23:06:00+00:00">16 Nov 2019, 23:06</time>
      </address>
      <p>Лідер громадсько-політичного руху "Нова Росія" Ісаєв Микита помер на 42-му році життя в поїзді.</p>
      <p>"Директор Інституту актуальної економіки, лідер громадського політичного руху "Нова Росія" Ісаєв Микита помер на 42-му році життя в поїзді, що прямував з Тамбова до Москви", - йдеться в повідомленні.</p>
      <p>Слідчий комітет почав перевірку за цим фактом.</p>
      <p>15 листопада о 20:33 Ісаєв написав у поїздці у своїй останній публікації в <a href="https://www.facebook.com/nikita.isaev.3/posts/10212322554817235">Facebook</a>, розмістивши фото з поїзда. "Тамбов - Москва. З почуттям виконаного обов'язку, прямую до Москви, залишаючи тут боротися тих, хто знає свій регіон краще за мене", - зазначив політик.</p>
      <p>Як повідомляє тelegram канал Mash, в поїзді політик відчув себе зле, і йому викликали швидку.</p>
      <p>"Лікарі, які прибули на станцію Узуново, констатували смерть - серцево-судинна недостатність і зупинка серця. Тіло політика доставили на Павелецький вокзал", - повідомили на каналі.</p>
      <p>Відзначимо, в Прилуках масові протести спровокувала смерть підлітка, якого <b><a href="https://dt.ua/SOCIUM/priluki-nove-povstannya-cherez-50-rokiv-329821_.html">знайшли мертвим на рейках</a></b>. Батьки хлопця не вірять у те, що смерть була випадковою, але правоохоронна система відмовляється розслідувати справу. Детальніше про ситуацію читайте у статті Василя Балушка <b><a href="https://zn.ua/SOCIUM/priluki-novoe-vosstanie-50-let-spustya-336224_.html">"Прилуки: нове повстання через 50 років"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>