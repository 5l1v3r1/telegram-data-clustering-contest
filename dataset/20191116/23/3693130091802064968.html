<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bryan-adams-istanbul-da-konser-verdi-1207693.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T23:41:00+00:00"/>
    <meta property="og:title" content="Bryan Adams, İstanbul'da konser verdi"/>
    <meta property="og:description" content="Dünyaca ünlü müzisyen Bryan Adams, Aktifbank'ın katkılarıyla düzenlenen &quot;Shine a Light&quot; adlı konseriyle Ülker Spor ve Etkinlik Salonunda hayranlarıyla bir araya geldi."/>
  </head>
  <body>
    <article>
      <h1>Bryan Adams, İstanbul'da konser verdi</h1>
      <h2>Dünyaca ünlü müzisyen Bryan Adams, Aktifbank'ın katkılarıyla düzenlenen "Shine a Light" adlı konseriyle Ülker Spor ve Etkinlik Salonunda hayranlarıyla bir araya geldi.</h2>
      <address>
        <time datetime="2019-11-16T23:41:00+00:00">16 Nov 2019, 23:41</time>
      </address>
      <p><b>Müzik kariyeri boyunca Grammy</b>, <b>MTV </b>başta olmak üzere çok sayıda <b>müzik ödülü </b>sahibi ve 100 milyonun üzerinde <b>albüm </b>satışı elde eden sanatçının konserine müzikseverler ilgi gösterdi.<br/><br/><b>Billboard</b>'un dünya müzik tarihinde tüm zamanların en başarılı sanatçılarından biri olarak kabul ettiği <b>Bryan Adams</b>, Türkiye'de 27 yıl aradan sonra konser verdi.<br/><br/>Yaklaşık 2 saat süren konserde, Adams, "Summer of '69", "Everything I Do", "Run to You", "Heaven", "Please Forgive Me", "Have You Ever Really Loved a Woman?", "All for Love", "I Finally Found Someone" ve "When You're Gone"ın da aralarında bulunduğu birçok sevilen parçasını seslendirdi.<br/><br/><b>BRYAN ADAMS KİMDİR?</b><br/><br/>Kanadalı rock şarkıcısı, şarkı sözü yazarı ve fotoğrafçı Bryan Adams, 5 Kasım 1959'da Ontario'da dünyaya geldi.<br/><br/>15 yaşından itibaren Shock ve Sweeney Todd gruplarında çalışmaya başlayan sanatçı, müzik kariyeri boyunca Grammy, MTV başta olmak üzere çok sayıda ödül kazandı, 100 milyonun üzerinde albüm satışı elde etti.<br/><br/>"Cuts Like a Knife", "Reckless" ve "Waking Up the Neighbours" gibi albümleriyle dünya çapında geniş hayran kitlesine sahip olan Adams, "Everything I Do, I Do It For You" şarkısıyla İngiltere müzik tarihinin en uzun süre bir numarada kalan şarkısı unvanına sahip oldu.<br/><br/>Billboard'un dünya müzik tarihinde tüm zamanların en başarılı 30. sanatçısı seçtiği Bryan Adams, İstanbul'da ilk konserini 28 Temmuz 1992 tarihinde vermişti.</p>
    </article>
  </body>
</html>