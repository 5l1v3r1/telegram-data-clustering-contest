<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/resulayn-da-mehmetcik-ten-yarali-kopege-yardim-1207690.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T23:27:00+00:00"/>
    <meta property="og:title" content="Resulayn'da Mehmetçik'ten yaralı köpeğe yardım"/>
    <meta property="og:description" content="Türk Silahlı Kuvvetleri'nin, Barış Pınarı Harekatı'yla YPG'li teröristlerden temizlediği Resulayn'da hayat normale dönmeye başladı."/>
  </head>
  <body>
    <article>
      <h1>Resulayn'da Mehmetçik'ten yaralı köpeğe yardım</h1>
      <h2>Türk Silahlı Kuvvetleri'nin, Barış Pınarı Harekatı'yla YPG'li teröristlerden temizlediği Resulayn'da hayat normale dönmeye başladı.</h2>
      <address>
        <time datetime="2019-11-16T23:27:00+00:00">16 Nov 2019, 23:27</time>
      </address>
      <p>Türk askeri, <b>Barış Pınarı Harekatı</b> kapsamında terörden arındırılan <b>Suriye</b>'nin <b>Rasulayn </b>bölgesinde tüm canlılara yardım eli uzatıyor.</p>
      <p>
        <b>TÜRK ASKERİ YARALI KÖPEĞE YARDIM ETTİ</b>
      </p>
      <p>Bacağından yaralı halde bulunan bir köpeğin tedavisini, Mehmetçik sağladı. <b>Milli Savunma Bakanlığının Twitter </b>hesabından yapılan paylaşımda, Türkiye'nin gerçekleştirdiği Barış Pınarı Harekatı kapsamında terörden kurtarılan <b>Rasulayn </b>bölgesinde <b>Mehmetçiğin</b> sahip çıktığı yaralı bir köpeğin fotoğrafına yer verildi.</p>
      <p>
        <b>KARAKOLDA İLK MÜDAHALESİ YAPILDI</b>
      </p>
      <p>Paylaşımda, "<b>Kahraman Mehmetçiğimiz</b>, <b>Rasulayn </b>bölgesinde bacağından yaralı halde bulunan sevimli dostumuzu tedavi için Ceylanpınar Adem Döğüşken hudut karakoluna getirdi. Karakolda ilk müdahalesi yapılan sevimli dostumuzun veterinerler tarafından tedavisi sürüyor." ifadeleri kullanıldı.</p>
      <figure>
        <img src="https://images.bursadabugun.com/editor/haber/17112019/k-3817-5dd077d3626fe.jpg"/>
      </figure>
    </article>
  </body>
</html>