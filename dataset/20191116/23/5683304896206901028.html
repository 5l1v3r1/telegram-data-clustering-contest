<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/india/2019/11/16/Dalit-man-who-was-forced-to-drink-urine-dies.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T23:07:00+00:00"/>
    <meta property="og:title" content="തല്ലിച്ചതച്ച് മൂത്രം കുടിപ്പിച്ചു; പഞ്ചാബില്‍ ദലിത് യുവാവിന് ദാരുണാന്ത്യം"/>
    <meta property="og:description" content="ചണ്ഡിഗഡ് ∙ മൂത്രം കുടിപ്പിക്കുന്നതടക്കം ക്രൂരപീഡനങ്ങൾക്കും മർദനത്തിനും ഇരയായതിനെ തുടർന്ന് ഇരുകാലുകളും മുറിച്ചുനീക്കേണ്ടിവന്ന ദലിത് യുവാവ് ആശുപത്രിയിൽ.Dalit man who was forced to drinkurine dies. Malayalam News. Manorama Online. dalit killing. dalit attack .India News. National News. Malayalam News. Manorama Online"/>
  </head>
  <body>
    <article>
      <h1>തല്ലിച്ചതച്ച് മൂത്രം കുടിപ്പിച്ചു; പഞ്ചാബില്‍ ദലിത് യുവാവിന് ദാരുണാന്ത്യം</h1>
      <address><time datetime="2019-11-16T23:07:00+00:00">16 Nov 2019, 23:07</time> by <a rel="author">മനോരമ ലേഖകൻ</a></address>
      <p>ചണ്ഡിഗഡ് ∙ മൂത്രം കുടിപ്പിക്കുന്നതടക്കം ക്രൂരപീഡനങ്ങൾക്കും മർദനത്തിനും ഇരയായതിനെ തുടർന്ന് ഇരുകാലുകളും മുറിച്ചുനീക്കേണ്ടിവന്ന ദലിത് യുവാവ് ആശുപത്രിയിൽ മരിച്ചു.</p>
      <p>പഞ്ചാബിലെ സംഗ്രൂർ ജില്ലയിലെ പേരു വെളിപ്പെടുത്തിയിട്ടില്ലാത്ത മുപ്പത്തേഴുകാരനാണ് പിജി ഇൻസ്റ്റിറ്റ്യൂട്ട് ആശുപത്രിയിൽ മരിച്ചത്.  </p>
      <p>ചങ്കലിവാല ഗ്രാമവാസിയായ ഇദ്ദേഹവും റിങ്കു എന്നൊരാളുമായി ഒക്ടോബർ 21ന് വാക്കേറ്റമുണ്ടായത് ഗ്രാമവാസികൾ ഇടപ്പെട്ട് പരിഹരിച്ചിരുന്നു. പിന്നീട് റിങ്കു വീട്ടിലേക്കു വിളിപ്പിച്ച് വീണ്ടും ഇക്കാര്യം പറയുകയും ഒപ്പമുണ്ടായിരുന്ന 4 പേർ തൂണിൽ കെട്ടിയിട്ടു മർദിക്കുകയും ചെയ്തു എന്നാണു പരാതി. വെള്ളം ചോദിച്ചപ്പോൾ മൂത്രം കുടിപ്പിച്ചെന്നും നവംബർ 7ന് പൊലീസിനു നൽകിയ മൊഴിയിൽ പറയുന്നു. </p>
      <p>അറസ്റ്റിലായ 4 പേർക്കുമെതിരെ തട്ടിക്കൊണ്ടുപോയതിനും പട്ടികജാതിക്കാർക്ക് എതിരായ ആക്രമണത്തിനും കേസെടുത്തു. </p>
      <p>സംസ്ഥാന പട്ടികജാതി കമ്മിഷൻ പൊലീസിനോടു വിശദീകരണം തേടിയിട്ടുണ്ട്.</p>
    </article>
  </body>
</html>