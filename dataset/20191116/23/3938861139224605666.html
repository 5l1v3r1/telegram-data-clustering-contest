<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_turechchina-ne-zbirayetsya-vidmovlyatisya-vid-rosijskoyi-zbroyi/938505"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T23:00:00+00:00"/>
    <meta property="og:title" content="Туреччина не збирається відмовлятися від російської зброї"/>
    <meta property="og:description" content="Туреччина не має наміру відмовлятися від російських ЗРК С-400. &quot;Туреччина закупила у Росії зенітно-ракетні комплекси С-400 для того, щоб використовувати їх, заявив глава департаменту оборонної промисловості Туреччини Ісмаїл Демір&quot;, пише інформує Deutsche Welle. Ця заява пролунала ..."/>
  </head>
  <body>
    <article>
      <h1>Туреччина не збирається відмовлятися від російської зброї</h1>
      <address><time datetime="2019-11-16T23:00:00+00:00">16 Nov 2019, 23:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938505_w_300.jpg?v=0"/>
        <figcaption>Туреччина закупила у Росії зенітно-ракетні комплекси С-400. Фото: Deutsche Welle.</figcaption>
      </figure>
      <p>Туреччина не має наміру відмовлятися від російських ЗРК С-400.</p>
      <p>"Туреччина закупила у Росії зенітно-ракетні комплекси С-400 для того, щоб використовувати їх, заявив глава департаменту оборонної промисловості Туреччини Ісмаїл Демір", пише інформує Deutsche Welle.</p>
      <p>Ця заява пролунала через кілька днів після переговорів між Реджепом Таїпом Ердоганом і Дональдом Трампом, які відбулись у Вашингтоні.</p>
      <p>"Некоректно сказати, що ми просто не будемо використовувати їх, коли йдеться про систему, яку ми закупили для власних потреб і за яку ми заплатили стільки грошей. Нам треба йти далі й поважати підписані нами угоди", - цитує DW Ісмаїла Деміра.</p>
      <p>Він також повідомив, що турецький персонал продовжує вивчати в Росії використання С-400, але в Туреччині не буде російських фахівців, які могли б керувати цими комплексами.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_ssa-skasovuyut-sankciyi-proti-turechchini/934472"/>
      </related>
      <p>Напередодні міністерство оборони Туреччини доповіло про завершення постачань другої батареї російського зенітно-ракетного комплексу С-400.</p>
      <blockquote>Туреччина і Росія у 2017 році уклали контракт на постачання систем С-400 на суму 2,5 млрд доларів. У липні 2019-го до Туреччини надійшли перші компоненти ЗРК. У середині вересня стало відомо про постачання останніх компонентів другої батареї. Введення комплексів в експлуатацію заплановано на квітень 2020 року.<br/>11 листопада радник Дональда Трампа з національної безпеки Роберт О'Браєн заявив, що США можуть запровадити проти Туреччини санкції через угоду про купівлю у Росії С-400.</blockquote>
    </article>
  </body>
</html>