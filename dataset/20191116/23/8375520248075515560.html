<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/cnn-tramp-osobisto-doruchiv-parnasu-i-frumanu-chiniti-tisk-na-ukrajinsku-vladu-640431.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T23:48:00+00:00"/>
    <meta property="og:title" content="CNN: Трамп особисто доручив Парнасу і Фруману чинити тиск на українську владу"/>
    <meta property="og:description" content="Парнас начебто говорив своїм довіреним особам про те, що Трамп доручив йому і Фруману «секретну місію», яка полягала в тому, щоб вони чинили тиск на українську владу"/>
  </head>
  <body>
    <article>
      <h1>CNN: Трамп особисто доручив Парнасу і Фруману чинити тиск на українську владу</h1>
      <address>
        <time datetime="2019-11-16T23:48:00+00:00">16 Nov 2019, 23:48</time>
      </address>
      <h4>Парнас начебто говорив своїм довіреним особам про те, що Трамп доручив йому і Фруману «секретну місію», яка полягала в тому, щоб вони чинили тиск на українську владу</h4>
      <p>Президент США Дональд Трамп в грудні 2018 року проводив особисту зустріч з партнерами свого адвоката Рудольфа Джуліані Львом Парнасом і Ігорем Фруманом.</p>
      <p>Про це повідомляє <a href="https://edition.cnn.com/2019/11/16/politics/donald-trump-roger-stone-maria-yovanovitch-impeachment/index.html">CNN.</a></p>
      <p>Зазначається, що на цій зустрічі Трамп доручив Парнасу і Фруману, які мають американське громадянство, чинити тиск на владу України з метою почати розслідування діяльності в цій країні колишнього віцепрезидента США Джо Байдена і його сина Хантера.</p>
      <p>Два джерела розповіли CNN про те, що зустріч між Трампом, Парнасом, Фруманом і Джуліані відбулася в грудні 2018 року на вечірці з нагоди Хануки в Білому домі.</p>
      <p>Як один з доказів такої зустрічі телекомпанія наводить фотографію зі сторінки Парнасу в одній із соціальних мереж. На знімку стоять поруч і посміхаються ймовірні учасники «закритої зустрічі», що нібито відбулася пізніше, а також віцепрезидент США Майкл Пенс.</p>
      <figure>
        <img src="https://glavcom.ua/img/forall/users/79/7943/443.jpg"/>
        <figcaption>Майк Пенс, Ігор Фруман, Лев Парнас, Дональд Трамп і Руді Джуліані</figcaption>
      </figure>
      <p>Пізніше Парнас говорив своїм довіреним особам про те, що на зустрічі Трамп доручив йому і Фруману «секретну місію», яка полягала в тому, щоб вони чинили тиск на українську владу. Згідно з планом, Трамп через Джуліані повинен був передавати вказівки, а двоє його партнерів повинні були їх виконувати.</p>
      <p>За даними телеканалу, Парнас досконало володіє російською мовою, тоді як Фруман був цінний в першу чергу кількістю бізнес-зв'язків в Україні.</p>
      <p>Раніше CNN стало відомо, що президент США <a href="https://glavcom.ua/world/observe/ukrajinageyt-cnn-oprilyudnila-novi-dokazi-proti-trampa-639548.html">Дональд Трамп щонайменше 10 разів зустрічався з партнерами</a> свого адвоката Руді Джуліані Левом Парнасом і Ігорем Фруманом, яких, за словами президента, він не знає.</p>
      <p> Нагадаємо, затриманий в США підприємець Лев Парнас стверджує, що за вказівкою Рудольфа Джуліані, адвоката Дональда Трампа<a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html">, вимагав від української сторони оголосити про початок розслідування</a> відносно колишнього віцепрезидента США Джозефа Байдена і його сина</p>
      <p>Раніше стало відомо, що у Сан-Франциско<a href="https://glavcom.ua/news/u-ssha-zaareshtuvali-shche-odnogo-biznesmena-yakiy-je-vihidcem-z-ukrajini-632234.html"> заарештували американського бізнесмена українського походження Андрія Кукушкіна</a>, який фігурує у справі проти партнерів адвоката Дональда Трампа Льва Парнаса та Ігоря Фрумана.</p>
      <p>Також повідомлялося, що адвокат Трампа Джуліані <a href="https://glavcom.ua/world/observe/advokat-trampa-dzhuliani-potrapiv-pid-kriminalne-rozsliduvannya-zmi-632110.html">став об'єктом кримінального розслідування, пов'язаного з арештом Лева Парнаса та Ігоря Фурмана.</a></p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <footer>Джерело: <a href="https://nv.ua/">Новое Время</a></footer>
      <related>
        <a href="https://glavcom.ua/world/observe/u-bilomu-domi-zayavili-shcho-tramp-ne-zalyakuvav-yovanovich-640305.html"/>
        <a href="https://glavcom.ua/news/biliy-dim-opublikuvav-stenogramu-pershoji-rozmovi-trampa-i-zelenskogo-640293.html"/>
        <a href="https://glavcom.ua/country/politics/ukrajina-ne-povinna-buti-rozminnoyu-monetoyu-u-spravi-z-impichmentom-trampa-pristayko-640059.html"/>
      </related>
    </article>
  </body>
</html>