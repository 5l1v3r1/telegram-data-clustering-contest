<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-union-minister-babul-supriyo-attacks-on-owaisi-says-he-is-going-to-becomine-second-zakir-naik-2852339.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T11:52:47+00:00"/>
    <meta property="og:title" content="केन्द्रीय मंत्री बाबुल सुप्रियो का ओवैसी पर हमला, कहा- बनने जा रहे हैं देश के दूसरे जाकिर नाईक"/>
    <meta property="og:description" content="अपने भड़काऊ बयानों को लेकर जाने जानेवाले एआईएमआईएम चीफ असद्दुदीन ओवैसी सुप्रीम कोर्ट की तरफ से अयोध्या पर दिए बयान के बाद विवादास्पद बयानों को लेकर एक बार मीडिया की सुर्खियों में बने हुए हैं। उधर,..."/>
  </head>
  <body>
    <article>
      <h1>केन्द्रीय मंत्री बाबुल सुप्रियो का ओवैसी पर हमला, कहा- बनने जा रहे हैं देश के दूसरे जाकिर नाईक</h1>
      <address><time datetime="2019-11-16T11:52:47+00:00">16 Nov 2019, 11:52</time> by <a rel="author">लाइव हिन्दुस्तान,नई दिल्ली।</a></address>
      <p>अपने भड़काऊ बयानों को लेकर जाने जानेवाले एआईएमआईएम चीफ असद्दुदीन ओवैसी सुप्रीम कोर्ट की तरफ से अयोध्या पर दिए बयान के बाद विवादास्पद बयानों को लेकर एक बार मीडिया की सुर्खियों में बने हुए हैं। उधर, केन्द्रीय मंत्री बाबुल सुप्रियो ने एआईएमआईएम चीफ असदुद्दीन ओवैसी को आड़े हाथों लेते हुए शनिवार को उनके ऊपर बड़ा हमला बोला।</p>
      <p>समाचार एजेंसी एएनआई के मुताबिक, बाबुल सुप्रियो ने कहा- असदुद्दीन ओवैसी देश के दूसरे नाईक बन रहे हैं। अगर वे जरूरत से ज्यादा बोलते हैं तो हमारे देश में उसके हिसाब से कानून व्यवस्था है।</p>
      <p>गौरतलब है कि अयोध्या में विवाद जमीन पर सुप्रीम कोर्ट ने फैसला सुनाते हुए इसे रामलला के पक्ष में दिया है। जबकि, मस्जिद के लिए पांच एकड़ जमीन देने का आदेश दिया है। जिसके बाद एआईएमआईएम चीफ असदुद्दीन ओवैसी ने कहा कि उन्हें खैरात में जमीन नहीं चाहिए। इसके साथ ही, ओवैसी ने विवादित टिप्पणी करते हुए कहा कि उन्हें मस्जिद वापस चाहिए।</p>
    </article>
  </body>
</html>