<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547668.html/%D8%AD%D8%AF%D8%A7%DA%A9%D8%AB%D8%B1-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%82%D8%A7%D8%A8%D9%84-%D8%B0%D8%AE%DB%8C%D8%B1%D9%87-%D8%B3%D8%A7%D8%B2%DB%8C-%D8%AF%D8%B1-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%DA%86%D9%82%D8%AF%D8%B1-%D8%A7%D8%B3%D8%AA-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:35:00+00:00"/>
    <meta property="og:title" content="حداکثر سهمیه بنزین قابل ذخیره‌سازی در کارت سوخت چقدر است؟"/>
    <meta property="og:description" content="مدیرعامل شرکت ملی پخش فرآورده‌های نفتی ایران گفت: حداکثر ۶ سهمیه ۶۰ لیتری، یعنی برابر با ۳۶۰ لیتر، برای سواری‌های شخصی در کارت سوخت قابل ذخیره‌سازی است."/>
  </head>
  <body>
    <article>
      <h1>حداکثر سهمیه بنزین قابل ذخیره‌سازی در کارت سوخت چقدر است؟</h1>
      <address>
        <time datetime="2019-11-16T11:35:00+00:00">16 Nov 2019, 11:35</time>
      </address>
      <p>مدیرعامل شرکت ملی پخش فرآورده‌های نفتی ایران گفت: حداکثر ۶ سهمیه ۶۰ لیتری، یعنی برابر با ۳۶۰ لیتر، برای سواری‌های شخصی در کارت سوخت قابل ذخیره‌سازی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امیر وکیل زاده، مدیرعامل شرکت ملی پخش فرآورده‌های نفتی ایران اظهار داشت: کسانی که هنوز کارت سوخت شخصی ندارند، هنوز به دست‌شان نرسیده و یا هنوز تقاضای صدور کارت سوخت المثنی نداده اند، نگران سوختن سهمیه‌های خود نباشند.</p>
      <p>وی افزود: از ساعت صفر روز 24 آبان ماه امسال، سهمیه 60 لیتری آبان برای آنها در نظر گرفته شده و محفوظ است و تا 6 ماه این سهمیه قابل ذخیره سازی است.   مدیرعامل شرکت ملی پخش فرآورده‌های نفتی ایران در خصوص سقف قابل ذخیره سازی سهمیه‌ها در کارت‌های سوخت شخصی گفت: حداکثر 6 سهمیه 60 لیتری، یعنی برابر با 360 لیتر، برای سواری‌های شخصی در کارت سوخت قابل ذخیره‌سازی است.   وکیل زاده در پاسخ به اینکه "پروسه زمانی صدور کارت سوخت چقدر طول خواهد کشید؟"، اذعان داشت: با ترافیکی که الان داریم که حدود 240 هزار کارت سوخت در نوبت صدور است، حدود 3 هفته تا یک ماه زمان می‌برد تا کارت سوخت جدید صادر شود.   منبع: تسنیم</p>
    </article>
  </body>
</html>