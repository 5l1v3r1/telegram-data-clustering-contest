<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/16/la-morte-dono-o-castigo-padre-maggi-fa-il-pieno-di-pubblico/1325724/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-16T11:32:46+00:00"/>
    <meta property="og:title" content="«La morte dono o castigo?» Padre Maggi fa il pieno a teatro"/>
    <meta property="og:description" content="MACERATA - In tantissimi hanno ascoltato rapiti le riflessioni del frate dei servi di Maria, ospite della pro loco di Villa Potenza"/>
  </head>
  <body>
    <article>
      <h1>«La morte dono o castigo?» Padre Maggi fa il pieno a teatro</h1>
      <h2>MACERATA - In tantissimi hanno ascoltato rapiti le riflessioni del frate dei servi di Maria, ospite della pro loco di Villa Potenza</h2>
      <address><time datetime="2019-11-16T11:32:46+00:00">16 Nov 2019, 11:32</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F16%2Fla-morte-dono-o-castigo-padre-maggi-fa-il-pieno-di-pubblico%2F1325724%2F">Condividi137</a><a href="https://twitter.com/intent/tweet?text=%C2%ABLa+morte+dono+o+castigo%3F%C2%BB++Padre+Maggi+fa+il+pieno+a+teatro&amp;url=https%3A%2F%2Fwww.cronachemaceratesi.it%2F2019%2F11%2F16%2Fla-morte-dono-o-castigo-padre-maggi-fa-il-pieno-di-pubblico%2F1325724%2F">Tweet</a>Email137 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/alberto_maggi_pro_loco_villa_potenza_pippo_luzi-3-325x244.jpeg"/>
      </figure>
      <p><b>«Ringrazio i tantissimi partecipanti che hanno riempito il teatro di Villa Potenza». padre Alberto Maggi usa i suoi seguitissimi canali social e in particolare Facebook per ringraziare le decine di persone che ieri  sera hanno assistito alle sue riflessioni sul tema della morte e del fine vita. Un incontro promosso dalla pro loco di Villa Potenza in collaborazione con Massimo Pizzichini che ha condotto l’incontro.</b> «Si può vedere la morte in maniera diversa, considerarla non come un castigo che ci toglie la vita ma come un dono che la fa crescere?». Così padre Maggi ha pungolato i tanti presenti che per più di un’ora lo hanno ascoltati rapiti dalle sue parole e dai suoi spunti, allo stesso tempo elevati ma di grande concretezza. in tanti hanno proposto al frate dei Servi di Maria, presidente del Centro di studi biblici “Vannucci” di Montefano, i loro quesiti su un tema che muove l’etica e il cuore di tutti. A fare i saluti il presidente della pro loco Giuseppe Luzi che ha ringraziato padre Maggi per la sua presenza.</p>
      <figure>
        <img src="https://cdn.cronachemaceratesi.it/wp-content/uploads/2019/11/alberto_maggi_pro_loco_villa_potenza_pippo_luzi-4-325x244.jpeg"/>
        <figcaption>Alberto Maggi con il presidente della pro loco Giuseppe Luzi</figcaption>
      </figure>
      <p>«Per noi questa è un’importante occasione di confronto. Di solito organizziamo eventi di svago e divertimento coinvolgendo la nostra gente ma questo non vuol dire che non ci stiano a cuore temi importanti e molto sentiti sui quali vogliamo confrontarci e soprattutto siamo aperti all’ascolto di chi, come padre Maggi, attraverso lo studio dei testi sacri, riesce a dare un’ottica diversa e condivisibile».</p>
      <figure>
        <img src="https://cdn.cronachemaceratesi.it/wp-content/uploads/2019/11/alberto_maggi_pro_loco_villa_potenza_pippo_luzi-1-650x488.jpeg"/>
      </figure>
    </article>
  </body>
</html>