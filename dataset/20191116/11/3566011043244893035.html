<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547574.html/%D8%A7%D8%AC%D8%A7%D8%B2%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%87%D8%A7%DB%8C-%D8%AE%D9%88%D8%AF%D8%B3%D8%B1%D8%A7%D9%86%D9%87-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%AE%D8%B1%D9%85%D8%AF%D8%B1%D9%87-%D8%B1%D8%A7-%D9%86%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF--%D8%A8%D8%A7%D8%B2%D8%B1%D8%B3%DB%8C-%D9%87%D8%A7-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:16:00+00:00"/>
    <meta property="og:title" content="اجازه افزایش قیمت‌های خودسرانه در شهرستان خرمدره را نخواهیم داد/ بازرسی‌ها در شهرستان افزایش پیدا می‌کند"/>
    <meta property="og:description" content="فرماندار خرمدره با اشاره به اینکه افزایش قیمت بنزین نباید باعث افزایش قیمتها کالاها شود، گفت: اجازه افزایش قیمتهای خودسرانه در شهرستان خرمدره را نخواهیم داد."/>
  </head>
  <body>
    <article>
      <h1>اجازه افزایش قیمت‌های خودسرانه در شهرستان خرمدره را نخواهیم داد/ بازرسی‌ها در شهرستان افزایش پیدا می‌کند</h1>
      <h2>فرماندار خرمدره:</h2>
      <address>
        <time datetime="2019-11-16T11:16:00+00:00">16 Nov 2019, 11:16</time>
      </address>
      <p>فرماندار خرمدره با اشاره به اینکه افزایش قیمت بنزین نباید باعث افزایش قیمتها کالاها شود، گفت: اجازه افزایش قیمتهای خودسرانه در شهرستان خرمدره را نخواهیم داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت محمدی در گفت‌وگو با خبرنگار <a href="http://www.mojerasa.ir/">موج رسا;</a>با اشاره به اینکه افزایش قیمت بنزین تاثیری در حمل و نقل ندارد، اظهار کرد: این  افزایش قیمت بنزین نباید در قیمت کالاها نیز تاثیر داشته باشد.</p>
      <p>وی با بیان اینکه بازرسی‌ها در شهرستان خرمدره افزایش خواهد یافت، ابراز کرد: ازفایش قیمت کالاها از هیچ کس پذیرفته نیست و به طور یقین با متخلفین برخورد خواهد شد.</p>
      <p>فرماندار شهرستان خرمدره با اشاره به اینکه به بازرسین صنعت و معدن شهرستان و دیگر بازرسان تاکید کرده‌ایم که نظارتها را بیشتر کنند، خاطرنشان کرد: درج قیمت کالاها الزامی بوده و قطعا با مختلفان برخورد خواهیم کرد.</p>
      <p>وی با بیان اینکه وزیر صمت نیز امروز اعلام کردند که افزایش قیمت بنزین نباید بهانه ای برای افزایش دیگر کالاها باشد، ادامه داد: اینکه برخی فرصت طلبان بخواهند با افزایش قیمت بنزین قیمتها را افزایش دهند با برخورد مواجه شوند.</p>
      <p>محمدی بیان کرد: قیمت گازوئیل تغییری نداشته و به همین خاطر نباید هزینه های حمل نقل نیز افزایش یابد و باعث افزایش قیمت کالاها شود.</p>
      <p>انتهای پیام/</p>
    </article>
  </body>
</html>