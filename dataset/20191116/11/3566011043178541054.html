<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547637.html/%D9%85%D9%82%D8%A7%DB%8C%D8%B3%D9%87-%D8%B1%D9%81%D8%AA%D8%A7%D8%B1-%D9%85%D8%AF%DB%8C%D8%B1%DB%8C%D8%AA%DB%8C-%D8%AF%D8%B1-%D9%85%D9%88%D8%A7%D8%AC%D9%87%D9%87-%D8%A8%D8%A7-%D8%A8%D8%AD%D8%B1%D8%A7%D9%86-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86--%D8%A7%D8%B2-%D8%B4%D9%88%D8%B1%D8%A7-%D9%88-%D8%B4%D9%87%D8%B1%D8%AF%D8%A7%D8%B1%DB%8C-%DA%86%D9%87%D8%A7%D8%B1%D9%85-%D8%AA%D8%A7-%D8%B4%D9%88%D8%B1%D8%A7-%D9%88-%D8%B4%D9%87%D8%B1%D8%AF%D8%A7%D8%B1%DB%8C-%D9%BE%D9%86%D8%AC%D9%85--%D9%82%D8%A7%D9%84%DB%8C%D8%A8%D8%A7%D9%81-%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D9%85%DB%8C-%D8%AF%D8%A7%D8%AF--%D8%A7%D8%B5%D9%84%D8%A7%D8%AD-%D8%B7%D9%84%D8%A8%D8%A7%D9%86-%D8%BA%D8%A7%D9%81%D9%84%DA%AF%DB%8C%D8%B1-%D9%85%DB%8C-%D8%B4%D9%88%D9%86%D8%AF-%D8%B9%DA%A9%D8%B3-%D9%88-%D9%81%DB%8C%D9%84%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:34:00+00:00"/>
    <meta property="og:title" content="مقایسه رفتار مدیریتی در مواجهه با بحران برف و باران؛ از شورا و شهرداری چهارم تا شورا و شهرداری پنجم/ قالیباف آماده باش می داد؛ اصلاح طلبان غافلگیر می شوند+عکس و فیلم"/>
    <meta property="og:description" content="شهرداری تهران علی رغم اینکه هواشناسی پیش بینی کرده بود روز شنبه 25 آبانماه هوای تهران برفی است تمهیدات لازم برای جلوگیری از مسدود شدن معابر تهران را به کار نبست."/>
  </head>
  <body>
    <article>
      <h1>مقایسه رفتار مدیریتی در مواجهه با بحران برف و باران؛ از شورا و شهرداری چهارم تا شورا و شهرداری پنجم/ قالیباف آماده باش می داد؛ اصلاح طلبان غافلگیر می شوند+عکس و فیلم</h1>
      <h2>دانا گزارش می‌دهد؛</h2>
      <address>
        <time datetime="2019-11-16T11:34:00+00:00">16 Nov 2019, 11:34</time>
      </address>
      <p>شهرداری تهران علی رغم اینکه هواشناسی پیش بینی کرده بود روز شنبه 25 آبانماه هوای تهران برفی است تمهیدات لازم برای جلوگیری از مسدود شدن معابر تهران را به کار نبست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ شهرداری تهران باز هم غافلگیر شد. بعد از بارش باران در پایتخت که باعث آب گرفتگی معابر شد و حتی برخی از تونل ها و راه ها مسدود شد، شاهد بروز آلودگی شدید در تهران بودیم. در موضوع بارش باران شهرداری تهران تنها از مردم عذرخواهی کرد و در زمینه آلودگی هوا «پیروز حناچی» عنوان کرد که امیدوار است که باد بوزد و در توجیه آلودگی شدید هوا گفت وارنگی هوا پدیده ای است که هر ساله اتفاق می افتد. عذری بدتر از گناه که نشان می داد با وجود اینکه این پدیده قابل پیش بینی بود شهرداری تمهیدات لازم را برای آن اعمال نکرده است.</p>
      <p>حالا با بارش برف در شهر تهران دوباره شهرداری تهران طی ماه اخیر غافلگیر شد. گزارش های پلیس راه تهران حاکی است که محورهای اصلی شمال شهر تهران بسته و معابر قفل شده اند تا جایی که خودروها در حالت خود ثابت مانده اند.  </p>
      <figure>
        <img src="http://newsroom.dana.ir/content/upload/b5d9457d-2ca1-476c-ad84-54772032983a.jpg"/>
      </figure>
      <p>  پلیس راهنمایی و رانندگی لیست بلندبالایی را در گفتگو با رسانه ملی درباره مسدود شدن معابر شمال شهر پایتخت ارائه کرد که تردد در این خیابان ها متوقف شده است و از شهروندان تهرانی درخواست کرد که حتی الامکان از تردد در این معابر خودداری کنند.   علی رغم اینکه هواشناسی پیش بینی کرده بود روز شنبه 25 آبان ماه هوا تهران برفی است اما شهرداری در این حوزه اقدامات لازم را انجام نداد و محورهای شمالی شهر تهران کاملا مسدود و متوقف شد.    شهرداری تهران برای این موضوع هم تمهیدات لازم را نیندیشده است. در فصل های سرد سال شهرداری وظیفه دارد برای مدیریت شهر پیش بینی های لازم را انجام دهد. از جمله تهیه شن و ماسه و قرار دادن آن در مناطق مختلف از جمله در زیرگذرها و پل ها و همچنین محورهایی که پرتردد هستند این کار انجام می پذیرد. اما با این وجود شهرداری تهران در حد همین موارد پیش پا افتاده مدیریتی نیز اقدامات لازم را انجام نداده است.  </p>
      <figure>
        <img src="http://newsroom.dana.ir/content/upload/664260fb-7f75-4447-9824-ae46aab267b6.jpg"/>
      </figure>
      <p>  این درحالی است که «اصغر عطایی» مدیرکل خدمات شهری شهرداری تهران روز گذشته با اشاره به بارش باران در هفته های قبل خاطرنشان کرد: «با توجه‌ به فاصله‌ای که میان بارش‌های باران در شهر تهران با انجام این پیش‌بینی‌های اخیر وجود داشت، مدیریت شهری فرصت خوبی پیدا کرد تا نقاط دارای مشکل را برطرف کرده و آمادگی قبلی خود را افزایش دهد.»   البته این رویه مدیریتی اصلاح طلبان است که در مواقع ضروری غافلگیر می شوند. در دوره شهرداری «محمدعلی نجفی» که شهر تهران با بارش شدید برف روبرو شد، تهران به طور کل آچمز شد. شهرداری تهران در دوره نجفی به حدی در برف روبی و باز کردن راه ها و ارائه خدمات در این زمان دست هایش خالی بود که از مردم و دانش آموزان درخواست کرد به سبک سازی برف روی درختان اقدام کنند.  </p>
      <figure>
        <img src="http://newsroom.dana.ir/content/upload/3f7d1058-be1c-4207-b359-bbe83349dc75.jpg"/>
      </figure>
      <p>  نجفی در مدیریت بحران زلزله و برف تهران نیز جزو غایبین حوادث بود. در ماجرای زلزله تهران بسیاری به دنبال شهردار تهران بودند و حتی در عکس هایی که از جلسات مدیریت بحران منتشر شد اثری از نجفی نبود.   اما این سهل انگاری های مدیریتی و عدم اقدامات عاجل در مواقع بحران درحالی است که در دوره دوازده سال مدیریتی «محمد باقر قالیباف» مردم کمتر در زمان بحران چنین مشکلاتی را حس می کردند. در این دوره شاهد مسدود شدن معابر به سبب آب گرفتگی و بارش برف نبودیم. شهرداری در نقاط مختلف سطل های شن و ماسه تعبیه کرده بود تا در زمان بارش برف مورد استفاده قرار گیرد. همچنین نیروهای شهرداری در این زمان در حالت آماده باش کامل به سر می بردند تا در زمان بارش برف و باران شهروندان به مشکل بر نخورند.   در این رابطه، شهرداری تهران هر ساله از ابتدای برودت هوا با تعدادی از پیمانکاران قرارداد می بست تا در تمامی مسیرهای بزرگراهی ماسه پاشی کنند. این پیمانکاران مجهز به دستگاه های مختلف برف روبی و ... بودند و تهران با مشکلاتی که این روها دامن شهروندانش را گرفته، بیگانه بود.   انتهای پیام/    </p>
    </article>
  </body>
</html>