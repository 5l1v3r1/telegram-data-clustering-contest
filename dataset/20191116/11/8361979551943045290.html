<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/bavariya-priznachila-novogo-golovnogo-trenera-50053910.html"/>
    <meta property="og:site_name" content="НВ"/>
    <meta property="article:published_time" content="2019-11-16T11:47:00+00:00"/>
    <meta property="og:title" content="Баварія визначилась з головним тренером клубу"/>
    <meta property="og:description" content="Ханс-Дітер Флік, який виконував обов’язки наставника Баварії після відставки Ніко Ковача, стане головним тренером клубу."/>
  </head>
  <body>
    <article>
      <h1>Баварія визначилась з головним тренером клубу</h1>
      <h2>Ханс-Дітер Флік, який виконував обов’язки наставника Баварії після відставки Ніко Ковача, стане головним тренером клубу.</h2>
      <address>
        <time datetime="2019-11-16T11:47:00+00:00">16 Nov 2019, 11:47</time>
      </address>
      <p>Про це заявив голова правління Баварії Карл Хайнц Румменігге, повідомляє офіційний сайт мюнхенського клубу.</p>
      <p>За словами Румменігге, Флік тренуватиме Баварію мінімум до Різдва і, цілком можливо, що і після нього.</p>
      <p>«Нам подобається його уявлення про тактику і тренування. У нього дуже хороші відносини з футболістами. Нам дуже подобається, як він поводиться. Я говорю з повною впевненістю — ми довіряємо Хансі Фліку!» — заявив Румменігге.</p>
      <p>Під керівництвом Фліка Баварія здобула дві перемоги у двох матчах: проти Олімпіакоса в Лізі чемпіонів (2:0) та <a href="https://nv.ua/ukr/sport/football/bundesliga-bavariya-borussiya-dortmund-rezultat-matchu-video-oglyad-50052609.html">Боруссії Дортмунд</a> (4:0) в чемпіонаті Німеччини.</p>
      <p>На початку листопада Баварія оголосила про відставку Ніко Ковача з посади головного тренера команди.</p>
    </article>
  </body>
</html>