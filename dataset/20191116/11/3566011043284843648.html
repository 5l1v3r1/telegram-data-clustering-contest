<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547649.html/%D8%B7%D8%B1%D8%AD-%D8%A7%D8%AA%D9%87%D8%A7%D9%85%D8%A7%D8%AA-%D8%AC%D8%AF%DB%8C%D8%AF-%D8%B9%D9%84%DB%8C%D9%87-%D9%88%DA%A9%DB%8C%D9%84-%D8%B4%D8%AE%D8%B5%DB%8C-%D8%AA%D8%B1%D8%A7%D9%85%D9%BE"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:10:00+00:00"/>
    <meta property="og:title" content="طرح اتهامات جدید علیه وکیل شخصی ترامپ"/>
    <meta property="og:description" content="دادستان‌های فدرال آمریکا در حال تحقیق درباره اتهامات فساد مالی جدید علیه وکیل شخصی ترامپ رئیس جمهور ایالات متحده هستند."/>
  </head>
  <body>
    <article>
      <h1>طرح اتهامات جدید علیه وکیل شخصی ترامپ</h1>
      <address>
        <time datetime="2019-11-16T11:10:00+00:00">16 Nov 2019, 11:10</time>
      </address>
      <p>دادستان‌های فدرال آمریکا در حال تحقیق درباره اتهامات فساد مالی جدید علیه وکیل شخصی ترامپ رئیس جمهور ایالات متحده هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از پایگاه اطلاع رسانی کنگره، روزنامه وال استریت ژورنال به نقل از منابع آگاه نوشت: دادستان های فدرال در حال تحقیق درباره این مساله هستند که آیا رودی جولیانی وکیل شخصی دوناد ترامپ رئیس جمهور آمریکا قصد سود بردن از یک شرکت گازی اوکراینی را به همراه دو نفر دیگر از نزدیکان و همکارانش را داشته است یا نه.</p>
      <p>این روزنامه افزود: دو نفر از همکاران و نزدیکان رودی جولیانی به نام های "لیو پارناس و ایگور فرومن" قصد اجرای طرح خط لوله گازی لهستان به اوکراین را داشته اند تا گاز طبیعی آمریکا را منتقل کند. گفته شده است که این خط لوله حمایت دولت ترامپ را نیز داشته است.   پارناس و فرومن به مقام های اوکراینی گفته اند که جولیانی در این پروژه شریک است. یک منبع آگاه نیز گفته است که این پروژه قرار است توسط شرکت گلوبال انرژی پرودوسرز اجرا شود.   ولی جولیانی در مصاحبه با وال استریت ژورنال گفته است که در این شرکت انرژی یا پروژه خط لوله هیچ گونه دخالت و مشارکتی نداشته است.   وی افزود: من هیچ منفعت شخصی در هیچ گونه فعالیت تجاری و کسب و کار در اوکراین ندارم. من اصلا از تحقیقات دادستان های فدرال درباره این مساله اطلاع نداشتم. اگر آنها واقعا می خواستند بدانند که آیا من در این پروژه شریک هستم، چرا از خود من سئوال نکردند؟   دادستان های فدرال همچنین در حال تحقیق درباره این مساله هستند که آیا جولیانی به خاطر فعالیتش در اوکراین، قوانین مربوط به لابی کردن را نقض کرده است یا نه.   منبع: تسنیم</p>
    </article>
  </body>
</html>