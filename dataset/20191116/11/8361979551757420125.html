<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/podatki-dlya-fop-ne-zbilshilisya-ministr-finansiv-novini-ukrajini-50053835.html"/>
    <meta property="og:site_name" content="НВ"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="Законодавство про ФОП змінювали не для отримання додаткових податків — міністр фінансів"/>
    <meta property="og:description" content="Ставки податків для ФОП залишилися незмінними, ліміти не зменшилися, у другій групі навіть зросли, — Оксана Маркарова."/>
  </head>
  <body>
    <article>
      <h1>Законодавство про ФОП змінювали не для отримання додаткових податків — міністр фінансів</h1>
      <h2>Ставки податків для ФОП залишилися незмінними, ліміти не зменшилися, у другій групі навіть зросли, — Оксана Маркарова.</h2>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>Верховна Рада змінювала законодавство, що стосується оподаткування фізосіб-підприємців, не для отримання додаткових податків. Про це в інтерв'ю <a href="https://magazine.nv.ua/">журналу НВ</a> заявила міністр фінансів <a href="https://nv.ua/ukr/tags/oksana-markarova.html">Оксана Маркарова</a>.</p>
      <p>Відповідаючи на питання журналістів, чи не занадто багато суперечливих сигналів надходить від влади щодо ФОП, міністр відповіла, що, насправді, протиріч немає.</p>
      <p>Вона пояснила, що для фізосіб-підприємців ставки залишилися незмінними, ліміти не зменшилися, а навпаки, у другій групі навіть зросли до 2,5 млн грн. Єдина новація — через рік для готівкових розрахунків підприємцям потрібно буде використовувати Реєстратори розрахункових операцій, і то не касові апарати, а інноваційні програми в смартфоні. Підприємцю залишиться тільки завантажити безкоштовний додаток для взаємодії з податковою службою на свій телефон.</p>
      <p>«Чесний ФОП від цього тільки виграє. Програють ті, у кого прибуток більше, ніж ліміти по його групі, а також ті підприємці, які насправді - водії, офіціанти, касири на підприємстві, власник якого ухиляється від легального працевлаштування співробітників», — вважає Маркарова.</p>
      <p>«Верховна Рада приймала ці закони не для отримання додаткових податків. Ми віримо, що люди нам не брешуть. Ми даємо їм можливість дешево, просто і безкоштовно зробити звітність, яка захищає їх же права споживача. Ми розуміємо, що до повноцінного введення нова податкова повинна довести малому бізнесу, що їх права не будуть порушуватися і що їх не будуть тиранити. Також давайте не забувати, що продаж із чеками — це в першу чергу захист прав споживача», -сказала міністр фінансів.</p>
      <p>Раніше Маркарова заявила, що <a href="https://nv.ua/ukr/biz/finance/peregovori-z-mvf-markarova-zayavila-shcho-diskusiji-ydut-za-normalnim-grafikom-novini-ukrajini-50046049.html">Україна «не випадає з нормального графіка» в переговорах з МВФ</a>.</p>
      <p>
        <b>
          <i>Повну версію інтерв'ю з Оксаною Маркаровою читайте в <a href="https://magazine.nv.ua/journal/3422-journal-no-42.html">журналі НВ № 42</a> від 14 листопада 2019 року.</i>
        </b>
      </p>
    </article>
  </body>
</html>