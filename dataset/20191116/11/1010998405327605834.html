<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/tazi-sabota-i-nedelia/muzikalno-zrelishte-v-plovdiv-16-pianisti-svirjat-na-8-rojala.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T11:01:00+00:00"/>
    <meta property="og:title" content="Музикално зрелище в Пловдив: 16 пианисти свирят на 8 рояла"/>
    <meta property="og:description" content="Сцената ще предлага 360 градусова видимост и усъвършенстван до перфекционизъм акустичен звук"/>
  </head>
  <body>
    <article>
      <h1>Музикално зрелище в Пловдив: 16 пианисти свирят на 8 рояла</h1>
      <h2>Сцената ще предлага 360 градусова видимост и усъвършенстван до перфекционизъм акустичен звук</h2>
      <address>
        <time datetime="2019-11-16T11:01:00+00:00">16 Nov 2019, 11:01</time>
      </address>
      <figure>
        <video src="https://vid.btv.bg/btv/2019/11/16/royal_1573894523-1.mp4"/>
      </figure>
      <p>Осем рояла, 16 пианисти, 32 ръце – в синхрон като едно цяло. Подобно музикално зрелище рядко може да се види на световната сцена. Тази вечер то гостува в Пловдив.  </p>
      <p>Сцената ще предлага 360 градусова видимост и усъвършенстван до перфекционизъм акустичен звук. "Концерт на осем рояла" ще бъде изнесен в четири български града.</p>
      <figure>
        <img src="https://img.bg.sof.cmestatic.com/media/images/640x/Nov2019/2112024585.jpg"/>
        <figcaption>Снимка: btvnovinite.bg</figcaption>
      </figure>
      <p>Идеолог и създател на това необичайно музикално събитие, в което  осем рояла звучат като един,  е българинът Томислав Байнов. Той води със себе си  15 световни музиканти- доценти по пиано в академии, консерватории и  университети в девет държави.  Ще прозвучат познати музикални произведения.</p>
      <p>Музикантът Олга Алексеева от Петербург е  категорична, че участието в подобен проект изисква пределна концентрация и прецизност. </p>
      <p>Маестро Байнов, който от 30 години живее и твори в Германия, е избрал Пловдив и България за начало на световното си турне.</p>
    </article>
  </body>
</html>