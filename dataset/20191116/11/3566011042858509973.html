<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547642.html/%D8%A8%D8%A7-%D9%87%D8%B1%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA%DB%8C-%D8%A8%D8%B1%D8%AE%D9%88%D8%B1%D8%AF-%D9%85%DB%8C-%D8%B4%D9%88%D8%AF--%D9%88%D8%A7%D8%AD%D8%AF%D9%87%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%AF%D8%B1-%D8%B1%D9%88%D9%86%D8%AF-%D9%BE%D8%AE%D8%B4-%D9%86%D8%B8%D8%A7%D8%B1%D8%AA-%DA%A9%D8%A7%D9%81%DB%8C-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:19:00+00:00"/>
    <meta property="og:title" content="با هرگونه افزایش قیمتی برخورد می‌شود/ واحدهای تولیدی در روند پخش نظارت کافی داشته باشند"/>
    <meta property="og:description" content="حمیدرضا ایزدی گفت: در استان تمام اقلام و کالاهای اساسی به اندازه کافی در انبارها ذخیره شده و هیچ مشکلی در تامین کالاهای اساسی مردم وجود ندارد."/>
  </head>
  <body>
    <article>
      <h1>با هرگونه افزایش قیمتی برخورد می‌شود/ واحدهای تولیدی در روند پخش نظارت کافی داشته باشند</h1>
      <h2>رییس سازمان صنعت، معدن و تجارت استان فارس:</h2>
      <address>
        <time datetime="2019-11-16T11:19:00+00:00">16 Nov 2019, 11:19</time>
      </address>
      <p>حمیدرضا ایزدی گفت: در استان تمام اقلام و کالاهای اساسی به اندازه کافی در انبارها ذخیره شده و هیچ مشکلی در تامین کالاهای اساسی مردم وجود ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از پایگاه خبری <a href="http://www.shiraze.ir/">شیرازه</a>، رییس سازمان صنعت، معدن و تجارت استان فارس گفت: علیرغم افزایش قیمت بنزین، با توجه به مصوبه ستاد تنظیم بازار عملا قیمت کالاها تغییر قیمتی نخواهیم داشت.</p>
      <p>وی افزود: همانگونه که وزیر صنعت، معدن و تجارت در جلسه فوق العاده ستاد تنظیم بازار کشور اعلام کردند خوشبختانه ذخایر کالاهای اساسی و ضروری مورد نیاز کشور در بهترین حالت ممکن طی چند سال اخیر است و هیچ گونه نگرانی برای تامین اقلام مورد نیاز مردم وجود ندارد.<br/>حمیدرضا ایزدی تصریح کرد: در استان نیز تمام اقلام و کالاهای اساسی به اندازه کافی در انبارها ذخیره شده و هیچ مشکلی در تامین کالاهای اساسی مردم وجود ندارد.</p>
      <figure>
        <img src="http://newsroom.dana.ir/content/upload/9e8a6f94-ee16-47af-9f0c-fe764f295317.jpg"/>
      </figure>
      <p>    رییس سازمان صمت استان فارس در ادامه با اشاره به اینکه سهمیه بنزین برای وسایل حمل و نقل سواری پیش بینی شده و سهمیه بنزین آن نیز تامین شده افزود: هرگونه افزایش قیمت در کرایه ها تخلف خواهد بود و با آن برخورد جدی خواهد شد.<br/>ایزدی در ادامه با اعلام اینکه در گازوئیل افزایش قیمتی انجام نگرفته اضافه کرد: با توجه به اینکه ارسال محصول از کارخانه تا بازار با وسایل   گازوئیل سوز انجام می شود هیچ گونه افزایش قیمیت پذیرفته نیست و واحد های تولیدی باید در روند پخش نظارت کافی داشته باشند. <br/>این مقام حوزه اقتصادی استان افزود: از شنبه در سطح استان فارس، با هماهنگی سازمان تعزیرات و اتاق اصناف تشدید بازرسی ها خواهیم داشت و در صورت مشاهده هر گونه تخلف با متخلفین برخورد خواهد شد برای این منظور از پتانسیل دادگستری هم در صورت لزوم استفاده خواهیم کرد.<br/>ایزدی در پایان اظهار داشت: مردم در صورت مشاهده هرگونه تخلف با شماه 124 و 32340000 تماس گرفته و مورد تخلف را اطلاع دهند.<br/>  انتهای پیام/</p>
      <p> </p>
    </article>
  </body>
</html>