<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-policiya-rozkrila-zamovne-vbivstvo-advokata-novini-ukrajini-50053908.html"/>
    <meta property="og:site_name" content="НВ"/>
    <meta property="article:published_time" content="2019-11-16T11:24:00+00:00"/>
    <meta property="og:title" content="У Київській області поліція інсценувала замовне вбивство адвоката — відео"/>
    <meta property="og:description" content="Житель Львівської області замовив вбивство адвоката з корисливих мотивів."/>
  </head>
  <body>
    <article>
      <h1>У Київській області поліція інсценувала замовне вбивство адвоката — відео</h1>
      <h2>Житель Львівської області замовив вбивство адвоката з корисливих мотивів.</h2>
      <address>
        <time datetime="2019-11-16T11:24:00+00:00">16 Nov 2019, 11:24</time>
      </address>
      <p>Про це повідомляє пресслужба обласної поліції.</p>
      <p>На початку жовтня до правоохоронців надійшла інформація про підготовку замовного вбивства і пошук кілера для ліквідації жертви.</p>
      <p>Замовник, переслідуючи корисливі мотиви, підшукав виконавця злочину і пообіцяв заплатити за вбивство керівника адвокатського бюро 7 тисяч доларів.</p>
      <p>Смерть адвоката давала можливість фігуранту заволодіти його майном.</p>
      <p>Операція щодо попередження вбивства на замовлення і затримання його організатора проходила під контролем правоохоронців — від початку проведення переговорів між організатором і виконавцем, ініціювання вбивства до затримання фігурантів.</p>
      <figure>
        <iframe src="https://www.youtube.com/embed/WSCD-ysmaGw" width="750" height="452" data-service="Youtube" scrolling="no"/>
      </figure>
      <p>Правоохоронці задокументували факт передачі частини коштів, а саме 1200 доларів США, на так звані поточні витрати і придбання зброї.</p>
      <p>Під час передачі грошей організатор надав кілеру фото і необхідні дані про потенційну жертву. Крім того, встановлено, що організатор вбивства має дружні стосунки з колишньою дружиною потерпілого. Її причетність до злочину буде перевірятися в рамках досудового розслідування.</p>
      <figure>
        <iframe src="https://www.youtube.com/embed/WSCD-ysmaGw" width="750" height="452" data-service="Youtube" scrolling="no"/>
      </figure>
      <p>13 листопада правоохоронці провели інсценування вбивства. Організатор отримав фото з місця вбивства як доказ виконаного «завдання». А у четвер, 14 листопада, його затримали під час передачі виконавцю частини від обіцяної винагороди — 49 тисяч гривень.</p>
      <p>Фігуранта затримано у порядку статті 208 Кримінального процесуального кодексу України.</p>
    </article>
  </body>
</html>