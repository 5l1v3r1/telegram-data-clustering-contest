<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640254/%D8%A7%D9%84%D8%AD%D8%B1%DB%8C%D8%B1%DB%8C-%D8%A8%D8%A7-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%DB%8C-%D9%85%D8%AD%D9%85%D8%AF-%D8%A7%D9%84%D8%B5%D9%81%D8%AF%DB%8C-%D9%85%D8%AE%D8%A7%D9%84%D9%81%D8%AA%DB%8C-%D9%86%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T11:39:00+00:00"/>
    <meta property="og:title" content="الحریری با نخست‌وزیری محمد الصفدی مخالفتی ندارد"/>
    <meta property="og:description" content="منابع نزدیک به نخست‌وزیر مستعفی لبنان اعلام کردند، وی هیچگونه مخالفتی با نخست‌وزیری «محمد الصفدی» ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/640254/%D8%A7%D9%84%D8%AD%D8%B1%DB%8C%D8%B1%DB%8C-%D8%A8%D8%A7-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%DB%8C-%D9%85%D8%AD%D9%85%D8%AF-%D8%A7%D9%84%D8%B5%D9%81%D8%AF%DB%8C-%D9%85%D8%AE%D8%A7%D9%84%D9%81%D8%AA%DB%8C-%D9%86%D8%AF%D8%A7%D8%B1%D8%AF">الحریری با نخست‌وزیری محمد الصفدی مخالفتی ندارد</a>
      </h1>
      <h2>منابع نزدیک به نخست‌وزیر مستعفی لبنان اعلام کردند، وی هیچگونه مخالفتی با نخست‌وزیری «محمد الصفدی» ندارد.</h2>
      <address><time datetime="2019-11-16T11:39:00+00:00">16 Nov 2019, 11:39</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الجزیره، منابع نزدیک به سعد الحریری، نخست‌وزیر مستعفی لبنان اعلام کردند، الحریری با نخست وزیری «محمد الصفدی» در کشور مخالفتی ندارد.</p>
      <p>این منابع تصریح کردند پس از پیشنهاد نمایندگان حزب‌الله و جنبش امل، به محمد الصفدی برای پذیرش مسئولیت تشکیل کابینه، سعد الحریری به این پیشنهاد اعتراضی ندارد.</p>
      <p>این منابع افزودند، توافق ابتدایی جریان آزاد ملی، حزب‌الله و جنبش امل برای نخست وزیری الصفدی، شامل ساختار کابینه جدید نمی‌شود و توافق ابتدایی نیز نمی‌تواند همه موانعی را که در مسیر قبول ماموریت نخست‌وزیری و در ادامه در مسیر تشکیل کابینه وجود دارد از میان بردارد به ویژه اینکه در این زمینه همچنان مباحثی وجود دارد که بر سر آن‌ها توافق نشده است.</p>
      <p>این اخبار در شرایطی منتشر می‌شود که «نجیب میقاتی»، «فؤاد سنیوره» و «تمام سلام» نخست وزیران پیشین لبنان با صدور بیانیه‌ای تاکید کردند ضروت دارد بار دیگر سعد الحریری مامور تشکیل کابینه شود. آنان از تمامی گروه‌های سیاسی در کشور خواستند این ماموریت را برای سعد الحریری آسان کنند.</p>
    </article>
  </body>
</html>