<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/maria-chindamo-video-la-strana-telefonata-del-suo-dipendente-quarto-grado/1950048/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T11:47:24+00:00"/>
    <meta property="og:title" content="Maria Chindamo/ Video, “la strana telefonata del suo dipendente” (Quarto Grado)"/>
    <meta property="og:description" content="Maria Chindamo, parla il fratello: &quot;Il suo dipendente così calmo al telefono...Mia sorella dopo il suicidio dell'ex marito aveva paura&quot;. (Quarto Grado)"/>
  </head>
  <body>
    <article>
      <h1>Maria Chindamo/ Video, “la strana telefonata del suo dipendente” (Quarto Grado)</h1>
      <h2>Maria Chindamo, parla il fratello: “Il suo dipendente così calmo al telefono…Mia sorella dopo il suicidio dell’ex marito aveva paura”. (Quarto Grado)</h2>
      <address><time datetime="2019-11-16T11:47:24+00:00">16 Nov 2019, 11:47</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p>Si infittisce sempre di più il giallo di<a href="http://www.ilsussidiario.net/news/federica-punturiero-figlia-maria-chindamo-cultura-mafiosa-mi-ha-portato-via-mamma/1948848/"><b> Maria Chindamo</b></a>, la donna aggredita e sequestrata il 6 maggio 2016 davanti all’ingresso della sua azienda, in contrada Carini di località Montalto (Limbadi), dove aveva appuntamento con un suo <b>operaio</b>. E’ proprio<b> la telefonata fatta da quell’uomo</b>, a distanza di tempo, a risultare sempre più strana e poco credibile per <b>il fratello di Maria</b>, Vincenzo, che intervistato a<a href="https://www.mediasetplay.mediaset.it/video/quartogrado/il-caso-maria-chindamo_F309976601009C19"><i><b> Quarto Grado</b></i></a> ha sottolineato l’eccessiva calma con cui l’operaio lo telefonò il giorno della scomparsa, “<i>chiedendomi anche scusa per il disturbo</i>“, dicendogli che la macchina della donna era aperta e funzionante davanti al cancello dell’azienda, ma vuota e con evidenti tracce di sangue. Poi il quesito che ancora oggi non ha trovato risposta: “<i>Dov’è Maria?</i>“.</p>
      <h4>MARIA CHINDAMO, LE PAROLE DEL FRATELLO</h4>
      <p>L’idea di <b>Vincenzo Chindamo</b> è che sua sorella Maria abbia pagato a caro prezzo la volontà di essere una donna libera. La fine del matrimonio con<b> l’ex marito Ferdinando Punturiero</b>, culminata nel <b>suicidio</b> di quest’ultimo, secondo il fratello di Maria potrebbe essere centrale in questa vicenda: “<i>Noi abbiamo un tribunale clandestino che l’ha accusata di libertà, l’ha condannata ed ha eseguito la pena in meno di un anno. Maria aveva paura, generica, di quello che è successo</i> (all’ex marito Salvatore, ndr). <i>Perché ha visto anche dall’altra parte una famiglia che non le era più vicina</i>“. Qualcuno ha deciso di uccidere Maria Chindamo perché non tollerava di vederla felice con un altro uomo anche ora che Salvatore era morto? Uno dei punti oscuri di questo caso è certamente quello legato a <a href="http://www.ilsussidiario.net/news/maria-chindamo-esce-dal-carcere-salvatore-ascone-era-stato-arrestato-per-lomicidio/1911659/"><b>Salvatore Ascone</b></a>, il vicino di casa arrestato con l’accusa di concorso in omicidio e poi rilasciato, che con l’aiuto di un dipendente avrebbe manomesso volontariamente le telecamere di sorveglianza della sua abitazione, affacciate sul cancello dell’azienda dove Maria è stata aggredita, con proprio il giorno prima della scomparsa della Chindamo. Soltanto una coincidenza?</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/napoli-43-operai-segregati-e-in-nero-arrestato-imprenditore-ho-sbagliato/1950069/"/>
        <a href="https://www.ilsussidiario.net/news/alto-adige-allerta-meteo-rossa-e-neve-strade-interrotte-blackout-e-paesi-isolati/1950010/"/>
        <a href="https://www.ilsussidiario.net/news/acqua-alta-venezia-allerta-meteo-rossa-diretta-video-oggi-nuovo-picco-alle-11-55/1949942/"/>
        <a href="https://www.ilsussidiario.net/news/ex-ilva-incontro-fra-i-sindacati-e-arcelormittal-altiforni-spenti-dal-12-dicembre/1949620/"/>
        <a href="https://www.ilsussidiario.net/news/maltempo-toscana-terme-di-saturnia-invase-dal-fango-ondata-di-piena-in-maremma/1950004/"/>
        <a href="https://www.ilsussidiario.net/news/tuffo-a-piazza-san-marco-in-diretta-tv-video-quarto-grado-nuzzi-momento-sorriso/1950031/"/>
      </related>
    </article>
  </body>
</html>