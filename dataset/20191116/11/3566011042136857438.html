<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547600.html/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87-%D8%A8%D9%87%D8%A7%D9%86%D9%87-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86-%D9%85%D9%85%D9%86%D9%88%D8%B9-%D8%A7%D8%B3%D8%AA--%D8%A8%D8%A7-%D9%85%D8%AD%D8%AA%DA%A9%D8%B1%DB%8C%D9%86-%D9%88-%DA%AF%D8%B1%D8%A7%D9%86%D9%81%D8%B1%D9%88%D8%B4%D8%A7%D9%86-%D8%A8%D8%B1%D8%AE%D9%88%D8%B1%D8%AF-%D8%AC%D8%AF%DB%8C-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="افزایش قیمت به بهانه گرانی بنزین ممنوع است/ با محتکرین و گرانفروشان برخورد جدی خواهد شد"/>
    <meta property="og:description" content="معاون سازمان صمت یزد گفت: هرگونه افزایش قیمت کالاها به بهانه رشد نرخ بنزین ممنوع بوده و با متخلفانی که در بازار اخلال ایجاد کنند به شدت برخورد خواهد شد."/>
  </head>
  <body>
    <article>
      <h1>افزایش قیمت به بهانه گرانی بنزین ممنوع است/ با محتکرین و گرانفروشان برخورد جدی خواهد شد</h1>
      <h2>معاون سازمان صمت یزد:</h2>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>معاون سازمان صمت یزد گفت: هرگونه افزایش قیمت کالاها به بهانه رشد نرخ بنزین ممنوع بوده و با متخلفانی که در بازار اخلال ایجاد کنند به شدت برخورد خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی افشارپور معاون امور بازرگانی سازمان صمت یزد در گفتگو با <a href="http://yazdrasa.ir/">یزدرسا</a>، با اشاره به اینکه افزایش قیمت بنزین نباید بهانه ای برای افزایش قیمت کالاها باشد، اظهار کرد: با اقداماتی که در استان انجام می‌دهیم، مردم افزایش قیمتی را مشاهده نخواهند کرد.</p>
      <p>وی با اشاره به برگزاری نشست شب گذشته کارگروه تنظیم بازار در استان یزد با حضور مسئولین و متولیان امرافزود: هرگونه افزایش قیمت کالاها تخلف است و بازرسین اصناف و تعزیرات حکومتی بازرسی ها را تشدید می کنند. در این راستا با محتکرین و گرانفروشان برخورد جدی خواهد شد.</p>
      <p>معاون امور بازرگانی سازمان صمت یزد با بیان اینکه افزایش قیمت بنزین افزایشی را ایجاد نخواهد کرد، گفت: درخواست ما از مردم این است که بی تفاوت به افزایش قیمت صنوف نباشند و با شماره 124 تماس گرفته و تخلفات را اعلام کنند.</p>
      <p>وی با بیان اینکه اداره بازرسی و نظارت سازمان صمت آماده دریافت گزارشات مردمی است، گفت: مردم نسبت به هرگونه جوسازی ها و اخبار و ادعاهای بی اساس توجه نداشته و با هماهنگی و همراهی بازاریان و صنوف هیچ نگرانی در این زمینه نخواهیم داشت.</p>
      <p>انتهای پیام/</p>
    </article>
  </body>
</html>