<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188601/Nog-steeds-olie-op-Oude-Maas"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T11:57:30+00:00"/>
    <meta property="og:title" content="Nog steeds olie op Oude Maas"/>
    <meta property="og:description" content="Op de Oude Maas drijft zaterdag nog steeds olie. Dat bevestigt Rijkswaterstaat. De meeste olie ligt ter hoogte van Heerjansdam. Een schip van Rijkswaterstaat ruimt het op."/>
  </head>
  <body>
    <article>
      <h1>Nog steeds olie op Oude Maas</h1>
      <address>
        <time datetime="2019-11-16T11:57:30+00:00">16 Nov 2019, 11:57</time>
      </address>
      <h4>Op de Oude Maas drijft zaterdag nog steeds olie. Dat bevestigt Rijkswaterstaat. De meeste olie ligt ter hoogte van Heerjansdam. Een schip van Rijkswaterstaat ruimt het op.</h4>
      <p>Op de Oude Maas werden vrijdag honderden olievlekken gespot. De opruimwerkzaamheden werden diezelfde dag grotendeels afgerond.</p>
      <related>
        <a href="http://www.rijnmond.nl/nieuws/188576/Opruimwerkzaamheden-oliespoor-Oude-Maas-grotendeels-klaar"/>
      </related>
      <p>Toch bleek de rivier zaterdag nog steeds vervuild, vooral bij Heerjansdam. Op andere stukken van de Oude Maas, onder meer bij Spijkenisse en Hoogvliet, liggen nog restjes. Volgens Rijkswaterstaat moeten die vanzelf verdwijnen. Het is gasolie en die verdampt op den duur.</p>
      <p>Het is niet duidelijk waar de olie is weggelekt.</p>
    </article>
  </body>
</html>