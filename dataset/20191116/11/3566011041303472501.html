<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547628.html/%D9%86%D8%B8%D8%A7%D8%B1%D8%AA-%D8%A7%D8%AF%D8%A7%D8%B1%D8%A7%D8%AA-%D8%B5%D9%85%D8%AA-%D9%88-%D8%AA%D8%B9%D8%B2%DB%8C%D8%B1%D8%A7%D8%AA-%D8%A8%D8%B1-%D8%A7%D8%B5%D9%86%D8%A7%D9%81-%D8%AA%D8%B4%D8%AF%DB%8C%D8%AF-%D9%85%DB%8C-%D8%B4%D9%88%D8%AF---%DA%A9%D8%A7%D9%84%D8%A7%D9%87%D8%A7-%DA%AF%D8%B1%D8%A7%D9%86-%D9%86%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:23:00+00:00"/>
    <meta property="og:title" content="نظارت ادارات صمت و تعزیرات بر اصناف تشدید می شود / کالاها گران نمی شوند"/>
    <meta property="og:description" content="فرماندار شهرستان اسدآباد با بیان اینکه اداره صمت و تعزیرات حکومتی موظفند که بازرسی و نظارت خود را بر ارائه درست و بدون افزایش قیمت کالاهای اساسی بیشتر کنند گفت: اداره صمت و تعزیرات نسبت به هرگونه تخلفی در حوزه افزایش قیمت ها برخورد قانونی داشته باشند."/>
  </head>
  <body>
    <article>
      <h1>نظارت ادارات صمت و تعزیرات بر اصناف تشدید می شود / کالاها گران نمی شوند</h1>
      <h2>فرماندار شهرستان اسدآباد:</h2>
      <address>
        <time datetime="2019-11-16T11:23:00+00:00">16 Nov 2019, 11:23</time>
      </address>
      <p>فرماندار شهرستان اسدآباد با بیان اینکه اداره صمت و تعزیرات حکومتی موظفند که بازرسی و نظارت خود را بر ارائه درست و بدون افزایش قیمت کالاهای اساسی بیشتر کنند گفت: اداره صمت و تعزیرات نسبت به هرگونه تخلفی در حوزه افزایش قیمت ها برخورد قانونی داشته باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجید درویشی در گفت‌وگو با خبرنگار <a href="http://asrehamedan.ir/32090">عصر همدان</a>، با اشاره به افزایش قیمت بنزین در شب گذشته در سراسر کشور، اظهار کرد: این افزایش قیمت در راستای اصلاح انرژی سوخت بود و درواقع به منظور عدالت محوری و صرفه جویی و حفاظت از محیط زیست دولت این تصمیم را گرفته است.</p>
      <p>وی گفت: در راستای افزایش قیمت بنزین، در شهرستان اسدآباد کمیته تنظیم بازار روز گذشته با حضور اعضای این کمیته تشکیل شد و باتوجه به افزایش قیمت بنزین تأکیدات لازم در زمینه افزایش قیمت‌ کالاها ناشی از این روند به مدیران گوشزد شد.</p>
      <p>فرماندار شهرستان اسدآباد افزود: باتوجه به اینکه قیمت گاز و گازوییل که در حمل و نقل بار و کالاها نقش دارد تغییری حاصل نشده، در زمینه قیمت اقلامی که در بازار وجور دارد، تغییراتی را نخواهیم داشت.</p>
      <p>وی تصریح کرد: برای وسایل نقلیه عمومی مانند تاکسی ها، وانت بارها، ازانسها، خودورهای گازسوز و ماشینهای تعلیم رانندگی سهمیه ای تدبیر شده که قطعا در افزایش قیمت و نرخ کرایه ها و خدمات انها نیز تغییراتی را نخواهیم داشت.</p>
      <p>درویشی تأکید کرد: اداره صمت و تعزیرات حکومتی موظفند که بازرسی و نظارت خود را بر ارائه درست و بدون افزایش قیمت کالاهای اساسی بیشتر کنند و نسبت به هرگونه تخلفی برخورد قانونی داشته باشند.</p>
      <p>وی در خصوص سهمیه وسایل نقلیه خطوط روستایی نیز گفت: خودروهایی عمومی که به صورت ثبت نام شده و دارای هویت مشخص و عمومی باشند، مانند دیگر وسایل نقلیه عمومی سهمیه در نظر گرفته شده است، مگر اینکه در هویتشان برای سازمان مربوطه محرز نباشد و آن‌ها نیر می توانند از طریق بخشداری‌ها نسبت به این مهم اقدام کنند.</p>
      <p>فرماندار شهرستان اسدآباد در خصوص عدم نظارت بر اخذ نرخ کرایه تاکسی‌های درون شهری هم گفت: در این زمینه تذکرات به شهرداری و سازمان حمل و نقل تاکسیرانی داده شده که هم حضور تاکسی ها و هم کنترل قیمت را در برنامه خود داشته باشند.</p>
      <p>انتهای پیام/</p>
    </article>
  </body>
</html>