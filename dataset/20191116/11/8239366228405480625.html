<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/poblyzu_dilyanky_rozvedennya_3_rosiyski_terorysty_dvi_doby_pospil_vedut_vogon_po_pozytsiyah_oos_330889.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T11:19:00+00:00"/>
    <meta property="og:title" content="Поблизу ділянки розведення №3 російські терористи дві доби поспіль ведуть вогонь по позиціях ООС"/>
    <meta property="og:description" content="Провокації російських окупаційних військ поблизу ділянки розведення №3. Попри заяви про мирні ініціативи російські окупаційні війська здійснюють провокації щодо зриву процесу розведення сил та засобів. Про це інформує прес-центр ООС."/>
  </head>
  <body>
    <article>
      <h1>Поблизу ділянки розведення №3 російські терористи дві доби поспіль ведуть вогонь по позиціях ООС</h1>
      <h2>Провокації російських окупаційних військ поблизу ділянки розведення №3. Попри заяви про мирні ініціативи російські окупаційні війська здійснюють провокації щодо зриву процесу розведення сил та засобів. Про це інформує прес-центр ООС.</h2>
      <address>
        <time datetime="2019-11-16T11:19:00+00:00">16 Nov 2019, 11:19</time>
      </address>
      <p>Так, зокрема, у районі ділянки розведення №3 поблизу населених пунктів Богданівка та Петрівське на Донеччині, збройні формування Російської Федерації дві доби поспіль ведуть вогонь по позиціях Об'єднаних сил неподалік межі вищезазначеної ділянки.</p>
      <p>Вчора вдень противник вів вогонь з великокаліберного кулемету з напрямку Вікторівки по наших позиціях в районі Новогнатівки. Сьогодні ж зранку, протягом півгодини, російські окупанти стріляли з мінометів калібру 82 мм та великокаліберних кулеметів по укріпленнях Об'єднаних сил неподалік Старогнатівки. Вогонь вівся з напрямку Петрівського.</p>
      <p>Ворог, ведучи вогонь з правого та лівого флангу за межами ділянки розведення, провокує нас на вогонь у відповідь та розраховує зафіксувати обстріли у межах ділянки №3. В подальшому російська сторона планує використати ці матеріали для звинувачень України на світовій арені у порушенні мирного процесу.</p>
    </article>
  </body>
</html>