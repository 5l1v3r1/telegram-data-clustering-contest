<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742007"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T11:40:00+00:00"/>
    <meta property="og:title" content="&quot;ยอดไอคิว&quot;ฟันศอกคุมเกมเข้าวินสบาย ๆ ที่ลุมพินี"/>
    <meta property="og:description" content="'ยอดไอคิว ส.ธนาเพชร' ฟันศอกดอกเดียว ก่อนคุมเกมชนะคะแนนขาดลอย เพิ่มสถิติเก็บชัย 9 ไฟต์รวด"/>
  </head>
  <body>
    <article>
      <h1>"ยอดไอคิว"ฟันศอกคุมเกมเข้าวินสบาย ๆ ที่ลุมพินี</h1>
      <address>
        <time datetime="2019-11-16T11:40:00+00:00">16 Nov 2019, 11:40</time>
      </address>
      <p>
        <b>"ยอดไอคิว ส.ธนาเพชร" ฟันศอกดอกเดียว ก่อนคุมเกมชนะคะแนนขาดลอย เพิ่มสถิติเก็บชัย 9 ไฟต์รวด</b>
      </p>
      <p>ยอดไอคิว ส.ธนาเพชร (มุมแดง) นักชกจอมฝีมือวัย 19 ปีจากอำเภอกระสังข์ จ.บุรีรัมย์ ได้จังหวะทอง ฟันศอกทำเอา ดีเซลน้อย ส.ดำเนิน (น้ำเงิน) นักชกรุ่นพี่วัย 22 ปี จากอำเภอเดชอุดม จ.อุบลราชธานี ออกอาการทรุด หลังพิงเชือกในช่วงปลายยกที่สอง ถึงแม้ว่าจะไม่ได้นับ แต่รูปเกมความได้เปรียบเทมาอยู่ฝั่ง ยอดไอคิว ยาว ๆ เมื่อครบห้ายก ไม่มีปัญหา ยอดไอคิว ต้อนชนะคะแนนไปอย่างขาดลอย เพิ่มสถิติโชว์ฟอร์มชนะใน "เมืองกรุง" กทม. 9 ไฟต์รวด ในการชกเป็นคู่เอกช่อง 9 MCOT HD. "ศึกท่อน้ำไทยลุมพินีทีเคโอ" เมื่อวันเสาร์ที่ 16 พ.ย. ที่สนามมวยเวทีลุมพินี รามอินทรา</p>
      <figure>
        <img src="https://www.dailynews.co.th/admin/upload/20191116/news_CMUEPXulbs185206_533.jpg?v=20191117026?v=9212"/>
      </figure>
      <p>ส่วนผลคู่อื่น ทองพูน ศิษย์พนัญเชิง ชนะคะแนน เพชร พรัญชัย, จอมโหด มนต์ศักดิ์สุพรรณ ชนะคะแนน คูโบต้า อู่ธวัชบริการ, ศิริโชค ส.พงษ์อมร ชนะคะแนน โรเบิร์ต ส.มงคลการช่าง. </p>
    </article>
  </body>
</html>