<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/street-fighter-v-gratuitamente-steam/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="Street Fighter V giocabile gratuitamente su Steam fino al 26 novembre | Game Division"/>
    <meta property="og:description" content="Ottime notizie per gli amanti di picchiaduro e possessori di un PC da gaming: Street Fighter V è infatti giocabile gratuitamente fino al 26 novembre."/>
  </head>
  <body>
    <article>
      <h1>Street Fighter V giocabile gratuitamente su Steam fino al 26 novembre | Game Division</h1>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>Buone nuove per gli amanti dei picchiaduro: <b>Street Fighter V</b> è infatti giocabile gratuitamente su <b>Steam</b> per quasi 10 giorni. Un lungo periodo di prova, che si concluderà per l’esattezza<b> il prossimo 26 novembre</b>, in cui sarà possibile giocare alla versione completa del titolo senza mettere assolutamente mano al portafoglio.</p>
      <p>Se volete approfittare di tale occasione vi basterà collegarvi alla celebre piattaforma di <b>Valve</b> e scaricare il titolo in questione dalla pagina dedicata. Potete trovare <b>Street Fighter V</b> su <b>Steam</b> comodamente <a href="https://store.steampowered.com/app/310950/Street_Fighter_V/">a questo indirizzo.</a></p>
      <p>Leggi anche: <a href="https://www.tomshw.it/videogioco/ori-and-the-will-of-the-wisps-trailer-game-awards-2019/">Ori and the Will of the Wisps si mostrerà con un nuovo trailer ai The Game Awards 2019</a></p>
      <figure>
        <img src="https://www.tomshw.it/images/images/2019/07/street-fighter-5-v-barlog-43164.jpg"/>
      </figure>
      <p>Un’ottima occasione, quindi, che permette a tutti i neofiti del titolo di mettere le mani sul gioco senza spendere nulla e a tutti i giocatori interessati di provarlo prima di un eventuale acquisto. Insolito il lasso di tempo della prova gratuita: rispetto al solito fine settimana, infatti, <b>Capcom</b> ha reso disponibile <b>Street Fighter V</b> per quasi dieci giorni.</p>
      <p>Per l’occasione il titolo sarà inoltre disponibile ad un prezzo scontato e sarà quindi acquistabile a soli 7,99 euro, rispetto ai soliti 19,99. Uno sconto pari al 60%, che ci permetterà quindi di risparmiare nel caso volessimo aggiungere<b> Street Fighter V</b> definitivamente alla nostra libreria <b>Steam</b>.</p>
      <p>Che ne pensate di questa notizia e di <b>Street Fighter V</b>, siete contenti di poter provare momentaneamente il titolo per un periodo di tempo limitato? Avete già avuto modo di mettere le mani sull’opera o approfitterete proprio di questi nove giorni di trial gratuito? Fateci sapere i vostri piani a riguardo direttamente nei commenti!</p>
      <blockquote>Volete assolutamente comprare <b>Street Fighter V</b> ma non avete un PC abbastanza performante? Nessun problema: recuperate il titolo per<b> PlayStation 4</b> ad un ottimo prezzo comodamente <a href="https://toms.it/dnvfG">a questo indirizzo!</a> Preferite qualche altro picchiaduro? Ecco a voi <a href="https://toms.it/jTb3B">Soul Calibur 6</a> e <a href="https://toms.it/mIH0N">Samurai Shodown.</a></blockquote>
    </article>
  </body>
</html>