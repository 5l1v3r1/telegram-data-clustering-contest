<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547643.html/%D9%88%D8%B1%D9%88%D8%AF-%D9%BE%D8%AF%DB%8C%D8%AF%D9%87-%D9%86%D8%A7%D8%AF%D8%B1--%D8%B3%D8%B1%D8%AF%DA%86%D8%A7%D9%84-%D9%82%D8%B7%D8%A8%DB%8C--%D8%A8%D9%87-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:04:00+00:00"/>
    <meta property="og:title" content="ورود پدیده نادر &quot;سردچال قطبی&quot; به کشور"/>
    <meta property="og:description" content="شرایط جوی که طی امروز، فردا و روز دوشنبه، شهرها و مناطق شمالی کشورمان تجربه خواهند کرد و با &quot;بارش سنگین برف&quot; همراه خواهد بود، پدیده‌ای نادر طی یک دهه گذشته است که مردم کشورمان را شگفت‌زده خواهد کرد!"/>
  </head>
  <body>
    <article>
      <h1>ورود پدیده نادر "سردچال قطبی" به کشور</h1>
      <address>
        <time datetime="2019-11-16T11:04:00+00:00">16 Nov 2019, 11:04</time>
      </address>
      <p>شرایط جوی که طی امروز، فردا و روز دوشنبه، شهرها و مناطق شمالی کشورمان تجربه خواهند کرد و با "بارش سنگین برف" همراه خواهد بود، پدیده‌ای نادر طی یک دهه گذشته است که مردم کشورمان را شگفت‌زده خواهد کرد!</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کاهش محسوس و شدید دما از صبح روز جمعه 24 آبان ماه اکثر مناطق نیمه شمالی کشورمان را در بر گرفته است.</p>
      <p>دلیل این پدیده جوی به‌دلیل ورود یک "سردچال قطبی" از نواحی شمالی به کشورمان بوده است که نتیجه آن، بارش سنگین و غیرمنتظره برف در اکثر مناطق شمالی کشورمان است و از شب گذشته، بارش برف در بسیاری از مناطق کشورمان آغاز شده به‌گونه‌ای که در حال حاضر در ارتفاعات محور هراز، چالوس، فیروزکوه، محور کیاسر ــ سمنان و گردنه کوهین قزوین شاهد بارش برف هستیم. همچنین شدت بارش برف در برخی از مناطق مانند محور جُوین ــ سبزوار در خراسان رضوی و آزادشهر ــ شاهرود در استان گلستان به‌حدی بوده که تردد در این مناطق فقط با "زنجیرچرخ" امکان‌پذیر است!   اما ورود "سردچال قطبی" به کشورمان بنابر برخی پیش‌بینی‌ها باعث رقم خوردن پاییزی بسیار نادر طی یک دهه گذشته در کشورمان خواهد شد به‌گونه‌ای که به‌تدریج از امروز دامنه بارش‌ها همراه با ریزش هوای سرد زمستانی به دامنه‌ها و شهرهای البرز جنوبی امتداد می‌یابد و بارش برف و سرما در روز دوشنبه به اوج خود خواهد رسید.   برف و کولاک باعث انسداد برخی از مسیرهای اصلی و فرعی در استان‌های تهران، البرز و قزوین می‌شود!   اگر شدت بارش‌ها طی امروز و فردا ادامه یابد، "تعطیلی مدارس" در روزهای یکشنبه و دوشنبه در بسیاری از شهرها و روستاهای شمالی کشور از جمله تهران دور از انتظار نخواهد بود.   شرایط جوی که طی امروز، فردا و روز دوشنبه، شهرها و مناطق شمالی کشورمان تجربه خواهند کرد و با بارش سنگین برف همراه خواهد بود، پدیده‌ای نادر طی یک دهه گذشته است که مردم کشورمان را شگفت‌زده خواهد کرد!   منبع: تسنیم</p>
    </article>
  </body>
</html>