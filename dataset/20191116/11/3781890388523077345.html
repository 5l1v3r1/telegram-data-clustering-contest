<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742002"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T11:41:00+00:00"/>
    <meta property="og:title" content="อดีตรปภ.บุกโรงพักขโมยจยย.ของกลางชำแหละขาย"/>
    <meta property="og:description" content="บุกโรงพักขโมยจยย.ของกลาง อดีตรปภ.ประวัติเพียบ นั่งชำแหละอะไหล่ขาย สืบทุ่งสองห้องล็อกได้คาหนังคาเขา อ้างหาเงินซื้อมอเตอร์ไซค์ให้เมีย"/>
  </head>
  <body>
    <article>
      <h1>อดีตรปภ.บุกโรงพักขโมยจยย.ของกลางชำแหละขาย</h1>
      <address>
        <time datetime="2019-11-16T11:41:00+00:00">16 Nov 2019, 11:41</time>
      </address>
      <p>
        <b>บุกโรงพักขโมยจยย.ของกลาง อดีตรปภ.ประวัติเพียบ นั่งชำแหละอะไหล่ขาย สืบทุ่งสองห้องล็อกได้คาหนังคาเขา อ้างหาเงินซื้อมอเตอร์ไซค์ให้เมีย</b>
      </p>
      <p>เมื่อวันที่ 16 พ.ย. พ.ต.ท.กฤษณ์พนธ์ เพ็ชรสดศิลป์ รองผกก.สส.สน.ทุ่งสองห้อง พร้อมพ.ต.ต.ณัฐพงศ์ ร้องเกาะเกิด​ สว.สส.​ ร.ต.อ.ชวลิต​ ทองชาติ​ รองสว.สส​ ร่วมกันจับกุมตัวนายเชิดศักดิ์​ ชมพู หรือเชิด อายุ 29 ปี อยู่บ้านเลขที่ 136/4 ม.2 ต.โรงช้าง อ.เมืองพิจิตร จ.พิจิตร​ พร้อมของกลางรถจักรยานยนต์ ฮอนด้า​ คลิก​ 125 ไอ​ สีขาว-ดำทะเบียนรถ​ 1กน-8038 กรุงเทพมหานคร​ โดยจับกุมได้ที่บริเวณข้​างอาคารไม่มีเลขที่ตรงข้ามหอพั​กลลิล ซอยงามวงศ์วาน43 แยก23 แขวงทุ่งสองห้อง เขตหลักสี่ กทม. หลังจากได้รับแจ้งจากทางพลเมืองดีว่​าพบเห็นนายเชิดศักดิ์​ กำลั​งชำแหละรถ จยย.อยู่ ท่าทางมีพิรุธ จึงนำกำลังไปตรวจสอบ​ พร้อมเช็คทะเบียนรถ จยย.พบว่าเป็นของ น.ส.จันทนา หาญอมตะ ซึ่งอยู่ที่อ.พบพระ จ.ตาก จึงจับกุมตัวไว้</p>
      <figure>
        <img src="https://www.dailynews.co.th/admin/upload/20191116/news_WJlhvBgLfm181232_533.jpg?v=20191117114?v=3067"/>
      </figure>
      <p>จากการสอบสวนนายเชิดศักดิ์​ ให้​การรับสารภาพว่าขโมย จยย.คันดังกล่าวมาจากลานจอดรถข้​างสน.ทุ่งสองห้อง เมื่อช่วงปลายเดือน ต.ค.ที่ผ่านมา และก่อนหน้านี้ได้ก่​อเหตุลักจยย.อีกคั​นจากลานจอดรถของสน.พหลโยธิน แล้วนำมาถอดอะไหล่ขาย อ้างหาเงินเพื่อหาเงินซื้อรถจยย.ให้แฟนสาวที่เป็​นแม่ค้าขายอาหารตามสั่งในซอยชิ​นเขตใช้  แต่ตำรวจไม่ปักใจเชื่อ จึงตรวจสอบประวัติเคยเป็​นอดีต รปภ.บริษัทหลายบริษัททำงานไม่​นานก็ถูกไล่ออก ล่าสุดเพิ่งตกงานเมื่อ ส.ค.ที่ผ่านมา และถูกตำรวจ สน.ทุ่งสองห้อง จับคดียาเสพติดเมื่อปี 61 เบื้องต้นเจ้าหน้าที่แจ้งข้​อหากระทำความผิดฐาน "ลักทรัพย์หรือรับของโจร​ ก่อนส่งพนักงานสอบสอบสวน สน.ทุ่งสองห้อง ดำเนินคดีตามกฏหมายต่อไป<br/><br/> <br/> </p>
    </article>
  </body>
</html>