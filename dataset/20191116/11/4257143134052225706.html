<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/16/ket-hianyzo-a-walesi-valogatottban-is"/>
    <meta property="og:site_name" content="infostart"/>
    <meta property="article:published_time" content="2019-11-16T11:25:00+00:00"/>
    <meta property="og:title" content="Két hiányzó a walesi válogatottban is"/>
    <meta property="og:description" content="A magyar labdarúgó-válogatott keddi Európa-bajnoki selejtezős ellenfelénél ketten kikerültek a keretből."/>
  </head>
  <body>
    <article>
      <h1>Két hiányzó a walesi válogatottban is</h1>
      <address><time datetime="2019-11-16T11:25:00+00:00">16 Nov 2019, 11:25</time> by <a rel="author">Infostart</a></address>
      <h3>A magyar labdarúgó-válogatott keddi Európa-bajnoki selejtezős ellenfelénél ketten kikerültek a keretből.</h3>
      <p>Neil Taylor, az angol Aston Villa védője személyes okokra hivatkozva, míg Tom Lawrence középpályás, a Derby játékosa betegség miatt került ki a walesi válogatottból - írja a <a href="http://www.nemzetisport.hu/foci-eb-2020/wales-ket-jatekos-kiesett-a-keddi-ellenfel-keretebol-2732841">Nemzeti Sport Online.</a></p>
      <p>Szombaton Azerbajdzsánban nem lesz ott Danny Ward, a Leicester City kapusa sem, aki hazamehetett gyermeke születése miatt – ő keddre valószínűleg visszatér a csapathoz.</p>
      <p>A magyaroknál több a hiányzó: <a href="https://infostart.hu/sport/2019/11/14/nagyon-rossz-hir-jott-willi-orbanrol">Orbán Willi </a>és Kádár Tamás sérülés, Korhut Mihály eltiltás miatt hiányzik a védelemből. <a href="https://infostart.hu/sport/2019/11/16/kalmarnak-eltort-a-bokaja-a-magyarorszag-uruguay-merkozesen">Pénteken, Uruguay ellen pedig Kalmár Zsolt is kidőlt, eltört a bokája.</a></p>
      <p>
        <i>Nyitókép: MTI/Illyés Tibor</i>
      </p>
    </article>
  </body>
</html>