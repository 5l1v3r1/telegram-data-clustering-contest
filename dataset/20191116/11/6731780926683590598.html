<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/freddie-mercury-ultimo-video-immagini-devastanti/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T11:14:48+00:00"/>
    <meta property="og:title" content="Freddie Mercury, l’ultimo video prima di morire: immagini devastanti"/>
    <meta property="og:description" content="Sono state condivise in un documentario su Freddie Mercury le immagini del back stage dell’ultimo video dei Queen, i segni della malattia sono devastanti. La storia di Freddie Mercury, vera e propria legenda della musica Rock, è nota a tutti, specialmente dopo l’uscita del recente film a lui dedicato. Il frontman dei Queen si è …"/>
  </head>
  <body>
    <article>
      <h1>Freddie Mercury, l’ultimo video prima di morire: immagini devastanti</h1>
      <address><time datetime="2019-11-16T11:14:48+00:00">16 Nov 2019, 11:14</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Freddie-Mercury.jpg"/>
        <figcaption>(Screenshot Video)</figcaption>
      </figure>
      <p>
        <b>Sono state condivise in un documentario su Freddie Mercury le immagini del back stage dell’ultimo video dei Queen, i segni della malattia sono devastanti.</b>
      </p>
      <p>La storia di <b>Freddie Mercury</b>, vera e propria legenda della musica Rock, è nota a tutti, specialmente dopo l’uscita del recente film a lui dedicato. Il frontman dei <b>Queen</b> si è ammalato di Aids negli anni ’80, ma ha deciso di tenere nascosta la sua malattia a tutti. In un primo momento l’unico che era a conoscenza delle sue condizioni di salute era il manager <b>Jim Beach</b>. Quando però ha capito che l’avanzare della malattia lo avrebbe condotto ad una morte prematura, Freddie si è deciso a confidarlo al gruppo e ai suoi cari. Ciò nonostante ha chiesto loro di non parlarne con nessuno, sarebbe stato lui ad annunciarlo quando lo avrebbe ritenuto opportuno.</p>
      <p>Tale decisione era legata a due fattori, il primo era che non voleva che le persone acquistassero i suoi dischi per pietà, il secondo che i media ne facessero un caso internazionale. Già da anni, infatti, rumor sui suoi costumi sessuali e su una possibile contrazione dell’<b>Hiv</b> giravano senza soluzione di continuità. In quegli anni la band, il manager e tutte le persone informate hanno creato uno scudo attorno a Freddie e negato qualsiasi indiscrezione.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Freddie Mercury, l’ultimo video e le ultime parole</h3>
      <p>Nonostante l’Aids gli rendesse difficile fare sessioni prolungate di registrazione o semplicemente di restare in piedi, negli ultimi anni Freddie Mercury è stato colto da una febbre creativa. Voleva occupare tutto il tempo che gli restava per fare ciò che gli piaceva, dunque scrivere e interpretare canzoni. L’ultimo singolo pubblicato è stato ‘<b>These Are The Days of Our Lives</b>‘ nel 1991. Freddie, nonostante fosse ormai ridotto pelle e ossa e facesse fatica a muoversi, ha voluto partecipare al video. I segni dell’<b>Hiv</b> erano evidenti e per celarli è stato usato il make up e il bianco e nero. Inoltre, sebbene per lunghi tratti della registrazione fosse seduto, con le inquadrature e la gestualità tipica del cantante è stato dato il senso di movimento.</p>
      <p>Anche in quel caso la sua volontà di celare le sue condizioni è stata rispettata. Solo di recente è uscito un <b>making of</b> del video in cui si vede chiaramente come la malattia lo avesse reso irriconoscibile. La canzone è ritenuta a tutt’oggi il suo canto del cigno. Poco dopo le sue condizioni sono peggiorate irrimediabilmente e Freddie ha deciso di comunicare a tutti che era in procinto di morte. Queste le sue ultime parole: “Dopo tutte le enormi congetture sulla stampa, voglio confermare che sono positivo all’Hiv e che sono malato di Aids. Ho ritenuto giusto tenere segreta questa informazione per proteggere la privacy mia e delle persone accanto a me. In ogni caso, è giunto il tempo che i miei amici ed i miei fan sappiano la verità; Ho la speranza che tutti loro vogliano unirsi a me, ai miei dottori e a tutti quelli che lottano contro questa terribile malattia”.</p>
      <figure>
        <img src="https://www.viagginews.com/wp-content/uploads/2019/11/Freddie-Mercury-Ultimo-Video.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/marco-bocci-colpito-meningite-herpes-cervello/"/>
        <a href="https://www.viagginews.com/2019/11/16/marco-bocci-chi-e-eta-carriera-vita-privata/"/>
        <a href="https://www.viagginews.com/2019/11/16/verissimo-ospiti-anticipazioni-16-novembre/"/>
      </related>
    </article>
  </body>
</html>