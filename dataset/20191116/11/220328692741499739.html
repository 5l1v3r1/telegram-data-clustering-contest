<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/khristo-stoichkov-blgarite-ne-sa-rasisti-406873.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T11:35:53+00:00"/>
    <meta property="og:title" content="Христо Стоичков: Българите не са расисти"/>
    <meta property="og:description" content="Шиб**и хора са отговорни за случката от мача с Англия, беснее Камата"/>
  </head>
  <body>
    <article>
      <h1>Христо Стоичков: Българите не са расисти</h1>
      <address><time datetime="2019-11-16T11:35:53+00:00">16 Nov 2019, 11:35</time> by <a rel="author">Димитър Душков</a></address>
      <p>Един от най-великите футболисти в света сведе глава, стисна ръце между коленете, и се разплака. Така започва материал, посветен на Христо Стоичков в Daily Mail. Британският таблоид припомни сълзите на Камата от миналия месец, когато той не сдържа емоциите си по време на ТВ предаване. Причина за това стана имиджът, който страната ни си спечели с расисткия скандал по време на двубоя на националния тим срещу Англия, завършил с катастрофалния резултат 0:6.</p>
      <p>Христо Стоичков, който е анализатор на испаноезчина телевизия в Маями, призова за крайни мерки и наказания. Тогава той изгуби дар слово и  даде пълна мощ на емоциите си.„Сега съм много щастлив, защото съм в моя Маями”, заяви по телефона с чувство за хумор пред Daily Mail Стоичков.</p>
      <p>„Тогава се почувствах много зле, много зле ми беше в онази нощ. Плаках, защото трябваше. Моята държава е добра. Това не е точно така. Играл съм на този стадион много пъти и не съм чувал това никога. Никога, никога, никога”, коментира още бившият треньор. „Този проблем не съществуваше. Това е заради някои ши***и хора. Българите са много тихи, много уважаващи. Имаме голямо уважение към останалите страни, когато гостуваме също. Това сме ние.”</p>
      <p>Запитан за феновете, показващи нацистки поздрави, Стоичков каза: „Хората, които правеха това, очевидно са много глупави. Има много хора от модерното време, които са част от проблема. Този проблем не съществуваше преди. Затова съм много ядосан. Гордея се с моята страна, горд съм, че съм играл за нея и че мога да я представям. Много се говореше за инцидентите, може би прекалено дори. Нуждаем се от конкретни действия”, добави Камата.</p>
      <p>След расисткия скандал Стоичков се извини лично по телефона на Рахийм Стърлинг. „Имам много добри отношения с Чики (Бегиристайн, футболен директор на Манчестър Сити). Двамата играеха заедно в Дрийм тийма на Барселона през 90-те години, а именно Бегиристайн съдейства на носителя на Златната топка да се свърже със Стърлинг.</p>
    </article>
  </body>
</html>