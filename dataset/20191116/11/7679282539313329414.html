<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-minister-of-rural-works-department-shailesh-kumar-claims-by-the-year-2021-all-rural-roads-of-bihar-will-be-built-2852288.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T11:25:17+00:00"/>
    <meta property="og:title" content="मंत्री ने किया दावा- वर्ष 2021 तक बन जाएंगी बिहार की सभी ग्रामीण सड़कें"/>
    <meta property="og:description" content="ग्रामीण कार्य विभाग के मंत्री शैलेश कुमार ने कहा कि 2021 तक सभी ग्रामीण सड़कें बनकर तैयार हो जाएंगी। प्रधानमंत्री ग्राम सड़क योजना (पीएमजीएसवाई) का प्रथम चरण लगभग पूरा हो गया है। इस योजना में 52 हजार..."/>
  </head>
  <body>
    <article>
      <h1>मंत्री ने किया दावा- वर्ष 2021 तक बन जाएंगी बिहार की सभी ग्रामीण सड़कें</h1>
      <address><time datetime="2019-11-16T11:25:17+00:00">16 Nov 2019, 11:25</time> by <a rel="author">हिन्दुस्तान ब्यूरो।,पटना।</a></address>
      <p>ग्रामीण कार्य विभाग के मंत्री शैलेश कुमार ने कहा कि 2021 तक सभी ग्रामीण सड़कें बनकर तैयार हो जाएंगी। प्रधानमंत्री ग्राम सड़क योजना (पीएमजीएसवाई) का प्रथम चरण लगभग पूरा हो गया है। इस योजना में 52 हजार किलोमीटर सड़कें बननी थी। इसमें अब मात्र 3400 किलोमीटर सड़कें बननी हैं। मंत्री ने बताया कि पीएमजीएसवाई के द्वितीय चरण में 2465 व तृतीय चरण में 6500 किलोमीटर सड़कें अपग्रेड होंगी। द्वितीय चरण की स्वीकृति मिल गई है और तृतीय चरण अगले वित्तीय वर्ष से शुरू होगा। वित्तीय वर्ष 2019-20 में 626 करोड़ खर्च कर 233 किलोमीटर पथों का निर्माण किया गया।</p>
      <p>
        <b>Read Also: <a href="https://www.livehindustan.com/career/story-bihar-police-recruitment-2020-csbc-jobs-vacancy-candidates-can-re-upload-photo-in-appropriate-way-for-bihar-police-constable-11880-post-2851901.html">बिहार पुलिस 11880 कांस्टेबल भर्ती 2019: CSBC ने उम्मीदवारों को दिया ये मौका</a></b>
      </p>
      <p>शुक्रवार को संवाद भवन में आयोजित संवाददाता सम्मेलन में मंत्री ने कहा कि मुख्यमंत्री ग्राम संपर्क योजना में इस वित्तीय वर्ष में 419.46 करोड़ खर्च कर 1222 किलोमीटर पथों का निर्माण पूरा किया गया। यह योजना 2013-14 से चल रही है। अब तक कुल 10 हजार 858.23 किलोमीटर ग्रागीण पथों का निर्माण पूरा हो गया है। ग्रामीण टोला सपर्क निश्चय योजना में  4643 टोलों में 3977 किलोमीटर पथों का निर्माण करना है। इसमें 2796.88 किलोमीटर पथों का निर्माण हो चुका है।</p>
      <h3>Read Also: <a href="https://www.livehindustan.com/bihar/story-bihar-ngo-boiler-making-mid-day-meal-explodes-in-motihari-many-dead-2851912.html">बड़ी खबर: मोतिहारी में मिड डे मील बनाने वाले NGO का ब्वॉयलर फटा, 4 की मौत</a></h3>
      <p>विभाग के सचिव विनय कुमार ने कहा कि ग्रामीण सड़कों व पुलों की मरम्मत की जा रही है। पुराने पथों के रखरखाव के लिए नई मेंनटेनेंस पॉलिसी लाई गई है। वर्तमान वित्तीय वर्ष में विभाग द्वारा निर्मित पथों में से 17 हजार, 500 किलोमीटर की मरम्मती का लक्ष्य है । इसमें से 16 हजार, 75 किलोमीटर की प्रशासनिक अनुमति मिल चुकी है। ग्रामीण सड़कों में सड़क सुरक्षा के उपाय किए जा रहे हैं। विभाग में 116 नए कनीय अभियंताओं की बहाली की गई है।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।  </b> </p>
    </article>
  </body>
</html>