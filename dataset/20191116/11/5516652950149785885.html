<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425918/stis-bryxelles-o-dhmarxos-xalkhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T11:45:01+00:00"/>
    <meta property="og:title" content="Στις Βρυξέλλες ο δήμαρχος Χάλκης"/>
    <meta property="og:description" content="Ο δήμαρχος Χάλκης Φραγκάκης Ευάγγελος θα ταξιδέψει την ερχόμενη Δευτέρα 18 Νοεμβρίου στις Βρυξέλλες, ως προσκεκλημένους του Έλληνα Ευρωβουλευτή Στέλιου Κυμπουρόπουλου."/>
  </head>
  <body>
    <article>
      <h1>Στις Βρυξέλλες ο δήμαρχος Χάλκης</h1>
      <address>
        <time datetime="2019-11-16T11:45:01+00:00">16 Nov 2019, 11:45</time>
      </address>
      <p>
        <b>Ο δήμαρχος Χάλκης Φραγκάκης Ευάγγελος θα ταξιδέψει την ερχόμενη Δευτέρα 18 Νοεμβρίου στις Βρυξέλλες, ως προσκεκλημένους του Έλληνα Ευρωβουλευτή Στέλιου Κυμπουρόπουλου.</b>
      </p>
      <p>Εκεί θα συμμετάσχει στην ομάδα επισκεπτών ειδικού ενδιαφέροντος από εκπροσώπους της τοπικής αυτοδιοίκησης και Ακαδημαϊκούς. Το συνέδριο θα διαρκέσει μέχρι την Πέμπτη 21 Νοεμβρίου και ο δήμαρχος θα έχει τη δυνατότητα να λάβει ενημέρωση για τις αρμοδιότητες του Ευρωπαϊκού Κοινοβουλίου.</p>
      <p>Στις 19 Νοεμβρίου θα συμμετάσχει σε ειδικό συνέδριο απαρτιζόμενο από Έλληνες ακαδημαϊκούς, εκπροσώπους του Ευρωκοινοβουλίου και της Ευρωπαϊκής Επιτροπής με κύριο θέμα την υιοθέτηση βιώσιμων και έξυπνων πολιτικών σε αγροτικές και ηπειρωτικές περιοχές για ένα ευημερεύον μέλλον στην Ευρώπη (The adoption of the sustainable and smart policies in rural and insular areas for a prosperous future in Europe).</p>
      <p>Βασικοί άξονες του συνεδρίου είναι οι ευκαιρίες και οι προκλήσεις της πολιτικής συνοχής 2021-2027, οι πολιτικές βασισμένες στην έξυπνη και βιώσιμη ανάπτυξη, η βιώσιμη ανάπτυξη και οι έξυπνες πολιτικές σε αγροτικές και νησιωτικές περιοχές, η πράσινη ανάπτυξη και οι ανανεώσιμες και αειφορικές πηγές ενέργειας.</p>
    </article>
  </body>
</html>