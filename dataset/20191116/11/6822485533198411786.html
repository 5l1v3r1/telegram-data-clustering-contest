<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825066.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T11:51:00+00:00"/>
    <meta property="og:title" content="تورم نقطه‌ای ۴۹ درصدی تولیدکننده در تابستان ۹۸"/>
    <meta property="og:description" content="به گزارش الف، مرکز آمار اعلام کرد، تغییرات شاخص قیمت تولیدکننده کل کشور نسبت به فصل قبل (تورم فصلی) در فصل تابستان ١٣٩٨ به ١,٣ درصد رسید که در مقایسه با همین اطلاع در فصل قبل، ١٣.١ واحد درصد کاهش دارد. کمترین تورم فصلی به ترتیب مربوط به بخش­های تولیدی کشاورزی (٤.٧- درصد ) و صنعت (0.2 درصد ) می­باشد. بیش­ترین تورم فصلی تولیدکننده نیز به ترتیب مربوط به بخش­های برق (22 درصد ) و خدمات ٧.٣ درصد است."/>
  </head>
  <body>
    <article>
      <h1>تورم نقطه‌ای ۴۹ درصدی تولیدکننده در تابستان ۹۸</h1>
      <address>
        <time datetime="2019-11-16T11:51:00+00:00">16 Nov 2019, 11:51</time>
      </address>
      <p>تغییرات شاخص قیمت تولیدکننده کل کشور نسبت به فصل مشابه سال قبل (تورم نقطه به نقطه) در فصل تابستان ١٣٩٨ به ٤٩,٤ درصد رسید که در مقایسه با همین اطلاع در فصل قبل ۲۰.۱ واحد درصد کاهش داشته است.</p>
      <p>به گزارش الف، مرکز آمار اعلام کرد، تغییرات شاخص قیمت تولیدکننده کل کشور نسبت به فصل قبل (تورم فصلی) در فصل تابستان ١٣٩٨ به ١,٣ درصد رسید که در مقایسه با همین اطلاع در فصل قبل، ١٣.١ واحد درصد کاهش دارد. کمترین تورم فصلی به ترتیب مربوط به بخش­های تولیدی کشاورزی (٤.٧- درصد ) و صنعت (0.2 درصد ) می­باشد. بیش­ترین تورم فصلی تولیدکننده نیز به ترتیب مربوط به بخش­های برق (22 درصد ) و خدمات ٧.٣ درصد است.</p>
      <p>
        <b>تورم نقطه به نقطه</b>
      </p>
      <p>تغییرات شاخص قیمت تولیدکننده کل کشور  نسبت به فصل مشابه سال قبل (تورم نقطه به نقطه) در فصل تابستان ١٣٩٨ به ٤٩,٤ درصد رسید که در مقایسه با همین اطلاع در فصل قبل 20.1 واحد درصد کاهش داشته است. به عبارتی، میانگین قیمت دریافتی توسط تولیدکنندگان به ازای تولید کالاها و خدماتشان در داخل کشور، در فصل تابستان ١٣٩٨ نسبت به فصل قبل، ٤٩.٤ درصد افزایش دارد. در میان بخش­های مختلف تولیدی کمترین نرخ مربوط به بخش برق (١.٤- درصد) و بیش­ترین نرخ مربوط به یخش صنعت (60.5 درصد) می­باشد.</p>
      <p>
        <b>تورم سالانه</b>
      </p>
      <p>تغییرات میانگین شاخص کل قیمت تولیدکننده در چهار فصل منتهی به فصل تابستان ١٣٩٨  نسبت به مقدار مشابه در سال قبل به ٥٩,٩ درصد رسید که نسبت به همین اطلاع در فصل قبل ١.٣ واحد درصد افزایش نشان می­دهد. در فصل مورد بررسی، در میان بخش­های اصلی تولیدی در کشور، کمترین تورم سالانه مربوط به بخش برق (٣.٥- درصد ) و بیش­ترین آن مربوط به بخش صنعت (77 درصد) است.</p>
    </article>
  </body>
</html>