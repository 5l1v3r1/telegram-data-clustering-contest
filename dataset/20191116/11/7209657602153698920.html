<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/furti-bancomat-1.4889260"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T11:05:34+00:00"/>
    <meta property="og:title" content="Bologna, furti di bancomat e carte di credito alle Poste. Rubato un milione di euro"/>
    <meta property="og:description" content="Scoperti dalla polizia postale e già condannati tre uomini. Ecco come agivano"/>
  </head>
  <body>
    <article>
      <h1>Bologna, furti di bancomat e carte di credito alle Poste. Rubato un milione di euro</h1>
      <h2>Scoperti dalla polizia postale e già condannati tre uomini. Ecco come agivano</h2>
      <address><time datetime="2019-11-16T11:05:34+00:00">16 Nov 2019, 11:05</time> by <a rel="author">NICOLA BIANCHI</a></address>
      <figure>
        <video src="https://vr-media.storage.googleapis.com/video/cre_80/encoded/d02098df-e16b-4c13-a390-4f332a1186ae.mp4" autoplay="" loop=""/>
        <figcaption>Furti bancomat Bologna, i malviventi in azione alla Posta. Video&amp;pub_custom_params=department=bologna</figcaption>
      </figure>
      <p>Bologna, 16 novembre 2019 - Erano riusciti a introdursi, scavalcando le recinzioni, all'interno del centro di smistamento postale di <b>via Zanardi </b>per poi rubare un quantitativo rilevante di <b>carte elettroniche di pagamento</b> (<b>bancomat </b>e <b>carte di credito</b>) spedite ai clienti come primo rilascio o a seguito del rinnovo (<a href="https://www.ilrestodelcarlino.it/bologna/cronaca/video/furti-bancomat-posta-1.4889228"><b>video</b></a>).</p>
      <p>Alla fine però, dopo una certosina indagine degli uomini della <b>Polizia Postale</b>, diretti da <b>Geo Ceccaroli (<a href="https://www.ilrestodelcarlino.it/bologna/cronaca/video/furti-bancomat-1.4889229">video</a>)</b>, iniziate dopo le prime denunce arrivare all'inizio dell'anno, sono stati arrestati in flagranza per furto aggravato in concorso. Si tratta di tre giovani 'trasfertisti' campani, di 22, 23 e 26 anni, già condannati e processati per direttissima con pene che vanno da 10 mesi a 1 anno e due mesi.</p>
      <figure>
        <video src="https://vr-media.storage.googleapis.com/video/cre_80/encoded/8a2658ab-8d51-471b-ae62-1fd96a0f3bc2.mp4"/>
        <figcaption>Furti bancomat Bologna alle Poste, il video</figcaption>
      </figure>
      <p><b>Le vittime </b>degli indebiti utilizzi delle carte rubate sono <b>oltre 550, </b>la gran parte delle quali residenti a <b>Bologna</b> e provincia. La somma sottratta dai conti dei clienti di uno solo degli istituti di credito supera ad oggi <b>il milione di euro.</b></p>
      <p>La banda procedeva secondo un consolidato <b>modus operandi: </b>i criminali prima contattavano i malcapitati clienti in attesa delle carte spacciandosi per funzionari bancari; nel corso della chiamata, nel rassicurarli sull’imminente recapito del documento elettronico, li invitavano a confermare il <b>codice pin</b> attraverso la digitazione sulle tastiere a multifrequenza. Il codice veniva quindi decriptato con appositi programmi informatici ed utilizzato per effettuare iprelievi, nel massimo della disponibilità, presso gli sportelli Atm delle filiali bancarie. L'indagine, diretta dal pm <b>Flavio Lazzarini,</b> non è finita. È caccia, infatti, a possibili complici dei tre.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/video/furti-bancomat-posta-1.4889228"/>
        <a href="https://www.ilrestodelcarlino.it/bologna/cronaca/video/furti-bancomat-1.4889229"/>
      </related>
    </article>
  </body>
</html>