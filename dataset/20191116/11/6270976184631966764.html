<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/u-polshhi-sklav-prysyagu-novyj-uryad/"/>
    <meta property="og:site_name" content="Рубрика"/>
    <meta property="article:published_time" content="2019-11-16T11:12:34+00:00"/>
    <meta property="og:title" content="У Польщі склав присягу новий уряд"/>
    <meta property="og:description" content="У п’ятницю в президентському палаці у Варшаві відбулася процедура складення присяги новим урядом Польщі. Главою уряду знову став Матеуш Моравецький, який також тимчасово обійматиме посаду міністра спорту, повідомляє Укрінформ. До складу кабінету ввійшли три віцепрем’єри: Пьотр Глінський, він також отримає портфель міністра культури і національної спадщини, Ярослав Говін (міністр науки і вищої освіти) та Яцек Сасін […]"/>
  </head>
  <body>
    <article>
      <h1>У Польщі склав присягу новий уряд</h1>
      <address><time datetime="2019-11-16T11:12:34+00:00">16 Nov 2019, 11:12</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-25-860x580-c-1.jpg"/>
      </figure>
      <p>Фото Reuters<br/><b><b>У п’ятницю в президентському палаці у Варшаві відбулася процедура складення присяги новим урядом Польщі.</b></b></p>
      <p>Главою уряду знову став Матеуш Моравецький, який також тимчасово обійматиме посаду міністра спорту, повідомляє <a href="https://www.ukrinform.ua/rubric-world/2819414-novij-urad-polsi-sklav-prisagu-premer-odnocasno-bude-ministrom-sportu.html">Укрінформ</a>.</p>
      <p>До складу кабінету ввійшли три віцепрем’єри: Пьотр Глінський, він також отримає портфель міністра культури і національної спадщини, Ярослав Говін (міністр науки і вищої освіти) та Яцек Сасін (міністр державних активів).</p>
      <p>У новому уряді зберегли свої посади ключові міністри, зокрема, глава МЗС Яцек Чапутович, міністр національної оборони Маріуш Блащак, очільник МВС Маріуш Камінський.</p>
      <p>Нововведенням стало створення міністерства державних активів та міністерства фондів і регіональної політики. Натомість підлягає ліквідації міністерство енергетики.</p>
      <p>Як очікується, інавгураційну промову Моравецький виголосить у Сеймі 19 листопада, тоді ж таки має відбутися голосування за вотум довіри до його уряду.</p>
    </article>
  </body>
</html>