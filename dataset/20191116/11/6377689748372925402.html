<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/u-21/1573903130-denys-popov-harantuiu-shcho-zbirna-u-21-bytymetsia-do-kintsia.html"/>
    <meta property="og:site_name" content="Footboom.com"/>
    <meta property="article:published_time" content="2019-11-16T11:18:00+00:00"/>
    <meta property="og:title" content="Денис Попов: &quot;Гарантую, що збірна U-21 битиметься до кінця&quot;"/>
    <meta property="og:description" content="У своєму четвертому поєдинку кваліфікаційного раунду ЧЄ-2021 (U-21) молодіжна збірна України на &quot;Арені Львів&quot; поступилася футболістам Данії (2:3) й погіршила своє турнірне становище."/>
  </head>
  <body>
    <article>
      <h1>Денис Попов: "Гарантую, що збірна U-21 битиметься до кінця"</h1>
      <address>
        <time datetime="2019-11-16T11:18:00+00:00">16 Nov 2019, 11:18</time>
      </address>
      <p>У своєму четвертому поєдинку кваліфікаційного раунду ЧЄ-2021 (U-21) молодіжна збірна України на "Арені Львів" поступилася футболістам Данії (2:3) й погіршила своє турнірне становище.</p>
      <p>— Я не вважаю, що данці переважали нас за антропометричними даними, і це далося взнаки на старті матчу, — сказав захисник господарів <b>Денис Попов</b>, коментуючи перебіг подій для офіційного сайту УАФ. — Просто треба було зіграти в дебюті надійніше й виваженіше. А те, що ми можемо не тільки грати з лідером нашої групи на рівних, але й забивати, ми довели у другому таймі.</p>
      <p>
        <b>— Тоді, можливо, збірну України вибив із колії швидкий гол данців?</b>
      </p>
      <p>— Маєте рацію. Ми оговталися тільки після перерви і, як не дивно, повірили в те, що ще не все втрачено, коли рахунок став 0:3. Мабуть, і гості подумки вже вважали, що перемога в них у кишені, і дещо розслабилися. Прикро, що ми їх за це не покарали.</p>
      <p>
        <b>— І все ж — чого бракувало збірній України у провальному першому таймі?</b>
      </p>
      <p>— Концентрації. Це й призвело до пропущених голів. До того ж данці, на жаль, помилок не пробачали. Утім, нічого страшного не сталося, у нас ще є можливість надолужити згаяне. А те, що ми будемо битися до кінця, — гарантую.</p>
      <related>
        <h4>Читайте также:</h4>
        <a href="https://www.footboom.com/video/overview/1573849061-otbor-k-yevro-2021-u-21-ukraina-daniya-2-3-video.html"/>
      </related>
    </article>
  </body>
</html>