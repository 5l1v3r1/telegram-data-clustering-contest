<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324020"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-16T11:16:00+00:00"/>
    <meta property="og:title" content="נקבע מותו של פעוט ששהה במקפיא במשך שעתיים; המשטרה פתחה בחקירה"/>
    <meta property="og:description" content="התינוק פונה לבית החולים כשהוא במצב אנוש ומחוסר הכרה מת בבית החולים לאחר מאמצים של הצוות הרפואי להציל את חייו. בני משפחתו..."/>
  </head>
  <body>
    <article>
      <h1>נקבע מותו של פעוט ששהה במקפיא במשך שעתיים; המשטרה פתחה בחקירה</h1>
      <address><time datetime="2019-11-16T11:16:00+00:00">16 Nov 2019, 11:16</time> by <a rel="author">יניר יגנה</a></address>
      <figure>
        <img src="https://img.wcdn.co.il/f_auto,w_700,t_18/2/9/4/6/2946159-46.jpeg"/>
        <figcaption>הפעוט סבל מהיפותרמיה ופונה לבית החולים, שם נקבע מותו (צילום: דוברות מד"א)</figcaption>
      </figure>
      <p>הצוות הרפואי בבית החולים סורוקה שבבאר-שבע קבע הלילה (שבת) את מותו של תינוק כבן שנתיים שפונה אתמול במצב אנוש. התינוק הועבר אתמול לבית החולים לאחר ששהה במקפיא במשך שעתיים. המשטרה פתחה בחקירת נסיבות המוות.</p>
      <p>אמש הובהל התינוק מרהט לבית החולים, כשהוא במצב אנוש ומחוסר הכרה. צוות מד"א שהגיע לעיר העניק לו טיפול רפואי ופינה אותו לבית החולים, תוך פעולות החייאה. לפי חלק מבני משפחתו, הפעוט נכנס למקרר במשך יותר משעתיים ובעקבות זאת סבל מהיפותרמיה.</p>
      <p>פראמדיק מד"א אנדרי וסקו סיפר כי "כשהגענו למרפאה ראינו את הילד מחוסר הכרה כשמספר רופאים מעניקים לו טיפול רפואי". הוא הוסיף כי "החלנו מיד בביצוע פעולות החייאה מתקדמות שכללו מתן תרופות, הנשמות ועיסויים ופינינו אותו תוך המשך ביצוע פעולות החייאה לבית החולים כשמצבו קריטי".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3323943">בישראל מכחישים: לא התחייבנו בפני הג'יהאד להפסיק את הסיכולים הממוקדים </a>
        <a href="https://news.walla.co.il/item/3324011"> הפגנות באיראן בעקבות העליה במחירי הדלק </a>
        <a href="https://news.walla.co.il/item/3323999"> שבת סוערת: גשם מקומי במרכז ובדרום וסופות רעמים וברקים </a>
        <a href="https://tld.walla.co.il/item/3249034?lm_supplier=16893&amp;lm_bc=18500"> פתרון לכאבים בברכיים והגב - או שכספכם יוחזר תוכן מקודם</a>
      </p>
    </article>
  </body>
</html>