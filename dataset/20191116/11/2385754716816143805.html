<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597644/o-giorgos-savvidis-quoteftiaksequot-fanela-gia-ton-roy-jones-jr"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T11:12:00+00:00"/>
    <meta property="og:title" content="Ο Γιώργος Σαββίδης &quot;έφτιαξε&quot; φανέλα για τον Roy Jones Jr."/>
    <meta property="og:description" content="Ο Γιώργος Σαββίδης ετοίμασε φανέλα του ΠΑΟΚ για τον Roy Jones Jr. ο οποίος στις 13 Δεκεμβρίου θα βρίσκεται στην Θεσσαλονίκη.   ΗHellenic Boxing..."/>
  </head>
  <body>
    <article>
      <h1>Ο Γιώργος Σαββίδης "έφτιαξε" φανέλα για τον Roy Jones Jr.</h1>
      <address><time datetime="2019-11-16T11:12:00+00:00">16 Nov 2019, 11:12</time> by <a rel="author">Sigmalivesports</a></address>
      <p>Ο Γιώργος Σαββίδης ετοίμασε φανέλα του ΠΑΟΚ για τον Roy Jones Jr. ο οποίος στις 13 Δεκεμβρίου θα βρίσκεται στην Θεσσαλονίκη.<br/> <br/>ΗHellenic Boxing Promotions ετοιμάζει μεγάλο σόου επαγγελματικής πυγμαχίας στις 13 Δεκεμβρίου στην Θεσσαλονίκη.<br/> <br/>Καλεσμένος των διοργανωτών θα είναι ο σπουδαίος μποξέρ, θρύλος του αθλήματος και παγκόσμιος πρωταθλητής, Roy Jones Jr.<br/> <br/>Το γεγονός της παρουσίας του Jones Jr. στην Θεσσαλονίκη έχει εντυπωσιάσει τον γιο του ιδιοκτήτη του ΠΑΟΚ και μέλος του ΔΣ των ασπρόμαυρων, Γιώργο Σαββίδη.<br/> <br/>Ο Σαββίδης, λοιπόν, έκανε post στο Instagram μία φωτογραφία, περασμένη από photoshop, από την μπουτίκ των νταμπλούχων Ελλάδας. Εκεί, φαίνεται να κρέμεται μία φανέλα της ομάδας με το νούμερο τέσσερα στην πλάτη και τ' όνομα του Roy Jones Jr. Αξίζει να σημειωθεί πως στο παρελθόν ο Γιώργος Σαββίδης είχε κάνει κάτι παρόμοιο και για τον Khabib Nurmagomedov και συγκεκριμένα όταν ο πρωταθλητής του UFC είχε νικήσει τον Conor McGregor.<br/> <br/>Είναι γνωστό, άλλωστε, ότι ο Σαββίδης είναι φαν των μαχητικών αθλημάτων και δεν χάνει την ευκαιρία να προπονεί την πυγμαχία του.<br/> <br/>sport24.gr</p>
    </article>
  </body>
</html>