<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956469"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T11:23:55+00:00"/>
    <meta property="og:title" content="ఉచిత బియ్యం పంపిణీ వివాదం.. గవర్నర్‌పై సీఎం ఆగ్రహం"/>
    <meta property="og:description" content="ADVT"/>
  </head>
  <body>
    <article>
      <h1>ఉచిత బియ్యం పంపిణీ వివాదం.. గవర్నర్‌పై సీఎం ఆగ్రహం</h1>
      <address>
        <time datetime="2019-11-16T11:23:55+00:00">16 Nov 2019, 11:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై: </b>పుదుచ్చేరి లెఫ్టినెంట్‌ గవర్నర్‌ కిరణ్‌బేది అడ్డుకున్నా ఉచిత బియ్యం పంపిణీ పథకాన్ని అమలుపరుస్తామని ఆ రాష్ట్ర ముఖ్యమంత్రి నారాయణస్వామి స్పష్టం చేశారు. ఈ మేరకు ఆయన శుక్రవారం పుదుచ్చేరిలో మీడియాతో మాట్లాడుతూ, పుదుచ్చేరిలో కాంగ్రెస్‌ పార్టీ అధికారం చేపట్టిన తరువాత అన్ని రేషన్‌ కార్డులకు ఉచిత బియ్యం పథకాన్ని పూర్తిస్థాయిలో పరిశీలించిన అనంతరమే పరిచయం చేశామన్నా రు. ఆరు నెలలుగా ప్రజలకు ఉచితంగా బియ్యం పంపిణీ చేశామని, దీనికి ప్రజల నుంచి కూడా స్పందన లభిం చిందన్నారు.. కాని లెఫ్టినెంట్‌ గవర్నర్‌ ఈ వ్యవహారంలో జోక్యం చేసుకుని ఉచితంగా బియ్యాన్ని అందించరాదని అడ్డుకున్నారన్నారు. బియ్యానికి బదులుగా నగదివ్వాలం టున్నారని చెప్పారు.</p>
      <p> ప్రజాభిప్రాయం మేరకే అసెంబ్లీలో ఉచిత బియ్యం పథక తీర్మానాన్ని ప్రవేశపెట్టామని, దీనికి కిరణ్‌బేది వ్యతిరేకం తెలపడంపై ఆయన మండిపడ్డారు. కిరణ్‌బేది తాత, ముత్తాతలు కూడా ఈ పథకాన్ని అడ్డుకోలేరని, రాష్ట్ర ప్రజలకు ఉచిత బియ్యం పథ కాన్ని విజయవంతంగా అమలుపరుస్తామన్నారు. కాంగ్రెస్‌ పార్టీకి భంగం కలిగించాలన్న ఉద్దేశంతోనే గవర్నర్‌ వ్యవహరిస్తున్నారని, ఇందుకు కేంద్ర ప్రభుత్వం కూడా సహకరిస్తోందని దుయ్యబట్టారు. ఉద్యోగ అవకాశాలు కల్పించకపోవడంతో పాటు, పేద ప్రజలకు పఽథకాలను అమలు పరచడానికి కేంద్ర ప్రభుత్వం నిధులు కేటాయించడం లేదని, పుదుచ్చేరి ప్రజలపై ప్రధాని దృష్టి సారించలేదనడానికి ఇదే నిదర్శనమన్నారు. మోదీ ఉసిగొల్పడం వల్లే కిరణ్‌బేది పుదుచ్చేరి ప్రభుత్వ అధికారులకు ఇబ్బంది కలిగిస్తున్నారన్నారు. ఆమె చర్యలకు త్వరలో ముగింపు పలికే రోజులు వస్తాయని సీఎం వ్యాఖ్యానించారు.</p>
    </article>
  </body>
</html>