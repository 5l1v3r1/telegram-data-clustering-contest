<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/uryad_pryznachyv_olenu_shulyak_svoieyu_predstavnytseyu_v_parlamenti_330891.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T11:54:00+00:00"/>
    <meta property="og:title" content="Уряд призначив Олену Шуляк своєю представницею в Парламенті"/>
    <meta property="og:description" content="15 листопада, Кабінет Міністрів України призначив представницею Уряду в Верховній Раді України народного депутата України Олену Шуляк."/>
  </head>
  <body>
    <article>
      <h1>Уряд призначив Олену Шуляк своєю представницею в Парламенті</h1>
      <h2>15 листопада, Кабінет Міністрів України призначив представницею Уряду в Верховній Раді України народного депутата України Олену Шуляк.</h2>
      <address>
        <time datetime="2019-11-16T11:54:00+00:00">16 Nov 2019, 11:54</time>
      </address>
      <figure>
        <img src="https://galinfo.com.ua/media/gallery/intxt/5/d/5dceff108d551840237314_820x360.jpg"/>
      </figure>
      <p>Про це йдеться у <a href="https://www.kmu.gov.ua/news/uryad-priznachiv-olenu-shulyak-svoyeyu-predstavniceyu-v-parlamenti">повідомпленні </a>Урядового порталу.</p>
      <p>«Співпраця Парламенту та Уряду є критично важливою умовою для ефективних та якісних змін у країні. Наша задача – пояснювати важливість та позитивні наслідки пропонованих нами змін, аби народні депутати, маючи усю необхідну інформацію, могли донести її до своїх виборців та підтримати ініціативи Кабінету Міністрів під час голосування на пленарних засіданнях. Пані Олена за час роботи у ВР вже продемонструвала чудові результати у цьому напрямку. Переконаний, що наша співпраця буде вельми ефективною та матиме конкретні результати», – запевнив Олексій Гончарук.  </p>
      <p>Олена Шуляк є  заступником голови Комітету ВРУ з питань організації державної влади, місцевого самоврядування, регіонального розвитку та містобудування. До цього обіймала посади члена Правління, керівника сектору «Будівництво» BRDO, генерального директора ТОВ «Мідланд Девелопмент Україна» та низку інших посад у бізнес-сегменті.</p>
      <p>Крім цього, Олена Шуляк на громадських засадах обіймала посаду віце-президента Спілки українських підприємців СУП та віце-президента Young Presidents' Organization.</p>
    </article>
  </body>
</html>