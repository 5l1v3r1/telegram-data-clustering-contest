<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/16/17-noemvri-kikloforiakes-rithmiseis-sti-thessaloniki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-16T11:30:37+00:00"/>
    <meta property="og:title" content="17 Νοέμβρη: Κυκλοφοριακές ρυθμίσεις στη Θεσσαλονίκη – Δείτε αναλυτικά"/>
    <meta property="og:description" content="Η 17 Νοέμβρη είναι η επέτειος του Πολυτεχνείου. Η Τροχαία θα προχωρήσει σε κυκλοφοριακές ρυθμίσεις για την πορεία που θα πραγματοποιηθεί στο κέντρο της Αθήνας, αλλά και την αποφυγή διαφόρων επεισοδίων. Σε μία τέτοια κίνηση θα προβεί και η Τροχαία Θεσσαλονίκης. Μάλιστα, εξέδωσε ανακοίνωση που αναλύει τις κυκλοφοριακές ρυθμίσεις που θα ισχύσουν αύριο, Κυριακή, στην συμπρωτεύουσα."/>
  </head>
  <body>
    <article>
      <h1>17 Νοέμβρη: Κυκλοφοριακές ρυθμίσεις στη Θεσσαλονίκη – Δείτε αναλυτικά</h1>
      <h2>Κυκλοφοριακές ρυθμίσεις θα ισχύσουν και στη Θεσσαλονίκη για τη 17 Νοέμβρη.</h2>
      <address><time datetime="2019-11-16T11:30:37+00:00">16 Nov 2019, 11:30</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/17-%CE%BD%CE%BF%CE%AD%CE%BC%CE%B2%CF%81%CE%B7/"><b>17 Νοέμβρη</b></a> είναι η επέτειος του Πολυτεχνείου. Η Τροχαία θα προχωρήσει σε κυκλοφοριακές ρυθμίσεις για την πορεία που θα πραγματοποιηθεί στο κέντρο της Αθήνας, αλλά και την αποφυγή διαφόρων επεισοδίων. Σε μία τέτοια κίνηση θα προβεί και η Τροχαία Θεσσαλονίκης. Μάλιστα, εξέδωσε ανακοίνωση που αναλύει τις κυκλοφοριακές ρυθμίσεις που θα ισχύσουν αύριο, Κυριακή, στην συμπρωτεύουσα.</p>
      <p>Αναλυτικά η ανακοίνωση της Διεύθυνσης Τροχαίας Θεσσαλονίκης για το Πολυτεχνείο γράφει τα εξής:</p>
      <p>«Από τη Διεύθυνση Τροχαίας Θεσσαλονίκης ανακοινώνεται ότι, την Κυριακή (17-11-2019) στο κέντρο της πόλης, με πρωτοβουλία διαφόρων φορέων της πόλης μας, θα πραγματοποιηθούν εκδηλώσεις, συγκεντρώσεις και πορείες στο πλαίσιο εορτασμού της 46ης Επετείου Εξέγερσης του Πολυτεχνείου.</p>
      <p>Από 14:30 ώρα σταδιακά και ανάλογα με την εξέλιξη των εκδηλώσεων, το κέντρο της πόλης θα αποκλειστεί και δεν θα επιτρέπεται η κίνηση των οχημάτων, ενώ θα υπάρξουν αλλαγές και στα δρομολόγια των αστικών λεωφορείων.</p>
      <p>Ειδικότερα:</p>
      <p>Από 14:30  ώρα σταδιακά θα υπάρξουν παρεμβάσεις (διακοπές- εκτροπές) της κυκλοφορίας στους δρόμους:</p>
      <p>Εγνατία, Εθν.Αμύνης, Τσιμισκή, Αγ.Δημητρίου, Πλατεία Δημοκρατίας, Πλατεία Χ.Α.Ν.Θ., Καρ.Ντηλ, Βασ.Ηρακλείου, Γ΄Σεπτεμβρίου, Αγγελάκη, Αρμενοπούλου, Γρ.Λαμπράκη, Κ.Καραμανλή και όπου αλλού απαιτηθεί, ανάλογα με τις επικρατούσες κάθε φορά κυκλοφοριακές συνθήκες.</p>
      <p>Επίσης δεν θα επιτρέπεται η στάση και η στάθμευση των αυτοκινήτων σε κεντρικούς δρόμους της πόλης, ως εξής:</p>
      <p>1. Από την 06:00 ώρα του Σαββάτου (16-11-2019) και μέχρι την 06:00 ώρα της Δευτέρας (18-11-2019) στις παρακάτω οδούς:</p>
      <ul>
        <li>Εθνικής Αμύνης, στο τμήμα της από την οδό Αγίου Δημητρίου μέχρι την πλατεία Σιντριβανίου.</li>
        <li>Εγνατία, στο τμήμα της από την οδό Γ΄Σεπτεμβρίου μέχρι οδό Εθνικής Αμύνης.</li>
        <li>Αγγελάκη, καθ’ όλο το μήκος της.</li>
        <li>Αρμενοπούλου, στο τμήμα της από την Δημ. Γούναρη μέχρι την οδό Εθν. Αμύνης.</li>
        <li>Γρ.Λαμπράκη, στο τμήμα της από την οδό Εγνατία μέχρι την οδό Γ’ Σεπτεμβρίου.</li>
      </ul>
      <p>2. Την Κυριακή (17-11-2019), από ώρα 06:00 και μέχρι τη λήξη των σχετικών εκδηλώσεων, στις παρακάτω οδούς:</p>
      <ul>
        <li>Εγνατία, στο τμήμα της από οδό Δωδεκανήσου μέχρι την οδό Εθν. Αμύνης.</li>
        <li>Αγ.Δημητρίου, στο τμήμα της από την οδό Λάζου Εξάρχου μέχρι την οδό Γ΄ Σεπτεμβρίου και στο τμήμα της από την οδό Προξένων μέχρι την Στεφ. Δραγούμη.</li>
        <li>Εθν.Αμύνης, στο τμήμα της από την πλατεία Σιντριβανίου μέχρι την πλατεία Λευκού Πύργου.</li>
        <li>Γ΄ Σεπτεμβρίου, στο τμήμα της από την οδό Αγ.Δημητρίου μέχρι την οδό Γ. Λαμπράκη.</li>
        <li>Καρ. Ντήλ, στο τμήμα της από την οδό Τσιμισκή μέχρι την οδό Βασ.Ηρακλείου.</li>
        <li>Βασ. Ηρακλείου, στο τμήμα της από την Πλατεία Αριστοτέλους μέχρι την οδό Καρ.Ντήλ.</li>
        <li>Κ. Καραμανλή, στο τμήμα της από την οδό Γ΄ Σεπτεμβρίου μέχρι Καυτανζόγλου.</li>
        <li>Ελ. Βενιζέλου, στο τμήμα της από την οδό Τσιμισκή μέχρι την οδό Ερμού.</li>
        <li>Ολυμπιάδος, στο τμήμα της από την οδό Ελένης Ζωγράφου μέχρι την οδό Κασσάνδρου.</li>
      </ul>
      <p>Σε καίρια σημεία θα υπάρχουν τροχονόμοι που θα ρυθμίζουν την κυκλοφορία και θα διευκολύνουν τους οδηγούς. Ζητούμε την κατανόηση και τη συνεργασία των πολιτών.</p>
      <h3>Δες ακόμα: <a href="https://www.neolaia.gr/2019/11/15/anoihto-to-politehnio-gia-tin-epeteio-kikloforiakes-ruthmiseis/">Ανοιχτό το Πολυτεχνείο για την επέτειο της 17ης Νοέμβρη – Κυκλοφοριακές ρυθμίσεις από σήμερα</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/17/17-noemvri-stin-poreia-gia-to-polytexneio-o-tsipras/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/17-noemvri-ti-kairo-tha-kanei-simera/"/>
        <a href="https://neolaia.gr/2019/11/17/17-noembri-oi-kykloforiakes-rythmiseis-se-athina-kai-thesniki/"/>
        <a href="https://neolaia.gr/2019/11/17/17-noemvri-kleistoi-stathmoi-metro-deite/"/>
        <a href="https://neolaia.gr/2019/11/17/17-noemvri-1973-to-hroniko-tis-eksegersis-tou-politexniou/"/>
      </related>
    </article>
  </body>
</html>