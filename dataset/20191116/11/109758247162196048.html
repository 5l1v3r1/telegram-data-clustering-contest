<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281558-haller-bioware-pa-att-totalrenovera-anthem"/>
    <meta property="og:site_name" content="FZ.se"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="Håller Bioware på att totalrenovera Anthem?"/>
    <meta property="og:description" content="Påstådda källor från utvecklaren säger att spelet ska göras om fundamentalt."/>
  </head>
  <body>
    <article>
      <h1>Håller Bioware på att totalrenovera Anthem?</h1>
      <h2>Påstådda källor från utvecklaren säger att spelet ska göras om fundamentalt.</h2>
      <address><time datetime="2019-11-16T11:00:00+00:00">16 Nov 2019, 11:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Turerna kring <i><a href="https://www.fz.se/artikel/279156">Anthem</a></i> har varit många och konsumenterna har inte varit nådiga mot Biowares försök att skapa en konkurrent till <i><a href="https://www.fz.se/artikel/274295">Destiny 2</a></i>. Bioware har <a href="https://www.fz.se/artikel/280655-chefsproducenten-for-nasta-dragon-age-lamnar-bioware">förlorat</a> många tunga namn sedan släppet, och vissa har spekulerat att de och Electronic Arts i princip avskrivit <i>Anthem</i> som ett misslyckat projekt. <a href="https://kotaku.com/sources-bioware-plans-a-complete-overhaul-for-anthem-1839892415">Kotaku</a> säger sig dock ha talat med källor som uppger att så inte är fallet, och att man istället kommer försöka sig på att totalrenovera spelet i ett projekt som vissa kallar "Anthem 2.0" eller "Anthem Next".</p>
      <p>Det finns inte många detaljer utöver att man fortfarande inte bestämt sig för huruvida renoveringen ska genomföras med mindre patchar eller släppas på en och samma gång – det kan alltså röra sig om små förändringar över tid eller att man i princip återlanserar spelet som en ny produkt, vilket till exempel var fallet när <i><a href="https://www.fz.se/artikel/58832">Final Fantasy XIV</a></i> byggdes om från grunden efter att det inledande spelet fått enorm kritik. Så här ska en person från Bioware ha sagt:</p>
      <blockquote>Vi har spenderat flera månader med att bara ta isär det och ta reda på vad som fundamentalt behöver ändras (mycket). Vi har byggt om det i ytterligare några månader sedan dess.</blockquote>
      <p>Så spelet är åtminstone inte övergivet, men huruvida man lyckas bygga om det till något som fansen vill ha är en annan fråga. Vad tror ni, går <i>Anthem</i> att rädda och kan Bioware lyckas locka tillbaka konsumenterna?</p>
      <h3>Läs mer om Anthems problem</h3>
      <figure>
        <img src="https://cdn.fz.se/artikel/bild/1414933?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDkzMyIsImZpbHRlcnMiOltdLCJwYXJhbXMiOltdLCJrZXkiOiI0M2E2MmIxMzg5OGQ0MjVhMDVkYTJmMDgxM2RlZjg0YyJ9"/>
        <figcaption>Anthem-reparationen fortsätter: Bioware prioriterar att fixa grundproblemen</figcaption>
      </figure>
      <figure>
        <img src="https://cdn.fz.se/artikel/bild/1416318?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjMxOCIsImZpbHRlcnMiOltdLCJwYXJhbXMiOltdLCJrZXkiOiJkYzVjYzY4NmQ1MzFhZGU5NzU1Njk3ZjQyMTY3MTVmOCJ9"/>
        <figcaption>Bioware: "Mycket jobb kvar med Anthem", men det tycks gå bra för nästa Dragon Age</figcaption>
      </figure>
      <figure>
        <img src="https://cdn.fz.se/artikel/bild/1414933?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDkzMyIsImZpbHRlcnMiOltdLCJwYXJhbXMiOltdLCJrZXkiOiI0M2E2MmIxMzg5OGQ0MjVhMDVkYTJmMDgxM2RlZjg0YyJ9"/>
        <figcaption>EA:s vd inser att Anthem har problem, men de tänker inte ge upp</figcaption>
      </figure>
    </article>
  </body>
</html>