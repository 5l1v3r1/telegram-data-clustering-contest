<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461129/%E0%A6%B8%E0%A7%8D%E0%A6%AC%E0%A7%87%E0%A6%9A%E0%A7%8D%E0%A6%9B%E0%A6%BE%E0%A6%B8%E0%A7%87%E0%A6%AC%E0%A6%95-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8-%E0%A6%AE%E0%A6%9E%E0%A7%8D%E0%A6%9A%E0%A7%87-%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-16T11:38:00+00:00"/>
    <meta property="og:title" content="স্বেচ্ছাসেবক লীগের সম্মেলন মঞ্চে শেখ হাসিনা"/>
    <meta property="og:description" content="অনলাইন রিপোর্টার ॥ আওয়ামী স্বেচ্ছাসেবক লীগের সম্মেলন মঞ্চে প্রধানমন্ত্রী শেখ হাসিনা। আজ শনিবার বেলা ১১টার দিকে রাজধানীর ঐতিহাসিক সোহরাওয়ার্দী উদ্যানে সম্মেলন মঞ্চে পৌঁছান তিনি। প্রধানমন্ত্রী শেখ হাসিনা সোহরাওয়ার্দী উদ্যানে পৌঁছালে স্বেচ্ছাসেবক লীগের নেতাকর্মীরা স্লোগান দিয়ে তাকে স্বাগত জানান। সম্মেলনের প্রধান অতিথি শেখ হাসিনার আগমনে ‘জয় ..."/>
  </head>
  <body>
    <article>
      <h1>স্বেচ্ছাসেবক লীগের সম্মেলন মঞ্চে শেখ হাসিনা</h1>
      <address>
        <time datetime="2019-11-16T11:38:00+00:00">16 Nov 2019, 11:38</time>
      </address>
      <figure>
        <img src="http://www.dailyjanakantha.com/files/201911/1573907772_06.jpg"/>
      </figure>
      <p>অনলাইন রিপোর্টার ॥ আওয়ামী স্বেচ্ছাসেবক লীগের সম্মেলন মঞ্চে প্রধানমন্ত্রী শেখ হাসিনা। আজ শনিবার বেলা ১১টার দিকে রাজধানীর ঐতিহাসিক সোহরাওয়ার্দী উদ্যানে সম্মেলন মঞ্চে পৌঁছান তিনি।</p>
      <p>প্রধানমন্ত্রী শেখ হাসিনা সোহরাওয়ার্দী উদ্যানে পৌঁছালে স্বেচ্ছাসেবক লীগের নেতাকর্মীরা স্লোগান দিয়ে তাকে স্বাগত জানান। সম্মেলনের প্রধান অতিথি শেখ হাসিনার আগমনে ‘জয় বাংলা, জয় বঙ্গবন্ধু’, ‘শেখ হাসিনার আগমন, শুভেচ্ছা স্বাগতম’, ‘শেখ হাসিনার জন্য বাংলাদেশ ধন্য’ ইত্যাদি স্লোগান দেন স্বেচ্ছাসেবক লীগের নেতাকর্মীরা।</p>
      <p>এর আগে শনিবার সকাল থেকে সোহরাওয়ার্দী উদ্যানে সম্মেলনস্থলে আসতে শুরু করেন সংগঠনটির নেতাকর্মীরা। ব্যানার, ফেস্টুন, প্ল্যাকার্ড হাতে স্লোগান দিয়ে মিছিল নিয়ে তাদের আসতে দেখা যায়। উদ্যানের চারপাশের প্রবেশদ্বার দিয়ে তারা সম্মেলনস্থলে প্রবেশ করেন।</p>
      <p>এদিকে প্রধানমন্ত্রী শেখ হাসিনার আগমনকে কেন্দ্র করে পুরো এলাকায় নিরাপত্তা জোরদার করা হয়েছে।</p>
      <p>সোহরাওয়ার্দী উদ্যানে প্রথম অধিবেশনে উদ্বোধনী পর্ব শেষে ইঞ্জিনিয়ার্স ইনস্টিটিউশন মিলনায়তনে দ্বিতীয় অধিবেশনে নেতৃত্ব নির্বাচন করা হবে।</p>
    </article>
  </body>
</html>