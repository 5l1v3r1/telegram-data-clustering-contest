<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158555_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T11:49:00+00:00"/>
    <meta property="og:title" content="БРАВО, ЛЪВЧЕТА: Юношите на България са в елитния кръг на Евро 2020!"/>
    <meta property="og:description" content="След младежите, и националите до 19 години ни зарадваха с класика над Армения"/>
  </head>
  <body>
    <article>
      <h1>БРАВО, ЛЪВЧЕТА: Юношите на България са в елитния кръг на Евро 2020!</h1>
      <address><time datetime="2019-11-16T11:49:00+00:00">16 Nov 2019, 11:49</time> by <a rel="author">Емил Арсов</a></address>
      <p>Юношеският национален отбор на България се класира за eлитния квaлификaциoнeн кръг нa Eврo 2020.<br/><br/>Малките „лъвчета“ си гарантираха едно от първите две места в крайното класиране на първа предварителна група, след като спечелиха и втория си мач, този път с 3:0 срещу Армения. <br/><br/>В сряда момчетата на Ангел Стойков стартираха с успех над Черна гора с 3:1 и им остава да се изправят срещу домакина Турция в последния двубой от потока във вторник (19 нoeмври) oт 14:00 часа. <br/><br/>Днес малките „лъвчета“ последваха примера на батковците си до 21 години, които <a href="http://www.novsport.com/news3158433_1.html"><u>вчера победиха също с 3:0 фаворита Полша в евроквалификация</u></a>.<br/><br/>Две от попаденията бяха дело на резерви, а резултатът още в петата минута от дузпа откри халфът на Септември (София) Владимир Николов, който е и капитан на тима ни.<br/><br/>На почивката Ангел Стойков направи две промени в състава и всяка от тях даде резултат.<br/><br/>Още в 54-ата минута съотборникът на Николов в клубния отбор Александър Тодоров удвои, а в 67-ата нападателят на Черно море Денислав Ангелов оформи класиката.<br/><br/>Така националите на България до 19 г. събраха пълен актив от 6 точки и са лидери в класирането на първа предварителна група преди срещата с Турция.  </p>
    </article>
  </body>
</html>