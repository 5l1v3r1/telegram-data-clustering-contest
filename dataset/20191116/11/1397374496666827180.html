<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/beronu-je-bas-zabavno-da-igra-protiv-partizana-sta-ce-presuditi-opcija-a-b-ili-c-392903.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T11:11:00+00:00"/>
    <meta property="og:title" content="Beronu je baš zabavno da igra protiv Partizana, šta će presuditi - opcija ''A'', B'' ili ''C''?"/>
    <meta property="og:description" content="Nešto više od 24 sata ostalo je do prvog ovosezonskog košarkaškog derbija."/>
  </head>
  <body>
    <article>
      <h1>Beronu je baš zabavno da igra protiv Partizana, šta će presuditi - opcija ''A'', B'' ili ''C''?</h1>
      <h2>Nešto više od 24 sata ostalo je do prvog ovosezonskog košarkaškog derbija.</h2>
      <address><time datetime="2019-11-16T11:11:00+00:00">16 Nov 2019, 11:11</time> by <a rel="author">Darko Mitrović</a></address>
      <p>Zakazan je za nedelju od 20 časova u ''Štark Areni'', gde će Partizan imati ulogu domaćina, ali svemu tome prethode i određeni organizacioni problemi i izazovi o kojima nešto više možete da čitate <anchor name=""/><a href="https://www.sportske.net/vest/kosarka/u-nedelju-ludnica-u-areni-hoce-li-derbi-poceti-na-vreme-392897.htmlhttps://mondo.rs/Sport/Kosarka/a1249781/Bili-Beron-Necu-da-placem-zbog-Asvela-bicu-spreman-za-Partizan.html">OVDE</a>. <br/><br/>Prethodni duel crno i crveno-belih odigran je 17. juna na kraju finalne serije plej-ofa domaćeg šampionata, kada je Zvezda odbranila titulu pobedom u dramatičnoj završnici rezultatom 76:75, a čovek odluke je bio <b>Bili Beron</b>, o čijem se košu (i broju koraka) dugo polemisalo posle tog meča. <br/><br/>A u susret novom dvoboju sa Partizanom, Zvezdin bek poručuje da mu je protiv crno-belih baš zabavno da igra. <br/><i><br/></i><i>''Uzbudljivo je igrati derbije, nastupati u takvom ambijentu. Zabavno je igrati košarku u takvom okruženju'',</i> istakao je Beron, a prenosi ''<anchor name=""/><a href="https://www.sportske.net/vest/kosarka/u-nedelju-ludnica-u-areni-hoce-li-derbi-poceti-na-vreme-392897.htmlhttps://mondo.rs/Sport/Kosarka/a1249781/Bili-Beron-Necu-da-placem-zbog-Asvela-bicu-spreman-za-Partizan.htmlhttps://mondo.rs/Sport/Kosarka/a1249781/Bili-Beron-Necu-da-placem-zbog-Asvela-bicu-spreman-za-Partizan.html">Mondo</a>''. <br/><br/>Uveren je da Zvezda ima recept za novu pobedu nad Partizanom, i to ne samo jedan, nego više njih. <br/><br/><i>''Moraćemo da igramo čvrsto. Oni će pokušati da nam oduzmu opciju 'A', a mi ćemo pokušati da izvedemo opcije 'B', 'C'... Odbrana nam je prilično dobra, ali u napadu moramo bolje",</i> zaključio je Beron.</p>
      <p>Izvor: Sportske.net, mondo.rs</p>
      <related>
        <h4>Povezane vesti</h4>
        <a href="https://www.sportske.net/vest/kosarka/u-nedelju-ludnica-u-areni-hoce-li-derbi-poceti-na-vreme-392897.html"/>
        <a href="https://www.sportske.net/vest/kosarka/sampion-se-pohvalio-zvezda-i-asvel-dva-vrlo-vazna-kluba-za-istoriju-evropske-kosarke-392844.html"/>
        <a href="https://www.sportske.net/vest/kosarka/sad-partizan-uci-zvezdu-propozicijama-jedno-lice-ili-njegovi-srodnici-ne-mogu-voditi-dva-kluba-392828.html"/>
        <a href="https://www.sportske.net/vest/kosarka/gordic-otkrio-glavni-razlog-partizanovog-poraza-u-turskoj-392825.html"/>
      </related>
    </article>
  </body>
</html>