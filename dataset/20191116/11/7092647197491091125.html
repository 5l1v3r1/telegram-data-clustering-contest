<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39721/%D8%A8%D8%B1%D8%B1%D8%B3%DB%8C-%D9%82%D8%AF%D9%85%D8%AA-%D9%88-%D8%B1%D8%A7%D9%86%D8%AF%D9%85%D8%A7%D9%86-%D9%86%DB%8C%D8%B1%D9%88%DA%AF%D8%A7%D9%87%E2%80%8C%D9%87%D8%A7%DB%8C-%D8%AD%D8%B1%D8%A7%D8%B1%D8%AA%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-16T11:31:00+00:00"/>
    <meta property="og:title" content="بررسی قدمت و راندمان نیروگاه‌های حرارتی ایران"/>
    <meta property="og:description" content="در حال حاضر ۱۵ هزار مگاوات نیروگاه گازی قابل تبدیل به سیکل ترکیبی با متوسط راندمان ۳۲ درصد فعالیت می‌کنند که با احداث ۷۵۰۰ مگاوات بخش بخار و تبدیل آن به سیکل ترکیبی، راندمان نهایی این واحد‌ها به حدود ۴۵ درصد و متوسط راندمان تولید برق حرارتی کشور به ۴۲ درصد افزایش خواهد یافت."/>
  </head>
  <body>
    <article>
      <h1>بررسی قدمت و راندمان نیروگاه‌های حرارتی ایران</h1>
      <address><time datetime="2019-11-16T11:31:00+00:00">16 Nov 2019, 11:31</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>در حال حاضر ۱۵ هزار مگاوات نیروگاه گازی قابل تبدیل به سیکل ترکیبی با متوسط راندمان ۳۲ درصد فعالیت می‌کنند که با احداث ۷۵۰۰ مگاوات بخش بخار و تبدیل آن به سیکل ترکیبی، راندمان نهایی این واحد‌ها به حدود ۴۵ درصد و متوسط راندمان تولید برق حرارتی کشور به ۴۲ درصد افزایش خواهد یافت.</i>
      </p>
      <figure>
        <img src="https://barghnews.com/files/fa/news/1398/8/25/83801_404.jpg"/>
      </figure>
      <p>به گزارش <a href="http://www.barghnews.com/">برق نیوز</a>، سال گذشته بیش از ۹۲ درصد تولید برق کشور توسط نیروگاه‌های حرارتی صورت گرفت و حدود ۲۸۷ میلیارد کیلووات ساعت نیروی برق حرارتی تولید شده است. کل ظرفیت نصب شده نیروگاه‌های جهان ۶۶۲۸ گیگاوات است و نیروگاه‌های حرارتی در این زمینه با ظرفیتی به میزان ۴۰۰۰ گیگاوات ساعت سهمی معادل ۶۱ درصد ظرفیت نصب شده نیروگاه‌های دنیا را به خود اختصاص داده‌اند.<br/>در ایران نیز نیروگاه‌های حرارتی با بیش از ۶۶ هزار مگاوات حدود ۸۰ درصد ظرفیت نصب شده نیروگاه‌های کشور را به خود اختصاص می‌دهند که از میزان حدود ۲۳ درصد مربوط به نیروگاه‌های بخار، حدود ۳۷.۸ درصد نیروگاه‌های گازی و حدود ۳۸.۴ درصد نیروگاه‌های سیکل ترکیبی هستند. راندمان نیروگاه‌های بخار ۳۷ درصد، راندمان نیروگاه‌های گازی بین ۳۰ تا ۳۳ درصد و راندمان نیروگاه‌های سیکل ترکیبی ۴۴ تا ۴۵ درصد است.<br/><br/><b>بررسی راندمان نیروگاه‌های حرارتی کشور</b><br/><br/>اما در حال حاضر ۱۵ هزار مگاوات نیروگاه گازی قابل تبدیل به سیکل ترکیبی با متوسط راندمان ۳۲ درصد فعالیت می‌کنند. با احداث ۷۵۰۰ مگاوات بخش بخار و تبدیل آن به سیکل ترکیبی، راندمان نهایی این واحد‌ها به حدود ۴۵ درصد و متوسط راندمان تولید برق حرارتی کشور به ۴۲ درصد افزایش خواهد یافت.<br/><br/>همچنین با توجه به عدم نیاز واحد‌های بخار سیکل ترکیبی به مصرف سوخت اضافی، احداث این واحد‌ها سالانه ۱۲ میلیارد مترمکعب صرفه‌جویی در مصرف گاز به همراه خواهد داشت.  </p>
      <figure>
        <img src="https://barghnews.com/files/fa/news/1398/8/25/thumb/thm_586_83802_550.png"/>
      </figure>
      <p>  <b>بررسی قدمت نیروگاه‌های حرارتی کشور</b><br/><br/>طبق اعلام وزارت نیرو، به طور متوسط عمر مفید نیروگاه‌های حرارتی ۳۰ سال بوده و هزینه احداث هر کیلووات نیروگاه سیکل ترکیبی حدود ۶۰۰ یورو است. هم اکنون ۴۲ هزار و ۷۲۹ مگاوات نیروگاه حرارتی با عمر کم‌تر از ۲۰ سال، ۲۰ هزار و ۹۶ مگاوات با عمر بین ۲۰ تا ۴۰ سال و ۳۴۶۶ مگاوات نیروگاه با عمر بالای ۴۰ سال در کشور وجود دارد.  </p>
      <figure>
        <img src="https://barghnews.com/files/fa/news/1398/8/25/thumb/thm_419_83803_162.jpg"/>
      </figure>
      <p>  منبع: <a href="http://www.powernews.ir/">ایسنا</a></p>
    </article>
  </body>
</html>