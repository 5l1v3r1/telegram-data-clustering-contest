<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134676-jasikevicius-nukele-kepure-pries-kemzura-varzovu-treneris-paruose-geresni-plana-negu-as.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T01:01:00+00:00"/>
    <meta property="og:title" content="Jasikevičius nukėlė kepurę prieš Kemzūrą: „Varžovų treneris paruošė geresnį planą negu aš“"/>
    <meta property="og:description" content="Kauno „Žalgiris“ taškus mėto ten, kur neturėtų mėtyti, įsitikinęs Šarūnas Jasikevičius. Po pralaimėjimo Pirėjuje, kur vietos „Olympiakos“ komandai buvo nusileista 75:83, kauniečių treneris pasigedo didesnio agresyvumo lyderių indėlio, bet tuo pačiu pabrėžė sudėtingą Mariaus Grigonio situaciją. „Šitoje salėje reikia agresyvumo, reikia luptis, – po dvikovos sakė Jasikevičius. – Mes per pirmą pusę metėme tris baudas, gavome 15 ..."/>
  </head>
  <body>
    <article>
      <h1>Jasikevičius nukėlė kepurę prieš Kemzūrą: „Varžovų treneris paruošė geresnį planą negu aš“</h1>
      <address><time datetime="2019-11-16T01:01:00+00:00">16 Nov 2019, 01:01</time> by <a rel="author">https://www.facebook.com/jmiklovas</a></address>
      <slideshow>
        <figure>
          <img src="https://www.basketnews.lt/paveikslelis-207007-any630x500.jpg"/>
          <figcaption>Nuotr.: BasketNews.lt/V.Mikaitis</figcaption>
        </figure>
        <figure>
          <img src="https://www.basketnews.lt/paveikslelis-206996-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207006-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206990-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207041-any630x500.jpg"/>
        </figure>
      </slideshow>
      <p>Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis</p>
      <p>Kauno „Žalgiris“ taškus mėto ten, kur neturėtų mėtyti, įsitikinęs Šarūnas Jasikevičius. Po pralaimėjimo Pirėjuje, kur vietos „Olympiakos“ komandai buvo nusileista 75:83, kauniečių treneris pasigedo didesnio agresyvumo lyderių indėlio, bet tuo pačiu pabrėžė sudėtingą Mariaus Grigonio situaciją.</p>
      <p>„Šitoje salėje reikia agresyvumo, reikia luptis, – po dvikovos sakė Jasikevičius. – Mes per pirmą pusę metėme tris baudas, gavome 15 taškų iki <i>bonuso</i> situacijose. Nebuvome pasiruošę mirti, luptis aikštelėje.</p>
      <p>Toks įdomus pavyzdys – žmogus, kuris labai gretai padarė dvi pražangas ir turėjo būti išimtas iš rungtynių (Jockas Landale’as) buvo mūsų geriausias žaidėjas šiandien. Ir statistiškai, ir su energija. Visą laiką taip būna. Kažkiek tą akcentavome, kažkiek akcentavome varžovų gynybą, ką jie paruošė prieš mus, bet nesugebėjau per pertrauką išaiškinti ir padaryti pokyčių.</p>
      <p>Kas labai jaudina, ką pasakiau žaidėjams, kad mes pralaimime taip vadinamą mūsų lygą. Manau, „Fenerbahče“ atsigaus, Madridas jau atsigauna, tos pergalės prieš juos – geros, ekstra, bet čia (Pirėjuje) yra mūsų lyga, jeigu norime kabintis į atkrintamąsias. Namie pralaimėjome „Zenit“, čia pralaimėjome rungtynes prieš komandą, kuri neišgyvena pačius geriausius laikus. Gal tas žaidėjams kažkiek pakišo koją, bet aš ir šneku apie tą lyderystę jau daug kartų. Man skaudu, kad taip daliname taškus. Šiai dienai dar galime juos atžaisti, bet negerai.</p>
      <figure>
        <iframe src="https://www.youtube.com/embed/6E6shczhkFs" width="630" height="354" data-service="Youtube" scrolling="no"/>
      </figure>
      <p><b>– Žaidėjai akcentavo, kad juos išmušė iš vėžių tas susikeitimas gynyboje. Kiek tai buvo pagrindinė reikšmė ir kodėl to nepavyko įveikti taip, pavykdavo anksčiau?</b><br/>– Negaliu atsakyti, kodėl nepavyko įveikti. Mes paprasčiausiai nesuprasdavome, kad jie keičiasi. Jeigu ketvirtos pozicijos žmogus nesupranta, kad pirmoje atakos stadijoje su juo liko pirmos pozicijos žmogus… (gūžteli pečiais). Sunku. Visgi esame jauna komanda, galbūt reikia tuos dalykus praeiti, bet vėlgi sugrįžtame prie lyderystės, agresyvumo iš lyderių. Noriu nulenkti galvą prieš Marių, jis nesitreniruoja, prieš rungtynes truputį pasidursto koją ir bando padėti. Tai ilgai negali tęstis ir tai yra labai blogai. Žaidėjo ateičiai ir šiam sezonui tai – labai blogas variantas.</p>
      <p><b>– Jockas šiandien puolime, atrodo, darė, ką norėjo. Kiek tos jo pražangos buvo skaudžios visai komandai?</b><br/>– Skaudžios. Kai kuriose situacijose jis prisirinko pražangas ne pagal komandines taisykles. Visą laiką kalbame, kad tai yra sezono pradžia, veteranai turi tempti. Aš tikiuosi, jie neprarado savo alkio.</p>
      <p><b>– Ar dėl to, kad šį vakarą lietuviai buvo išjungti iš žaidimo, galima ieškoti paralelių su tuo, kad varžovų treneris yra lietuvis, kuris puikiai pažįsta žaidėjus?</b><br/>– Nemanau. Bet varžovų treneris paruošė geresnį planą negu mes paruošėme. Negu aš paruošiau. Tai tikrai faktas.</p>
      <p><b>– Kas labiausiai nesiklijavo gynyboje?</b><br/>– Nežinau, labai praleista į stipriąją pusę. Bet apie ką mes kalbame – šioje salėje laimėti, kai pirmoje pusėje 15 taškų mums įmeta iki <i>bonuso</i>? Didžiulis skaičius. Kai kurie mūsų lyderiai – nulis metimų pirmoje pusėje. Mes turime jausti, kas aš esu komandoje. Išeik, pramesk kaip Walkupas. Galvoju, šiandien Walkupas pasijautė kaip vienas iš tų, kurie lyderiauja. Jie pasirinko vieną taktiką ir Thomasas išėjo su dviem taikliais metimais iš 12. Nėra gerai, bet visi metimai buvo logiški, iš sistemos. Porą momentų galėjo kažką agresyviau padaryti, bet niekada nebus idealiai.</p>
      <p><b>– Zachas LeDay šiandien perdegė?</b><br/>– Aš tą ir pasakiau rūbinėje. Vis tiek bandai kažką filosofuoti, nereikalingai filosofuoti. Jam nėra lengvas sugrįžimas į šitą areną, pirmą sykį tokia situacija. Nėra lengva, galima tų pasiteisinimą susigalvoti. Bet kažkiek tai suprantama, nėra lengva žmogui. Čia visi rašo, kaip jis dabar gerai žaidžia. Reikia tai praeiti, kad tuos dalykus atsiblokuotumei.</p>
      <p><b>– Šį vakarą varžovai pirmus du kėlinius ypatingai baudė iš baudos aikštelės. Kažkas panašaus buvo ir dvikovoje su „Barcelona“. Ar dėl to yra kažkokia problema gynyboje?</b><br/>– Mes turime suprasti, kad yra ir varžovas, ne vien mes penki bėgiojame baudos aikštelėje. „Barcelona“ atvažiuoja su Daviesu, Tomičiumi, Oriola ir trečioje pozicijoje – Šmitas. Šitie ateina su Printeziu Reedu, Milutinovu, Rubitu. Kai kurių dalykų mes negalime kontroliuoti, žaidžia ir kita komanda. Bet vėlgi – lyderystė. Išsibauduojame visi. To pirmoje pusėje ir laikėmės.</p>
      <p><b>– Lukas Lekavičius lyg ir pradėjo daugiau žaisti antru numeriu. Čia toks ilgalaikis planas ateičiai?</b><br/>– Nemanau. Lukas tinka žaisti prieš „Olympiakos“, ką jis parodė ir žaisdamas „Panathinakos“ komandoje, daug kartų sužaidė prieš „Olympiakos“ gerai. Nežiūrėkite tiesioginio oponento, tai – trenerio darbas įvesti jį į situacijas, kaip jis gali atakuoti Milutinovą ar Reedą. Viskas yra dėl treniruočių: Lukas šią savaitę turėjo turbūt tris geriausias treniruotes šiais metais. Tikrai jautėsi, kad jis bus labai gerai pasiruošęs.</p>
      <h3>Fotogalerija</h3>
      <p>Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis Nuotr.: BasketNews.lt/V.Mikaitis</p>
      <figure>
        <img src="https://www.basketnews.lt/paveikslelis-206985-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206990-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206994-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207013-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207012-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206995-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207011-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207010-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206984-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207014-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206999-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207009-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206997-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206992-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207002-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207001-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206989-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206996-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206986-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207003-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206983-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206987-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206988-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207006-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207008-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207007-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206998-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207000-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206991-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207005-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207004-crop600x350.jpg"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-177884-crop100x150.jpg"/>
      </figure>
      <p><a href="https://www.basketnews.lt/zaidejai/12245-nikola-milutinov.html">Nikola Milutinov</a> Taškai: 14 Naudingumas: 27 Baudų metimai: 67% 6/9 Atkovoti kamuoliai: 8</p>
    </article>
  </body>
</html>