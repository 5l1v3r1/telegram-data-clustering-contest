<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/hizb-ut-tahrir-v-rosiji-ogolosili-obvinuvachennya-novini-rosiji-50053881.html"/>
    <meta property="og:site_name" content="НВ"/>
    <meta property="article:published_time" content="2019-11-16T01:44:00+00:00"/>
    <meta property="og:title" content="В РФ оголосили обвинувачення фігурантам другої «справи Хізб ут-Тахрір»"/>
    <meta property="og:description" content="В Ростові-на-Дону оголосили обвинувачення вісьмом фігурантам другої бахчисарайської «справи Хізб ут-Тахрір»."/>
  </head>
  <body>
    <article>
      <h1>В РФ оголосили обвинувачення фігурантам другої «справи Хізб ут-Тахрір»</h1>
      <h2>В Ростові-на-Дону оголосили обвинувачення вісьмом фігурантам другої бахчисарайської «справи Хізб ут-Тахрір».</h2>
      <address>
        <time datetime="2019-11-16T01:44:00+00:00">16 Nov 2019, 01:44</time>
      </address>
      <p>Про це повідомляють <a href="https://ua.krymr.com/a/news-rossiyskyi-prokuror-oholosyv-obvynuvachennia-fihurantam-spravy-khizb-ut-takhrir/30274437.html">Крим.Реалії.</a></p>
      <p>«Прокурор оголосив обвинувачення щодо всіх фігурантів. Сам обвинувальний висновок складається з близько півтори тисячі сторінок, однак прокурор вклався у 5 хвилин, щоб пояснити суть звинувачення», − повідомив адвокат Назім Шеіхмамбетов.</p>
      <p>Він зауважив, що під час виступу його підзахисних російський суддя неодноразово їх перебивав, внаслідок чого один з активістів заявив про відвід судді.</p>
      <p>На наступному засіданні суд продовжить заслуховувати ставлення затриманих до звинувачення.</p>
      <p>Нагадаємо, 27 березня 2019 року <a href="https://nv.ua/ukr/ukraine/events/naymasovishi-za-p-yat-rokiv-fsb-provodit-obshuki-u-budinkah-krimskotatarskih-simey-50013098.html">в анексованому Криму ФСБ РФ провела обшуки в будинках кримських татар</a>. Силовики затримали 24 громадських активістів за підозрою в причетності до «справи Хізб ут-Тахрір».</p>
      <p>14 травня в Кіровському райсуді Ростова-на-Дону відбулися судові засідання у «справі Хізб ут-Тахрір» (друга сімферопольська група). Суд продовжив термін арешту в СІЗО всім затриманим.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/302/original/d093dc449527a7fc763cbde300ca301d.png?stamp=1&amp;q=85&amp;w=115"/>
      </figure>
      <p>Павло Казарін<br/>Без плану на майбутнє. Як п’ять років тому я поїхав з Криму</p>
      <p>12 серпня Кіровський районний суд Ростова-на-Дону залишив під вартою до 15 листопада шістьох фігурантів сімферопольської «<a href="https://nv.ua/tags/%D1%85%D0%B8%D0%B7%D0%B1-%D1%83%D1%82-%D1%82%D0%B0%D1%85%D1%80%D0%B8%D1%80.html">справи Хізб ут-Тахрір</a>».</p>
      <p>У Росії, а також в окупованому нею Криму члени міжнародної ісламської політичної організації Хізб ут-Тахрір регулярно зазнають переслідувань. Представники організації називають своєю місією об'єднання всіх мусульманських країн в ісламському"халіфаті", але при цьому відкидають терористичні методи досягнення цього і кажуть, що зазнають несправедливого переслідування з боку російської влади.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/u-moskvi-proyshla-akciya-za-nezalezhniy-krim-novini-rosiji-50048718.html">У Москві пройшла акція «за незалежний Крим» і на захист кримських татар</a>
        </li>
        <li>
          <a href="https://nv.ua/ukr/ukraine/politics/ofis-prezidenta-peredav-medzhlisu-dokumenti-nkvs-pro-deportaciyu-krimskih-tatar-novini-ukrajini-50050996.html">Офіс президента передав Меджлісу документи НКВС про депортацію кримських татар</a>
        </li>
      </ul>
    </article>
  </body>
</html>