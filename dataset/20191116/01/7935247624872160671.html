<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/teyyareci-mehmet-ali-caddesini-boyle-gormek-de-varmis-15588yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T01:00:00+00:00"/>
    <meta property="og:title" content="Teyyareci Mehmet Ali Caddesi’ni böyle görmek de varmış!"/>
    <meta property="og:description" content="Bu hafta başından itibaren (11 Kasım 2019) Yıldırım ilçesindeki Teyyareci Mehmet Ali Caddesi’ni takip eden Yeşilyayla ve Yediselviler mahallelerinde..."/>
  </head>
  <body>
    <article>
      <h1>Teyyareci Mehmet Ali Caddesi’ni böyle görmek de varmış!</h1>
      <address><time datetime="2019-11-16T01:00:00+00:00">16 Nov 2019, 01:00</time> by <a rel="author">Söz Sizde</a></address>
      <p><b>B</b>u hafta başından itibaren (11 Kasım 2019) <b>Yıldırım</b> ilçesindeki <b>Teyyareci Mehmet Ali Caddesi</b>’ni takip eden <b>Yeşilyayla</b> ve <b>Yediselviler </b>mahallelerinde ana yol üzerine park eden araçlar ilgili ekipler tarafından kaldırılmaya başlandı.</p>
      <p>
        <b>İlk defa bu caddeyi böyle rahat görmek açıkçası şaşırttı bizleri.</b>
      </p>
      <p>Bu cadde üzerinde yıllardır kangrenleşmiş ve çözümsüz gibi görünen durumun bir şekilde çözülmesi, semt sakinleri ve bu güzergâhı sürekli kullanan sürücüler tarafından gayet olumlu ve memnuniyet verici olarak karşılanırken, araçlarını yol kenarlarına park edenler tarafından da tepkiyle karşılanıyor.</p>
      <figure>
        <img src="https://www.olay.com.tr/d/other/cadde-006.jpg"/>
      </figure>
      <p>Belki de haklı olarak eleştiri getiren sürücüler, bölgede otopark olmamasından dolayı cadde üzerine park ettiklerini ifade etmekteler.</p>
      <p>Söz Sizde köşesi aracılığıyla da yetkililerin dikkatine sunmak istediğim husus şu:</p>
      <p>
        <b>Yıllardır bu cadde için çözümsüz gibi görülen durum çözülebiliyormuş.</b>
      </p>
      <p>Geç de olsa müdahale edildiği için teşekkür ederiz.</p>
      <p>Trafiğin rahatlaması yanında, acil bir durumda ambulans ve itfaiye  araçlarının ilerleyişi rahat olacaktır.</p>
      <p>Ancak, en doğru ve sağlıklı çözümün bölgeye ivedilikle otoparklar yapılması gerektiğidir.</p>
      <p>Hatta, bu otoparkların <b>Büyükşehir Belediyesi</b> veya <b>Yıldırım Belediyesi </b>tarafından yapılıp işletilmesidir.</p>
      <p>Fiyat konusu bakımından da bunun doğru olacağını düşünmekteyim.</p>
      <p>Her şeye rağmen 50 yıl sonra caddeyi böyle görmek de varmış demeden edemiyor insan.</p>
      <p>
        <b>Bir vatandaş</b>
      </p>
      <p> </p>
      <p>
        <b>Nilüfer’de neden TÜVTÜRK istasyonu yok?</b>
      </p>
      <figure>
        <img src="https://www.olay.com.tr/d/other/kestel-001.jpg"/>
      </figure>
      <p>
        <b>N</b>
      </p>
      <p>ilüfer ilçesinde oturan bir vatandaş olarak TÜVTÜRK yetkililerine soruyorum.</p>
      <p>Neden Nilüfer ilçesinde Araç Muayene İstasyonu (TÜVTÜRK) yok?</p>
      <p>Neden Nilüfer halkı Kestel, Gemlik gibi uzak ilçelere gitmek zorunda bırakılıyor?</p>
      <p>Büyükşehir veya ilçe belediyesinden böyle bir yer talep edildi mi edilmedi mi?</p>
      <p>Her gün yüzlerce araç yakıt harcayarak Nilüfer'den çeşitli ilçelere (özellikle Kestel) gitmekte ve bu da araç trafiğini etkilemektedir.</p>
      <p>Söz Sizde köşesi ile ilgili kurumların dikkatine sunuyorum. Bir an önce gerekenin yapılması dileği ile...</p>
      <p>
        <b>Uğur Bahar</b>
      </p>
      <p> </p>
      <p>
        <b>DİKKAT! İNEGÖL’DE SU KESİNTİSİ</b>
      </p>
      <p><b>B</b>USKİ tarafından yapılacak çalışmalar kapsamında İnegöl ilçesi, Mahmudiye, Hamidiye, Kemalpaşa, Turgutalp, Burhaniye, Osmaniye, Süleymaniye, Sinanbey, Orhaniye, Mesudiye, Yenice, Cuma ve Çeltikçi Mahalleleri ile civarında 19.11.2019 Salı günü saat 03.00'ten, 20.11.2019 Çarşamba günü saat 03.00'e kadar su kesintisi yapılacaktır. Vatandaşların tedbirli olması rica olunur.</p>
    </article>
  </body>
</html>