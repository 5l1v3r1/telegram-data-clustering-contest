<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/polshcha-virishila-ne-kupuvatime-gaz-u-rosiji-z-2023-roku-640311.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T01:56:05+00:00"/>
    <meta property="og:title" content="Польща вирішила не купуватиме газ у Росії з 2023 року"/>
    <meta property="og:description" content="Польща за останні чотири роки прийняла низку важливих кроків для диверсифікації джерел поставок природного газу"/>
  </head>
  <body>
    <article>
      <h1>Польща вирішила не купуватиме газ у Росії з 2023 року</h1>
      <address>
        <time datetime="2019-11-16T01:56:05+00:00">16 Nov 2019, 01:56</time>
      </address>
      <h4>Польща за останні чотири роки прийняла низку важливих кроків для диверсифікації джерел поставок природного газу</h4>
      <p>Польська державна нафтогазова компанія PGNiG 15 листопада повідомила російські компанії «Газпром» і «Газпром експорт» про те, що припинить купувати у них газ після 31 грудня 2022 за чинним контрактом.</p>
      <p>Про це пише <a href="https://www.dw.com/uk/%D0%BF%D0%BE%D0%BB%D1%8C%D1%89%D0%B0-%D0%B2%D0%B8%D1%80%D1%96%D1%88%D0%B8%D0%BB%D0%B0-%D0%BD%D0%B5-%D0%BF%D1%80%D0%BE%D0%B4%D0%BE%D0%B2%D0%B6%D1%83%D0%B2%D0%B0%D1%82%D0%B8-%D0%BA%D0%BE%D0%BD%D1%82%D1%80%D0%B0%D0%BA%D1%82-%D1%96%D0%B7-%D0%B3%D0%B0%D0%B7%D0%BF%D1%80%D0%BE%D0%BC%D0%BE%D0%BC/a-51271929?maca=ukr-rss-ukrnet-ukr-all-3816-xml">Deutsche Welle.</a></p>
      <p>Відповідно до підписаного в 1996 році так званого Ямальського договору, сторони зобов'язані заявити про наміри щодо подальшої співпраці за три роки до передбачуваного терміну закінчення договору - 31 грудня 2019 року.</p>
      <p>Президент PGNiG Петро Возняк заявив, що Польща за останні чотири роки прийняла низку важливих кроків для диверсифікації джерел поставок природного газу.</p>
      <p>«Ми уклали довгострокові договори на постачання зрідженого природного газу і набули права на розробку родовищ природного газу на норвезькому континентальному шельфі, що в поєднанні з діяльністю оператора газотранспортної системи з розширення системи газопроводів дає нам можливість припинити дію Ямальського договору у встановлений раніше термін», - зазначив він.</p>
      <p>У свою чергу міністр фінансів та розвитку Польщі Єжи Квецинський зазначив, що «Польща не хоче повністю відмовлятися від російського газу, проте хоче стати серйозним партнером, до якого ставляться як до рівного».</p>
      <p>За його словами, все буде залежати від фінансових умов. Польща платить одну з найвищих цін у світі за російський газ і не може собі дозволити робити так і надалі, підкреслив Квецинський.</p>
      <p>До слова, <a href="https://glavcom.ua/economics/finances/naftogaz-vidmovlyajetsya-obnuliti-sudovi-pretenziji-na-vimogu-gazpromu-639804.html">НАК «Нафтогаз України» не готовий задовольнити вимогу «Газпрому» щодо обнулення</a> судових претензій у рамках рішення Стокгольмського арбітражу.</p>
      <related>
        <a href="https://glavcom.ua/economics/finances/rada-usunula-neuzgodzhenosti-u-zakoni-pro-anbandling-640182.html"/>
        <a href="https://glavcom.ua/economics/finances/putin-virishiv-zadobriti-ukrajinu-25-znizhkoyu-na-gaz-640030.html"/>
        <a href="https://glavcom.ua/news/bundestag-z-drugoji-sprobi-zahistiv-rosiyskiy-pivnichniy-potik-2-639752.html"/>
      </related>
    </article>
  </body>
</html>