<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/rinok-zemli-shcho-yakshcho-kuplyat-jiji-inozemci-novini-ukrajini-50053879.html"/>
    <meta property="og:site_name" content="НВ"/>
    <meta property="article:published_time" content="2019-11-16T01:01:00+00:00"/>
    <meta property="og:title" content="Відкриття ринку: Милованов закликав не боятись, що землю куплять іноземці"/>
    <meta property="og:description" content="Міністр розвитку економіки, торгівлі та сільського господарства Тимофій Милованов заявив, що не треба боятись, що внаслідок відкриття ринку землі її куплять іноземці."/>
  </head>
  <body>
    <article>
      <h1>Відкриття ринку: Милованов закликав не боятись, що землю куплять іноземці</h1>
      <h2>Міністр розвитку економіки, торгівлі та сільського господарства Тимофій Милованов заявив, що не треба боятись, що внаслідок відкриття ринку землі її куплять іноземці.</h2>
      <address>
        <time datetime="2019-11-16T01:01:00+00:00">16 Nov 2019, 01:01</time>
      </address>
      <p>Про це він сказав в ефірі програми Свобода слова Савіка Шустера.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/364/original/6771d9247c502fadc41a96513d05e5f1.png?stamp=1&amp;q=85&amp;w=115"/>
      </figure>
      <p>Валерій Пекар<br/>Чотири основні питання про ринок землі</p>
      <p>«Ми не боїмося, щоб купили іноземці, ми боїмося, щоб купили ті, які не будуть дбати про землю. Для нас найголовніше, щоб про землю дбали. В Європі Україну називають „гігант, який спить“. Аграрний гігант, який потроху починає прокидатися», — зазначив Милованов.</p>
      <figure>
        <iframe src="https://www.youtube.com/embed/CMmjakv0H_A" width="778" height="537" data-service="Youtube" scrolling="no"/>
      </figure>
      <p>За його словами, питання купівлі-продажу землі - це не питання ринку. Водночас, питання ринку — щоб власник робив зі своєю землею, що хоче і прозоро.</p>
      <p>За словами Милованова, він запропонував поєднати базу даних сільськогосподарських земель із даними податкової служби.</p>
      <p>«Ми говоримо про десятки законів і десятки постанов для того, щоб обіг землі був детінізований. Кредити на покупку землі будуть під 3−5% річних у гривні, це нижче ніж інфляція. Для кого? Тільки для тих, хто буде купувати мало землі, не для середнього, не для великого бізнесу, тільки для тих, хто буде працювати на землі. А як ми переконаємося, що не буде корупції? Через ту саму базу даних, де ми будемо знати що вирощується, і будемо знати, хто є кінцевим власником. Таким чином, якщо люди хочуть ховатися в тіні й не мати конкуренції, то ми все одно на них через супутники вийдемо», — додав міністр.</p>
      <p><a href="https://nv.ua/tags/verkhovnaja-rada.html">Верховна Рада</a> на засіданні 13 листопада <a href="https://nv.ua/ukr/biz/economics/rinok-zemli-z-1-zhovtnya-rada-priynyala-zakonoproekt-pro-zemelnu-reformu-v-pershomu-chitanni-novini-ukrajini-50053274.htmlhttp:/w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10">підтримала в першому читанні законопроєкт № 2178−10 про введення ринку землі.</a></p>
      <p>Читайте також:</p>
      <ul>
        <li>
          <a href="https://nv.ua/ukr/biz/economics/chorniy-rinok-zemli-shcho-ce-novini-ukrajini-50053873.html">Мораторій на продаж землі породжує «чорний» ринок — уповноважений президента</a>
        </li>
        <li>
          <a href="https://nv.ua/ukr/biz/economics/u-zakoni-pro-rinok-zemli-vrahuyut-problemni-pitannya-novini-ukrajini-50053876.html">Уповноважений президента обіцяє, що перед другим читанням щодо ринку землі врахують всі проблемні питання</a>
        </li>
      </ul>
    </article>
  </body>
</html>