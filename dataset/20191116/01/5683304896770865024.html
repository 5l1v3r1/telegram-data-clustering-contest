<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/india/2019/11/16/controversy-over-mahatma-gandhi-death.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T01:00:00+00:00"/>
    <meta property="og:title" content="ഗാന്ധിജിയുടെ മരണം ‘ആകസ്മിക’മാക്കി ഒഡീഷ സർക്കാർ"/>
    <meta property="og:description" content="ഭുവനേശ്വർ∙ മഹാത്മാഗാന്ധിയുടെ മരണം ആകസ്മികമെന്നു സർക്കാർ ലഘുലേഖയിൽ പരാമർശിച്ചതിന്റെ പേരിൽ മുഖ്യമന്ത്രി നവീൻ പട്നായിക് മാപ്പു പറയണമെന്ന ആവശ്യം.mahatma Gandhi. manorama news. manorama online.India News. National News. Malayalam News. Manorama Online"/>
  </head>
  <body>
    <article>
      <h1>ഗാന്ധിജിയുടെ മരണം ‘ആകസ്മിക’മാക്കി ഒഡീഷ സർക്കാർ</h1>
      <address><time datetime="2019-11-16T01:00:00+00:00">16 Nov 2019, 01:00</time> by <a rel="author">മനോരമ ലേഖകൻ</a></address>
      <p>ഭുവനേശ്വർ∙ മഹാത്മാഗാന്ധിയുടെ മരണം ആകസ്മികമെന്നു സർക്കാർ ലഘുലേഖയിൽ പരാമർശിച്ചതിന്റെ പേരിൽ മുഖ്യമന്ത്രി നവീൻ പട്നായിക് മാപ്പു പറയണമെന്ന ആവശ്യം ശക്തമായി. ഗാന്ധിജിയുടെ 150ാം ജന്മവാർഷികത്തോട് അനുബന്ധിച്ചു സ്കൂളിൽ വിതരണം ചെയ്യാൻ വിദ്യാഭ്യാസ വകുപ്പു പുറത്തിറക്കിയ 2 പേജ് ലഘുലേഖയിലാണ് 1948 ജനുവരി 30നു ബിർള ഹൗസിൽ ആകസ്മികമായിട്ടായിരുന്നു രാഷ്ട്രപിതാവിന്റെ മരണം എന്ന് അച്ചടിച്ചിരിക്കുന്നത്.</p>
      <p>നാഥുറാം ഗോഡ്സെ ഗാന്ധിജിയെ വെടിവച്ചു കൊല്ലുകയായിരുന്നെന്ന സത്യം കുട്ടികൾ അറിയാതെ പോവരുതെന്നും ഗുരുതരമായ പിഴവിനു മുഖ്യമന്ത്രി മാപ്പുപറയണമെന്നും വിവിധ രാഷ്ട്രീയ നേതാക്കൾ ആവശ്യപ്പെട്ടു. സംഭവം വിവാദമായതിനെത്തുടർന്നു സർക്കാർ അന്വേഷണത്തിന് ഉത്തരവിട്ടിട്ടുണ്ട്.</p>
      <p>ഗാന്ധിജി ആത്മഹത്യ ചെയ്തത് എങ്ങനെയെന്നു രാഷ്ട്രപിതാവിന്റെ ജന്മനാടായ ഗുജറാത്തിലെ സ്വകാര്യ സ്കൂളിൽ പരീക്ഷയ്ക്കു ചോദ്യം തയാറാക്കിയതിനു പിന്നാലെയാണ് ഒഡീഷയിലും വിവാദം.</p>
      <p><b>English Summary</b>: Row over Gandhiji death</p>
    </article>
  </body>
</html>