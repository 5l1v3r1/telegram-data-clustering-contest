<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/16/padangu-keitimas-i-ziemines-esmines-klaidos/"/>
    <meta property="og:site_name" content="alkas.lt"/>
    <meta property="article:published_time" content="2019-11-16T01:56:00+00:00"/>
    <meta property="og:title" content="Padangų keitimas į žiemines: esminės klaidos"/>
    <meta property="og:description" content="Šaltasis metų laikas ne tik priverčia susimąstyti apie šiltus drabužius, sniegą ir artėjančias Kalėdas, bet ir pakeisti automobilio „apavą“. Vaikščioti žiemą avint netinkama avalyne gali būti ne tik nepatogu, bet ir labai nesaugu. Tuo pasižymi ir padangos. Internetu, žinoma, pirkti paprasčiau, bet tam, kad važiavimas būtų komfortiškas ir nekeltų rizikos saugumui, reikėtų ir laikytis tam tikrų taisyklių. Visgi dažnai vairuotojai daro esminių klaidų."/>
  </head>
  <body>
    <article>
      <h1>Padangų keitimas į žiemines: esminės klaidos</h1>
      <address>
        <time datetime="2019-11-16T01:56:00+00:00">16 Nov 2019, 01:56</time>
      </address>
      <p>Šaltasis metų laikas ne tik priverčia susimąstyti apie šiltus drabužius, sniegą ir artėjančias Kalėdas, bet ir pakeisti automobilio „apavą“. Vaikščioti žiemą avint netinkama avalyne gali būti ne tik nepatogu, bet ir labai nesaugu. Tuo pasižymi ir padangos. Internetu, žinoma, pirkti paprasčiau, bet tam, kad važiavimas būtų komfortiškas ir nekeltų rizikos saugumui, reikėtų ir laikytis tam tikrų taisyklių. Visgi dažnai vairuotojai daro esminių klaidų.</p>
      <p>
        <b>Netinkamas padangų dydis</b>
      </p>
      <p>Kai kurie vairuotojai, norėdami, kad jų automobilis atrodytų patraukliau ir įdomiau, renkasi netinkamų matmenų ratus. Tai gali ne tik pakenkti saugumui, bet ir lemti netikslius spidometro duomenis ar didesnes kuro sąnaudas.</p>
      <p>Svarbu atkreipti dėmesį į ratlankio ir padangos suderinamumą. Netinkamai atlikus šį darbą, automobilis kelyje gali būti nestabilus, o padangos nusidėvės greičiau nei tikitės. <a href="https://www.autoaibe.lt/ratai/padangos">Naujos žieminės padangos internetu</a> – puiki idėja, nes visi rodikliai, matmenys čia patogiai nurodomi.</p>
      <p>Norintiems sutaupyti nepavyks to padaryti išsirinkus pigesnes, bet netinkamo dydžio padangas. Informacijos, kokių matmenų prekės jums reikia, galite rasti automobilio naudojimo vadove, gamintojo rekomendacijose internete. Taip pat galite tiesiog atkreipti dėmesį į dabartinius, jau sumontuotus ratus ir padangas: ant jų rasite specialius rodmenis, tokius kaip skersmuo.</p>
      <p>
        <b>Ne visų padangų keitimas</b>
      </p>
      <p>Daugelis vairuotojų bando sutaupyti ir keičia tik dvi susidėvėjusias padangas, o ne visas keturias – tai dar viena esminė klaida. Gamintojai pataria atnaujinti visas, nes tik taip bus užtikrintas stabilumas. Keičiant tik porą, skirsis padangų protektoriaus gylis, bus sunkiau valdyti automobilį. Jei vis dėlto nusprendėte keisti tik dvi padangas, įsitikinkite, kad jų dydis ir kiti parametrai atitinka jau turimas. Taip pat galite jas sumainyti pusėmis – beje, tai net rekomenduojama.</p>
      <p>
        <b>Padangų nusidėvėjimo nuvertinimas</b>
      </p>
      <p>Vairuotojai neretai subjektyviai nusprendžia, kad jų turimos padangos yra dar tinkamos naudoti, nekreipdami dėmesio į tai, kad rizikuoja savo pačių saugumu. Jei paliekate vasarines padangas „žiemoti“, turite užtikrinti tinkamas sąlygas – vėsią ir stabilią temperatūrą, kitaip su jomis pavasarį teks atsisveikinti.</p>
      <p>Daugelio dėmesį patraukia žemesne kaina siūlomos naudotos ar restauruotos padangos internetu. Jos gali išties klaidinti savo išore. Iš pažiūros tokios padangos atrodo tinkamos, tačiau neaišku, kokiomis sąlygomis jos buvo laikomos, kaip ir kur jomis važinėta, ar nėra kokių paslėptų brokų. Nusidėvėjusios, nenaujos ir restauruotos padangos kainuos pigiau, bet bus nesaugios ir tiks naudoti trumpiau, todėl investuoti į naujas – racionaliau.</p>
      <p>
        <b>Delsimas keisti</b>
      </p>
      <p>Nors ruduo kartais užsitęsia ir lepina šiluma, orai Lietuvoje permainingi, o tikroji žiema bei šaltukas dažnai pasirodo netikėtai. Delsimas keisti padangas gali būti ne tik nesaugus, bet ir pareikalauti daugiau investicijų. Pradėjus rūpintis anksčiau, bus daugiau laiko profesionalioms konsultacijoms ir džiugins didesnis pasirinkimas, be to, išvengsite eilių autoservise. Svarbu ir tai, kad pavėlavus ir nepasikeitus padangų laiku gali grėsti bauda bei techninės apžiūros termino nutraukimas. Norint to išvengti, bet sutaupyti laiko, padangos internetu yra paprasčiausias sprendimas.</p>
      <p>
        <b>Netinkamo padangų tipo pasirinkimas</b>
      </p>
      <p>Prieš renkantis padangas reikėtų atkreipti dėmesį į tai, kokiais keliais daugiausiai važinėjate. Jei kaimo ir miško keliukai jums kasdienybė, turėtumėte rinktis padangas su grubesniu protektoriumi. Mėgstate greitį ir daugiausiai laiko praleidžiate greitkeliuose? Tuomet atkreipkite ypatingą dėmesį į kokybę ir rinkitės žinomų, laiko jau patikrintų gamintojų patikrintas padangas.</p>
      <p>Padangų keitimas – atsakomybės reikalaujantis darbas, kuris neturėtų būti atliekamas aplaidžiai. Šis pasirinkimas liks aktualus visą žiemą, nuo jo priklausys jūsų saugumas, komfortas ir laisvė kelyje. Padangos internetu – greitas būdas išsirinkti tinkamiausias už prieinamą kainą, visgi ir tai reikia daryti atidžiai, nebijant prireikus kreiptis pagalbos į ekspertus.</p>
      <related>
        <h4>Susiję straipsniai:</h4>
        <a href="http://alkas.lt/2013/11/05/kaip-teisingai-atsikratyti-senu-padangu/"/>
        <a href="http://alkas.lt/2014/10/29/senos-padangos-izulus-spjuvis-gamtai/"/>
        <a href="http://alkas.lt/2016/03/31/civilizuotai-atsikratyti-senomis-padangomis-nei-sunku-nei-sudetinga/"/>
        <a href="http://alkas.lt/2015/04/01/ziemines-padangas-keisti-i-vasarines-dar-ankstoka/"/>
        <a href="http://alkas.lt/2018/11/01/laikas-keisti-padangas-kur-deti-senas/"/>
      </related>
    </article>
  </body>
</html>