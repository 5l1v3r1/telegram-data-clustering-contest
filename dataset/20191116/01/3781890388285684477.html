<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741920"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T01:20:00+00:00"/>
    <meta property="og:title" content="&quot;บอย-ปกรณ์&quot;โพสต์ไอจี เตรียมผ่าตัดแมลงกัดติดเชื้อ"/>
    <meta property="og:description" content="'บอย-ปกรณ์' โพสต์ไอจีอัพเดทอาการหลังถูกแมลงกัดจนต้องผ่าตัด ระบุเตรียมผ่าตัดปิดแผลแล้ว คงไม่ได้ไปงานสักระยะ ยังไงคิดถึงกันด้วย ภายหลังแฟนคลับแห่เข้าไปโพสต์ให้กำลังใจกันอย่างล้นหลาม"/>
  </head>
  <body>
    <article>
      <h1>"บอย-ปกรณ์"โพสต์ไอจี เตรียมผ่าตัดแมลงกัดติดเชื้อ</h1>
      <address>
        <time datetime="2019-11-16T01:20:00+00:00">16 Nov 2019, 01:20</time>
      </address>
      <p>
        <b>"บอย-ปกรณ์" โพสต์ไอจีอัพเดทอาการหลังถูกแมลงกัดจนต้องผ่าตัด ระบุเตรียมผ่าตัดปิดแผลแล้ว คงไม่ได้ไปงานสักระยะ ยังไงคิดถึงกันด้วย ภายหลังแฟนคลับแห่เข้าไปโพสต์ให้กำลังใจกันอย่างล้นหลาม</b>
      </p>
      <p>ยังคงเป็นประเด็นที่ชาวเน็ตติดตามให้กำลังใจอย่างต่อเนื่อง สำหรับกรณีที่หนุ่ม บอย-ปกรณ์ ฉัตรบริรักษ์ ถูกแมลงกัด หลังไปนอนแช่ออนเซ็นที่ญี่ปุ่น จนเกิดอาการติดเชื้ออักเสบลุกลามเป็นแผลขนาดใหญ่ ส่งผลให้ต้องผ่าตัดคว้านเนื้อตายออกอย่างเร่งด่วน ท่ามกลางความห่วงใยของแฟนๆ ตามที่เสนอข่าวไปแล้วนั้น<br/><br/>ความคืบหน้าล่าสุดในอินสตาแกรมของหนุ่มบอย เจ้าตัวก็ได้มีการอัพเดทอาการล่าสุดให้แฟนๆได้รู้ด้วย โดยหนุ่มบอยได้ลงรูปตัวเองกับน้องวันใหม่ พร้อมแคปชั่นเล่าว่า <br/><br/><i>"อัพเดทนะครับ ตอนนี้แผลรูโบ๋ที่ต้นขาของผมค่อนข้างดีขึ้นมากๆ หมอจึงลงความเห็นว่าจะทำการผ่าตัดปิดแผลให้ผม เพราะเกรงว่าหากเปิดแผลทิ้งไว้ อาจทำให้เกิดการติดเชื้อซ้ำได้ หลังจากผ่าตัดปิดแผลแล้ว ผมยังคงต้องให้ยาฆ่าเชื้อทางหลอดเลือดไปอีกสักระยะหนึ่ง พร้อมพักฟื้นจากแผลผ่าตัด ทำให้ผมไม่สามารถไปร่วมงานที่รับไว้ในช่วงนี้ได้ </i><i>ผมถือโอกาสนี้กราบขออภัยเจ้าของงานทุกงานและผู้ที่รอไปเจอผมที่งานทุกท่านเลยนะครับ ถ้าเป็นไปได้ผมอยากไปทำงานทุกงานที่ผมรับไว้เลย รู้สึกเกรงใจทุกคนจริงๆครับ หายดีเมื่อไหร่ผมจะกลับมาเจอทุกคนอีกครับ</i><i> #ไม่นานเกินรอ #คิดถึงฉันด้วย"</i><br/><br/>พอหนุ่มบอยโพสต์ไปปุ๊บก็มีแฟนๆเข้ามากดไลค์ พร้อมให้กำลังใจให้หนุ่มบอยผ่าตัดสำเร็จและราบรื่นกันอย่างล้นหลาม...</p>
      <figure>
        <img src="https://www.dailynews.co.th/admin/upload/20191116/news_FQbyaTziLK082030_533.jpg?v=20191117051?v=8646"/>
      </figure>
      <p>
        <b>ขอขอบคุณภาพประกอบจากอินสตาแกรม @boy_pakorn</b>
      </p>
    </article>
  </body>
</html>