<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tirin-altinda-kalan-sahsin-doktor-oldugu-ogrenildi-1207623.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T20:07:00+00:00"/>
    <meta property="og:title" content="Tırın altında kalan şahsın doktor olduğu öğrenildi"/>
    <meta property="og:description" content="İstanbul Arnavutköy'de iplik bobini yüklü tırın devrilmesi sonucu altında kalarak feci şekilde hayatını kaybeden bisikletlinin Op. Dr. Aytan Kar olduğu öğrenildi."/>
  </head>
  <body>
    <article>
      <h1>Tırın altında kalan şahsın doktor olduğu öğrenildi</h1>
      <h2>İstanbul Arnavutköy'de iplik bobini yüklü tırın devrilmesi sonucu altında kalarak feci şekilde hayatını kaybeden bisikletlinin Op. Dr. Aytan Kar olduğu öğrenildi.</h2>
      <address>
        <time datetime="2019-11-16T20:07:00+00:00">16 Nov 2019, 20:07</time>
      </address>
      <p><b>Arnavutköy Hadımköy Mahallesinde</b> saat 17.00 sıralarında iplik bobini yüklü 47 PF 937 plakalı tır, sürücünün kontrolünden çıkarak bir <b>bisikletlinin üzerine devrilmişti</b>.</p>
      <p>Kazada bisikletli <b>hayatını kaybederken</b>, hafif yaralanan tır sürücüsü ise gözaltına alınmıştı. Yapılan incelemelerin ardından tırın altında kalarak ölen şahsın <b>Op. Dr. Aytan Kar, olduğu</b> tespit edildi.</p>
      <p>Ekiplerin olayla ilgili başlattığı soruşturma sürüyor.</p>
    </article>
  </body>
</html>