<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.plotek.pl/plotek/56,79592,25416330,janachowska-pomogla-kasi-z-suknia-slubna-jednak-prawdziwa-furore.html"/>
    <meta property="og:site_name" content="Plotek"/>
    <meta property="article:published_time" content="2019-11-16T20:30:00+00:00"/>
    <meta property="og:title" content="Janachowska pomogła Kasi z suknią ślubną. Jednak prawdziwą furorę zrobiła mama panny młodej. Sztos!"/>
    <meta property="og:description" content="Izabela Janachowska prowadzi program &quot;W czym do ślubu?&quot; na TVN Style. Tym razem pomogła Kasi Szymańskiej, znanej jako World Of Blonde na Instagramie, i jej mamie wybrać wymarzone kreacje na ślub."/>
  </head>
  <body>
    <article>
      <h1>Janachowska pomogła Kasi z suknią ślubną. Jednak prawdziwą furorę zrobiła mama panny młodej. Sztos!</h1>
      <h2>Izabela Janachowska prowadzi program 'W czym do ślubu?' na TVN Style. Tym razem pomogła Kasi Szymańskiej, znanej jako World Of Blonde na Instagramie, i jej mamie wybrać wymarzone kreacje na ślub.</h2>
      <address><time datetime="2019-11-16T20:30:00+00:00">16 Nov 2019, 20:30</time> by <a rel="author">KM</a></address>
      <figure>
        <img src="https://bi.im-g.pl/im/85/3d/18/z25416325IH,Izabela-Janachowska-i-uczestniczki--W-czym-do-slub.jpg"/>
        <figcaption>Izabela Janachowska i uczestniczki 'W czym do ślubu?'<cite>'W czym do ślubu?'</cite></figcaption>
      </figure>
      <h3>"W czym do ślubu?"</h3>
      <p>Izabela Janachowska zna się na sukniach ślubnych jak nikt. Gwiazda już od dawna jest związana ze ślubną branżą, a jej program 'W czym do ślubu?' nie jest pierwszym o tej tematyce. Jakby tego było mało, prowadzi portal o 'Wedding dream' oraz stworzyła własną kolekcję sukien ślubnych. Komu więc, jak nie jej, można powierzyć przygotowania do tego dla wielu jednego z najważniejszych dni w życiu? Nic więc dziwnego, że youtuberka i influencerka Kasia Szymańska, znana również jako World Of Blonde, zgłosiła się do programu 'W czym do ślubu?', by Izabela Janachowska pomogła wybrać jej idealną suknię ślubną, a także dobrała kreację dla jej mamy, Małgosi.</p>
      <p>Kasia od początku miała sprecyzowane oczekiwania - chciała, żeby było 'na bogato' oraz marzyła o efekcie 'wow'. Pokazała prowadzącej swoje wymarzone ślubne kreacje i wśród nich dominowały klasyczne suknie o fasonie księżniczki.</p>
      <hr/>
      <figure>
        <img src="https://bi.im-g.pl/im/91/3d/18/z25416337IH,Kasia-i-Adrian-wybieraja-suknie-slubna.jpg"/>
        <figcaption>Kasia i Adrian wybierają suknię ślubną<cite>'W czym do ślubu?'</cite></figcaption>
      </figure>
      <h3>"W czym do ślubu?"</h3>
      <p>Kasia zdecydowała, że najpierw wybierze suknię wraz ze swoim narzeczonym Adrianem. W programie powiedziała, że ukochany wszędzie jej towarzyszy, więc nie było mowy, by w tak ważnej chwili go nie było. Kasia i Adrian poznali się dzięki mediom społecznościowym. Chłopak nie ukrywał, że dla niego to była miłość od pierwszego wejrzenia - od razu wiedział, że Kasia jest 'tą jedyną'. </p>
      <blockquote>Czuję, że mnie kocha. Czuję się przy nim bezpieczna. Myślę, że to jest najważniejsze - powiedziała Kasia.</blockquote>
      <p>Kasia i Adrian prowadzą razem kanał w serwisie Youtube, a także rozpisują diety i treningi. Łączy ich wspólna pasja oraz praca.</p>
      <hr/>
      <figure>
        <img src="https://bi.im-g.pl/im/93/3d/18/z25416339IH,Wszystkie-suknie--ktore-przymierzala-Kasia.jpg"/>
        <figcaption>Wszystkie suknie, które przymierzała Kasia<cite>'W czym do ślubu?'</cite></figcaption>
      </figure>
      <h3>Kasia przymierzyła pięć sukni ślubnych</h3>
      <p>W końcu Kasia przymierzyła kilka sukien ślubnych. Pierwsza z nich, którą pomógł jej wybrać Adrian, miała oczywiście fason księżniczki, gorsetową górę oraz fantazyjne rękawki. Druga została wybrana przez jej mamę i miała rozkloszowany dół, dużo tiulu oraz zabudowaną, koronkową górę. Trzecią suknię wybrała dla Kasi Izabela Janachowska. Ta kreacja miała dość odważną i odsłoniętą górę oraz fason księżniczki. Dwie kolejne suknie również wybrała uczestniczce prowadząca. Suknia o fasonie rybki nie przypadła jednak nikomu do gustu, tak jak ostatnia kreacja w kolorze różowego złota. Wszyscy uznali, że ta suknia nie podkreśla odpowiednio idealnej figury Kasi.</p>
      <hr/>
      <figure>
        <img src="https://bi.im-g.pl/im/ac/3d/18/z25416364IH,Mama-Kasi-przymierzyla-trzy-kreacje.jpg"/>
        <figcaption>Mama Kasi przymierzyła trzy kreacje<cite>'W czym do ślubu?'</cite></figcaption>
      </figure>
      <h3>Mama Kasi przymierzyła trzy kreacje</h3>
      <p>Mama panny młodej też chciała zachwycać na ślubie. Od początku mówiła, że chce zaprezentować się w długiej sukni. Pierwszą wybrała sama i była to bardzo odważna kreacja z wieloma wycięciami i naprawdę głębokim dekoltem. Kolejna suknia, skromniejsza i z klasą została jej wybrana przez Kasię. Trzecią suknię - granatową i z ozdobnym paskiem - wybrała dla pani Małgosi Izabela Janachowska. </p>
      <hr/>
      <figure>
        <img src="https://bi.im-g.pl/im/bd/3d/18/z25416381IH,Kasia-pochwalila-sie-efektem-koncowym.jpg"/>
        <figcaption>Kasia pochwaliła się efektem końcowym<cite>Instagram/worldofblond</cite></figcaption>
      </figure>
      <h3>Kasia była zachwycona końcowym efektem</h3>
      <p>Kasia zdecydowała się na suknię numer trzy, czyli tę, którą wybrała dla niej Izabela Janachowska. Kreacja miała odważną gorsetową górę oraz tiulowy rozkloszowany dół i oczywiście była o fasonie księżniczki. Cały look dopełniły makijaż oraz fryzura. Makijażystka stworzyła Kasi 'make up modowy', czyli postawiła na ciepłe cienie oraz mocny róż na ustach. Fryzjer natomiast wybrał dla Kasi nowoczesne uczesanie. Influencerka była sobą zachwycona i przyznała, że efekt 'wow' został osiągnięty.</p>
      <hr/>
      <figure>
        <img src="https://bi.im-g.pl/im/be/3d/18/z25416382IH,Metamorfoza-mamy-Kasi.jpg"/>
        <figcaption>Metamorfoza mamy Kasi<cite>'W czym do ślubu?'</cite></figcaption>
      </figure>
      <h3>Mama Kasi też zachwyciła</h3>
      <p>Nie da się jednak ukryć, że największe wrażenie zrobiła mama Kasi! Ostatecznie wybrała najodważniejszą kreację z głębokim dekoltem. Makijażystka dobrała dla niej rozświetlający make up, a fryzjer postawił na rozpuszczone włosy ze zmysłowymi falami. Pani Małgosia zachwyciła wszystkich, a przez przyszłą teściową Kasi została nazwana 'jej siostrą'. Mama uczestniczki była w szoku, gdy zobaczyła się w lustrze, co w ogóle nas nie dziwi!</p>
      <hr/>
      <figure>
        <img src="https://bi.im-g.pl/im/c7/3d/18/z25416391IH,Mama-i-corka-w--W-czym-do-slubu--.jpg"/>
        <figcaption>Mama i córka w 'W czym do ślubu?'<cite>'W czym do ślubu?'</cite></figcaption>
      </figure>
      <h3>Mama i córka były w szoku</h3>
      <p>Kasia i jej mama nie mogły uwierzyć własnym oczom, gdy w końcu mogły się zobaczyć w kreacjach. Nie ukrywały swojego zachwytu i padły sobie w ramiona. </p>
      <hr/>
      <figure>
        <img src="https://bi.im-g.pl/im/c0/3d/18/z25416384IH,Mama-i-corka-w--W-czym-do-slubu--.jpg"/>
        <figcaption>Mama i córka w 'W czym do ślubu?'<cite>'W czym do ślubu?'</cite></figcaption>
      </figure>
      <h3>"W czym do ślubu?"</h3>
      <p>Jeśli chcecie zobaczyć, jakie emocje towarzyszą uczestniczkom podczas wybierania idealnej kreacji, koniecznie oglądajcie program 'W czym do ślubu?' w soboty o godzinie 13:30 na TVN Style.</p>
    </article>
  </body>
</html>