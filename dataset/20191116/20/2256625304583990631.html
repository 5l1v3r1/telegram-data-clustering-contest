<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158608_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-16T20:58:00+00:00"/>
    <meta property="og:title" content="Гоцев и Урал се издъниха за Купата на Русия"/>
    <meta property="og:description" content="Българинът игра цял мач за своя отбор и се отчете с 8 точки"/>
  </head>
  <body>
    <article>
      <h1>Гоцев и Урал се издъниха за Купата на Русия</h1>
      <address><time datetime="2019-11-16T20:58:00+00:00">16 Nov 2019, 20:58</time> by <a rel="author">Пламен Димитров</a></address>
      <p>Волейболният национал Светослав Гоцев и неговият Урал (Уфа) допуснаха изненадваща загуба в полуфиналната фаза на турнира за Купата на Русия.</p>
      <p> <br/>Гоцев и компания отстъпиха на АСК (Нижний Новгород) с 1:3 (22:25, 25:18, 26:28, 23:25) във втората си среща от Група А от тази фаза на турнира, играна този следобед.<br/> <br/>Така двата тима имат по 1 победа и 1 загуба, като запазват само минимални шансове да се класират напред за финалната четворка за Купата на Русия. Утре (17 ноември), в последния си мач в групата, Урал ще играе с шампиона Кузбас (Кемерово), който е с 2 победи от 2 мача и с най-големите шансове за победител в Група А. АСК пък ще излезе срещу домакините от Белогорие (Белгород), с националът Розалин Пенчев в състава си, които са с две загуби до момента. Двубоите са съответно от 16,00 и 18,00 часа българско време.<br/> <br/>Гоцев игра цял мач за своя отбор и се отчете с 8 точки (2 блока и 75% ефективност в атака). Най-резултатни за Урал станаха Алексей Спиридонов (1 блок, 49% ефективност в атака и 67% позитивно посрещане) и Никита Алексеев (1 блок, 3 аса и 50% ефективност в атака) с по 19 точки, но и техните усилия не бяха достатъчни за успеха.<br/> <br/>За тима на АСК френският диагонал Джон Уендт бе над всички с 20 точки (2 блока и 49% ефективност в атака) за победата. Влезлият като резерва Иван Валеев (1 блок, 3 аса, 50% ефективност в атака и 62% позитивно посрещане) и Александър Маркин (2 блока, 1 ас, 38% ефективност в атака и 47% позитивно посрещане) пък приключиха с 13 и 12 точки за успеха.</p>
    </article>
  </body>
</html>