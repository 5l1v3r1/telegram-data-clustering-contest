<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/16/brasile-pole-verstappen_ETLXkAKCYvC45zjlbnuhSP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-16T20:43:00+00:00"/>
    <meta property="og:title" content="Gp Brasile, pole di Verstappen"/>
    <meta property="og:description" content="Max Verstappen conquista la pole position nel Gp del Brasile, penultimo appuntamento del mondiale di Formula 1 in programma domani sul circuito di Interlagos. Il pilota della Red Bull, alla sua seconda pole in carriera, chiude col crono di 1'07''508 davanti alla Ferrari di Sebastian Vettel, +0''123."/>
  </head>
  <body>
    <article>
      <h1>Gp Brasile, pole di Verstappen</h1>
      <address>
        <time datetime="2019-11-16T20:43:00+00:00">16 Nov 2019, 20:43</time>
      </address>
      <p>Max Verstappen conquista la pole position nel Gp del Brasile, penultimo appuntamento del mondiale di Formula 1 in programma domani sul circuito di Interlagos. Il pilota della Red Bull, alla sua seconda pole in carriera, chiude col crono di 1'07''508 davanti alla Ferrari di Sebastian Vettel, +0''123.</p>
      <p>"Oggi la macchina era ottima, fin dal Q1 la mia monoposto volava e sono felicissimo di questa pole" ha detto il pilota della Red Bull. "Domani? Come prima cosa proverò a finire la gara e poi vedremo".</p>
      <p>Seconda fila per la Mercedes con Lewis Hamilton e Valtteri Bottas, +0''191 e +0''220. Il quarto crono è della 'rossa' di Charles Leclerc ma il pilota monegasco sarà costretto a partire dalla 14esima posizione per la penalità subita a causa del cambio della power unit. Quinta la Red Bull di Alexander Albon, +0''427, sesta la Toro Rosso di Pierre Gasly, +1''329.</p>
    </article>
  </body>
</html>