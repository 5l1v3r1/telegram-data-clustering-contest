<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904026/wales-en-sloveni-pakken-laatste-strohalm-voor-plaatsing-ek-2020.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T20:10:00+00:00"/>
    <meta property="og:title" content="Wales en Slovenië pakken laatste strohalm voor plaatsing EK 2020"/>
    <meta property="og:description" content="Wales en Slovenië mogen nog steeds hopen op deelname aan het EK. Beide landen pakten zaterdagavond drie belangrijke punten in de kwalificatiecampagne."/>
  </head>
  <body>
    <article>
      <h1>Wales en Slovenië pakken laatste strohalm voor plaatsing EK 2020</h1>
      <address>
        <time datetime="2019-11-16T20:10:00+00:00">16 Nov 2019, 20:10</time>
      </address>
      <p>
        <b>Wales en Slovenië mogen nog steeds hopen op deelname aan het EK. Beide landen pakten zaterdagavond drie belangrijke punten in de kwalificatiecampagne.</b>
      </p>
      <p><b>Groep E<br/></b>De spanning in Groep E is om te snijden: Wales moest zaterdag winnen in Azerbeidzjan om in de race te blijven voor directe EK-kwalificatie en deed wat het moest doen. Kieffer Moore en Harry Wilson zorgden van dichtbij voor de treffers en beslisten het duel met de hekkensluiter al voor rust.</p>
      <p>De halve finalist van het vorige EK staat derde in de poule, met één punt achterstand op nummer twee Hongarije. Koploper Kroatië staat weer twee punten boven Hongarije en kan zich later op de avond plaatsen voor het EK, wanneer het wint van Slowakije. Wales en Hongarije zullen dinsdag onderling strijden om een ticket voor het eindtoernooi.</p>
      <p><b>Groep G<br/></b>Ook Slovenië heeft de allerlaatste strohalm gegrepen in de EK-kwalificatiereeks. De enkelvoudig EK-deelnemer begon in Ljubljana aan een belegering tegen het nog puntloze Letland, maar had een gelukje nodig om de drie punten in eigen huis te houden: Igors Tarasovs tekende met een eigen doelpunt voor de enige treffer van de wedstrijd.</p>
      <p>Slovenië moet nu hopen op hulp van Noord-Macedonië, dat later op de avond Oostenrijk treft: als Oostenrijk wint of gelijkspeelt, gaat het samen met Polen door en is de rol van Slovenië uitgespeeld.</p>
    </article>
  </body>
</html>