<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461184/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%B8%E0%A6%82%E0%A6%AC%E0%A6%BF%E0%A6%A7%E0%A6%BE%E0%A6%A8-%E0%A6%93-%E0%A6%AD%E0%A6%AC%E0%A6%BF%E0%A6%B7%E0%A7%8D%E0%A6%AF%E0%A6%A4-%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE%E0%A6%B0-%E0%A6%B9%E0%A6%BE%E0%A6%A4%E0%A7%87%E0%A6%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-16T20:35:00+00:00"/>
    <meta property="og:title" content="বাংলাদেশ, সংবিধান ও ভবিষ্যত শেখ হাসিনার হাতেই নিরাপদ : পররাষ্ট্র প্রতিমন্ত্রী"/>
    <meta property="og:description" content="স্টাফ রিপোর্টার, রাজশাহী ॥ পররাষ্ট্র প্রতিমন্ত্রী শাহরিয়ার আলম এমপি বলেছেন, বাংলাদেশ, সংবিধান ও ভবিষ্যত জননেত্রী শেখ হাসিনার হাতেই নিরাপদ। শনিবার রাজশাহীর বাঘা উপজেলার মোজহার হোসেন মহিলা ডিগ্রি কলেজের একাডেমিক ভবনের ভিত্তি প্রস্তর স্থাপনের উদ্বোধন শেষে, বাংলাদেশ কলেজ শিক্ষক সমিতি, বাঘা উপজেলা শাখা আয়োজিত ‘ত্রি-বার্ষিক সম্মেলনে ..."/>
  </head>
  <body>
    <article>
      <h1>বাংলাদেশ, সংবিধান ও ভবিষ্যত শেখ হাসিনার হাতেই নিরাপদ : পররাষ্ট্র প্রতিমন্ত্রী</h1>
      <address>
        <time datetime="2019-11-16T20:35:00+00:00">16 Nov 2019, 20:35</time>
      </address>
      <figure>
        <img src="http://www.dailyjanakantha.com/files/201911/1573940147_61.JPG"/>
      </figure>
      <p>স্টাফ রিপোর্টার, রাজশাহী ॥ পররাষ্ট্র প্রতিমন্ত্রী শাহরিয়ার আলম এমপি বলেছেন, বাংলাদেশ, সংবিধান ও ভবিষ্যত জননেত্রী শেখ হাসিনার হাতেই নিরাপদ। শনিবার রাজশাহীর বাঘা উপজেলার মোজহার হোসেন মহিলা ডিগ্রি কলেজের একাডেমিক ভবনের ভিত্তি প্রস্তর স্থাপনের উদ্বোধন শেষে, বাংলাদেশ কলেজ শিক্ষক সমিতি, বাঘা উপজেলা শাখা আয়োজিত ‘ত্রি-বার্ষিক সম্মেলনে প্রধান অতিথির বক্তব্যে এসব কথা বলেন তিনি।</p>
      <p>প্রতিমন্ত্রী আরো বলেন, ১৯৭১ সালে বঙ্গবন্ধু শেখ মুজিবুর রহমানের দৃঢ় নেতৃত্বে দেশ স্বাধীন হয়। স্বাধীনতার সাড়ে তিন বছরের মধ্যে বঙ্গবন্ধু শেখ মুজিবুর রহমান প্রায় ৩৭ হাজার প্রাথামিক বিদ্যালয়কে জাতীয়করণ করেন। বঙ্গবন্ধু শেখ মুজিবুর রহমান অন্ন, বস্ত্র, শিক্ষা, চিকিৎসা ও স্বাস্থ্যের সাংবিধানিক স্বীকৃতি প্রদান করেন। প্রধানমন্ত্রী শেখ হাসিনা টানা তৃতীয়বার ক্ষমতায় আসেন। তিনি বলেন ‘প্রধানমন্ত্রী বলেছেন, দুর্নীতিকারীদের কাউকে ছাড় দেওয়া হবে না, তারা যে দলেরই হোক না কেন। বেসরকারি শিক্ষা প্রতিষ্ঠানগুলোকে জাতীয়করণ করতে হবে শিক্ষকদের এই দাবির পরিপ্রেক্ষিতে মন্ত্রী বলেন, অর্থনৈতিক প্রবৃদ্ধি অর্জনের সঙ্গে সঙ্গে পর্যায়ক্রমে সকল বেসরকারি শিক্ষা প্রতিষ্ঠানকে জাতীয়করণ করা হবে।</p>
      <p>অনুষ্ঠানে সভাপতিত্ব করেন মোজাহার হোসেন মহিলা ডিগ্রি কলেজের অধ্যক্ষ নছিম উদ্দিন। এছাড়াও অনুষ্ঠানে প্রধান বক্তা হিসেবে বাংলাদেশ শিক্ষক সমিতি, রাজশাহীর সভাপতি শফিকুর রহমান বাদশা, বিশেষ অতিথি হিসেবে বাংলাদেশ শিক্ষক সমিতি, রাজশাহীর সাধারণ সম্পাদক অধ্যক্ষ রাজকুমার সরকার ও বাংলাদেশ আওয়ায়ামীলীগ বাঘা উপজেলার সাধারণ সম্পাদক মো: আশরাফুল ইসলাম বাবুলসহ বিভিন্ন কলেজের অধ্যক্ষবৃন্দ উপস্থিত ছিলেন।</p>
      <p>এরপর মন্ত্রী চারঘাট উপজেলার ইউসুফপুর ইউনিয়ন পরিষদের নব নির্মিত কমপ্লেক্স ভবনের উদ্বোধন করেন এবং গোবিন্দপুর দাখিল মাদ্রাসার নির্মিতব্য চারতলা ভবনের ভিত্তি প্রস্তর স্থাপনের উদ্বোধন শেষে প্রধান অতিথির বক্তৃতা করেন</p>
    </article>
  </body>
</html>