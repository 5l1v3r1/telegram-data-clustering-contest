<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/MRXQzM/frode-berg-tilbake-i-norge"/>
    <meta property="og:site_name" content="Aftenbladet"/>
    <meta property="article:published_time" content="2019-11-16T20:26:19+00:00"/>
    <meta property="og:title" content="Frode Berg tilbake i Norge"/>
    <meta property="og:description" content="Frode Berg landet på Gardermoen lørdag kveld etter å ha blitt fløyet fra Litauen i et privatfly. – Han er fortumlet, men fattet, sier advokaten til NTB."/>
  </head>
  <body>
    <article>
      <h1>Frode Berg tilbake i Norge</h1>
      <h2>Frode Berg landet på Gardermoen lørdag kveld etter å ha blitt fløyet fra Litauen i et privatfly. – Han er fortumlet, men fattet, sier advokaten til NTB.</h2>
      <address><time datetime="2019-11-16T20:26:19+00:00">16 Nov 2019, 20:26</time> by <a rel="author">NTB</a></address>
      <p>Advokat Brynjulf Risnes bekrefter overfor NTB at Frode Berg kom sammen med ham til Gardermoen lørdag kveld, og at han nå skal gjenforenes med kona.</p>
      <p>– Berg vil nå skjermes et par dager, sier Risnes i en tekstmelding.</p>
      <p>Berg ble fengslet i Moskva i desember 2017. I april i år ble han dømt til 14 års fengsel for spionasje.</p>
      <p>Fredag ble han løslatt og krysset grensa til Litauen fra Russland, som en del av en fangeutveksling.</p>
    </article>
  </body>
</html>