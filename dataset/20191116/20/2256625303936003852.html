<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158593_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-16T20:00:00+00:00"/>
    <meta property="og:title" content="Шефът на френската федерация: Историята на Бензема с националния приключи"/>
    <meta property="og:description" content="&quot;Лично аз никога не съм го критикувал&quot;, заяви Ноел Льо Грае"/>
  </head>
  <body>
    <article>
      <h1>Шефът на френската федерация: Историята на Бензема с националния приключи</h1>
      <address><time datetime="2019-11-16T20:00:00+00:00">16 Nov 2019, 20:00</time> by <a rel="author">Гонг</a></address>
      <p>Президентът на футболната федерация на Франция Ноел Льо Грае заяви, че Карим Бензема никога повече няма да играе за националния отбор на страната.<br/><br/>31-годишният нападател на Реал Мадрид беше отстранен от състава на "Петлите" през декември 2015 година заради скандал с изнудване на съотборника му Матьо Валбуена.<br/><br/>"Бензема е много добър футболист. Лично аз никога не съм го критикувал. През този сезон с екипа на Реал той показва, че е един от най-силните на своята позиция. Но неговата история в националния отбор приключи", коментира Льо Грае.<br/><br/>Бензема има 81 мача с 27 гола за Франция, но не беше в състава при триумфа на Мондиал 2018 в Русия.</p>
    </article>
  </body>
</html>