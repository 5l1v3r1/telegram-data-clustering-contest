<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158569_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-16T20:43:00+00:00"/>
    <meta property="og:title" content="Бруно Фернандеш призна: Напускам Спортинг"/>
    <meta property="og:description" content="Халфът е желан от повечето водещи клубове в Европа"/>
  </head>
  <body>
    <article>
      <h1>Бруно Фернандеш призна: Напускам Спортинг</h1>
      <address>
        <time datetime="2019-11-16T20:43:00+00:00">16 Nov 2019, 20:43</time>
      </address>
      <p>Трансферната цел на редица европейски колос Бруно Фернандеш потвърди, че планира скорошна раздяла с настоящия си клуб Спортинг Лисабон и да продължи в по-голям отбор.<br/><br/>Халфът, който бе искан от една дузина клубове през летния трансферен прозорец, има 20 гола и 13 асистенции в португалската лига. Всеизвестен факт е, че най-дейни в желанията си за подписа на играча са английските Манчестър Юнайтед и Тотнъм Хотспър.<br/><br/>„Не се притеснявам за актуалния ми статут. От 2016-а година съм в Спортинг и медиите все пишат, че напускам, а аз съм тук, така че съм окей. Имам мечта да продължа напред, но не се тревожа. Ще дойде моментът, в който ще напусна и искам да отида в голям отбор”, призна Фернандеш пред английските медии, след като Португалия се класира за UEFA EURO 2020.<br/><br/>Тотнъм желае да замени почти сигурно напускащия Кристиан Ериксен с него, след като договорът на датчанина изтича идния юни. Юнайтед, от своя страна, желае да се подсили в средата на терена, след като не се представя убедително в тази зона на терена, а също така и напускането на Андер Ерера и Маруан Фелаини през изминалото лято.</p>
    </article>
  </body>
</html>