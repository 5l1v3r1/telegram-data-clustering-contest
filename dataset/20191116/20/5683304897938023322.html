<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/16/fathima-latheef-death-f-i-r.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T20:16:00+00:00"/>
    <meta property="og:title" content="‘രാത്രിയിൽ വിഷമിച്ചിരിക്കുന്നത് കണ്ടു; ഫാത്തിമയുടേത് തൂങ്ങിമരണമെന്ന് സംശയം’"/>
    <meta property="og:description" content="ചെന്നൈ∙ ഐഐടി വിദ്യാർഥിനി ഫാത്തിമ ലത്തീഫിന്റേതു തൂങ്ങിമരണമെന്ന് സംശയം. ഫാത്തിമ രാത്രി വിഷമിച്ചിരിക്കുന്നത് കണ്ടെന്നു സുഹൃത്തുക്കള്‍ മൊഴി നല്‍കി. ആദ്യം.Fathima Latheef. Fathima Latheef Death.Fathima Latheef Madras IIT. Madras IIT murder case. Malayalam News. manorama online. Latest News. Fathima Latheef news. Fathima Latheef letter. ഫാത്തിമ ലത്തീഫ്.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>‘രാത്രിയിൽ വിഷമിച്ചിരിക്കുന്നത് കണ്ടു; ഫാത്തിമയുടേത് തൂങ്ങിമരണമെന്ന് സംശയം’</h1>
      <address><time datetime="2019-11-16T20:16:00+00:00">16 Nov 2019, 20:16</time> by <a rel="author">മനോരമ ലേഖകൻ</a></address>
      <p>ചെന്നൈ∙  ഐഐടി വിദ്യാർഥിനി ഫാത്തിമ ലത്തീഫിന്റേതു തൂങ്ങിമരണമെന്ന് സംശയമെന്ന് എഫ്ഐആർ. നൈലോൺ കയറിൽ തൂങ്ങിയ നിലയിലാണ് കണ്ടെത്തിയതെന്നും എഫ്ഐആറിൽ പറയുന്നു. ആദ്യം കണ്ടത് അലീന സന്തോഷ് എന്ന വിദ്യാർഥിനിയാണ്. മരണം പൊലിസിനെ അറിയിച്ചത് വാര്‍ഡന്‍ ലളിതയെന്നും എഫ്ഐആറില്‍ പറയുന്നു. ഫാത്തിമ രാത്രി വിഷമിച്ചിരിക്കുന്നത് കണ്ടെന്നു സുഹൃത്തുക്കള്‍ മൊഴി നല്‍കി. എഫ്ഐആറിന്റെ പകര്‍പ്പ് മനോരമ ന്യൂസിന് ലഭിച്ചു.</p>
      <p>അതേസമയം ഫാത്തിമയുടെ മരണത്തിൽ കേന്ദ്ര സർക്കാര്‍ ഇടപെടൽ നടത്തി. ഉന്നത വിദ്യാഭ്യാസ സെക്രട്ടറി നാളെ ചെന്നൈയിൽ എത്തും. വിശദമായ റിപ്പോർട്ട് സമർപ്പിക്കാനും മാനവ വിഭവശേഷി മന്ത്രി രമേഷ് പൊക്രിയാൽ സെക്രട്ടറി ആർ.സുബ്രഹ്മണ്യത്തോട് ആവശ്യപ്പെട്ടു. കേന്ദ്രമന്ത്രി വി. മുരളീധരൻ മാനവ വിഭവശേഷി മന്ത്രിയുമായി കൂടിക്കാഴ്ച നടത്തി.</p>
      <p>വിഷയത്തിൽ  തമിഴ്നാട് മുഖ്യമന്ത്രിയുമായി സംസാരിച്ചുവെന്നും വി. മുരളീധരൻ പറഞ്ഞു. അന്വേഷണ സംഘം കൊല്ലതെത്തി ഫാത്തിമയുടെ സഹോദരിയുടെ മൊഴിയെടുക്കും. ഫാത്തിമയുടെ ലാപ് ടോപ്പും ഐപാഡും പരിശോധനയ്ക്കായി ഏറ്റെടുക്കും.</p>
      <p><b>English Summary</b> : Fathima Latheef death FIR out</p>
    </article>
  </body>
</html>