<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/razumkov-poyasnyv-skandaly-v-sluzi-narodu/"/>
    <meta property="og:site_name" content="Рубрика"/>
    <meta property="article:published_time" content="2019-11-16T20:43:41+00:00"/>
    <meta property="og:title" content="Разумков пояснив скандали в &quot;Слузі народу&quot;"/>
    <meta property="og:description" content="Спікер Верховної Ради України Дмитро Разумков прокоментував скандали, що виникають у політсилі “Слуга народу”, зазначивши, що у нардепів “немає досвіду підкилимних ігор”. Про це він заявив в інтерв’ю виданню “Фокус”. “Наша фракція молода і найбільша в історії України. У нас багато людей не мають політичного стажу. Те, що у нардепів немає досвіду підкилимних ігор, добре. […]"/>
  </head>
  <body>
    <article>
      <h1>Разумков пояснив скандали в "Слузі народу"</h1>
      <address><time datetime="2019-11-16T20:43:41+00:00">16 Nov 2019, 20:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/1569603900-885-860x580-c-1.jpg"/>
      </figure>
      <p>
        <b>
          <b>Спікер Верховної Ради України Дмитро Разумков прокоментував скандали, що виникають у політсилі “Слуга народу”, зазначивши, що у нардепів “немає досвіду підкилимних ігор”.</b>
        </b>
      </p>
      <p>Про це він заявив в інтерв’ю виданню <a href="https://focus.ua/politics/444487-glas_razuma">“Фокус”.</a></p>
      <p>“Наша фракція молода і найбільша в історії України. У нас багато людей не мають політичного стажу. Те, що у нардепів немає досвіду підкилимних ігор, добре. Але іноді через це стаються курйози. Мають місце і внутрішньопартійні дискусії”, – заявив Разумков.</p>
      <p>Він уточнив, що у кожного нардепа є своя думка, а “дискусія означає лише те, що люди вміють думати”.</p>
      <p>“У кожного є своя думка. Дискусія означає лише те, що люди вміють думати. Я не бачу в цьому проблеми. Якби був загальний “одобрямс”, не було б взагалі ніякого результату. З іншого боку, іноді є непорозуміння, яке призводить до конфліктів. У таких випадках потрібно мати волю до примирення”, – вважає Разумков.</p>
      <p>При цьому спікер ВР не схвалює той факт, що скандал у фінансовому комітеті Парламенту, який спричинив проходження поліграфа “слугами народу”, став публічним.</p>
      <p>“Це була, м’яко кажучи, неприємна ситуація. Виносити таке в публічну площину неприпустимо”, – зазначив Разумков.</p>
      <p>Не підтримує він і те, що глава фракції “Слуги народу” Давид Арахамія вирішив пройти поліграф у прямому ефірі.</p>
      <p>“Цим питанням повинні були займатися правоохоронні органи. Звичайно, пройти поліграф при бажанні може кожен. Але демонструвати це по ТБ було неправильно. Я про це говорив колегам”, – повідомив Разумков.</p>
      <p>Нагадаємо, що<a href="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/"> “Слуга народу” виключила з фракції двох депутатів.</a></p>
      <p>Нагадаємо, що <a href="https://rubryka.com/2019/11/15/vereshhuk-hoche-pity-z-posady-predstavnytsi-kabminu-v-radi/">Верещук написала заяву про звільнення з посади представниці Кабінету Міністрів у Верховній Раді.</a></p>
      <p>Вона <a href="https://rubryka.com/2019/11/15/ne-znajshla-tochok-dotyku-z-prem-yerom-vereshhuk-poyasnyla-chomu-napysala-zayavu/">в ексклюзивному коментарі “Рубриці” пояснила, чому написала заяву.</a></p>
      <p>Також вона <a href="https://rubryka.com/2019/11/15/vereshhuk-rozpovila-pro-podalshi-plany-pislya-vidstavky-z-posady/">розповіла про подальші плани після відставки з посади.</a></p>
      <p>Крім того, Верещук повідомила, <a href="https://rubryka.com/2019/11/15/sytuatsiya-u-fraktsiyi-dosyt-tryvozhna-vereshhuk/">що ситуація у фракції тривожна.</a></p>
    </article>
  </body>
</html>