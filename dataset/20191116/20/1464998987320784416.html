<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/need-crimebranch-inquiry-kerala-university-mark-scam"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T20:57:00+00:00"/>
    <meta property="og:title" content="കേരള സര്‍വകലാശാല മാര്‍ക്ക് തട്ടിപ്പ്: ക്രൈംബ്രാഞ്ച് അന്വേഷണം വേണമെന്ന് വി.സി"/>
    <meta property="og:description" content="തിരുവനന്തപുരം: കേരള സര്‍വകലാശാല മാര്‍ക്ക് തട്ടിപ്പു കേസില്‍ ക്രൈംബ്രാഞ്ച് അന്വേഷണം ആവശ്യപ്പെട്ട് വൈസ് ചാന്‍സലര്‍ ഡി.ജി.പിക്ക് കത്ത് നല്‍കി. ക്രമക്കേട് വഴി അധികമായി നല്‍കിയ മാര്‍ക്ക് സര്‍വകലാശാല റദ്ദാക്കി. സംഭവത്തില്‍ രണ്ട് ജീവനക്കാരെ സര്‍വകലാശാല..."/>
  </head>
  <body>
    <article>
      <h1>കേരള സര്‍വകലാശാല മാര്‍ക്ക് തട്ടിപ്പ്: ക്രൈംബ്രാഞ്ച് അന്വേഷണം വേണമെന്ന് വി.സി</h1>
      <address><time datetime="2019-11-16T20:57:00+00:00">16 Nov 2019, 20:57</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: കേരള സര്‍വകലാശാല മാര്‍ക്ക് തട്ടിപ്പു കേസില്‍ ക്രൈംബ്രാഞ്ച് അന്വേഷണം ആവശ്യപ്പെട്ട് വൈസ് ചാന്‍സലര്‍ ഡി.ജി.പിക്ക് കത്ത് നല്‍കി. ക്രമക്കേട് വഴി അധികമായി നല്‍കിയ മാര്‍ക്ക് സര്‍വകലാശാല റദ്ദാക്കി. സംഭവത്തില്‍ രണ്ട് ജീവനക്കാരെ സര്‍വകലാശാല സ്ഥലം മാറ്റി. </p>
      <p>ഡെപ്യൂട്ടി രജിസ്ട്രാര്‍ എസ് സുശീല, സെക്ഷന്‍ ഓഫീസര്‍ എന്‍ വിനോദ് എന്നിവരെയാണ് സ്ഥലംമാറ്റിയത്. മുന്‍ ഡെപ്യൂട്ടി രജിസ്ട്രാര്‍ രേണുകയെ നേരത്തെ സസ്പെന്‍റ് ചെയ്തിരുന്നു. മാര്‍ക്ക് തട്ടിപ്പിലൂടെ നല്‍കിയ അധിക മോഡറേഷന്‍ റദ്ദാക്കിയതായും സര്‍വകലാശാല അറിയിച്ചു. ഇക്കാര്യത്തില്‍ വിശദമായ അന്വേഷണത്തിന് പ്രൊവൈസ് ചാന്‍സലറെ ചുമതലപ്പെടുത്തി. </p>
      <p>സോഫ്റ്റ്‌വെയര്‍ തകരാര്‍ ഉള്‍പ്പെടെയുള്ള കാര്യങ്ങള്‍ പരിശോധിക്കുന്നതിനായി സാങ്കേതിക വിഭാഗത്തിന്‍റെ അന്വേഷണം പ്രഖ്യാപിച്ചു. വിഷയത്തിന്റെ ഗൌരവം കണക്കിലെടുത്ത് ക്രൈംബ്രാഞ്ച് അന്വേഷണം നടത്തണമെന്ന് ആവശ്യപ്പെട്ട് വൈസ് ചാന്‍സലര്‍ ഡി.ജി.പിക്ക് കത്ത് നല്‍കിയിട്ടുണ്ട്.  </p>
    </article>
  </body>
</html>