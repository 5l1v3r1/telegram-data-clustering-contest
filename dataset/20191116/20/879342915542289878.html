<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/16/novyna/bezpeka/zvedennya-oos-9-obstriliv-vtrat-nemaye"/>
    <meta property="og:site_name" content="Слово і Діло"/>
    <meta property="article:published_time" content="2019-11-16T20:50:01+00:00"/>
    <meta property="og:title" content="Зведення ООС: 9 обстрілів, втрат немає"/>
    <meta property="og:description" content="На Донбасі протягом поточної доби, 16 листопада, бойовики дев'ять разів порушили режим припинення вогню, втрат серед українських військових немає."/>
  </head>
  <body>
    <article>
      <h1>Зведення ООС: 9 обстрілів, втрат немає</h1>
      <address>
        <time datetime="2019-11-16T20:50:01+00:00">16 Nov 2019, 20:50</time>
      </address>
      <p>
        <b>На Донбасі протягом поточної доби, 16 листопада, бойовики дев'ять разів порушили режим припинення вогню, втрат серед українських військових немає.</b>
      </p>
      <p>Про це повідомляє пресцентр ООС.</p>
      <p>Противник обстріляв позиції українських підрозділів з мінометів калібру 82 мм, гранатометів різних систем, великокаліберних кулеметів та іншої стрілецької зброї. Зокрема, п'ять обстрілів позицій українських захисників російські окупаційні війська здійснили в районі відповідальності оперативно-тактичного угруповання Північ поблизу Майорська, Луганського, Новолуганського, Попасної.</p>
      <related>
        <a href="https://www.slovoidilo.ua/2019/11/16/karta/karta-oos-sytuacziya-sxodi-ukrayiny-16-lystopada"/>
      </related>
      <p>У районі відповідальності оперативно-тактичного угруповання Схід противник здійснив чотири обстріли по позиціях Об'єднаних сил поблизу Старогнатівки, Лебединського, Березового, Невельського, Мар'їнки.</p>
      <p>Протягом поточної доби втрат внаслідок обстрілів серед особового складу Об'єднаних сил не зафіксовано.</p>
      <p>У штабі зазначили, що на ділянці розведення №1 (Станиця Луганська) сьогодні проходили завершальні роботи по формуванню укосу в районі 9 опори моста. Крім того, тривають заходи в області розведення №2 в районі населеного пункту Золоте-4 Луганської області щодо демонтажу фортифікаційних споруд. На ділянці розведення №3, в районі населених пунктів Богданівка і Петрівське, триває очищення територій від вибухонебезпечних предметів.</p>
      <p>Раніше <a href="https://www.slovoidilo.ua/2019/11/16/novyna/bezpeka/pidraxuvaly-vtraty-bojovykiv-donbasi-tyzhden">в штабі ООС повідомили про втрати бойовиків на Донбасі за тиждень</a>.</p>
      <p>Також нагадаємо, <a href="https://www.slovoidilo.ua/2019/11/14/novyna/polityka/obsye-zafiksuvala-cherhovyj-humkonvoj-rosiyi-donbasi">ОБСЄ зафіксувала черговий «гумконвой» Росії на Донбасі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/14/novyna/bezpeka/sytuacziya-donbasi-8-obstriliv-vtrat-nemaye"/>
        <a href="https://www.slovoidilo.ua/2019/11/14/novyna/suspilstvo/oon-nazvala-konflikt-donbasi-najstarshym"/>
        <a href="https://www.slovoidilo.ua/2019/11/12/novyna/bezpeka/donbasi-otrymaly-poranennya-dvoye-vijskovosluzhbovcziv-shtab-oos"/>
        <a href="https://www.slovoidilo.ua/2019/11/15/novyna/bezpeka/syvoxo-predstavyv-plan-mentalnoho-povernennya-donbasu"/>
      </related>
    </article>
  </body>
</html>