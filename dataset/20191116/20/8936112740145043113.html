<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/f1-gp-brazylii-2019-wyniki-kwalifikacji-na-zywo-i-relacja-live-formula-1,986011.html"/>
    <meta property="og:site_name" content="TVN24"/>
    <meta property="article:published_time" content="2019-11-16T20:59:00+00:00"/>
    <meta property="og:title" content="Zawstydził mistrza. Verstappen z pole position przed Grand Prix Brazylii"/>
    <meta property="og:description" content="Niespodziewane rozstrzygnięcie w kwalifikacjach do przedostatniego wyścigu sezonu w Formule 1. Pole position przed niedzielnym Grand Prix Brazylii zdobył Max Verstappen. Pewny mistrzowskiego szóste..."/>
  </head>
  <body>
    <article>
      <h1>Zawstydził mistrza. Verstappen z pole position przed Grand Prix Brazylii</h1>
      <address>
        <time datetime="2019-11-16T20:59:00+00:00">16 Nov 2019, 20:59</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/0cc30a7d-8c54-42f2-9ebe-7cf8c98442f9.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=89/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/35ecbd55-d0c3-4ef9-a011-8dae28142cb8-480p.mp4"/>
          <figcaption>Kubica: W tym sezonie wydarzyły się pewne rzeczy, o których...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/b62fb7c8-9aed-419e-9578-86ca2b0bf297-480p.mp4"/>
          <figcaption>Robert Kubica zwrócił się do kibiców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ad2bb9f0-3de4-48c7-8d9b-dfb371f8a8a4-480p.mp4"/>
          <figcaption>Kubica: nie ma sensu o tym rozmawiać</figcaption>
        </figure>
        <figcaption>Verstappen z pole position, Kubica był dziewiętnasty Foto: Getty Images | Video: tvn24</figcaption>
      </slideshow>
      <h3>Niespodziewane rozstrzygnięcie w kwalifikacjach do przedostatniego wyścigu sezonu w Formule 1. Pole position przed niedzielnym Grand Prix Brazylii zdobył Max Verstappen. Pewny mistrzowskiego szóstego tytułu w karierze Lewis Hamilton (Mercedes GP) był trzeci. Robert Kubica zajął 19. miejsce.</h3>
      <p>Za polskim kierowcą Williamsa, który swoje najszybsze okrążenie pokonał w tempie 1:10.614, znalazł się tylko Hiszpan Carlos Sainz (McLaren), który miał kłopoty z bolidem i nie zaliczył ani jednego kółka.</p>
      <related>
        <a href="https://eurosport.tvn24.pl/f1,116/kubica-skomentowal-swoj-wypadek-myslalem-ze-moze-cos-sie-zepsulo,985891.html"/>
      </related>
      <p>Poza nimi w pierwszej części kwalifikacji odpadł także m.in. kolega Kubicy z teamu Brytyjczyk George Russell.</p>
      <h3>Verstappen po raz drugi</h3>
      <p>Z kolei Verstappen w decydującej, trzeciej części uzyskał czas 1.07.508. <br/><br/>Holender po raz drugi w tym sezonie wygrał kwalifikacje. Obok niego z pierwszej linii ruszy w niedzielę Niemiec Sebastian Vettel (Ferrari), a z trzeciego pola startowego Hamilton, który już wcześniej zapewnił sobie szósty w karierze tytuł mistrza świata.</p>
      <p>Czwarty był Monakijczyk Charles Leclerc (Ferrari), który jednak w niedzielę zostanie cofnięty o dziesięć pozycji z powodu wymiany silnika.<br/><br/>Wyścig w Sao Paulo rozpocznie się o godz. 18.10 czasu polskiego.</p>
      <p>Autor: twis, kz / Źródło: PAP</p>
    </article>
  </body>
</html>