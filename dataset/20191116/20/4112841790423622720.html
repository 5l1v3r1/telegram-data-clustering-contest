<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76656-Bratislava-ma-po-30-rokoch-namestie-Neznej-revolucie-Susedi-s-namestim-Slovenskeho-narodneho-povstania"/>
    <meta property="og:site_name" content="REFRESHER"/>
    <meta property="article:published_time" content="2019-11-16T20:02:00+00:00"/>
    <meta property="og:title" content="Bratislava má po 30. rokoch námestie Nežnej revolúcie. Susedí s námestím Slovenského národného povstania"/>
    <meta property="og:description" content="Námestie Slovenského národného povstania a Námestie Nežnej revolúcie budú mať už natrvalo dôstojné miesta vedľa seba."/>
  </head>
  <body>
    <article>
      <h1>Bratislava má po 30. rokoch námestie Nežnej revolúcie. Susedí s námestím Slovenského národného povstania</h1>
      <address><time datetime="2019-11-16T20:02:00+00:00">16 Nov 2019, 20:02</time> by <a rel="author">Alexandra Murajdová</a></address>
      <p>
        <b>Námestie Slovenského národného povstania a Námestie Nežnej revolúcie budú mať už natrvalo dôstojné miesta vedľa seba.</b>
      </p>
      <p><b>Primátor hlavného mesta Matúš Vallo oficiálne otvoril Námestie Nežnej revolúcie</b>. Premenovala sa tak časť Námestia SNP pred Starou tržnicou, pri príležitosti 30. výročia Nežnej revolúcie, ktoré je zajtra.</p>
      <p>,,<i>V novembri 1989 sa na našich námestiach zišli ľudia všetkých generácií, ktorí sa zbavili strachu. V nenásilnej Nežnej revolúcii prejavili túžbu po slobode a dôstojnejšom živote</i>," hlása tabuľa na Starej tržnici, rovno pod tou s názvom námestia.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2636.321864336913!2d17.110302394689334!3d48.14477318443355!2m3!1f0!2f0!3f0!3m2!1i1024!2i768!4f13.1!3m3!1m2!1s0x476c896f486a8785%3A0x306260ac4416f0d!2zTsOhbWVzdGllIE5lxb5uZWogcmV2b2zDumNpZQ!5e1!3m2!1ssk!2ssk!4v1573924169873!5m2!1ssk!2ssk" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>S návrhom prišiel primátor Bratislavy , ktorý argumentoval tým, že Nežná revolúcia a Slovenské národné povstanie symbolizujú odpor verejnosti voči totalite. Preto chcel, aby tieto námestia mali <b>vedľa seba dôstojné miesto už natrvalo</b>. Jeho návrh schválilo aj mestské zastupiteľstvo.</p>
      <figure>
        <img src="https://i.refresher.sk/public/alexandra-murajdova/73375649_1398195680338427_7359320672356532224_o.jpg"/>
        <figcaption>
          <cite>FB/ Uvedenie Námestia Nežnej revolúcie</cite>
        </figcaption>
      </figure>
      <p>„<i>Pád totalitného režimu považuje vedenie mesta za jednu z najvýznamnejších udalostí našich novodobých dejín hodnú úcty a pripomínania,</i>“ píše sa v popise oficiálnej udalosti otvorenia nového námestia.</p>
      <p>Na slávnostnom otvorení sa, okrem primátora, obyvateľom hlavného mesta prihovorili aj Martin Bútora, Ján Budaj, Zuzana Mistríková a Juliana Horváthová.  <i>„<b>Ďakujeme, že veríte láske a demokracii,</b>“</i> povedal Matúš Vallo na záver podujatia.</p>
      <related>
        <a href="https://refresher.sk/70557-Bratislava-bude-mat-Namestie-Neznej-revolucie-v-suvislosti-s-30-vyrocim-Jej-odkaz-chcu-udrzat-pre-dalsie-generacie"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70557-Bratislava-bude-mat-Namestie-Neznej-revolucie-v-suvislosti-s-30-vyrocim-Jej-odkaz-chcu-udrzat-pre-dalsie-generacie"/>
        <a href="https://refresher.sk/76661-Prezidentka-na-oslavach-Neznej-revolucie-podakovala-vsetkym-ktori-sa-o-nu-pricinili-Hovori-vsak-ze-boj-neskoncil"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>