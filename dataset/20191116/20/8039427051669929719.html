<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956613"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T20:22:15+00:00"/>
    <meta property="og:title" content="కోహ్లీని ప్రశంసల్లో ముంచెత్తిన ఇంగ్లండ్ మాజీ కెప్టెన్"/>
    <meta property="og:description" content="ADVT"/>
  </head>
  <body>
    <article>
      <h1>కోహ్లీని ప్రశంసల్లో ముంచెత్తిన ఇంగ్లండ్ మాజీ కెప్టెన్</h1>
      <address>
        <time datetime="2019-11-16T20:22:15+00:00">16 Nov 2019, 20:22</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఇండోర్:</b> టీమిండియా సారథి విరాట్ కోహ్లీపై ఇంగ్లండ్ మాజీ కెప్టెన్ మైకెల్ వాన్ ప్రశంసల వర్షం కురిపించాడు. బంగ్లాదేశ్‌తో జరిగిన తొలి టెస్టులో భారత్ ఘన విజయం సాధించిన తర్వాత వాన్ ట్వీట్ చేస్తూ కోహ్లీని అత్యుత్తమ కెప్టెన్‌గా ప్రశంసించాడు. కోహ్లీ అత్యంత వేగంగా భారత అత్యుత్తమ కెప్టెన్‌గా అవతరిస్తున్నాడని కొనియాడాడు.</p>
      <p> </p>
      <p>తాజాగా బంగ్లాదేశ్‌తో జరిగిన తొలి టెస్టును మూడు రోజుల్లోనే ముగించిన భారత్.. ఇన్నింగ్స్ 130 పరుగుల తేడాతో విజయం సాధించింది. కెప్టెన్‌గా కోహ్లీకి ఇది పదో ఇన్నింగ్స్ విజయం కాగా, 9 విజయాలతో ఉన్న ధోనీని కోహ్లీ వెనక్కి నెట్టేశాడు. ఆ తర్వాతి స్థానంలో 8 ఇన్నింగ్స్ విజయాలతో అజారుద్దీన్, ఏడు విజయాలతో సౌరవ్ గంగూలీ ఉన్నారు. తాజా విజయంతో రెండు టెస్టుల సిరీస్‌లో భారత్ 1-0తో ఆధిక్యంలో ఉంది. అంతేకాదు, భారత్‌కు ఇది వరుసగా ఆరో టెస్టు విజయం కాగా, 2013లో ధోనీ కెప్టెన్సీలోనూ వరుసగా ఆరు విజయాలు సాధించింది. కాగా, మొత్తం 52 టెస్టులకు ప్రాతినిధ్యం వహించిన కోహ్లీ 32 విజయాలతో అత్యంత విజయవంతమైన కెప్టెన్‌గా రికార్డులకెక్కాడు. తాజా విజయంతో కోహ్లీ సేనపై ప్రశంసల వర్షం కురుస్తోంది.</p>
    </article>
  </body>
</html>