<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134710-urbono-reakcija-i-kmt-burtus-vel-rytas-jau-uzkniso-su-jais-zaisti.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T20:10:00+00:00"/>
    <meta property="og:title" content="Urbono reakcija į KMT burtus: „Vėl „Rytas“? Jau užkniso su jais žaisti“"/>
    <meta property="og:description" content="Utenos „Juventus“ šį vakarą namuose 88:75 pranoko Alytaus „Sintek-Dzūkijos“ ekipą, o po rungtynių Žydrūnas Urbonas emocingai sureagavo į Karaliaus Mindaugo taurės ketvirtfinalio burtus. Iš pradžių strategas gyrė visus savo auklėtinius bei ypač išskyrė Juliaus Juciko ir Žygimanto Skučo pasirodymus bei aptarė Gyčio Radzevičiaus progresą. Vis tik užsiminus apie būsimąjį varžovą Karaliaus Mindaugo taurėje, Urbono reakcija kardinaliai pasikeitė. ..."/>
  </head>
  <body>
    <article>
      <h1>Urbono reakcija į KMT burtus: „Vėl „Rytas“? Jau užkniso su jais žaisti“</h1>
      <address>
        <time datetime="2019-11-16T20:10:00+00:00">16 Nov 2019, 20:10</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-196700-any1000x1000.jpg">
          <img src="https://www.basketnews.lt/paveikslelis-196700-any630x500.jpg"/>
        </a>
      </figure>
      <p>Nuotr. BNS</p>
      <p>Utenos „Juventus“ šį vakarą namuose 88:75 pranoko Alytaus „Sintek-Dzūkijos“ ekipą, o po rungtynių Žydrūnas Urbonas emocingai sureagavo į Karaliaus Mindaugo taurės ketvirtfinalio burtus.</p>
      <p>Iš pradžių strategas gyrė visus savo auklėtinius bei ypač išskyrė Juliaus Juciko ir Žygimanto Skučo pasirodymus bei aptarė Gyčio Radzevičiaus progresą.</p>
      <p>Vis tik užsiminus apie būsimąjį varžovą Karaliaus Mindaugo taurėje, Urbono reakcija kardinaliai pasikeitė.</p>
      <p>„Vėl „Rytas“? Eik tu šikt, eik tu sau. „Rytas“, vėl bičiulis Dainius Adomaitis. Lupsimės. Ką aš galiu pasakyti... „Žalgiris“ „Šiaulius“ gavo? Nu <i>malačiai</i>. Sireikai irgi džiaugsmo mažai.</p>
      <p>Jei taip vienodai traukia, gal reikia tą traukimą oficialiai padaryti Utenoje? Toks pasiūlymas lygai kitais metais: Utenos arenoje per didžiąją pertrauką traukiame burtus, nes jau <i>užkniso</i> žaisti su tuo „Rytu“. Šiaip neįdomu ir atsibodo. Gavome tai gavome, teks kautis, tą ir darysime“, – su šypsena veide sakė Urbonas.</p>
      <figure>
        <iframe src="https://www.youtube.com/embed/urgX5BCK2dM" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200332-crop100x150.jpg"/>
      </figure>
      <p><a href="https://www.basketnews.lt/zaidejai/6814-zygimantas-skucas.html">Žygimantas Skučas</a> Taškai: 21 Naudingumas: 27 Baudų metimai: 100% 6/6 Atkovoti kamuoliai: 4</p>
    </article>
  </body>
</html>