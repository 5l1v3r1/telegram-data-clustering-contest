<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232188/"/>
    <meta property="og:site_name" content="Українська правда"/>
    <meta property="article:published_time" content="2019-11-16T20:51:17+00:00"/>
    <meta property="og:title" content="Індія випробувала ракету з великою дальністю польоту, здатну нести ядерний заряд"/>
    <meta property="og:description" content="Індія провела успішний запуск балістичної ракети з великою дальністю польоту “Agni II”, здатної нести ядерний заряд."/>
  </head>
  <body>
    <article>
      <h1>Індія випробувала ракету з великою дальністю польоту, здатну нести ядерний заряд</h1>
      <address>
        <time datetime="2019-11-16T20:51:17+00:00">16 Nov 2019, 20:51</time>
      </address>
      <p>Індія провела успішний запуск балістичної ракети з великою дальністю польоту "Agni II", здатної нести ядерний заряд.</p>
      <p><b>Джерело:</b> <a href="https://www.indiatoday.in/india/story/india-conducts-first-night-trial-of-agni-ii-missile-1619704-2019-11-16">India Today</a> з посиланням на джерела в Міноборони Індії, <a href="https://interfax.com.ua/news/general/625093.html">Інтерфакс-Україна</a></p>
      <p><b>Деталі:</b>  За даними джерел, озброєння є двоступеневою балістичною ракетою довжиною 20 метрів, яка має дальність ураження 2000 км. Її стартова вага становить 17 тонн, вантажопідйомність - 1000 кг.</p>
      <p>Запуск ракети відбувся у суботу з острова Абдул Калам біля узбережжя штату Одіша на східному узбережжі Індії.</p>
      <p>Повідомляється, що Agni II з високою точністю вразила навчальну ціль.</p>
      <p>Ракета розроблена Організацією оборонних досліджень і розробок (DRDO) і вже введена в експлуатацію збройними силами, пише ЗМІ.</p>
      <p>На озброєнні Командування стратегічних сил Індії стоять балістичні ракети від Agni-1 до Agni-4 з дальністю дії 700-3,5 тис. км, здатні нести ядерні боєголовки.</p>
      <p>Також Індія проводить випробування балістичної ракети Agni-5, яка має радіус дії від 5 до 5,5 тис. Км. Її перше успішне випробування було проведено в квітні 2012 року. Усі наступні пуски також пройшли успішно.</p>
      <footer>Українська правда</footer>
      <related>
        <a href="https://www.pravda.com.ua/news/2019/09/1/7224992/"/>
        <a href="https://www.pravda.com.ua/news/2019/08/11/7223298/"/>
        <a href="https://www.pravda.com.ua/news/2019/08/10/7223248/"/>
      </related>
    </article>
  </body>
</html>