<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04721113"/>
    <meta property="og:site_name" content="De Standaard"/>
    <meta property="article:published_time" content="2019-11-16T20:24:00+00:00"/>
    <meta property="og:title" content="Spaanse voetbalsters in staking voor verhoging minimumsalaris"/>
    <meta property="og:description" content="De vrouwelijke voetballers uit de Spaanse competitie zijn zaterdag in staking gegaan omwille van onvrede over hun salaris en de omstandigheden waarin ze mo..."/>
  </head>
  <body>
    <article>
      <h1>Spaanse voetbalsters in staking voor verhoging minimumsalaris</h1>
      <address>
        <time datetime="2019-11-16T20:24:00+00:00">16 Nov 2019, 20:24</time>
      </address>
      <p>
        <b>De vrouwelijke voetballers uit de Spaanse competitie zijn zaterdag in staking gegaan omwille van onvrede over hun salaris en de omstandigheden waarin ze moeten spelen. De spelersunie AFE sprak op Twitter van een “eerste en historische staking”.</b>
      </p>
      <p>Op een vergadering van de AFE, die vroeg om een verhoging van het minimumsalaris, stemde 93 procent van de speelsters om in staking te gaan. Een poging tot bemiddeling van het ministerie van Werk eindigde donderdag zonder akkoord.</p>
      <p>Ook Antoine Griezmann liet van zich horen op Twitter: “Mijn vrouwelijke collega-voetballers zijn in staking en krijgen mijn volledige steun”, postte de spits van Barcelona.</p>
      <p>De associatie van vrouwelijke voetbalclubs (ACFF) wees de salariseisen van de speelsters af, omdat dit problemen zou opleveren voor de kleinere clubs. Wel ging het akkoord over de aanpassing van de werkcontracten, die van halftijdse contracten naar drievierdecontracten verhoogd worden.</p>
    </article>
  </body>
</html>