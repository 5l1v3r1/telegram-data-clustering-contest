<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58397-nezvichayniy-konkurs-sered-kshok-ms-ks-obirali-v-uzhgorod-sogodn.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-16T20:49:00+00:00"/>
    <meta property="og:title" content="Незвичайний конкурс серед кішок: &quot;Міс Кіс&quot; обирали в Ужгороді сьогодні"/>
    <meta property="og:description" content="Про це пише видання &quot;День&quot;, додаючи відповідні світлини.Сьогодні в обласному центрі Закарпаття відбувся щорічний традиційний конкурс краси серед домашніх котячих.Участь у ньому взяли близько 40 котів та кішок як відомих порід, так і безпородних. Обирали призерів у чотирьох номінаціях «Безпородні», «Довгошерсті», «Короткошерсті», «Юніори». Окремий подарунок чекав на улюбленця глядачів. Цьогоріч серед п’ятірки котів, яких обрали голосування гості свята, був і Флафі, незвичної породи сфінкс. Кошеня майже без шерсті поводилося дуже граційно, дозволяючи навіть погладити себе. Його господиня розповіла, що догляд за таким котом – це щотижневі водні процедури, підрізка кігтів та очистка вушок.Жоден з учасників заходу не був обділений увагою, довкола тварин упродовж декількох годин збирались діти та дорослі. Їх власники переконані, що незалежно від породи, киці та котики є відмінними друзями, які дуже добре відчувають настрій свого господаря і завжди приходять на допомогу.Вікторія Жуйко, Ужгород"/>
  </head>
  <body>
    <article>
      <h1>Незвичайний конкурс серед кішок: "Міс Кіс" обирали в Ужгороді сьогодні</h1>
      <address>
        <time datetime="2019-11-16T20:49:00+00:00">16 Nov 2019, 20:49</time>
      </address>
      <p><b>Про це пише видання "День", додаючи відповідні світлини.</b><br/><br/>Сьогодні в обласному центрі Закарпаття відбувся щорічний традиційний конкурс краси серед домашніх котячих.<br/><br/>Участь у ньому взяли близько 40 котів та кішок як відомих порід, так і безпородних. Обирали призерів у чотирьох номінаціях «Безпородні», «Довгошерсті», «Короткошерсті», «Юніори». Окремий подарунок чекав на улюбленця глядачів. Цьогоріч серед п’ятірки котів, яких обрали голосування гості свята, був і Флафі, незвичної породи сфінкс. Кошеня майже без шерсті поводилося дуже граційно, дозволяючи навіть погладити себе. Його господиня розповіла, що догляд за таким котом – це щотижневі водні процедури, підрізка кігтів та очистка вушок.<br/><br/>Жоден з учасників заходу не був обділений увагою, довкола тварин упродовж декількох годин збирались діти та дорослі. Їх власники переконані, що незалежно від породи, киці та котики є відмінними друзями, які дуже добре відчувають настрій свого господаря і завжди приходять на допомогу.<br/><br/><b>Вікторія Жуйко, Ужгород</b></p>
      <figure>
        <img src="https://zak-kor.net/uploads/posts/2019-11/1573927772_dsc_2586_result_0.jpg"/>
      </figure>
      <figure>
        <img src="https://zak-kor.net/uploads/posts/2019-11/1573927708_dsc_2600_result.jpg"/>
      </figure>
      <figure>
        <img src="https://zak-kor.net/uploads/posts/2019-11/1573927712_dsc_2610_result.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>