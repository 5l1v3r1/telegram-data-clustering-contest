<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/world/voulgaria-vlavi-sto-pyriniko-ergostasio-tou-kozlontoui/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T20:52:15+00:00"/>
    <meta property="og:title" content="Βουλγαρία : Βλάβη στο πυρηνικό εργοστάσιο του Κοζλοντούι"/>
    <meta property="og:description" content="Οπως αναφέρει το πρακτορείο Reuters, οι αρχές στη Βουλγαρία είναι σε επιφυλακή και διεξάγονται όλοι οι απαραίτητοι έλεγχοι"/>
  </head>
  <body>
    <article>
      <h1>Βουλγαρία : Βλάβη στο πυρηνικό εργοστάσιο του Κοζλοντούι</h1>
      <h2>Οπως αναφέρει το πρακτορείο Reuters, οι αρχές στη Βουλγαρία είναι σε επιφυλακή και διεξάγονται όλοι οι απαραίτητοι έλεγχοι</h2>
      <address><time datetime="2019-11-16T20:52:15+00:00">16 Nov 2019, 20:52</time> by <a rel="author">ΤοΒΗΜΑ Team</a></address>
      <p>Στο 50% μειώθηκε η παραγωγή στη Μονάδα 5 των 1.000 μεγαβάτ του πυρηνικού εργοστασίου του Κοζλοντούι, στην γειτονική Βουλγαρία, μετά από βλάβη που σημειώθηκε στον κύριο αγωγό κυκλοφορίας του αντιδραστήρα.</p>
      <p>Σύμφωνα με ανακοίνωση του εργοστασίου, το περιστατικό συνέβη στις 9 το πρωί τοπική ώρα.</p>
      <p>
        <a href="https://www.in.gr/2019/11/16/in-tv/deltio/mandra-sygklonizoun-oi-martyries-ton-katoikon-dyo-xronia-meta/">Μάνδρα : Συγκλονίζουν οι μαρτυρίες των κατοίκων, δύο χρόνια μετά</a>
      </p>
      <p>Οπως αναφέρει το πρακτορείο Reuters, οι αρχές είναι σε επιφυλακή και διεξάγονται όλοι οι απαραίτητοι έλεγχοι, ενώ η ανακοίνωση της διαχειρίστριας εταιρείας υπογραμμίζει ότι δεν υπάρχει κίνδυνος ραδιενεργού μόλυνσης.</p>
      <h3>Οι αντιδραστήρες</h3>
      <p>Η πυρηνική μονάδα παραγωγής ηλεκτρικής ενέργειας βρίσκεται στον ποταμό Δούναβη, ενώ ο δεύτερος αντιδραστήρας παραγωγής 1,000 MW, επίσης σοβιετικής κατασκευής, λειτουργεί με πλήρη ισχύ.</p>
      <p>Οι δύο αντιδραστήρες έχουν πάρει παράταση «ζωής», ο ένας για άλλα δέκα χρόνια το 2017 και ο άλλος για άλλα 30 χρόνια τον Οκτώβριο του 2019.</p>
      <p>Οι αντιδραστήρες 1-4, που κρίθηκαν απαρχαιωμένοι, έκλεισαν το 1998 και το 2006, κατόπιν αιτήματος της Ε.Ε., που είχε θέσει αυτόν τον όρο για την ένταξη της Βουλγαρίας στην Ένωση.</p>
      <p>
        <a href="https://www.tovima.gr/2019/11/17/sports/stefane-ase-ta-oneira-n-aggiksoun-ourano/">Στέφανε, άσε τα όνειρα ν’ αγγίξουν ουρανό!</a>
      </p>
    </article>
  </body>
</html>