<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/fullo-kai-ftero-spitia-kai-boskotopia-brethikan-narkotika-kai-opla.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T20:11:00+00:00"/>
    <meta property="og:title" content="Φύλλο και φτερό σπίτια και βοσκοτόπια - Βρέθηκαν ναρκωτικά και όπλα"/>
    <meta property="og:description" content="Δύο συλλήψεις - Το «ντου» της ΕΛ.ΑΣ. είχε σχεδιαστεί εδώ και ημέρες ύστερα από εμπιστευτική πληροφορία που ανέφερε ότι υπάρχουν ναρκωτικά στην ευρύτερη περιοχή"/>
  </head>
  <body>
    <article>
      <h1>Φύλλο και φτερό σπίτια και βοσκοτόπια - Βρέθηκαν ναρκωτικά και όπλα</h1>
      <address>
        <time datetime="2019-11-16T20:11:00+00:00">16 Nov 2019, 20:11</time>
      </address>
      <p>
        <b>Δύο συλλήψεις - Το «ντου» της ΕΛ.ΑΣ. είχε σχεδιαστεί εδώ και ημέρες ύστερα από εμπιστευτική πληροφορία που ανέφερε ότι υπάρχουν ναρκωτικά στην ευρύτερη περιοχή</b>
      </p>
      <p>Μεγάλη αστυνομική επιχείρηση πραγματοποιήθηκε σε χωριό της Πεδιάδος, στην Κρήτη. Στο επίκεντρο των ερευνών βρέθηκε οικογένεια με καταγωγή από τον Μυλοπόταμο που έχει απασχολήσει στο παρελθόν για υποθέσεις κυρίως ναρκωτικών.</p>
      <p>Η επιχείρηση ξεκίνησε τα ξημερώματα του Σαββάτου με τη συμμετοχή δυνάμεων της Ασφάλειας και της Δίωξης Ναρκωτικών Ηρακλείου ενώ σημαντικό ρόλο είχαν και οι άνδρες της ΟΕΑ Κρήτης.</p>
      <p>Σπίτια, μάντρες, αποθήκες και βοσκοτόπια έγιναν «φύλλο και φτερό». Σύμφωνα με πληροφορίες βρέθηκαν ναρκωτικά, όπλα και σφαίρες, ενώ έχουν γίνει τουλάχιστον δύο συλλήψεις.</p>
      <p>Το «ντου» της ΕΛ.ΑΣ. είχε σχεδιαστεί εδώ και ημέρες ύστερα από εμπιστευτική πληροφορία που ανέφερε ότι υπάρχουν ναρκωτικά στην ευρύτερη περιοχή.</p>
      <p>Πηγή: cretalive.gr</p>
    </article>
  </body>
</html>