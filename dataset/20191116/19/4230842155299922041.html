<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191116-na-donbasi-bojovyky-dev-yat-raziv-porushyly-rezhym-tyshi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T19:16:03+00:00"/>
    <meta property="og:title" content="На Донбасі бойовики дев’ять разів порушили режим тиші"/>
    <meta property="og:description" content="На Донбасі протягом 16 листопада бойовики дев’ять разів порушили режим припинення вогню, втрат серед українських військових немає."/>
  </head>
  <body>
    <article>
      <h1>На Донбасі бойовики дев’ять разів порушили режим тиші</h1>
      <address>
        <time datetime="2019-11-16T19:16:03+00:00">16 Nov 2019, 19:16</time>
      </address>
      <p>На Донбасі протягом 16 листопада бойовики дев’ять разів порушили режим припинення вогню, втрат серед українських військових немає.</p>
      <p>16 листопада збройні формування РФ обстріляли позиції українських підрозділів з мінометів калібру 82 мм, гранатометів різних систем, великокаліберних кулеметів та іншої стрілецької зброї.</p>
      <p>Зокрема,<b> п’ять обстрілів</b> позицій українських захисників російські окупаційні війська здійснили в районі відповідальності оперативно-тактичного угруповання Північ поблизу Майорська, Луганського, Новолуганського, Попасної.</p>
      <p>
        <b>Читайте: </b>
        <a href="https://fakty.com.ua/ua/ukraine/20191111-praktychnu-fazu-rozvedennya-vijsk-u-petrivskomu-zaversheno-shtab/">Практичну фазу розведення військ у Петрівському завершено – штаб</a>
      </p>
      <p>В районі відповідальності оперативно-тактичної групи Схід противник здійснив<b> чотири обстріли</b> поблизу Старогнатовки, Лебединського, Березового, Невельського, Мар’їнки.</p>
      <p>До слова, СММ ОБСЄ підтвердила, що поблизу Петрівського <a href="https://fakty.com.ua/ua/ukraine/20191114-rozvedennya-syl-v-petrivskomu-pidtverdyla-smm-obsye/">відбулося повне розведення сил і засобів.</a></p>
    </article>
  </body>
</html>