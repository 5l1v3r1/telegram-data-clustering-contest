<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/balkan-srazi-levski-lukojl-s-trojka-sekunda-predi-kraja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T19:55:00+00:00"/>
    <meta property="og:title" content="&quot;Балкан&quot; срази &quot;Левски Лукойл&quot; с тройка секунда преди края"/>
    <meta property="og:description" content="&quot;Сините&quot; наваксаха огромен пасив, но допуснаха първо поражение"/>
  </head>
  <body>
    <article>
      <h1>"Балкан" срази "Левски Лукойл" с тройка секунда преди края</h1>
      <h2>"Сините" наваксаха огромен пасив, но допуснаха първо поражение</h2>
      <address>
        <time datetime="2019-11-16T19:55:00+00:00">16 Nov 2019, 19:55</time>
      </address>
      <p>Шампионът "Балкан" Ботевград победи драматично със 76:73 носителя на Купата и Суперкупата на страната "Левски Лукойл" в среща от седмия кръг на родното баскетболно първенство. Двата тима изиграха зрелищен мач в столичната зала "Универсиада", решен от тройка на Джордан Калахан секунда преди края.</p>
      <p>Така "Левски Лукойл", който днес не можеше да разчита на двама свои основни играчи - Христо Захариев и Чавдар Костов, допусна първо поражение от началото на сезона в Националната баскетболна лига.</p>
      <p>"Сините" попаднаха в сложна ситуация, след като изоставаха с 20 точки три минути преди почивката, но успяха да наваксат. В крайна сметка обаче "Балкан" надделя.</p>
      <p>Най-резултатен в мача бе Венцислав Петков от "Левски Лукойл" с 21 точки, а за победителите над всички бе Крис Минков с 15.</p>
      <p>В следващия кръг "Балкан" е домакин на "Ямбол", докато "Левски" ще гостува на "Рилски спортист".</p>
      <p>
        <b>Стартовите състави</b>
      </p>
      <p>"Левски Лукойл": Aсен Великов, Венцислав Петков, Йордан Минчев, Куон Чийтъм, Райън Райт</p>
      <p>"Балкан": Джордан Калахан, Станислав Цонков, Крис Минков, Димитър Димитров, Кени Хол</p>
    </article>
  </body>
</html>