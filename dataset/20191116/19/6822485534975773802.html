<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825166.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T19:47:00+00:00"/>
    <meta property="og:title" content="هزار میلیارد ریال برای توزیع رایگان شیر مدارس تخصیص یافت"/>
    <meta property="og:description" content="به گزارش مهر به نقل از سازمان برنامه و بودجه، حمیدرضا عدل معاون فنی، امور زیربنایی و تولیدی سازمان برنامه و بودجه کشور اظهار داشت: در قانون بودجه سال ۱۳۹۸ کشور  بابت یارانه شیر مدارس ردیفی پیش بینی شده بود که در همین راستا با پیگیری های انجام شده مبلغ۱۸۰۰ میلیارد ریال ابلاغ شد."/>
  </head>
  <body>
    <article>
      <h1>هزار میلیارد ریال برای توزیع رایگان شیر مدارس تخصیص یافت</h1>
      <address>
        <time datetime="2019-11-16T19:47:00+00:00">16 Nov 2019, 19:47</time>
      </address>
      <p>معاون سازمان برنامه و بودجه کشور از دستور نوبخت و تخصیص و پرداخت هزار میلیارد ریال برای توزیع رایگان شیر مدارس با اولویت هشت استان کمتر برخوردار خبر داد.</p>
      <p>به گزارش مهر به نقل از سازمان برنامه و بودجه، حمیدرضا عدل معاون فنی، امور زیربنایی و تولیدی سازمان برنامه و بودجه کشور اظهار داشت: در قانون بودجه سال ۱۳۹۸ کشور  بابت یارانه شیر مدارس ردیفی پیش بینی شده بود که در همین راستا با پیگیری های انجام شده مبلغ۱۸۰۰ میلیارد ریال ابلاغ شد.</p>
      <p>عدل افزود: در گام نخست و با عنایت به اهمیت اجرای طرح توزیع رایگان شیر مدارس کشور و تاکید دولت و دستور صریح رئیس سازمان برنامه و بودجه کشور بر  حفظ رشد و سلامت دانش آموزان به ویژه در مناطق کمتر برخوردار هزار میلیارد ریال از محل منابع سازمان هدفمندی یارانه ها در اختیار وزارت آموزش و پرورش قرار گرفت.</p>
      <p>بر اساس قانون بودجه سال‌جاری مقرر شده است ۶۰  نوبت شیر رایگان بین دانش‌آموزان هشت استان کمتر برخوردار کشور از جمله ایلام، بوشهر، خراسان جنوبی، خوزستان، سیستان و بلوچستان، کهکیلویه و بویر احمد و هرمزگان توزیع شود.</p>
    </article>
  </body>
</html>