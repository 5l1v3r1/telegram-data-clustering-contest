<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/euro-2020-kval-sou-brace-azar-u-rusiji-san-marino-stigao-do-prvenca-vels-ce-imati-mec-loptu-u-kardifu-392957.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T19:53:00+00:00"/>
    <meta property="og:title" content="EURO 2020 (kval.) - Šou braće Azar u Rusiji, San Marino stigao do prvenca, Vels će imati meč loptu u Kardifu!"/>
    <meta property="og:description" content="Slovenci će s pažnjom gledati večerašnji meč u Beču."/>
  </head>
  <body>
    <article>
      <h1>EURO 2020 (kval.) - Šou braće Azar u Rusiji, San Marino stigao do prvenca, Vels će imati meč loptu u Kardifu!</h1>
      <h2>Slovenci će s pažnjom gledati večerašnji meč u Beču.</h2>
      <address><time datetime="2019-11-16T19:53:00+00:00">16 Nov 2019, 19:53</time> by <a rel="author">Stefan Matić</a></address>
      <p><b>Grupa E</b><br/><br/><i>Azerbejdžan - Vels 0:2</i><br/><br/>Velšani su slavili zahvaljujući golovima Mura i Vilsona u prvom delu igre. Sa ova tri boda "zmajevi" su prišli Mađarima na samo bod razlike, tako da će se za tri dana u Kardifu odlučivati ko će se direktno kroz grupu kvalifikovati za naredni EURO.  <br/><br/><b>Grupa G</b><br/><br/><i>Slovenija - Letonija 1:0</i><br/><br/>Slovenci su minimalcem nad Letonijom stigli do četrnaestog boda što ih ostavlja u trci za drugo mesto makar do kraja večerašnje utakmice između Austrije i Severne Makedonije.<br/><br/>Na "Stožicama" titulu tragičara gostiju je poneo Tarasovs kojeg je lopta pogodila posle šuta Iličića tako da se ovo računa kao autogol veznog igrača Letonije.<br/><br/><b>Grupa I</b><br/><br/><i>Rusija - Belgija 1:4<br/>San Marino - Kazahstan 1:3<br/></i><br/>Braća Azar su imala svoj šou u prvom delu igre na "Gazprom Areni" u Sankt Peterburgu. Prvo je Torgan pogodio u 19. minutu na asistenciju starijeg brata da bi se Eden potom dva puta upisao u strelce do kraja prvog dela igre, u 33. i 40. minutu.<br/><br/>Lukaku je postigao četvrti gol za goste u nastavku da bi utešni pogodak za domaće bio delo Džikija koji se upisuje na semafor u 79. minutu meča.<br/><br/>Ovo je bio rezultatski nebitan meč za obe ekipe pošto su već i Belgija i Rusija osigurale svoje plasman na završnicu Evropskog prvenstva.<br/><br/>Kazahstan je lako izašao na kraj sa San Marinom, ali će se ovaj meč pamtiti pošto su domaći postigli prvi gol u ovim kvalifikacijama.<br/><br/>Junak domaćih jeste Bernardi koji je smanjio rezultat na 3:1 u 77. minutu. Pre toga su gosti završili posao još u prvih 45 minuta igre pošto su redom pogađali Zajnutdinov, Sujumbajev i Ščetkin.</p>
      <p>Izvor: Sportske.net</p>
    </article>
  </body>
</html>