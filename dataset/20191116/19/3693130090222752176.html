<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/arap-ulkeleri-iran-in-saldirilarina-karsi-birlik-olmali-1207614.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T19:50:00+00:00"/>
    <meta property="og:title" content="&quot;Arap ülkeleri İran'ın saldırılarına karşı 'birlik' olmalı&quot;"/>
    <meta property="og:description" content="Amerika Birleşik Devletleri (ABD) Hava Kuvvetleri Genelkurmay Başkanı Orgeneral David Goldfein, Basra Körfezi'ne kıyısı olan Arap ülkelerini &quot;İran'ın saldırılarına karşı birlik olmaya&quot; davet etti."/>
  </head>
  <body>
    <article>
      <h1>"Arap ülkeleri İran'ın saldırılarına karşı 'birlik' olmalı"</h1>
      <h2>Amerika Birleşik Devletleri (ABD) Hava Kuvvetleri Genelkurmay Başkanı Orgeneral David Goldfein, Basra Körfezi'ne kıyısı olan Arap ülkelerini "İran'ın saldırılarına karşı birlik olmaya" davet etti.</h2>
      <address>
        <time datetime="2019-11-16T19:50:00+00:00">16 Nov 2019, 19:50</time>
      </address>
      <p><b>Birleşik Arap Emirlikleri</b>'nin <b>Dubai</b> şehrinde düzenlenen ve hava kuvvetleri komutanlarının katıldığı bir konferansta konuşan Goldfein, Arap ülkelerinin bunu yapabilmesi için aralarındaki farklılıkları bir kenara bırakıp askeri kuvvetlerinin birlikte hareket etmesi gerektiğini de sözlerine ekledi.</p>
      <p>Goldfein hiçbir ülkenin kendisini savunmak için her şeye sahip olmadığına vurgu yaparak, "<b>Ancak birlikte olursak, toplu savunma için her şeye sahip oluruz. İran bir füze ya da drone gönderdiğinde, geçmişte yaşanan ihtilafları düzeltme zamanı olmayacak. Birlik olmak için doğru vakit bugündür.</b>" diye konuştu.</p>
      <p>Goldfein ayrıca <b>Birleşik Arap Emirlikleri</b>'ni (<b>BAE</b>) korumak için en iyi bölgenin Katar ya da komşu ülke Umman olduğunu da dile getirdi.</p>
      <p>Washington yönetimi Suudi Arabistan, BAE, Bayreyn ve Mısır'ın diğer bir körfez ülkesi Katar ile yaşadığı siyasi anlaşmazlığın İran'ın bölgede nüfuzunu artıracağı endişesini taşıyor. 2017 Eylül'ünde söz konusu Arap ülkeleri terörizme destek verdiği gerekçesiyle Katar ile olan siyasi bağlarını keserek, Doha yönetimine ekonomik yaptırım uygulamıştı.</p>
      <p>
        <b>ABD'nin körfezde 2 askeri üssü var</b>
      </p>
      <p><b>ABD</b> ordusu halihazırda Katar'da Al Adeed Hava Üssü ve Bahreyn'de de 5. Filo askeri üssüne sahip. Al Adeed, ABD'nin bölgedeki en büyük askeri üssü konumunda bulunuyor.</p>
      <p>Washington yönetimi 2018 Mayıs ayında tek taraflı olarak İran ile 2015 yılında yapılan "nükleer silahlardan arındırrma" antlaşmasından çekildiğini açıklamış, Basra Körfezi'nde yapılan tanker saldırılarından dolayı da Tahran yönetimini sorumlu tutmuştu. ABD'nin yaptırım uyguladığı İran'da baş gösteren ekonomik kriz sebebiyle ülkede hükümet karşıtı birçok protesto gösterileri düzenlenmişti.</p>
    </article>
  </body>
</html>