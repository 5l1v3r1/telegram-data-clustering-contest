<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547799.html/%D8%AA%D8%AC%D9%85%D8%B9-%D9%88-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%86%D8%B2%DB%8C%D9%86%DB%8C-%D8%AF%D8%B1-%D8%B1%D8%B4%D8%AA--%D9%85%D8%B1%D8%AF%D9%85-%D9%87%D8%B4%DB%8C%D8%A7%D8%B1-%D8%A8%D8%A7%D8%B4%D9%86%D8%AF-%D8%AA%D8%A7-%D8%AF%D8%B1-%D8%AF%D8%A7%D9%85-%D9%85%D9%86%D8%A7%D9%81%D9%82%DB%8C%D9%86-%D9%88-%D8%B3%D9%84%D8%B7%D9%86%D8%AA-%D8%B7%D9%84%D8%A8%D8%A7%D9%86-%DA%AF%D8%B1%D9%81%D8%AA%D8%A7%D8%B1-%D9%86%D8%B4%D9%88%D9%86%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T19:03:00+00:00"/>
    <meta property="og:title" content="تجمع و اعتراضات بنزینی در رشت/ مردم هشیار باشند تا در دام منافقین و سلطنت طلبان گرفتار نشوند!"/>
    <meta property="og:description" content="یک منبع آگاه امنیتی، گفت: تجمع مردم در نقطه ای از شهر رشت به دلیل پیگیری مشکلات معیشتی و گرانی بنزین است اما در میان مردم بی گناه، افراد شناخته شده ای از منافقین و سلطنت طلبان نفوذ کرده و موجب ایجاد ناآرامی می شوند."/>
  </head>
  <body>
    <article>
      <h1>تجمع و اعتراضات بنزینی در رشت/ مردم هشیار باشند تا در دام منافقین و سلطنت طلبان گرفتار نشوند!</h1>
      <address>
        <time datetime="2019-11-16T19:03:00+00:00">16 Nov 2019, 19:03</time>
      </address>
      <p>یک منبع آگاه امنیتی، گفت: تجمع مردم در نقطه ای از شهر رشت به دلیل پیگیری مشکلات معیشتی و گرانی بنزین است اما در میان مردم بی گناه، افراد شناخته شده ای از منافقین و سلطنت طلبان نفوذ کرده و موجب ایجاد ناآرامی می شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.8deynews.com/">۸دی</a>، صبح امروز عده ای از مردم رشت و برخی رانندگان در اعتراض به افزایش قیمت اخیر بنزین، اقدام به تجمع آرام در فلکه گاز این شهر کردند؛ اما در این بین ناگهان افرادی با هدایت جمعیت، شعارهای مردم را به سمت و سویی دیگر برده و تلاش کردند با برنامه های از قبل تعیین شده فضا را ملتهب کنند.</p>
      <p>یک منبع آگاه امنیتی در این خصوص به خبرنگار <a href="http://www.8deynews.com/">۸دی</a> گفت: در ابتدا تجمع مردم به دلیل پیگیری مشکلات معیشتی و گرانی بنزین است اما در میان مردم بی گناه، افراد شناخته شده ای از منافقین و سلطنت طلبان نفوذ کرده و با سر دادن شعارهای نامربوط موجب ایجاد ناآرامی شدند.</p>
      <p>این مقام آگاه خطاب به مردم گفت: بهتر است ضمن هشیاری و دقت نظر، راه خود را از این افراد جدا کنند و اجازه عرض اندام به این دست از افراد ضد انقلاب ندهند.</p>
      <p>وی افزود: بیان مشکلات و انتقاد، حق مردم است اما ناآرام کردن فضای جامعه و ایجاد درگیری و آسیب زدن به اموال عمومی جرم محسوب شده و با خاطیان برابر قانون برخورد می گردد.</p>
      <p> </p>
      <figure>
        <img src="http://newsroom.dana.ir/content/upload/9cf7d9ad-d508-4327-99e8-2bd05b00dc13.jpg"/>
      </figure>
      <p> </p>
      <p>گفتنی است همانند سایر موارد مشابه، ضد انقلاب به دنبال برهم زدن نظم و امنیت جامعه می باشد و در یکی دو روز گذشته نیز در برخی از شهرهای کشور شاهد نفوذ دشمنان در میان توده مردم عادی که صرفاً قصد مطالبه گری داشتند بوده ایم که متاسفانه این موضوع باعث به وجود آمدن خسارت هایی شده است.</p>
      <p>انتهای پیام/</p>
    </article>
  </body>
</html>