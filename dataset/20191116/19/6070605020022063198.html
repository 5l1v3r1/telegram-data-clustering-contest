<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Anna-Comet-Everest-Trail-Race_0_2345165681.html?utm_medium=social&amp;utm_source=twitter&amp;utm_campaign=ara"/>
    <meta property="og:site_name" content="Ara.cat"/>
    <meta property="article:published_time" content="2019-11-16T19:31:28+00:00"/>
    <meta property="og:title" content="Anna Comet guanya l'Everest Trail Race per tercera vegada"/>
    <meta property="og:description" content="L'atleta catalana s'ha imposat en les sis etapes de la cursa"/>
  </head>
  <body>
    <article>
      <h1>Anna Comet guanya l'Everest Trail Race per tercera vegada</h1>
      <h2>L'atleta catalana s'ha imposat en les sis etapes de la cursa</h2>
      <address>
        <time datetime="2019-11-16T19:31:28+00:00">16 Nov 2019, 19:31</time>
      </address>
      <p>L'atleta catalana Anna Comet ha quedat guanyadora de la 9a edició de la cursa de muntanya Everest Trail Race. Comet s'ha imposat en les sis etapes d'aquesta cursa a l'Himàlaia, amb un recorregut total de 170 quilòmetres i més de 26.000 metres de desnivell acumulat. La present edició de la cursa ha estat marcada per la duresa (una de les més complicades de les nou que s'han disputat fins ara), sobretot en les quatre primeres etapes. Després de guanyar la prova el 2014 i el 2015, l'atleta catalana s'ha endut la victòria per tercera vegada. </p>
      <p>En la categoria masculina, el vencedor ha sigut l'atleta nepalès Suman Kulung, que, com Comet, s'ha imposat en les sis etapes de la prova. L'última, que s'ha disputat aquest dissabte, ha conduït els participants des de Tyangboche fins a Lukla, amb un recorregut de 29 km marcat per una temperatura rotundament hivernal. Des de la sortida els participants han pogut veure l’Everest, Lhotse, Nopse i Ama Dablam. </p>
    </article>
  </body>
</html>