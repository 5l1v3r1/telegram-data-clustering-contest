<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kriminalna-vidpovidalnist-za-feyki-razumkov-proti-novini-ukrajini-50053947.html"/>
    <meta property="og:site_name" content="НВ"/>
    <meta property="article:published_time" content="2019-11-16T19:07:00+00:00"/>
    <meta property="og:title" content="Разумков виступив проти введення кримінальної відповідальності за фейки"/>
    <meta property="og:description" content="Глава Верховної Ради Дмитро Разумков заявив, що вводити кримінальну відповідальність за фейкову інформацію в ЗМІ неправильно."/>
  </head>
  <body>
    <article>
      <h1>Разумков виступив проти введення кримінальної відповідальності за фейки</h1>
      <h2>Глава Верховної Ради Дмитро Разумков заявив, що вводити кримінальну відповідальність за фейкову інформацію в ЗМІ неправильно.</h2>
      <address>
        <time datetime="2019-11-16T19:07:00+00:00">16 Nov 2019, 19:07</time>
      </address>
      <p>Про це він розповів в інтерв'ю виданню <a href="https://focus.ua/politics/444487-glas_razuma">Фокус</a>.</p>
      <p>«На мій погляд, в цьому питанні потрібно дотримати тонку грань. У нас багато політиків часто говорять речі, які не відповідають дійсності. І як їх за це карати? Аналогічна ситуація — з медіа. Коли ЗМІ використовують як інформаційну зброю, чи потрібно вводити за це кримінальну відповідальність?», — зазначив Разумков.</p>
      <p>При цьому він підкреслив, що потрібно шукати механізми боротьби з фейками, адже вони формують негативний імідж України в Європі і США.</p>
      <p>Разумков підкреслив важливість свободи слова в Україні, що не означає, що «можна виливати на когось відро помиїв».</p>
      <p>«Фейки — це величезна проблема. Під час виборчої кампанії я особисто не раз з ними стикався. Я вважаю, якщо видання займається фейками, це вже не журналістика. Це частина брудної політичної боротьби. Свобода слова — одна з важливих позицій, які є в Україні і якими не можуть похвалитися багато наших сусідів. Це те, що потрібно зберегти і примножити. Але свобода слова не означає, що можна виливати на когось відро помиїв», — заявив він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/838/original/f52d885b9fd8d9ea91983d14578e6cfc.png?stamp=1&amp;q=85&amp;w=115"/>
      </figure>
      <p>Артем Щербина<br/>Обмеження володіння іноземцями ЗМІ. Як це відбувається в РФ</p>
      <p>6 листопада, виступаючи у Верховній Раді під час слухань з питань безпеки діяльності журналістів, міністр культури, молоді та спорту <a href="https://nv.ua/ukr/ukraine/politics/borodyanskiy-hoche-vvesti-kriminalne-pokarannya-dlya-zhurnalistiv-novini-ukrajini-50051954.html">Володимир Бородянський виступив за посилення відповідальності журналістів</a> за поширення неправдивої або маніпулятивної інформації.</p>
      <p>Нагадаємо, <a href="https://nv.ua/ukr/ukraine/events/zelenskiy-doruchiv-kabminu-rozrobiti-dlya-zmi-zagalniy-standart-novin-novini-ukrajini-50052588.htmlhttps:/nv.ua/tags/vladimir-zelenskij.html">президент України Володимир Зеленський доручив Кабінету міністрів розробити законопроєкт про вимоги та стандарти новин до 31 грудня 2019 року.</a> Також президент очікує від Кабміну розробку законопроєктів, які заборонять росіянам володіти або фінансувати медіа в Україні та посилять відповідальність за порушення законодавства про інформацію.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/296/original/884356736ddc966be7a7704d846fe6dc.png?stamp=1&amp;q=85&amp;w=115"/>
      </figure>
      <p>Ксенія Туркова<br/>Як світові ЗМІ називають Зеленського</p>
      <p>Глава партії Слуга народу <a href="https://nv.ua/ukr/ukraine/events/zelenskiy-doruchiv-kabminu-rozrobiti-dlya-zmi-zagalniy-standart-novin-novini-ukrajini-50052588.html">Олександр Корнієнко заявив, що законопроєкт про вимоги до новин в ЗМІ буде спрямований</a> на боротьбу в інформаційній війні з Росією.</p>
    </article>
  </body>
</html>