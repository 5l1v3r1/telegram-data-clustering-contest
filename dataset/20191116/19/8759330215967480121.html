<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904015/mignolet-over-titel-bij-club-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T19:35:00+00:00"/>
    <meta property="og:title" content="Mignolet over titel bij Club Brugge: &quot;Enige ploeg die daar zo open voor uitkomt&quot;"/>
    <meta property="og:description" content="Simon Mignolet vertrok afgelopen seizoen bij Liverpool om eerste doelman te worden bij Club Brugge. De Rode Duivel is met zijn nieuwe ploeg uitstekend bezig in de Jupiler Pro League en hij droomt van een Belgische landstitel."/>
  </head>
  <body>
    <article>
      <h1>Mignolet over titel bij Club Brugge: "Enige ploeg die daar zo open voor uitkomt"</h1>
      <address>
        <time datetime="2019-11-16T19:35:00+00:00">16 Nov 2019, 19:35</time>
      </address>
      <p>
        <b>Simon Mignolet vertrok afgelopen seizoen bij Liverpool om eerste doelman te worden bij Club Brugge. De Rode Duivel is met zijn nieuwe ploeg uitstekend bezig in de Jupiler Pro League en hij droomt van een Belgische landstitel.</b>
      </p>
      <p>"Wij willen de titel echt pakken en zijn ook de enige club die daar zo open voor uitkomt", vertelde Mignolet aan Het Belang van Limburg. "Andere ploegen hebben het over play-off 1 halen, wij niet. Maar we verkondigen dan ook weer niet dat we kampioen moéten worden, want dan zouden we ons negatieve druk opleggen. Wij voelen ook dat Club Brugge op een voetstuk wordt geplaatst en elke tegenstander ons daar af wil halen."</p>
      <aside>Lees meer<br/><a href="https://www.voetbalprimeur.be/nieuws/903978/mignolet-snoert-criticasters-de-mond-nog-meer-van-die-flauwe-zever-.html?itm_source=www.voetbalprimeur.be&amp;itm_medium=highlighted-content">Mignolet snoert criticasters de mond: “Nog meer van die flauwe zever”</a></aside>
      <p>De voorbije weken loopt het echter iets minder bij Blauw-Zwart en kwam er ook een beetje kritiek. "Dat hoort erbij, ik heb er helemaal geen probleem mee. Het zegt ook veel over het statuut van Club Brugge dit seizoen. Er wordt vooral gepraat over wie aan de top staat. En als wij dan gewoon elke week zouden blijven winnen, is er geen nieuws.</p>
      <p>"Daarom worden bepaalde zaken van onderaf gevoed, om ons toch aan het wankelen te brengen. Elke mindere prestatie wordt nog scherper becommentarieerd. Daar moeten we mee leren omgaan. Misschien is het een van de werkpunten van onze jonge groep, die dat nog niet gewoon is. Ik vind het goed dat dit nu gebeurt en niet in een beslissende fase van het kampioenschap", besloot Mignolet.</p>
      <aside>Lees meer<br/><a href="https://www.voetbalprimeur.be/nieuws/903935/mignolet-over-keuze-voor-club-brugge-waarom-zou-ik-daar-gaan-spelen-.html?itm_source=www.voetbalprimeur.be&amp;itm_medium=highlighted-content">Mignolet over keuze voor Club Brugge: "Waarom zou ik daar gaan spelen?"<br/></a><a href="https://www.voetbalprimeur.be/nieuws/903968/mignolet-ze-denken-dat-ze-me-daarmee-raken-maar-ik-vind-het-geweldig-.html?itm_source=www.voetbalprimeur.be&amp;itm_medium=highlighted-content"> Mignolet: "Ze denken dat ze me daarmee raken, maar ik vind het geweldig"</a></aside>
    </article>
  </body>
</html>