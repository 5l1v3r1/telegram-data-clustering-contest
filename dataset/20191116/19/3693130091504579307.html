<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/f-35-jetleri-israil-deki-tatbikatta-s-400-lerden-cekilme-icra-etti-1207592.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T19:03:00+00:00"/>
    <meta property="og:title" content="F-35 jetleri İsrail'deki tatbikatta S-400'lerden 'çekilme' icra etti"/>
    <meta property="og:description" content="İsrail Hava Kuvvetleri'nin Mavi Bayrak hava tatbikatında ABD ve Avrupa ülkelerinden müttefikleri ile birlikte Rus füze savunma sistemi S-400'e karşı koyma taktikleri icra ettikleri öğrenildi."/>
  </head>
  <body>
    <article>
      <h1>F-35 jetleri İsrail'deki tatbikatta S-400'lerden 'çekilme' icra etti</h1>
      <h2>İsrail Hava Kuvvetleri'nin Mavi Bayrak hava tatbikatında ABD ve Avrupa ülkelerinden müttefikleri ile birlikte Rus füze savunma sistemi S-400'e karşı koyma taktikleri icra ettikleri öğrenildi.</h2>
      <address>
        <time datetime="2019-11-16T19:03:00+00:00">16 Nov 2019, 19:03</time>
      </address>
      <p><b>Breaking Defense </b>portalının haberine göre İsrail'in ev sahipliğinde <b>Uvda Hava Üssü</b>'nde gerçekleşen Mavi Bayrak hava tatbikatında <b>İsrail Hava</b> <b>Kuvvetleri</b>, <b>ABD </b>ve <b>Avrupa </b>ülkelerinden müttefikleri ile birlikte <b>Rus </b>füze savunma sistemi S-400'e karşı koyma taktikleri icra etti.</p>
      <p>İsrailli pilotların yanı sıra <b>Amerikan</b>, <b>Alman</b>, <b>İtalyan </b>ve <b>Yunan </b>pilotlarının da katıldığı tatbikatta İsrail Hava Kuvvetleri'ne ait birkaç 5. nesil F-35I ve F-16I avcı uçaklarının, ayrıca diğer ülkelere ait 30'un üzerinde F-16, F-35 ve Eurofighter Typhoon jetlerinin yer aldığı kaydedildi.</p>
      <p>Avcı uçaklarının hava çatışması ve hava savunma sistemlerine saldırı taktikleri icra ettikleri belirtilen haberde, Rus S-400 füze savunma sistemlerinin imitasyonu için Amerikan yapımı MIM-104 Patriot sistemlerinin kullanıldığı kaydedildi.</p>
      <p><b>Tatbikatın Negev Çölü</b>'nde, <b>Gazze Şeridi</b>'ndeki çatışma bölgesinin yakınında gerçekleştiği ifade edildi.</p>
    </article>
  </body>
</html>