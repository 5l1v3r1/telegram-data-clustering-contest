<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/sentsov-vidpoviv-chy-vstupyv-by-vin-u-partiyu-zelenskogo/"/>
    <meta property="og:site_name" content="Рубрика"/>
    <meta property="article:published_time" content="2019-11-16T19:24:15+00:00"/>
    <meta property="og:title" content="Сенцов відповів, чи вступив би він у партію Зеленського"/>
    <meta property="og:description" content="Колишній політв’язень Кремля, режисер і письменник Олег Сенцов відповів на питання журналістів, чи вступив би він у партію президента Україні Володимира Зеленського “Слуга народу”. Про це він сказав  ВВС.Україна. “Ні. Я б не пішов. Я не займаюся політичною діяльністю, тому не вступаю до жодних партій і тримаюся від усіх якомога далі. Якщо Зеленський робить те, що […]"/>
  </head>
  <body>
    <article>
      <h1>Сенцов відповів, чи вступив би він у партію Зеленського</h1>
      <address><time datetime="2019-11-16T19:24:15+00:00">16 Nov 2019, 19:24</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/2019-09-10T114027Z_1159599687_RC1EF4629E10_RTRMADP_3_UKRAINE-RUSSIA-PRISONERS-SENTSOV-860x580-c-1.jpg"/>
      </figure>
      <p>Фото Reuters<br/><b><b>Колишній політв’язень Кремля, режисер і письменник Олег Сенцов відповів на питання журналістів, чи вступив би він у партію президента Україні Володимира Зеленського “Слуга народу”.</b></b></p>
      <p>Про це він сказав  <a href="https://www.bbc.com/ukrainian/features-50435688?xtor=AL-73-%5Bpartner%5D-%5Bmeta.ua%5D-%5Bheadline%5D-%5Bukrainian%5D-%5Bbizdev%5D-%5Bisapi%5D&amp;ocid=socialflow_twitter">ВВС.Україна</a>.</p>
      <p>“Ні. Я б не пішов. Я не займаюся політичною діяльністю, тому не вступаю до жодних партій і тримаюся від усіх якомога далі. Якщо Зеленський робить те, що мені подобається, я кажу: так, добре. Якщо він робить щось погане, як було зі спілкуванням з ополченцями, то, я вважаю, що він не може так поводитись. Я сказав, що це погано і написав про це пост. Я ні до кого не підлещуюся, оцінюю дії конкретної людини. Зробив добре – молодець. Зробив погано – це погано. От і все. Чорне називаю “чорним”, біле – “білим”, і все”, – пояснив Сенцов.</p>
      <p>Також він заявив, що <a href="https://rubryka.com/2019/11/16/zelenskyj-zrobyv-ostannij-krok-sentsov/">Зеленський зробив останній крок.</a></p>
      <p>Також <a href="https://rubryka.com/2019/11/16/u-krymu-ya-praktychno-ni-z-kym-ne-kontaktuyu-sentsov/">Сенцов розповів, що в окупованому Криму він практично ні з ким не контактує.</a></p>
    </article>
  </body>
</html>