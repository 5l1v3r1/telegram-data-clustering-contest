<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/toamna-de-la-praga-sute-de-mii-de-persoane-au-protestat-in-cehia-cerand-demisia-premierului-andrej-babis-18590571"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T19:02:30+00:00"/>
    <meta property="og:title" content="Toamna de la Praga: Sute de mii de persoane au protestat în Cehia, cerând demisia premierului Andrej Babis"/>
    <meta property="og:description" content="Aproximativ 200.000 de persoane au protestat, sâmbătă după-amiază, în oraşul Praga, cerând demisia premierului Cehiei, Andrej Babis, pe care îl acuză de conflict de interese, informează publicaţia Der Spiegel şi postul BBC."/>
  </head>
  <body>
    <article>
      <h1>Toamna de la Praga: Sute de mii de persoane au protestat în Cehia, cerând demisia premierului Andrej Babis</h1>
      <address><time datetime="2019-11-16T19:02:30+00:00">16 Nov 2019, 19:02</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Aproximativ 200.000 de persoane au protestat, sâmbătă după-amiază, în oraşul Praga, cerând demisia premierului Cehiei, Andrej Babis, pe care îl acuză de conflict de interese, informează publicaţia Der Spiegel şi postul BBC.</p>
      <p>Opoziţia susţine că Andrej Babis a comis fraude cu fonduri obţinute de la Uniunea Europeană, dar premierul neagă acuzaţiile.</p>
      <p>Protestele masive coincid cu celebrarea a 30 de ani de la Revoluţia de Catifea, care a pus capăt regimului comunist din Cehoslovacia. Mitingul de protest s-a desfăşurat în Parcul Letna din Praga, unde au avut loc şi demonstraţiile din 1989.</p>
      <p>Premierul Andrej Babis este miliardar, fiind proprietarul companiei Agrofert. Grupul politic care a organizat protestul - Asociaţia Milioanelor de Momente pentru Democraţie - cere demisia premierului Andrej Babis până la sfârşitul anului sau retragerea totală a acestuia din companie.</p>
      <p>Unii lideri ai opoziţiei au cerut şi demisia preşedintelui Cehiei, Milos Zeman.</p>
    </article>
  </body>
</html>