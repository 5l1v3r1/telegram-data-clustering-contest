<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904013/japanners-hebben-nog-veel-werk-bij-stvv-maar-we-zijn-op-de-goede-weg-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T19:12:00+00:00"/>
    <meta property="og:title" content="Japanners hebben nog veel werk bij STVV, maar: &quot;We zijn op de goede weg&quot;"/>
    <meta property="og:description" content="Sint-Truiden werd in 2017 overgenomen door het Japanse bedrijf DMM, dat met een torenhoge ambities aan het Limburgse verhaal begon. Door de grote schulden van de Kanaries werden die ambities snel teruggeschroefd, maar STVV is op de goede weg."/>
  </head>
  <body>
    <article>
      <h1>Japanners hebben nog veel werk bij STVV, maar: "We zijn op de goede weg"</h1>
      <address>
        <time datetime="2019-11-16T19:12:00+00:00">16 Nov 2019, 19:12</time>
      </address>
      <p>
        <b>Sint-Truiden werd in 2017 overgenomen door het Japanse bedrijf DMM, dat met een torenhoge ambities aan het Limburgse verhaal begon. Door de grote schulden van de Kanaries werden die ambities snel teruggeschroefd, maar STVV is op de goede weg.</b>
      </p>
      <p>"Die berg moeten we eerst wegwerken. Pas als we schuldenvrij zijn, kunnen we denken aan winst maken", vertelde CEO Takayuki Tateishi aan Het Belang van Limburg. "En die investeren we dan in de club en in de gemeenschap. De bouw van een nieuw trainingscomplex kadert daarin."</p>
      <p>Dankzij de verkoop van enkele sleutelspelers vorig seizoen, aangevuld met de jaarlijkse investering van DMM is het deficit intussen gedaald tot 4 miljoen. "We zijn dus op de goeie weg. Vergeet niet dat we ook een half miljoen in de jeugdwerking hebben geïnvesteerd."</p>
      <p>"Momenteel is onze weegschaal met daarin het sportieve en het financiële niet in balans. 70 procent gaat naar het op orde stellen van het financiële plaatje, 30 procent naar het sportieve. We willen daar een 50/50-verhaal van maken", besloot Tateishi.</p>
      <aside>Lees meer<br/><a href="https://www.voetbalprimeur.be/nieuws/903976/ceo-stvv-over-interesse-krc-genk-in-coach-brys-zou-niet-verbaasd-zijn-.html?itm_source=www.voetbalprimeur.be&amp;itm_medium=highlighted-content">CEO STVV over interesse KRC Genk in coach Brys: “Zou niet verbaasd zijn”</a></aside>
    </article>
  </body>
</html>