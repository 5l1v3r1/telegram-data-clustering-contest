<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/snooker,442/judd-trump-john-higgins-wynik-meczu-i-relacja-northern-ireland-open,986005.html"/>
    <meta property="og:site_name" content="TVN24"/>
    <meta property="article:published_time" content="2019-11-16T19:49:00+00:00"/>
    <meta property="og:title" content="Magiczne zagranie, nawet rywal kiwał głową z uznaniem. Judd Trump w finale"/>
    <meta property="og:description" content="Aktualny mistrz świata w snookerze Judd Trump w sobotę pokonał Johna Higginsa 6:3 w pierwszym półfinale turnieju Northern Ireland Open. W drodze po zwycięstwo Anglik popisał się jednym z najbardzie..."/>
  </head>
  <body>
    <article>
      <h1>Magiczne zagranie, nawet rywal kiwał głową z uznaniem. Judd Trump w finale</h1>
      <address>
        <time datetime="2019-11-16T19:49:00+00:00">16 Nov 2019, 19:49</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/f22e4747da1aa27e363d86d40ff442fe/5be54733-05f6-4ffc-99d0-11d209d1579e.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ee819885-6b25-47b3-88d5-9fc8ab6a0f50-480p.mp4" autoplay="" loop=""/>
          <figcaption>Trump awansował do finału Northern Ireland Open</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0d39d31d-6691-461b-be1b-f3045aa28445-480p.mp4" autoplay="" loop=""/>
          <figcaption>Wygrał O'Sullivan, ale zagranie tygodnia należy do Yuana Sijuna</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/6e1d9f3a-187c-4de2-ba9a-70f358a2518c-480p.mp4" autoplay="" loop=""/>
          <figcaption>Filipiak skrzętnie wykorzystał błąd Higginsa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7672c8a0-2f6a-472b-bde1-53bf45670878-480p.mp4"/>
          <figcaption>Higgins pokonał Filipiaka w drugiej rundzie Northern Ireland...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/094b956d-8902-4fbb-b86d-99bb190395b5-480p.mp4"/>
          <figcaption>Higgins pokonał Selby'ego w ćwierćfinale Northern Ireland Open</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/87b41e68-5949-468e-91c5-1775c3208646-480p.mp4" autoplay="" loop=""/>
          <figcaption>Kosmos! Najlepsze zagranie turnieju w wykonaniu Judda Trumpa</figcaption>
        </figure>
        <figcaption>Końcówka meczu należała zdecydowanie do Trumpa Foto: Getty Images | Video: Eurosport</figcaption>
      </slideshow>
      <h3>Aktualny mistrz świata w snookerze Judd Trump w sobotę pokonał Johna Higginsa 6:3 w pierwszym półfinale turnieju Northern Ireland Open. W drodze po zwycięstwo Anglik popisał się jednym z najbardziej efektownych zagrań całego turnieju. W niedzielę stanie do obrony tytułu wywalczonego w poprzedniej edycji zawodów.</h3>
      <p>Jego przeciwnik zostanie wyłoniony w drugim półfinale, w którym mierzą się Ronnie O'Sullivan i Joe Perry. Transmisję można śledzić od godz. 19:45 w Eurosporcie 1.</p>
      <related>
        <a href="https://eurosport.tvn24.pl/snooker,442/spektakularne-wbicie-w-snookerze-komentator-az-jeknal-z-zachwytu,985621.html"/>
      </related>
      <p>Poziom półfinałowej konfrontacji nieco zawiódł oczekiwania kibiców. Szczególnie jeśli weźmie się pod uwagę klasę i dokonania obu graczy. Było to po części spowodowane zmianą sukna na stole przed pojedynkami 1/2 finału.</p>
      <p>- Po nałożeniu nowego bandy były bardzo wolne, a ja często gram z ich wykorzystaniem - wyjaśnił po meczu mistrz świata.</p>
      <h3>Dokonał niemożliwego</h3>
      <p>Trump zakończył rywalizację w dobrym stylu, popisując się brejkiem w wysokości 136 punktów w ostatnim frejmie meczu. Było to jednak jedyne stupunktowe podejście w całym spotkaniu.</p>
      <p>30-letni Anglik udowodnił również, że mimo wspomnianych ograniczeń, potrafi dokonać niemożliwego - zdawało się - na snookerowym stole. W końcówce ósmej partii mierzył się z trudnym układem, mając wszystkie czerwone bile ustawione pod dolną bandą. Nie szukał jednak bezpiecznego zagrania. Posłał czarną do rogu, nadając białej bili niewiarygodną rotację, dzięki czemu uzyskał wyśmienitą pozycję do kontynuowania gry.</p>
      <p>Nawet Higgins był pod dużym wrażeniem zagrania rywala, kiwając głową z uznaniem.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/87b41e68-5949-468e-91c5-1775c3208646/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Kosmos! Najlepsze zagranie turnieju w wykonaniu Judda Trumpa<cite>Wideo: Eurosport</cite></figcaption>
      </figure>
      <p>Autor: jac/twis / Źródło: eurosport.pl</p>
    </article>
  </body>
</html>