<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/rosiyski_okupanty_devyat_raziv_porushyly_tyshu_vtrat_nemaie_330908.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T19:14:00+00:00"/>
    <meta property="og:title" content="Російські окупанти дев'ять разів порушили “тишу”, втрат немає"/>
    <meta property="og:description" content="Впродовж поточної доби збройні формування Російської Федерації 9 разів порушили режим припинення вогню. Противник обстріляв позиції наших підрозділів з мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це інформує прес-центр ООС."/>
  </head>
  <body>
    <article>
      <h1>Російські окупанти дев'ять разів порушили “тишу”, втрат немає</h1>
      <h2>Впродовж поточної доби збройні формування Російської Федерації 9 разів порушили режим припинення вогню. Противник обстріляв позиції наших підрозділів з мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це інформує прес-центр ООС.</h2>
      <address>
        <time datetime="2019-11-16T19:14:00+00:00">16 Nov 2019, 19:14</time>
      </address>
      <p>5 обстрілів позицій українських захисників російські окупаційні війська здійснили у районі відповідальності оперативно-тактичного угруповання "ПІВНІЧ":</p>
      <p>неподалік Майорська – зі станкових і ручних протитанкових гранатометів та великокаліберних кулеметів;<br/>двічі біля Луганського – зі станкових протитанкових і автоматичних гранатометів та великокаліберних кулеметів;<br/>неподалік Новолуганського і Попасної – з ручних протитанкових гранатометів і стрілецької зброї.</p>
      <p>В районі відповідальності оперативно-тактичного угруповання "СХІД" противник здійснив 4 обстріли по позиціях Об'єднаних сил:</p>
      <p>біля Старогнатівки – з мінометів калібру 82 мм і великокаліберних кулеметів;<br/>поблизу Лебединського і Березового – з ручних протитанкових гранатометів та стрілецької зброї;<br/>двічі біля Невельського – з ручних протитанкових гранатометів, великокаліберних кулеметів та іншої стрілецької зброї;<br/>неподалік Мар'їнки – з великокаліберних кулеметів.</p>
      <p>Впродовж поточної доби втрат внаслідок обстрілів серед особового складу Об'єднаних сил не зафіксовано.<br/>У разі загрози життю та здоров’ю, спроб захоплення територій або проникнення ворожих розвідувально-диверсійних груп військовослужбовці Об’єднаних сил дають адекватну відповідь, відкриваючи вогонь по противнику.</p>
      <p>За інформацією розвідки Об’єднаних сил, з 8 по 15 листопада 2019 року, втрати збройних формувань Російської Федерації склали 28 осіб. 12 окупантів було ліквідовано, а ще 16 осіб – це санітарні втрати.<br/>На ділянці розведення №1 (Станиця Луганська) сьогодні проходили завершальні роботи щодо формування відкосу в районі 9 опори мосту. Триває фарбування металоконструкції мосту.</p>
      <p>Тривають заходи на ділянці розведення №2 у районі населеного пункту Золоте-4 Луганської області щодо демонтажу фортифікаційних споруд. Сьогодні було розібрано 1 бліндаж, обстежено 0,05 гектарів потенційно небезпечної території та вилучено 2 вибухонебезпечних предмети.</p>
      <p>На ділянці розведення №3, в районі населених пунктів Богданівка і Петрівське Донецької області, триває очищення територій від вибухонебезпечних предметів. Сьогодні співробітниками ДСНС України обстежено 4,2 гектара території та вилучено 12 ВНП. Загальні показники, з початку робіт, складають 9,57 гектара та 49 ВНП відповідно.</p>
      <p>15 листопада збройні формування Російської Федерації та її найманці 13 разів порушили режим припинення вогню. Противник обстріляв позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно.</p>
      <p>Факти ворожого вогню було зафіксовано неподалік Новотошківського, Новолуганського, Хутора Вільного, Водяного, Новогнатівки, Черненко, Луганського, Березового, Майорська та Лебединського.<br/>Минулої доби, один військовослужбовець Об'єднаних сил отримав бойову травму.</p>
      <p>Вчора, представниками Національної поліції України та військовослужбовцями Національної гвардії України зі складу Об'єднаних сил серед цивільного населення розкрито 1 факт тяжких тілесних ушкоджень, 7 крадіжок, 1 факт незаконного поводження з вогнепальною зброєю та 12 фактів незаконного обігу наркотичних засобів.</p>
      <p>Через контрольні пункти в'їзду-виїзду на контрольовану Об'єднаними силами територію в'їхали 21806 осіб та 2541 транспортний засіб. У зворотному напрямку лінію зіткнення перетнули 23068 осіб та 2761 транспортний засіб.</p>
      <p>В пропуску через лінію розмежування, з різних причин, було відмовлено 39 особам.</p>
      <p>Військово-цивільні адміністрації та правоохоронні органи в районі проведення операції працюють у режимі "Жовтий", який введено 28 жовтня 2019 року.</p>
      <p>Підрозділи Об’єднаних сил дотримуються умов припинення вогню та перебувають напоготові до будь-яких підступних та провокаційних дій противника.</p>
    </article>
  </body>
</html>