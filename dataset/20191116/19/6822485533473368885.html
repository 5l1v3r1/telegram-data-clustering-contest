<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825167.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T19:53:00+00:00"/>
    <meta property="og:title" content="تکرار موضع‌گیری خصمانه پمپئو علیه ایران"/>
    <meta property="og:description" content="به گزارش مهر، مایک پمپئو وزیر خارجه آمریکا امروز شنبه در پیامی در توئیتر بار دیگر ادعاهای پوشالی و مضحک خود علیه ایران را تکرار کرد."/>
  </head>
  <body>
    <article>
      <h1>تکرار موضع‌گیری خصمانه پمپئو علیه ایران</h1>
      <address>
        <time datetime="2019-11-16T19:53:00+00:00">16 Nov 2019, 19:53</time>
      </address>
      <p>وزیر خارجه آمریکا باز هم به تکرار موضع‌گیری خصمانه خود علیه ایران پرداخت.</p>
      <p>به گزارش مهر، مایک پمپئو وزیر خارجه آمریکا امروز شنبه در پیامی در توئیتر بار دیگر ادعاهای پوشالی و مضحک خود علیه ایران را تکرار کرد.</p>
      <p>وزیر خارجه آمریکا در این خصوص ادعا کرد: ایران از نیروی نیابتی خود،‌ سازمان جهاد اسلامی برای حمله به متحد بزرگ ما اسرائیل استفاده می‌ کند. ایران خواستار صلح در منطقه نیست و نمی‌ خواهد مردم فلسطین به کامیابی برسند!</p>
      <p>وی بدون اشاره به طومار بلندی از جنایت های کشورش در ترویج خشونت و درگیری در نقاط مختلف جهان از غرب آسیا تا آمریکای جنوبی ادامه داد: این کشور خواستار درگیری بیشتر است. تا زمانیکه ما به تهدیدات ایران نپردازیم،‌ چرخه خشونت ادامه خواهد یافت!</p>
      <p>مایک پمپئو در توئیت دیگری بدون اشاره به نقض یکجانبه قطعنامه ۲۲۳۱ شورای امنیت سازمان ملل توسط ترامپ در خصوص توافق بین المللی برجام اضافه کرد: مسیر پیش رو شفاف است، ادامه فشار تا زمانیکه ایران درباره توافق جامعی مذاکره کند که شامل توقف حمایت از گروه‌های تروریستی (!) نظیر سازمان جهاد اسلامی (PIJ) است. ملت‌ های اطراف جهان تا زمانیکه اجازه دهند تهدیدات ایران بدون چالش باقی بماند، نمی‌ توانند این ادعا را بکنند که خواستار صلح در منطقه هستند!</p>
    </article>
  </body>
</html>