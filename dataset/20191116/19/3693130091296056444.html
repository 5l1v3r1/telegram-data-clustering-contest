<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/gronland-in-ana-havalimani-kuresel-isinma-nedeniyle-tasiniyor-1207617.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T19:56:00+00:00"/>
    <meta property="og:title" content="Grönland'ın ana havalimanı küresel ısınma nedeniyle taşınıyor"/>
    <meta property="og:description" content="Dünya genelinde tahminlerden çok daha hızlı şekilde artan sıcaklıkların son kurbanı Grönland'ın ana havalimanı oldu."/>
  </head>
  <body>
    <article>
      <h1>Grönland'ın ana havalimanı küresel ısınma nedeniyle taşınıyor</h1>
      <h2>Dünya genelinde tahminlerden çok daha hızlı şekilde artan sıcaklıkların son kurbanı Grönland'ın ana havalimanı oldu.</h2>
      <address>
        <time datetime="2019-11-16T19:56:00+00:00">16 Nov 2019, 19:56</time>
      </address>
      <p>Ülkeyi büyük oranda kaplayan buzulların erimesi nedeniyle zarar gören <b>Kangerlussuaq</b> <b>Havalimanı </b>5 yıl içinde sivil uçuşlara kapatılacak. Yetkililer, geçen yıl 11 bin uçağın kullandığı havalimanına alternatif olarak yenisinin inşa edileceğini açıkladı.</p>
      <p>Havalimanı müdürü <b>Peter Hogh</b>, "Nuuk'ta ve kuzeyde yeni bir havalimanı inşa ediliyor. Burası ise <b>Danimarka Hava Kuvvetleri</b>'ne teslim edilecek" dedi.</p>
      <p>Dünyanın en büyük adası olarak kabul edilen <b>Grönland</b>'ın yüzeyinin yüzde 80'ini buzullar ve donmuş toprak kaplıyor. Küresel ısınma nedeniyle eriyen buzullar, adaya yeniden şekil verirken havalimanı gibi yapılara da zarar veriyor.</p>
    </article>
  </body>
</html>