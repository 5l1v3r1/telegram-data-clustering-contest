<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/gricenka-zatrimali-z-porushennyami-novini-ukrajini-50053951.html"/>
    <meta property="og:site_name" content="НВ"/>
    <meta property="article:published_time" content="2019-11-16T19:41:00+00:00"/>
    <meta property="og:title" content="«Бандитське викрадення з тортурами». Адвокат заявив про порушення під час затримання Гриценка"/>
    <meta property="og:description" content="Адвокат глави Укрексімбанку Олександра Гриценка заявив, що його підзахисного затримали з порушенням закону."/>
  </head>
  <body>
    <article>
      <h1>«Бандитське викрадення з тортурами». Адвокат заявив про порушення під час затримання Гриценка</h1>
      <h2>Адвокат глави Укрексімбанку Олександра Гриценка заявив, що його підзахисного затримали з порушенням закону.</h2>
      <address>
        <time datetime="2019-11-16T19:41:00+00:00">16 Nov 2019, 19:41</time>
      </address>
      <p>Про це повідомляє <a href="https://interfax.com.ua/news/general/625099.html">Інтерфакс-Україна.</a></p>
      <p>На думку адвоката Дениса Галанського, затримання здійснено без постанови суду, з грубими порушеннями закону, за відсутності законних підстав.</p>
      <p>«СБУ коментує влаштований співробітниками цієї спецслужби бандитське викрадення Олександра Гриценка, називаючи його затриманням за дорученням Генеральної прокуратури України», — заявив адвокат.</p>
      <p>Галанський стверджує, що його підзахисного кілька годин возили по місту в наручниках, піддаючи тортурам.</p>
      <p>«Під приводом медичного огляду доставили в лікарню, але після прибуття адвокатів від огляду відмовилися і відвезли в ізолятор. Протокол почали складати через 8 годин», — підсумував адвокат.</p>
      <p>Водночас в Службі безпеки України наголошують, що <a href="https://nv.ua/ukr/ukraine/events/u-chomu-pidozryuyut-glavu-ukreksimbanku-novini-ukrajini-50053936.html?preview">затримання відбувалось суто в рамках чинного законодавства.</a></p>
      <p>Сьогодні, <a href="https://nv.ua/ukr/ukraine/events/ce-bula-sbu-glavu-ukreksimbanku-ne-vikradali-yogo-zatrimali-50053928.html">16 листопада, в Києві затримали</a> голову правління Укрексімбанку Олександра Гриценка.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/014/873/original/fc4a98eb124df266a81a72eebd62ab84.png?stamp=1&amp;q=85"/>
      </figure>
      <p>Іван Ступак<br/>Реформа СБУ. Як Україні отримати військову допомогу НАТО</p>
      <p>В СБУ повідомили, що Гриценко є фігурантом кримінальних проваджень за ознаками вчинення злочинів, передбачених ч.1 ст. 255 (створення злочинної організації), ч.5 ст. 191 (розтрата майна або заволодіння ним шляхом зловживання службовим становищем в особливо великих розмірах або організованою групою) та ч.3 ст. 209 (легалізація (відмивання) доходів, одержаних злочинним шляхом, вчинені організованою групою або в особливо великому розмірі) Кримінального кодексу України.</p>
    </article>
  </body>
</html>