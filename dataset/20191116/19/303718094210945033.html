<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/districtsbeker-be-quick-1887-en-oranje-nassau-liggen-er-uit/"/>
    <meta property="og:site_name" content="OOG"/>
    <meta property="article:published_time" content="2019-11-16T19:51:00+00:00"/>
    <meta property="og:title" content="Districtsbeker: Be Quick 1887 en Oranje Nassau liggen er uit"/>
    <meta property="og:description" content="Hoofdklasser Be Quick 1887 heeft zaterdag de eerste knock-out ronde van de districtsbeker niet overleefd. Eersteklasser Oranje Nassau vloog er ook uit. VV Groningen en GRC Groningen gaan wel door."/>
  </head>
  <body>
    <article>
      <h1>Districtsbeker: Be Quick 1887 en Oranje Nassau liggen er uit</h1>
      <address><time datetime="2019-11-16T19:51:00+00:00">16 Nov 2019, 19:51</time> by <a rel="author">Andor Heij</a></address>
      <p>
        <b>Hoofdklasser Be Quick 1887 heeft zaterdag de eerste knock-out ronde van de districtsbeker niet overleefd. Eersteklasser Oranje Nassau vloog er ook uit. VV Groningen en GRC Groningen gaan wel door.</b>
      </p>
      <p>Eersteklasser Winsum was in eigen huis met 3-0 te sterk voor Be Quick. De hoofdklasser begon nog wel aardig, maar Winsum nam het initiatief en kwam voor de pauze met 1-0 voor. Kort na rust liep Winsum uit naar 3-0 en gaf de voorsprong niet meer weg.</p>
      <p>Oranje Nassau speelde in de stadsderby uit bij tweedeklasser GVAV Rapiditas met 2-2 gelijk. GVAV nam daarna de strafschoppen beter en bekert door. Rick Wiersma opende de score voor ON vanuit een vrije trap. Patrick Venema maakte na een kwartier gelijk. Wiersma zette ON nog voor de pauze weer op voorsprong. Na rust maakte ook Venema zijn tweede.</p>
      <p>Eersteklasser GRC Groningen won in Leek met 4-2 van tweedeklasser VEV’67. Rens Wardenier scoorde twee keer en Jordi Sanders en Jasper Kingma ieder één keer.</p>
      <p>Eersteklasser VV Groningen speelde in en tegen Marum met 3-3 gelijk. VVG nam daarna de strafschoppen beter dan de tweedeklasser.</p>
    </article>
  </body>
</html>