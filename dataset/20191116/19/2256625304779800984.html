<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158605_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-16T19:30:00+00:00"/>
    <meta property="og:title" content="Белгия направи за смях Русия насред Санкт Петербург (ВИДЕО)"/>
    <meta property="og:description" content="Братята Азар се развихриха, за да продължи перфектното представяне на тима им"/>
  </head>
  <body>
    <article>
      <h1>Белгия направи за смях Русия насред Санкт Петербург (ВИДЕО)</h1>
      <address><time datetime="2019-11-16T19:30:00+00:00">16 Nov 2019, 19:30</time> by <a rel="author">Пламен Димитров</a></address>
      <p>Белгия унижи с 4:1 Русия насред Санкт Петербург в двубой от квалификациите за Евро 2020. Еден Азар отбеляза две попадения, брат му Торган и Ромелу Лукаку добавиха по още един за успеха на гостите Георги Джикия върна едно попадение за руснаците. </p>
      <p> <br/>Двубоят нямаше абсолютно никакво значение, след като и двата отбора отдавна си бяха осигурили участие на европейското. <br/> <br/>Първата по-сериозна възможност за Белгия се превърна в попадение. Невероятна солова акция на Торган Азар завърши с удар от ръба на наказателното поле - 0:1<br/> <br/>В 33-ата минута Еден Азар отскубна от защитата и с прецизен удар да преодолея вратаря на руснаците, за да удвои аванса на тима си. В края на полувремето звездата на Реал Мадрид отбеляза второто си попадение в срещата. Кевин де Бройне даде отличен пас на Азар, който вкара в опразнената врата.<br/> <br/>Ромелу Лукаку направи резултата 5:0 в 72-ата минута с изстрел от границата на наказателното поле.  Няколко минути по-късно Русия все пак отбеляза почетно попадение чрез Георгий Джикия. Той чукна топката в мрежата почти от голлинията, след като тя се озова  в краката му от щастлив рикошет.<br/> <br/>В добавеното време на мача Николай Комличенко стреля, но топката премина на сантиметри от лявата греда. <br/> <br/>Така Белгия затвърди перфектното си представяне и събра 27 точки от 9 мача. Въпреки поражението, Русия остава на втора позиция с 21 точки в актива си.<br/> </p>
    </article>
  </body>
</html>