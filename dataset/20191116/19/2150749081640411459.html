<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ataki-proti-glavi-ukreksimbanku-dayut-duzhe-negativniy-signal-dlya-mvf-pavlenko/"/>
    <meta property="og:site_name" content="Прямий"/>
    <meta property="article:published_time" content="2019-11-16T19:45:00+00:00"/>
    <meta property="og:title" content="Атаки проти глави &quot;Укрексімбанку&quot; дають дуже негативний сигнал для МВФ - Павленко"/>
    <meta property="og:description" content="Атака проти глави АТ &quot;Укрексімбанк&quot; Олександра Гриценка є дуже негативнм сигналом для Міжнародного валютного фонду Таку думку під час ток-шоу &quot;Прямий"/>
  </head>
  <body>
    <article>
      <h1>Атаки проти глави "Укрексімбанку" дають дуже негативний сигнал для МВФ - Павленко</h1>
      <address>
        <time datetime="2019-11-16T19:45:00+00:00">16 Nov 2019, 19:45</time>
      </address>
      <p>
        <b>Атака проти глави АТ "Укрексімбанк" Олександра Гриценка є дуже негативнм сигналом для Міжнародного валютного фонду</b>
      </p>
      <p>Таку думку під час ток-шоу <b>"Прямий ефір"</b> висловив народний депутат з фракції "Європейська Солідарність" <b>Ростислав Павленко</b>, коментуючи затримання голови АТ "Укрексімбанк" Олександра Гриценка.</p>
      <p>"Це матиме наслідки так само і для всієї країни. В Україні знову працює місія МВФ. І, чесно кажучи, на очах практично всього світу відбувається таке неподобство. Це справді викликає дуже песимістичні прогнози... Дуже негативний сигнал прийшов на Міжнародний валютний фонд, який дивиться на показники України. Він бачить, що конкретно по "Укрексімбанку" збитки змінилися прибутками, і банк увійшов до трійки найнадійніших банків України, а "Райффайзен Банк" є одним із найбільших інвесторів в Україну. І, попри ці ефективні показники, тепер і ми, і весь світ бачить, що ці люди, які призвели до цього успіху, вони під атакою, під якимись надуманими приводами їх притягують до відповідальності. А сьогодні просто якісь дикунські випадки ми бачили. Тож очевидно, що це сигнали, які не сприятимуть ні інтересам України, ні її підтримці у світі", - сказав Павленко.</p>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/naybrutalnishe-zatrimannya-na-ochah-ditini-voytsitska-pro-situatsiyu-navkogo-gritsenka/"/>
        <a href="https://prm.ua/bankira-gritsenka-zatrimav-odiozniy-prokuror-kulik/"/>
        <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/"/>
      </related>
    </article>
  </body>
</html>