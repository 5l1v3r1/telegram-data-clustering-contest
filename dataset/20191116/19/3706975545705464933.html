<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/sport/futbal/1982541_wales-v-azerbajdzane-nezavahal-vyhral-20-v-zapase-e-skupiny"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-16T19:58:00+00:00"/>
    <meta property="og:title" content="Wales v Azerbajdžane nezaváhal, vyhral 2:0 v zápase E-skupiny"/>
    <meta property="og:description" content="Súperi Slovákov v skupine rozhodli o zisku troch bodov už do prestávky."/>
  </head>
  <body>
    <article>
      <h1>Wales v Azerbajdžane nezaváhal, vyhral 2:0 v zápase E-skupiny</h1>
      <h2>Súperi Slovákov v skupine rozhodli o zisku troch bodov už do prestávky.</h2>
      <address><time datetime="2019-11-16T19:58:00+00:00">16 Nov 2019, 19:58</time> by <a rel="author">BRATISLAVA/TASR</a></address>
      <p>Menoslov účastníkov majstrovstiev Európy vo futbale v roku 2020 rozšírili v sobotu ďalšie štyri reprezentácie. Z C-skupiny si postup zabezpečili Nemci i Holanďania, z G-skupiny Rakúšania a z E-skupiny Chorváti po výhre nad Slovenskom 3:1.</p>
      <p>Nemci si suverénne poradili s Bieloruskom 3:0 a posunuli sa na čelo skupiny. Problémy nemali ani Rakúšania so Severným Macedónskom a po víťazstve 2:0 doplnili Poliakov.<br/>Holanďania v Belfaste nastúpili s vedomím, že im proti domácim Severným Írom stačí k definitíve postupu aj remíza. V 16. min sa mohli dostať do vedenia, keď sa pokus Quincyho Promesa odrazil do brvna, no v 32. min mali ešte väčšiu príležitosť domáci. Stredopoliar Glasgowu Rangers Steven Davis kopal po ruke Joela Veltmana pokutový kop, lenže prestrelil bránu. "Oranjes" v druhom polčase rezignovali na svoj tradične útočný futbal a nedopustili blamáž spred štyroch rokov, kedy sa medzi účastníkov ME nedostali.</p>
      <p>Futbalisti Slovinska zdolali v G-skupine posledné Lotyšsko 1:0. Pomohol im k tomu obranca hostí Igors Tarasovs, ktorý si v 53. min strelil vlastný gól. Útočník Slovana Bratislava Andraž Šporar odohral za domácich celé stretnutie.</p>
      <p>Futbalisti Cypru nestačili doma na Škótsko 1:2 v zápase I-skupiny. Ostrovania v tabuľke preskočili svojho súpera a dostali sa na 3. priečku. Istotu postupu zo skupiny mali už pred sobotňajšími zápasmi Belgičania a Rusi.</p>
      <p>V ich vzájomnom súboji v Petrohrade ukázali hráči z Beneluxu momentálnu silu a prečo nestratili v kvalifikácii ani bod, zvíťazili 4:1. Už do prestávky sa presadili obaja bratia Hazardovci, Thorgan otvoril skóre presnou strelou do vinkla v 19. min, Edin pridal ďalšie dva zásahy. Po zmene strán rozvlnili sieť ešte Romelu Lukaku a za domácich vylepšil skóre Georgij Džikija.</p>
      <p>kvalifikácia EURO 2020:<br/>C-skupina:<br/>Belfast<br/><b>Severné Írsko - Holandsko 0:0</b></p>
      <p>Mönchengladbach<br/><b>Nemecko - Bielorusko 4:0 (1:0)</b><br/>Góly: 41. Ginter, 49. Goretzka, 55. a 83. Kroos</p>
      <p>tabuľka:<br/>1. Nemecko 7 6 0 1 24:6 18 - postup<br/>2. Holandsko 7 5 1 1 19:7 16 - postup<br/>3. Severné Írsko 7 4 1 2 8:7 13<br/>4. Bielorusko 8 1 1 6 4:16 4<br/>5. Estónsko 7 0 1 6 2:21 1</p>
      <p>G-skupina:<br/>Jeruzalem<br/><b>Izrael - Poľsko 1:2 (0:1)</b><br/>Góly: 88. Dabbur - 4. Krychowiak, 54. Piatek</p>
      <p>Viedeň<br/><b>Rakúsko - Sev. Macedónsko 2:1 (1:0)</b><br/>Góly: 7. Alaba, 48. Lainer - 90.+3. Stojanovski</p>
      <p>Ľubľana<br/><b>Slovinsko - Lotyšsko 1:0 (0:0)</b><br/>Góly: 53. Tarasovs (vlastný)</p>
      <p>tabuľka:<br/>1. Poľsko 9 7 1 1 15:3 22 - postup<br/>2. Rakúsko 9 6 1 2 19:8 19 - postup<br/>3. Slovinsko 9 4 2 3 14:8 14<br/>4. Severné Macedónsko 9 3 2 4 11:13 11<br/>5. Izrael 9 3 2 4 16:17 11<br/>6. Lotyšsko 9 0 0 9 2:28 0</p>
      <p>I-skupina:<br/>Petrohrad<br/><b>Rusko - Belgicko 1:4 (0:3)</b><br/>Góly: 79. Džikija - 33. a 40. E. Hazard, 19. T. Hazard, 72. Lukaku</p>
      <p>Serravalle<br/><b>San Maríno - Kazachstan 1:3 (0:3)</b><br/>Góly: 77. Bernardi - 6. Zajnutdinov, 23. Sujumbajev, 27. Ščetkin</p>
      <p>Nikózia<br/><b>Cyprus - Škótsko 1:2 (0:1)</b><br/>Góly: 47. Efrem - 12. Christie, 53. McGinn</p>
      <p>tabuľka:<br/>1. Belgicko 9 9 0 0 34:2 27 - postup<br/>2. Rusko 9 7 0 2 28:8 21 - postup<br/>3. Škótsko 9 4 0 5 13:18 12<br/>4. Cyprus 9 3 1 5 14:14 10<br/>5. Kazachstan 9 3 1 5 12:14 10<br/>6. San Maríno 9 0 0 9 1:46 0</p>
    </article>
  </body>
</html>