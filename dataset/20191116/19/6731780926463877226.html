<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/milano-madre-figlio-spacciano-insieme-nipotino-2-anni-arrestati/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T19:09:53+00:00"/>
    <meta property="og:title" content="Milano, madre e figlio spacciano insieme al nipotino di 2 anni: arrestati"/>
    <meta property="og:description" content="I due, madre di 60 anni e figlio di 28, sono stati trovati in possesso di 1,5 grammi di cocaina a Milano, in zona Bande Nere, e quindi arrestati."/>
  </head>
  <body>
    <article>
      <h1>Milano, madre e figlio spacciano insieme al nipotino di 2 anni: arrestati</h1>
      <address><time datetime="2019-11-16T19:09:53+00:00">16 Nov 2019, 19:09</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/20191116-arresto-droga-madre-e-figlio.jpg"/>
      </figure>
      <p>
        <b>I due, madre di 60 anni e figlio di 28, sono stati trovati in possesso di 1,5 grammi di cocaina a Milano, in zona Bande Nere, e quindi arrestati. </b>
      </p>
      <p>Sono stati sorpresi dalla Polizia mentre, in auto insieme a un bambino di soli due anni, spacciavano droga. E’ successo a Milano in zona Bande Nere, in via Caterina da Forlì. I due, madre di 60 anni e figlio di 28, rispettivamente nonna e padre del minore, sono stati trovati in possesso di 1,5 grammi di cocaina e arrestati. Le perquisizioni sono poi proseguite come di rito nelle abitazioni dei due, dove gli agenti hanno trovato altri 26,60 grammi di cocaina, 14,07 grammi di marijuana, 2,3 grammi di hashish, materiale per il confezionamento e 1.400 euro in contanti.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Spaccio con aggravante in una via di Milano</h3>
      <p>Il fatto risale a ieri pomeriggio. Gli agenti hanno deciso di procedere con il controllo di una Volkswagen T-Roc parcheggiata in strada per poi trovarsi di fronte alla spiacevole sorpresa. In particolare, la donna aveva con sé un grammo e mezzo di cocaina, mentre il figlio 28enne 600 euro in contanti. Entrambi hanno precedenti per droga e, come detto, sono stati arrestati, mentre il bambino – testimone involontario della vicenda – è stato affidato alla madre, che è risultata estranea al giro di spaccio.</p>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/cesena-musicista-tumore-cerebrale-suona-piano-intervento/"/>
        <a href="https://www.viagginews.com/2019/11/16/milano-maxi-rissa-nordafricani-calci-pugni-lanci-bottiglie-duomo/"/>
        <a href="https://www.viagginews.com/2019/11/16/manovra-rashkind-storia-piccolo-guido/"/>
      </related>
    </article>
  </body>
</html>