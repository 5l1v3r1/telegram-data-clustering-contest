<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134708-telsiai-vienvaldziai-nkl-lyderiai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T19:00:00+00:00"/>
    <meta property="og:title" content="„Telšiai“ – vienvaldžiai NKL lyderiai"/>
    <meta property="og:description" content="Po kluptelėjimo ketvirtadienį atsitiesusi „Telšių“ (11-2) komanda susigrąžino pirmąją vietą Nacionalinės krepšinio lygos (VIKINGLOTTO – NKL) turnyrinėje lentelėje. Ryčio Vaišvilos auklėtiniai šeštadienį namie 79:75 (17:13, 20:15, 28:15, 14:32) pranoko Šakių „Vytį“ (5-8). Kitame mače nesėkmę patyrus Marijampolės „Sūduvai-Mantingai“ (10-3), telšiškiai pakilo į pirmąją vietą ir lenkia tiek pat laimėjimų turinčią, tačiau ..."/>
  </head>
  <body>
    <article>
      <h1>„Telšiai“ – vienvaldžiai NKL lyderiai</h1>
      <address>
        <time datetime="2019-11-16T19:00:00+00:00">16 Nov 2019, 19:00</time>
      </address>
      <p>Nuotr.: L.Šilkaitis</p>
      <figure>
        <a href="https://www.basketnews.lt/paveikslelis-206953-any1000x1000.jpg">
          <img src="https://www.basketnews.lt/paveikslelis-206953-any630x500.jpg"/>
        </a>
      </figure>
      <p>Nuotr. L.Šilkaitis</p>
      <p>Po kluptelėjimo ketvirtadienį atsitiesusi „Telšių“ (11-2) komanda susigrąžino pirmąją vietą Nacionalinės krepšinio lygos (VIKINGLOTTO – NKL) turnyrinėje lentelėje. Ryčio Vaišvilos auklėtiniai šeštadienį namie <b>79:75</b> (17:13, 20:15, 28:15, 14:32) pranoko Šakių „Vytį“ (5-8).</p>
      <p>Kitame mače nesėkmę patyrus Marijampolės „Sūduvai-Mantingai“ (10-3), telšiškiai pakilo į pirmąją vietą ir lenkia tiek pat laimėjimų turinčią, tačiau rungtynėmis daugiau žaidusią Klaipėdos „Neptūno-Akvaservis“ komandą.</p>
      <p>Būtent marijampoliečiams „Telšiai“ nusileido prieš dvi dienas.</p>
      <p>Galutinis mačo su „Vyčiu“ rezultatas neatspindi „Telšių“ dominavimo. Dar ketvirtojo kėlinio pradžioje jie pirmavo 75:48, o viduryje – 77:57. „Vytis“ skirtumą sumažino per paskutines 5 mačo minutes, tačiau kabintis į pergalę buvo per vėlu.</p>
      <p>„Telšių“ komandai penki žaidėjai pelnė dviženklį taškų skaičių ir buvo atlikti net 24 rezultatyvūs perdavimai.</p>
      <p>
        <i>„Telšiai“: Ovidijus Kaminskis 13 (7 atk. kam., 4 rez. perd.), Gytis Sirutavičius 11, Ignas Razutis (6 rez. perd., 5 atk. kam.), Mindaugas Norkus ir Tomas Rimša po 10.</i>
      </p>
      <p>
        <i>„Vytis“: Paulius Semaška 18, Marijus Užupis 17, Karolis Kokoška 12, Markas Užukauskas 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-203501-crop100x150.jpg"/>
      </figure>
      <p><a href="https://www.basketnews.lt/zaidejai/5585-ignas-razutis.html">Ignas Razutis</a> Taškai: 10 Naudingumas: 19 Perimti kamuoliai: 3 Baudų metimai: 80% 4/5</p>
    </article>
  </body>
</html>