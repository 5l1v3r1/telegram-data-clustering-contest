<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/16/bavariya-prezidenti-40-yillik-faoliyatdan-song-klubni-tark-etdi/"/>
    <meta property="og:site_name" content="Daryo"/>
    <meta property="article:published_time" content="2019-11-16T19:54:00+00:00"/>
    <meta property="og:title" content="“Bavariya” prezidenti 40 yillik faoliyatdan so‘ng klubni tark etdi"/>
    <meta property="og:description" content="Hyoness 1970-yil 17 yoshida “Bavariya” futbolchiga aylangandi"/>
  </head>
  <body>
    <article>
      <h1>“Bavariya” prezidenti 40 yillik faoliyatdan so‘ng klubni tark etdi</h1>
      <address>
        <time datetime="2019-11-16T19:54:00+00:00">16 Nov 2019, 19:54</time>
      </address>
      <p>“Bavariya” futbol klubi prezidenti Uli Hyoness iste’foga chiqdi. Bu haqida myunxenliklar rasmiy saytida <a href="https://fcbayern.com/fcbayerntv/de/video/2019/11/die-highlights-der-jahreshauptversammlung-des-fc-bayern">ma’lum qilindi</a>.</p>
      <figure>
        <img src="https://s.daryo.uz/wp-content/uploads/2019/11/EJcUR9ZXkAArKL0-680x432.jpg"/>
        <figcaption>Foto: Twitter/@FCBayern</figcaption>
      </figure>
      <p>67 yoshli Hyoness 16-noyabr, shanba kuni bo‘lib o‘tgan yig‘ilishda prezidentlik lavozimini tark etishimi ma’lum qildi. Uning o‘rinini Gerbert Hayner egallaydi.</p>
      <p>Hyoness 1970-yil 17 yoshida “Bavariya” futbolchisiga aylangandi va klubda 1979-yilgacha to‘p surdi. Futbolchilik faoliyatini yakunlagach myunxenliklar klubining menejeri etib tayinlandi. 27 yoshli Hyoness Bundesliga tarixidagi eng yosh menejerga aylangandi.</p>
      <p>Uli “Bavariya” rahbariyatida 2014-yilga qadar faoliyat yuritdi. O‘sha yili uni soliqlardan qochishda aybdor deb topib, 3,5 yilga ozodlikdan mahrum qilishdi. 2016-yilning fevralida Hyoness muddatidan avval ozodlikka chiqdi va bir necha oy o‘tib “Bavariya” prezidentligiga saylangandi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>