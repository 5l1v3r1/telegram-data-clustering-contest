<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zelenskij-pokazav-scho-kontrolyuye-frakciyu-slugi-narodu/938462"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T19:48:00+00:00"/>
    <meta property="og:title" content="Зеленський показав, що контролює фракцію &quot;Слуги народу&quot;"/>
    <meta property="og:description" content="Президент Володимир Зеленський зберігає контроль над фракцією &quot;Слуги народу&quot;. Про це Gazeta.ua сказав політолог Володимир Фесенко. &quot;Ніколи бюджет так швидко не ухвалювали &amp;mdash; у середині листопада. Бюджет має голосуватися до 1 грудня. Уряд Гройсмана торік тільки вийшов на ці ..."/>
  </head>
  <body>
    <article>
      <h1>Зеленський показав, що контролює фракцію "Слуги народу"</h1>
      <address><time datetime="2019-11-16T19:48:00+00:00">16 Nov 2019, 19:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938462_w_300.jpg?v=0"/>
        <figcaption>За бюджет проголосували майже всі "слуги", каже експерт. Фото: president.gov.ua</figcaption>
      </figure>
      <p>Президент <b>Володимир Зеленський</b> зберігає контроль над фракцією "Слуги народу".</p>
      <p>Про це Gazeta.ua сказав політолог <b>Володимир Фесенко</b>.</p>
      <p>"Ніколи бюджет так швидко не ухвалювали — у середині листопада. Бюджет має голосуватися до 1 грудня. Уряд Гройсмана торік тільки вийшов на ці терміни. А так ухвалювали під ялинку.</p>
      <p>Цього разу не було марафону чисельних узгоджень, поправок. Для української політики це незвично. Головне пояснення — монобільшість. Немає коаліції і не треба шукати додаткових голосів. Певні проблеми всередині фракції є, але Зеленському вдалося її об'єднати. Проголосували 240 — майже всі. Значить президент і його Офіс попрацювали.</p>
      <p>Напевно якісь домовленості "Слуги народу" з великим бізнесом були - голосувала група мажоритарників "За майбутнє". Але не так, як раніше, без дуже цинічних поступок.</p>
      <p>Бюджет і земельну реформу проголосували саме зараз, бо в Україну приїжджає місія МВФ. А бюджет це одна з ключових тем переговорів. Таким чином президентська команда і уряд хотіли показати — бачите, все під контролем", - каже Володимир Фесенко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_akscho-vtratimo-bilshist-dovedetsya-domovlyatisya-z-inshimi-a-u-nih-umovi-chortyachi-yak-sluga-narodu-zyizd-provodila/937510"/>
      </related>
      <blockquote>14 листопада Верховна Рада <a href="https://gazeta.ua/articles/politics/_rada-uhvalila-derzhbyudzhet2020/938143">ухвалила у другому читанні і в цілому</a> державний бюджет на 2020 рік. "За" проголосували 280 нардепів.</blockquote>
    </article>
  </body>
</html>