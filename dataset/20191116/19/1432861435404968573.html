<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/tiago-silva-mesi-pritiska-sydiite-da-mu-svirqt-svobodni-udari-te-mu-se-vyzhishtavat-1406909.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T19:26:00+00:00"/>
    <meta property="og:title" content="Тиаго Силва: Меси притиска съдиите да му свирят свободни удари, те му се възхищават"/>
    <meta property="og:description" content="Капитанът на Бразилия Тиаго Силва разкритикува лидера на Аржентина Лионел Меси след двубоя между двата южноамерикански колоса вчера Повод за това станаха оплакванията на бразилския селекционер Тите, че когато е настоял пред съдията Меси да получи втори жълт картон, капитанът на гаучосите му е направил знак да мълчи"/>
  </head>
  <body>
    <article>
      <h1>Тиаго Силва: Меси притиска съдиите да му свирят свободни удари, те му се възхищават</h1>
      <address><time datetime="2019-11-16T19:26:00+00:00">16 Nov 2019, 19:26</time> by <a rel="author">Sportlive.bg</a></address>
      <p>Капитанът на Бразилия Тиаго Силва разкритикува лидера на Аржентина <b><a href="https://www.sportlive.bg/tags/1178">Лионел Меси</a></b> след двубоя между двата южноамерикански колоса вчера. Повод за това станаха оплакванията на бразилския селекционер Тите, че когато е настоял пред съдията Меси да получи втори жълт картон, капитанът на "гаучосите" му е направил знак да мълчи.</p>
      <p><i>"Меси искаше да контролира играта. Той удари двама играчи, а съдията нищо не направи. Започнах да споря със съдията, а той ми се смееше в лицето. По време на двубоя арбитърът трябва да скрие своето възхищение от играча"</i>, заяви звездата на ПСЖ, цитиран от "Globo".</p>
      <p><i>"Лео непрекъснато притиска съдиите да му свирят свободни удари в опасни зони. Прави го непрекъснато. Говорихме с играчите, които играят в Ла Лига и там всичко е същото: Меси се надява да вземе под контрол мачовете и съдиите. В Шампионска лига това не се случва, защото реферите там са по-строги. Има съдии, които заради възхищението си от Лео вземат неговата страна"</i>, допълни бразилецът. <b><i>Наскоро съотборникът му Вилиан заяви, че знае как да спре Меси. <a href="https://www.sportlive.bg/worldfootball/worldfootballother/Vilian-otkri-tajnata-kak-se-spira-Leo-Mesi-1405840.html">Вижте рецептата му в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Poqvi-se-VIDEO-na-razpraviqta-mezhdu-Mesi-i-Tite-1406789.html"/>
        <a href="https://www.sportlive.bg/worldfootball/worldfootballother/Selekcioneryt-na-Braziliq-Mesi-mi-kaza-da-si-zatvarqm-ustata-1406760.html"/>
        <a href="https://www.sportlive.bg/worldfootball/worldfootballother/VIDEO-Mesi-se-zavyrna-za-Arzhentina-i-pomogna-za-uspeh-nad-Braziliq-1406700.html"/>
        <a href="https://www.sportlive.bg/worldfootball/worldfootballother/Tiago-Silva-otgovori-na-Mesi-A-kogato-PSZh-padna-ot-Barsa-toj-izpylnqvashe-rolqta-na-sydiq--766474.html"/>
        <a href="https://www.sportlive.bg/worldfootball/spain/Mesi-s-poveche-golove-ot-prqk-svobodni-ot-Yuventus-i-Real-Madrid-1405572.html"/>
      </related>
    </article>
  </body>
</html>