<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/16/hospital-worker-found-dead-at-alappuzha.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T19:34:00+00:00"/>
    <meta property="og:title" content="ആയുർവേദ ആശുപത്രിയിലെ താൽക്കാലിക ജീവനക്കാരി വീട്ടിൽ തൂങ്ങിമരിച്ച നിലയിൽ"/>
    <meta property="og:description" content="ഹരിപ്പാട് ∙ കാർത്തികപ്പള്ളി ഗവ. ആയുർവേദ ആശുപത്രിയിലെ താൽക്കാലിക ജീവനക്കാരി വീടിനുള്ളിൽ തൂങ്ങിമരിച്ച നിലയിൽ. കുമാരപുരം എരിക്കാവ് മാമൂട്ടിൽ.ആലപ്പുഴ. Alappuzha. Malayalam News. Manorama News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ആയുർവേദ ആശുപത്രിയിലെ താൽക്കാലിക ജീവനക്കാരി വീട്ടിൽ തൂങ്ങിമരിച്ച നിലയിൽ</h1>
      <address><time datetime="2019-11-16T19:34:00+00:00">16 Nov 2019, 19:34</time> by <a rel="author">മനോരമ ലേഖകൻ</a></address>
      <p>ഹരിപ്പാട് ∙ കാർത്തികപ്പള്ളി ഗവ. ആയുർവേദ ആശുപത്രിയിലെ താൽക്കാലിക ജീവനക്കാരി വീടിനുള്ളിൽ തൂങ്ങിമരിച്ച നിലയിൽ. കുമാരപുരം എരിക്കാവ് മാമൂട്ടിൽ ശ്രീകുമാറിന്റെ ഭാര്യ അരുണയെ(32) ആണ് ശനിയാഴ്ച വൈകിട്ട് വീടിനുള്ളിൽ തൂങ്ങി മരിച്ച നിലയിൽ കണ്ടെത്തിയത്. മുറി പൂട്ടി സീൽ ചെയ്തിരിക്കുകയാണെന്നും നാളെ മുറി തുറന്നു പരിശോധിച്ച ശേഷമേ കാര്യങ്ങൾ വ്യക്തമാകുകയുള്ളൂ എന്ന് തൃക്കുന്നപ്പുഴ പൊലീസ് പറഞ്ഞു.</p>
      <p>ആശുപത്രിയിലെ മരുന്നിന്റെ സ്റ്റോക്ക് ഡോക്ടറുടെ സാന്നിധ്യത്തിൽ പഞ്ചായത്ത് അംഗങ്ങൾ പരിശോധിച്ചിരുന്നു. മരുന്നിനു നിലവാരം ഇല്ലെന്ന ജനങ്ങളുടെ പരാതിയെ തുടർന്നാണു പരിശോധന നടത്തിയതെന്നു പഞ്ചായത്ത് അംഗങ്ങൾ പറഞ്ഞു. പരിശോധനയിൽ മരുന്നിൽ കുറവു കണ്ടതായി ആരോപിക്കപ്പെട്ടിരുന്നു. ഡോക്ടറെ കൂടാതെ അരുണ മാത്രമാണ് ആശുപത്രിയിലുള്ളത്. ഡ്യൂട്ടി കഴിഞ്ഞ് പിതാവ് രവീന്ദ്രനാണ് അരുണയെ ഭർത്താവിന്റെ വീട്ടിലെത്തിച്ചത്. മൃതദേഹം ഹരിപ്പാട് താലൂക്ക് ആശുപത്രി മോർച്ചറിയിൽ.</p>
      <p><b>English Summary: </b>Hospital worker found dead at Alappuzha</p>
    </article>
  </body>
</html>