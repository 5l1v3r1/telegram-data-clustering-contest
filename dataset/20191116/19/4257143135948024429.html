<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/16/hetfon-targyal-a-normafarol-karacsony-es-pokorni"/>
    <meta property="og:site_name" content="infostart"/>
    <meta property="article:published_time" content="2019-11-16T19:41:00+00:00"/>
    <meta property="og:title" content="Hétfőn tárgyal a Normafáról Karácsony és Pokorni"/>
    <meta property="og:description" content="Hétfőn egyeztet a Normafán áthelyezendő parkolóról és a fogaskerekű meghosszabbításáról Pokorni Zoltán, a XII. kerület polgármestere és Karácsony Gergely főpolgármester - közölte a hegyvidéki önkormányzat."/>
  </head>
  <body>
    <article>
      <h1>Hétfőn tárgyal a Normafáról Karácsony és Pokorni</h1>
      <address><time datetime="2019-11-16T19:41:00+00:00">16 Nov 2019, 19:41</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/16/ujratervezik-a-parkolot-a-normafan"/>
        <a href="https://infostart.hu/belfold/2019/11/15/normafa-a-fogaskereku-ugye-hozhatja-ossze-a-vitaban-allokat"/>
        <a href="https://infostart.hu/belfold/2019/11/14/gulyas-gergely-a-miniszteriumi-letszamleepites-utan-jutalom-jon"/>
      </related>
      <h3>Hétfőn egyeztet a Normafán áthelyezendő parkolóról és a fogaskerekű meghosszabbításáról Pokorni Zoltán, a XII. kerület polgármestere és Karácsony Gergely főpolgármester - közölte a hegyvidéki önkormányzat.</h3>
      <p>Az önkormányzat továbbra is nyitott minden olyan józan, tárgyszerű vélemény meghallgatására, amely a Normafa rendbetételéről szól, bárkitől is érkezik.</p>
      <p>Ezért szerepel a tervek között, hogy a jelenlegi, erdőterület besorolású övezetben levő parkoló és a szintén a környezetet károsító buszforduló a Normafa-gerinctől távolabb kerüljön - írták.</p>
      <p>Hozzátették: a fogaskerekű vasút teljes megújításának és meghosszabbításának tervén a kerületi önkormányzat már évek óta dolgozik. A tervek elkészültek, a több mint száz szükséges engedély nagy része megvan, forrást kell találni, amiben az önkormányzat számít a fővárosi vezetés támogatására.</p>
      <p>"A szombati tüntetés ismét arról győzte meg a Normafa megóvása, rendbetétele iránt elkötelezetteket, hogy</p>
      <blockquote>a pártpolitikai acsarkodásnak nincs helye a Normafán, és bízunk benne, hogy ez nem fog folytatódni,</blockquote>
      <p>hiszen mindannyiunk közös érdeke a Normafa rendbetétele, a természet megóvása" - közölte a XII. kerület önkormányzata.</p>
      <p>
        <i>Nyitókép: MTI/Mónus Márton</i>
      </p>
    </article>
  </body>
</html>