<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/cicipas-slomi-federer-i-e-na-final-v-debyuta-si-na-finalniq-mastyrs-1406892.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T18:45:00+00:00"/>
    <meta property="og:title" content="Циципас сломи Федерер и е на финал в дебюта си на Финалния Мастърс"/>
    <meta property="og:description" content="Стефанос Циципас надигра Роджър Федерер с 6-3, 6-4 и се класира за финала на заключителния Мастърс на осемте най-добри в Лондон за първи път в своята кариера след около един час и 35 минути битка в О2 Арена“ Гръцкият талант бе изправен пред точка за пробив още в първия си сервис гейм, но я отрази, а впоследствие проби своя идол за 2-0"/>
  </head>
  <body>
    <article>
      <h1>Циципас сломи Федерер и е на финал в дебюта си на Финалния Мастърс</h1>
      <address><time datetime="2019-11-16T18:45:00+00:00">16 Nov 2019, 18:45</time> by <a rel="author">Sportlive.bg</a></address>
      <p>Стефанос Циципас надигра Роджър Федерер с 6-3, 6-4 и се класира за финала на заключителния Мастърс на осемте най-добри в Лондон за първи път в своята кариера след около един час и 35 минути битка в "О2 Арена“.</p>
      <p>Гръцкият талант бе изправен пред точка за пробив още в първия си сервис гейм, но я отрази, а впоследствие проби своя идол за 2-0. Циципас затвърди брейка и отново показа характер в седмия гейм, когато отрази нови три възможности за пробив пред швейцареца. В крайна сметка, дебютантът в надпреварата затвори успешно откриващата част при седмия си сетбол.</p>
      <p>Във втория сет той отново първи проби подаването на по-именития си съперник, но този път Федерер проби веднага. Шесткратният шампион в турнира обаче допусна нов брейк и въпреки открилите се пред него две възможности за връщане на пробива в десетия гейм, Циципас го пречупи при първия си мачбол.</p>
      <p>Така, гъркът ще играе в неделния финал за първи път в своята кариера, като негов съперник ще бъде победителят от двубоя между Доминик Тийм и Александър Зверев. Федерер, от своя страна, пропусна шанса да се бори за седма титла от финалите на ATP. Циципас изравни и баланса в съперничеството между двамата на 2-2 победи. Той надигра по-рано през януари Федерер на Аустрелиън Оупън, докато швейцарецът го надигра в Дубай и Базел.</p>
      <related>
        <h4>Още по темата</h4>
        <a href="https://www.sportlive.bg/sport/tenis/Nadal-prechupi-cicipas-i-zapazi-shansove-za-polufinal-v-London-1406691.html"/>
        <a href="https://www.sportlive.bg/sport/tenis/Dzhokovich-pohvali-Federer-i-razkri-kolko-seriozna-e-kontuziqta-v-lakytq-1406548.html"/>
        <a href="https://www.sportlive.bg/sport/tenis/Izumitelen-Federer-unishtozhi-Dzhokovich-i-se-klasira-za-12-finalite-v-London--1406396.html"/>
        <a href="https://www.sportlive.bg/sport/tenis/VIDEO-Zverev-skrishno-si-polzva-telefona-po-vreme-na-macha-s-cicipas-1406185.html"/>
        <a href="https://www.sportlive.bg/sport/tenis/I-Rafa-Nadal-izhvyrcha-ot-Finalite-v-London-1406751.html"/>
      </related>
    </article>
  </body>
</html>