<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/posledni-novini-za-sstoyanieto-na-stefan-danailov-i-stoyanka-mutafova_news709679.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T18:28:00+00:00"/>
    <meta property="og:title" content="Последни новини за състоянието на Стефан Данаилов и Стоянка Мутафова"/>
    <meta property="og:description" content="Мутафова е на апаратно дишане, а Ламбо има проблем с белите дробове"/>
  </head>
  <body>
    <article>
      <h1>Последни новини за състоянието на Стефан Данаилов и Стоянка Мутафова</h1>
      <h2>Мутафова е на апаратно дишане, а Ламбо има проблем с белите дробове</h2>
      <address>
        <time datetime="2019-11-16T18:28:00+00:00">16 Nov 2019, 18:28</time>
      </address>
      <p>https://blitz.bg/obshtestvo/posledni-novini-za-sstoyanieto-na-stefan-danailov-i-stoyanka-mutafova_news709679.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573905824-panorama.jpg"/>
      </figure>
      <p><b>Tежко остава състоянието на актрисата Стоянка Мутафова. Тя беше приета в реанимацията на Военномедицинска академия и е на апаратно дишане.</b><br/><br/>Мутафова е със сериозни здравословни проблеми през последните 5 месеца, съобщава Нова телевизия. <br/><br/>Преди дни легендата на българското кино и театър претърпя операция на жлъчката в болница „Лозенец". Тя получи сепсис и беше с висока температура, но лекарите я бяха стабилизирали.<br/><br/>Дъщерята на голямата актриса призна, че състоянието на майка й е тежко и призова целия български народ, който я обича, да се моли за нея.<br/> <br/>Лекарите от ВМА продължават да се борят за живота Стефан Данаилов. Той е в реанимацията, но е изведен от изкуствената кома. <br/>Ламбо остава на апаратно дишане.<br/><br/>По информация на "Телеграф", Ламбо е контактен и вече знае, че Стоянка, с която е приятел от десетилетия, е в същата реанимация. Според хора от арт гилдията той казал на доведения си син - продуцента Росен Цанков, че събира сили, за да отиде при Стояна и се надявал това да стане до дни.<br/><br/>Данаилов обаче е на командно дишане и няма как това да се случи веднага. <br/><br/><b>ОЧАКВАЙТЕ ПОДРОБНОСТИ В БЛИЦ</b><br/> </p>
    </article>
  </body>
</html>