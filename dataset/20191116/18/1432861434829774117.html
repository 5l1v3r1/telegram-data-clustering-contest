<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/ne-konte-a-inter-e-poluchil-zaplashitelno-pismo-1406865.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T18:24:00+00:00"/>
    <meta property="og:title" content="Не Конте, а Интер е получил заплашително писмо"/>
    <meta property="og:description" content="Старши треньорът на Интер Антонио Конте получава полицейска защита, след като получил заплашително писмо, съдържащо куршум по пощата Това стана ясно по-рано днес, но от нерадзурите внесоха и допълнително информация"/>
  </head>
  <body>
    <article>
      <h1>Не Конте, а Интер е получил заплашително писмо</h1>
      <address><time datetime="2019-11-16T18:24:00+00:00">16 Nov 2019, 18:24</time> by <a rel="author">Sportlive.bg</a></address>
      <p>Старши треньорът на Интер <a href="https://www.sportlive.bg/tags/19781"><b>Антонио Конте</b></a> получава полицейска защита, след като получил заплашително писмо, съдържащо куршум по пощата. Това стана ясно по-рано днес, но от "нерадзурите" внесоха и допълнително информация.</p>
      <p>Клубът от <a href="https://www.sportlive.bg/worldfootball/italy"><b>Серия А</b></a> излезе с изявление за местната информационна агенция Анса, в което се казва "че писмото пристигнало при клуба, не лично при треньора". "Във връзка с публикуваните новини днес, Интер заявява, че Антонио Конте не е получил публично никакви заплашителни писма и, в следствие на това, не е отишъл лично да подаде жалба. Клубът получи писмото и, както е практиката в подобни ситуации, се свърза с компетентните органи“.</p>
      <p>Започна разследване по случая, докато Конте е под полицейско наблюдение извън дома си и на тренировъчното игрище на Интер, съобщи Gazzetta Dello Sport. Междувременно, жената на Конте – Елизабета Мускарело написа в социалните мрежи следното: „В интерес на истината: Историята с куршума е измислица!</p>
      <p>Конте се присъедини към Интер през лятото и италианският клуб изостава в момента на точка от бившия му клуб Ювентус на върха в Серия А. 50-годишният специалист изведе „бианконерите“ до три последователни титли на първенството (между 2012-14), преди да стане селекционер на Италия. Той прекара и два сезона начело на Челси, печелейки Висшата лига и ФА Къп по време на престоя си на "Стамфорд Бридж". Конте замени Лучано Спалети на треньорското кормило на Интер, който изведе "нерадзурите" до завършек в топ 4 през изминалия сезон.</p>
      <p>
        <i>А каква заплата взима Антонио Конте спрямо своите колеги Маурицио Сари и Карло Анчелоти - <b><a href="https://www.sportlive.bg/worldfootball/italy/Zaplatite-v-Seriq-A-Konte-vzima-poveche-ot-Sari-i-Ancheloti-zaedno-1374637.html">четете в този материал на SportLive.bg</a></b></i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Antonio-Konte-se-dvizhi-s-ohrana-sled-anonimno-pismo-s-kurshum-1406764.html"/>
        <a href="https://www.sportlive.bg/worldfootball/england/Italianski-grand-iska-Zhiru-1406351.html"/>
        <a href="https://www.sportlive.bg/worldfootball/italy/Inter-obyrna-Verona-i-se-izkachi-na-vyrha-v-Seriq-A-1404700.html"/>
        <a href="https://www.sportlive.bg/worldfootball/spain/Tri-italianski-granda-v-bitka-za-half-na-Barsa-1404470.html"/>
        <a href="https://www.sportlive.bg/worldfootball/italy/Bonuchi-predi-derbito-s-Inter-Konte-beshe-idealen-trenxor-za-Yuventus--1382105.html"/>
      </related>
    </article>
  </body>
</html>