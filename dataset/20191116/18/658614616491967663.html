<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175880/sc-emmeloord-knikkert-hoofdklasser-hzvv-uit-beker"/>
    <meta property="og:site_name" content="omroep flevoland"/>
    <meta property="article:published_time" content="2019-11-16T18:42:00+00:00"/>
    <meta property="og:title" content="SC Emmeloord knikkert hoofdklasser HZVV uit beker"/>
    <meta property="og:description" content="De voetballers van zondag tweedeklasser Sportclub Emmeloord hebben zaterdagavond voor een daverende bekerstunt gezorgd door hoofdklasser HZVV uit te schakelen in de districtsbeker. De ploeg van trainer Dick Krommenhoek was op eigen terrein met 2-0 te sterk voor de gasten uit Hoogeveen."/>
  </head>
  <body>
    <article>
      <h1>SC Emmeloord knikkert hoofdklasser HZVV uit beker</h1>
      <address>
        <time datetime="2019-11-16T18:42:00+00:00">16 Nov 2019, 18:42</time>
      </address>
      <p>
        <b>De voetballers van zondag tweedeklasser Sportclub Emmeloord hebben zaterdagavond voor een daverende bekerstunt gezorgd door hoofdklasser HZVV uit te schakelen in de districtsbeker. De ploeg van trainer Dick Krommenhoek was op eigen terrein met 2-0 te sterk voor de gasten uit Hoogeveen.</b>
      </p>
      <p>Op de overwinning was niets af te dingen want de Emmeloorders kregen gedurende de wedstrijd de beste kansen.</p>
      <p>Gerke Schaap maakte in de 54e minuut handig gebruik van gestuntel in de Hoogeveense defensie. Hij tekende voor de verdiende openingstreffer. Daarna ging HZVV op zoek naar de gelijkmaker. De Emmeloorders maakten handig gebruik van de ruimte die de aanvallers daardoor kregen. Maric Naaktgeboren schoot in de 81e minuut de tweede Emmeloordse treffer in het doel en bepaalde daarmee de eindstand op 2-0.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>