<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597696/sta-xeria-tis-tourkias-25-syggeneis-tou-al-mpagkntanti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T18:28:00+00:00"/>
    <meta property="og:title" content="Στα χέρια της Τουρκίας 25 συγγενείς του Αλ Μπαγκντάντι"/>
    <meta property="og:description" content="Στα χέρια των τουρκικών αρχών βρίσκονται 25 συγγενείς του επικεφαλής του Ισλαμικού Κράτους Αμπού Μπακρ αλ-Μπαγκντάντι, σύμφωνα με τον Γενικό Εισαγγελέα της..."/>
  </head>
  <body>
    <article>
      <h1>Στα χέρια της Τουρκίας 25 συγγενείς του Αλ Μπαγκντάντι</h1>
      <address><time datetime="2019-11-16T18:28:00+00:00">16 Nov 2019, 18:28</time> by <a rel="author">SigmaLive</a></address>
      <p><b>Στα χέρια των τουρκικών αρχών βρίσκονται 25 συγγενείς του επικεφαλής του Ισλαμικού Κράτους Αμπού Μπακρ αλ-Μπαγκντάντι, σύμφωνα με τον Γενικό Εισαγγελέα της χώρας. <br/></b> <br/>«Οι συγγενείς του  αλ-Μπαγκντάντι κρατούνται σε τέσσερις επαρχίες, καθώς βρίσκονται σε εξέλιξη έρευνες για τις δραστηριότητες του Ισλαμικού Κράτους. Περισσότεροι από 25 κρατούνται: 11 στην περιοχή του Κirsehir, πέντε στην περιοχή του Samsun, τρεις στην Ordu και έξι στην Sanliurfa.<br/> <br/>Τέσσερις από τους κρατουμένους συνελήφθησαν επειδή κατηγορούνται ότι συμμετείχαν σε μία τρομοκρατική οργάνωση», αναφέρθηκε στην σχετική ανακοίνωση.<br/> <br/>Αυτές οι συλλήψεις έρχονται δύο εβδομάδες μετά την ανακοίνωση ότι η αδελφή του  Αμπού Μπακρ αλ-Μπαγκντάντι, Rasmiya Awad, βρίσκεται στα χέρια της Συρίας.<br/> <br/>Ο Αμερικανός πρόεδρος, Ντόναλντ Τραμπ, δήλωσε στις 27 Σεπτεμβρίου ότι σκοτώθηκε σε αμερικανική επιχείρηση ο ηγέτης του Ισλαμικού Κράτους. Αργότερα, το ρωσικό υπουργείο Άμυνας δήλωσε ότι δεν έχει έγκυρες πληροφορίες που να επιβεβαιώνουν ότι ο αμερικανικός στρατός έχει σκοτώσει τον αλ-Μπαγκντάντι.<br/> <br/>Ο ηγέτης του Ισλαμικού Κράτους ανατίναξε τον εαυτό του μαζί με δύο παιδιά όταν εντοπίστηκε από τον αμερικανικό στρατό σε κρυψώνα στην βόρεια Συρία, σύμφωνα με αμερικανούς αξιωματικούς.<br/> <br/>Ο διάδοχός του ανέλαβε άμεσα την ηγεσία, σκοτώθηκε όμως κι αυτός από τον αμερικανικό στρατό την επόμενη μέρα.<br/> <br/>Πηγή: Sputnik <br/> </p>
    </article>
  </body>
</html>