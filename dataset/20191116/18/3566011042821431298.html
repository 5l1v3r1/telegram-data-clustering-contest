<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547810.html/%D8%AA%D8%A7%DA%A9%DB%8C%D8%AF-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D9%85%D8%B7%D8%A7%D9%84%D8%A8%D8%A7%D8%AA%D8%B4%D8%A7%D9%86-%D8%AF%D8%B1-%DA%86%D8%A7%D8%B1%DA%86%D9%88%D8%A8-%D9%82%D8%A7%D9%86%D9%88%D9%86--%D9%84%D8%B2%D9%88%D9%85-%D8%AC%D8%AF%D8%A7%D8%B3%D8%A7%D8%B2%DB%8C-%D8%B5%D9%81-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D9%88-%D8%AA%D8%AE%D8%B1%DB%8C%D8%A8-%DA%A9%D9%86%D9%86%D8%AF%DA%AF%D8%A7%D9%86-%D8%A7%D9%85%D9%88%D8%A7%D9%84-%D8%B9%D9%85%D9%88%D9%85%DB%8C-%D8%A8%D8%A7-%D9%85%D8%B1%D8%AF%D9%85-%D8%AF%D8%BA%D8%AF%D8%BA%D9%87-%D9%85%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T18:46:00+00:00"/>
    <meta property="og:title" content="تاکید مردم برای رسیدگی به مطالباتشان در چارچوب قانون/ لزوم جداسازی صف اغتشاشگران و تخریب کنندگان اموال عمومی با مردم دغدغه مند"/>
    <meta property="og:description" content="درحالی که مردم به دنبال رسیدگی به مطالباتشان در چارچوب قانون هستند برخی از افراد با چهره های پوشیده سعی در به انحراف کشیدن این اعتراضات و تخریب اموال عمومی و شخصی را دارند."/>
  </head>
  <body>
    <article>
      <h1>تاکید مردم برای رسیدگی به مطالباتشان در چارچوب قانون/ لزوم جداسازی صف اغتشاشگران و تخریب کنندگان اموال عمومی با مردم دغدغه مند</h1>
      <h2>دانا گزارش می‌دهد؛</h2>
      <address>
        <time datetime="2019-11-16T18:46:00+00:00">16 Nov 2019, 18:46</time>
      </address>
      <p>درحالی که مردم به دنبال رسیدگی به مطالباتشان در چارچوب قانون هستند برخی از افراد با چهره های پوشیده سعی در به انحراف کشیدن این اعتراضات و تخریب اموال عمومی و شخصی را دارند.</p>
      <p>به گزارش خبرنگار <a href="http://www.dana.ir/">شبکه اطلاع رسانی راه دانا</a>؛ مردم در شهرهای مختلف امروز دست به تجمعاتی از نوع مسالمت آمیز زدند. بیشتر افرادی که در این تجمعات حضور دارند خواهان آن هستند که به نوعی صدای خود را به مسئولان در خصوص نحوه سهمیه بندی و گران شدن قیمت بنزین برسانند. حتی در این حوزه فیلم هایی منتشر شد که برخی از معترضان مردم را به تجمع مسالمت آمیز دعوت و به طور جدی از سر دادن شعارهای انحرافی آنان را منع کردند. </p>
      <p>در همین رابطه، در تجمع آرام امروز خرم‌آباد مردم ضمن یادآوری اینکه شعار اشتباهی و شیشه شکستن نداریم، تأکید کردند که اجازه نمی‌دهند ضدانقلاب از تجمعات آن‌ها سوءاستفاده کند.</p>
      <p>فرماندهان و مسئولان بسیج نیز به عنوان یک سازمان مردم نهاد در میان تجمعات حضور یافتند و با مردم درباره دغدغه های آنان سخن گفتند. در شهرهایی مانند ایلام، قزوین و سرپل ذهاب ائمه جمعه، فرماندهان بسیج و سپاه و مدیران نهاد های دولتی در تجمعات مردمی حضور یافتند و با آنها درباره دغدغه هایشان صحبت کردند.   </p>
      <figure>
        <img src="http://newsroom.dana.ir/content/upload/d09e182d-0307-4b46-a65a-6d2168ce2edd.jpg"/>
      </figure>
      <p>گفتگوی ائمه جمعه و فرماندهان بسیج با مردم درباره دغدغه های بنزینی   در این حیطه مسئولان دولتی در استان‌ها و همچنین نمایندگان مجلس در حوزه های مختلف خود سعی کردند کنار مردم باشند و وعده پیگیری مطالبات آنان را در ساختارهای سیاسی کشور از جمله مجلس و دولت دادند. حتی گفته می شود جمعی از نمایندگان در حال تهیه یک طرح دو فوریتی برای رسیدگی به مطالبات بنزینی مردم هستند.   اما با وجود اینکه مردم به دنبال پیگیری مطالبات مسالمت آمیز خود هستند، دیده شده است که برخی سعی دارند این تجمعات را با مسدود کردن معابر، آتش زدن بانک ها و برخی تابلوها و تخریب نمادهای شهری و تخریب اموال عمومی و خصوصی مردم مطالبات آنان را به انحراف بکشانند.   دیده شده است که این افراد با زدن نقاب هایی به چهره شان به اموال عمومی و شخصی مردم ضربه زده اند و به جای اعتراض دست به غارت اموال مردم زده اند. در همین زمینه پلیس با حضور به موقع برخی از سارقان با صورتهای پوشیده را که در حال سرقت اموال عمومی از یک فروشگاه در اسلامشهر بودند را دستگیر کرده است.   اما به وضوح دست های پشت پرده و حتی آشکار برای به آشوب و اغتشاش کشاندن این اعتراضات مشاهده می شود.  </p>
      <figure>
        <img src="http://newsroom.dana.ir/content/upload/62026419-dcb6-4ddd-86ca-d33384b19c38.jpg"/>
      </figure>
      <p>غارت اموال یک پیرمرد میانسال توسط برخی از اوباش با چهره های پوشیده در اثنای اعتراضات به گرانی بنزین (اسلامشهر)   هر چند که مردم اعتراضاتی دارند اما فیلم هایی که امروز منتشر شده گواه آن است که نه حاضر هستند که به اموال عمومی لطمه ای وارد شود و نه اینکه قانون خدشه دار شود. بلکه مشاهدات میدانی نشان می دهد که مردم اتفاقا به دنبال برقراری قانون هستند و مطالبان اصلی آنان رسیدگی دغدغه هایشان در چارچوب قانون است.           </p>
    </article>
  </body>
</html>