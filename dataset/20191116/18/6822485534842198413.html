<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825152.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T18:07:00+00:00"/>
    <meta property="og:title" content="موشک جدیدی که صهیونیستها را وحشت زده کرده است"/>
    <meta property="og:description" content="  به گزارش مهر، رسانه های رژیم صهیونیستی اعلام کردند که جنبش جهاد اسلامی فلسطین از موشکی در جریان نبرد ۱۱ نوامبر استفاده کرده است که جدید بوده و هراس تل آویو درباره توان نظامی آنرا به دنبال داشته است."/>
  </head>
  <body>
    <article>
      <h1>موشک جدیدی که صهیونیستها را وحشت زده کرده است</h1>
      <address>
        <time datetime="2019-11-16T18:07:00+00:00">16 Nov 2019, 18:07</time>
      </address>
      <p>یک رسانه صهیونیست از موشک جدید مقاومت فلسطین که تل آویو را به شدت وحشت زده کرده است و نشان از تقویت توان موشکی جهاد اسلامی دارد، پرده برداشت.</p>
      <p>  به گزارش مهر، رسانه های رژیم صهیونیستی اعلام کردند که جنبش جهاد اسلامی فلسطین از موشکی در جریان نبرد ۱۱ نوامبر استفاده کرده است که جدید بوده و هراس تل آویو درباره توان نظامی آنرا به دنبال داشته است.</p>
      <p>کانال ۱۳ رژیم صهیونیستی گزارش داد: جنبش جهاد اسلامی فلسطین موشکی به اسرائیل شلیک کرده است که کلاهک جنگی به وزن ۳۰۰ کیلوگرم دارد. این موشک در منطقه ای در شهرک های اطراف غزه اصابت کرده است و حفره ای به قطر ۱۶ متر و عمق دو متر ایجاد کرده است.</p>
      <p>این رسانه اسرائیلی اذعان کرد: این موشک مقادیر به مراتب بیشتر از موشک هایی که گروههای فلسطینی در غزه استفاده می کنند، مواد منفجره داشته است که حجم آن اسرائیلی ها را غافلگیر کرده است. این موشکی است که در غزه ساخته شده است. توان جهاد اسلامی فلسطین در برخی موارد بر توان فناوری حماس برتری دارد.</p>
      <p>این کانال صهیونیست در ادامه آورده است: حزب الله لبنان موشک هایی با حجم بزرگ به سوی اسرائیل نشانه گرفته است که بسیار دقیق هستند.</p>
    </article>
  </body>
</html>