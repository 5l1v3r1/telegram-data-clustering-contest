<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/16/tutto-facile-per-la-cluentina-pinturetta-resta-in-otto/1325930/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-16T18:31:08+00:00"/>
    <meta property="og:title" content="Tutto facile per la Cluentina, Pinturetta resta in otto"/>
    <meta property="og:description" content="PRIMA CATEGORIA - La squadra di Piediripa vince 2 a 0 (reti di Andrea Mancini su rigore e Andreucci), gli ospiti rimediano tre cartellini rossi"/>
  </head>
  <body>
    <article>
      <h1>Tutto facile per la Cluentina, Pinturetta resta in otto</h1>
      <h2>PRIMA CATEGORIA - La squadra di Piediripa vince 2 a 0 (reti di Andrea Mancini su rigore e Andreucci), gli ospiti rimediano tre cartellini rossi</h2>
      <address><time datetime="2019-11-16T18:31:08+00:00">16 Nov 2019, 18:31</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F16%2Ftutto-facile-per-la-cluentina-pinturetta-resta-in-otto%2F1325930%2F">Condividi7</a><a href="https://twitter.com/intent/tweet?text=Tutto+facile+per+la+Cluentina%2C++Pinturetta+resta+in+otto&amp;url=https%3A%2F%2Fwww.cronachemaceratesi.it%2F2019%2F11%2F16%2Ftutto-facile-per-la-cluentina-pinturetta-resta-in-otto%2F1325930%2F">Tweet</a>Email7 Condivisioni</p>
      <p> </p>
      <p> </p>
      <p><b>Non si ferma la Cluentina che dopo la vittoria in trasferta di Muccia supera anche Pinturetta. Dopo un buon primo tempo sbloccato su rigore, i biancorossi vengono aiutati dal nervosismo degli avversari: tre espulsioni che chiudono di fatto la partita.</b> Gli ospiti trovano anche il gol ad inizio gara con Amaolo, l’arbitro annulla per fuorigioco. Nonostante le proteste, il direttore di gara non ha dubbi nemmeno sul rigore fischiato a Pettinari che va via destra e viene steso: batte Andrea Mancini e spiazza il portiere. Nel finale il palo di Scoccia, poi Fulimeni protesta e viene espulso. La situazione peggiora ad inizio ripresa con il doppio giallo rimediato da Ciccola. La Cluentina invece sfiora il raddoppio con Sopranzetti, miracoloso due volte Canaletti, poi in scivolata ci pensa Andreucci a battere il portiere. C’è ancora tempo per un ultimo cartellino rosso, stavolta sventolato ai danni di Smerilli dopo essere uscito dal campo per un cambio.</p>
      <p>
        <b>CLUENTINA – PINTURETTA 2-0</b>
      </p>
      <p><b>CLUENTINA:</b> Scoppa, Luca Mancini (77′ Scocco), Scoccia, Trobbiani, Menghini, Porfiri, Adreucci (77′ Cacchiarelli), Gianfelici (47′ Sopranzetti), Cammertoni, Andrea Mancini (82′ Ronaldo), Pettinari (87′ Mariucci). All. Pietro Canesin.<b>PINTURETTA:</b> Canaletti, Simoni, Benigni, Smerilli, Ciccola, Vergari, Fulimeni, Trobbiani C., Amadio, Pacini, Dragjoshi. All. Properzi.</p>
      <p><b>ARBITRO:</b> Ferroni di Fermo.</p>
      <p><b>RETI:</b> 36′ Andrea Mancini (rigore), 73′ Andreucci</p>
      <p><b>ESPULSI:</b> 38′ Fulimeni, 54′ Ciccola, 80′ Smerilli.</p>
    </article>
  </body>
</html>