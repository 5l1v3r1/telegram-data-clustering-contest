<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/esiyle-barismak-icin-istanbul-dan-ankara-ya-yuruyor-yuvam-yikiliyor-kaynanam-uc-senedir-bizde-889743"/>
    <meta property="og:site_name" content="Onedio"/>
    <meta property="article:published_time" content="2019-11-16T18:08:17+00:00"/>
    <meta property="og:title" content="Eşiyle Barışmak İçin İstanbul'dan Ankara'ya Yürüyor: 'Yuvam Yıkılıyor, Kaynanam Üç Senedir Bizde'"/>
    <meta property="og:description" content="İstanbul'da 42 yaşındaki bir Ertan Çeşmecioğlu, eşiyle barışabilmek için İstanbul'dan Ankara'ya yürüyüşe başladı. Aile, Çalışma ve Sosyal Hizmetler Ba..."/>
  </head>
  <body>
    <article>
      <h1>Eşiyle Barışmak İçin İstanbul'dan Ankara'ya Yürüyor: 'Yuvam Yıkılıyor, Kaynanam Üç Senedir Bizde'</h1>
      <address><time datetime="2019-11-16T18:08:17+00:00">16 Nov 2019, 18:08</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a>'da 42 yaşındaki bir Ertan Çeşmecioğlu, eşiyle barışabilmek için İstanbul'dan <a href="https://onedio.com/etiket/ankara/501c490fcc161f8ec13422aa">Ankara</a>'ya yürüyüşe başladı. Aile, Çalışma ve Sosyal Hizmetler Bakanı Selçuk ile görüşmek istediğini söyleyen Çeşmecioğlu, üzerinde 'Aysun seni seviyorum' yazan pankartı ile yürüyor.</h4>
      <h3>Polis ekipleri ikna edemedi</h3>
      <figure>
        <img src="https://img-s2.onedio.com/id-5dd03294bbf81b35547b9b33/rev-0/w-500/s-e4960c5f14bf4ba457b4cbf8407802bdaf67d71e.jpg"/>
        <figcaption>İHA'nın aktardığı bilgiye göre, <a href="https://onedio.com/etiket/istanbul/501c48f7cc161f8ec13422a8">İstanbul</a>'da yaşayan tekstil işçisi Ertan Çeşmecioğlu, eşiyle barışabilmek için İstanbul'dan <a href="https://onedio.com/etiket/ankara/501c490fcc161f8ec13422aa">Ankara</a>'ya yürüyüşe geçti. <br/>Üzerinde 'Aysun seni seviyorum' yazılı pankartı ile Kadıköy'den yürüyüşe başlayan Çeşmecioğlu, Kartal'a geldiğinde <a href="https://onedio.com/etiket/polis/578bf06ee4ad23697ca1a0b3">polis</a> ekipleri tarafından karşılandı. Yaklaşık yarım saat süren çabalara rağmen ikna edilemeyen Çeşmecioğlu, 433 kilometrelik yolu yürümeye devam etti.</figcaption>
      </figure>
      <h3>'Boşu boşuna benim yuvam yıkılıyor'</h3>
      <figure>
        <img src="https://img-s2.onedio.com/id-5dd0298b58156a3453b88d4d/rev-0/w-500/s-33285c487a0718ac9b1fc96664743bee16f09200.jpg"/>
      </figure>
      <p>Karısının kendisine söylediği bir yalan yüzünden, kızıp evden çıktığını ifade eden Çeşmecioğlu, şunları söyledi:</p>
      <blockquote>''Benim <a href="https://onedio.com/etiket/ankara/501c490fcc161f8ec13422aa">Ankara</a>'ya gitmem lazım, yürüyeyim. Boşu boşuna benim yuvam yıkılıyor, kaynanam üç senedir bizde. Onlar üç kardeşler, hiçbir zaman anneleriyle ilgilenmediler. Hep anneleri bizimle birlikte, anneleri hastalandı ben koştum, hastanelik oldu ben koştum. Karım bütün gün hastanelerde, bizi çökerttiler, sinir sahibi ettiler. Kaynanam eve ne alırsa, akşam geliyorum ‘Yok su aldım, yok kaşar aldım' sırf o su aldım dedi diye eve dört bin 500 TL'lik su arıtıcısı taktırdım.''</blockquote>
      <h3>'Ben karımı çok seviyorum. Ben gerekirse öleceğim onun için'</h3>
      <figure>
        <img src="https://img-s2.onedio.com/id-5dd032fb02204a022ebadbd1/rev-0/w-500/s-7f577923b457e689a220a5b14c5c9b4eb58dd16f.jpg"/>
      </figure>
      <p>Çeşmecioğlu sözlerini şöyle sürdürdü:</p>
      <blockquote>''Evden ben çıktım, ev zaten onların, benim hiçbir şeyim yok. Nikah şekerlerimizi bile biz yaptık. Ben eşimi çok seviyorum. Kaynanam bizi mahvetti. Onlar bizi mahvettiler. Kaynanam kendisine baktırmak için beni yanına aldı yoksa ben karımla kirada oturacaktım ve mutlu olacaktım. Ben karımı istiyorum, ben karımı çok seviyorum, ben gerekirse öleceğim onun için. Savcılarım, hakimlerim bu insanları bir dinleyin de ondan sonra boşayın. Benim kaynanamı köyde bile istemiyorlar''</blockquote>
      <h3>Kalbi kırık adam, Bakan Zümrüt'e ise "Bakanımın ellerinden öperim bizi barıştırsınlar. Ben karımı çok seviyorum" mesajını gönderdi.</h3>
      <figure>
        <iframe src="https://www.youtube.com/embed/i0OG8wPQsA4" width="640" height="360" data-service="Youtube" scrolling="no"/>
      </figure>
    </article>
  </body>
</html>