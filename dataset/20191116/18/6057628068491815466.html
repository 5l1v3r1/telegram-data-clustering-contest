<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/asiya/20191116-dakarun-china-na-aikin-tsaftace-hong-kong"/>
    <meta property="og:site_name" content="RFI"/>
    <meta property="article:published_time" content="2019-11-16T18:25:20+00:00"/>
    <meta property="og:title" content="Dakarun China na aikin tsaftace Hong Kong"/>
    <meta property="og:description" content="Sojoji China sun shiga gari daga barikinsu dake Hong Kong, domin taimakon tsabtace birnin daga abubuwan da masu zanga-znagar tabbatar da demokradiyya sukayi amfani da su, tsawon mako guda."/>
  </head>
  <body>
    <article>
      <h1>Dakarun China na aikin tsaftace Hong Kong</h1>
      <address><time datetime="2019-11-16T18:25:20+00:00">16 Nov 2019, 18:25</time> by <a rel="author">Ahmed Abba</a></address>
      <p>
        <b>Sojoji China sun shiga gari daga barikinsu dake Hong Kong, domin taimakon tsabtace birnin daga abubuwan da masu zanga-znagar tabbatar da demokradiyya sukayi amfani da su, tsawon mako guda.</b>
      </p>
      <p>Sai dai gwamnatin yankin Hong-Kong mai kwarya-kwaryan yanci, ta ce, bata bukaci wannan taimako ba daga dakarun na kasar China.</p>
      <p>A baya dai kafar yada labaran gwamnatin China ta ruwaito cewa, mai yiwuwa China ta tura dakarunta don dakile rikicin da yaki ci yaki cinyewa a yankin tsawon watanni shida.</p>
      <p>A baya-bayan nan wani jami’in ‘yan sandan Hong Kong ya harbe daya daga cikin masu zanga-zangar neman tabbatar da dimokradiya a yankin, yayin da a gefe guda aka cinna wa mutum guda wuta sakamakon husumar da ta barke tsakaninsa da wani.</p>
      <p>Masu zanga-zangar sun mayar da martani kan harbin da aka yi wa dan uwansu a sanfin safiyar wannan Litinin, inda suka tayar da hatsaniya a tashoshin jiragen kasa tare da datse tituna baya ga farfasa shaguna.</p>
      <p>A daidai lokacin da aka yi harbin ne wani mahari rufe da fuskarsa ya cinna wa wani mutum wuta bayan ya tiltila masa wani abu mai kama da man fetur a jiki, yayin da aka nadi hoton bidiyon wannan al’amari mai tayar da hankali kuma aka watsa kai tsaye ta kafar Facebook.</p>
    </article>
  </body>
</html>