<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232184/"/>
    <meta property="og:site_name" content="Українська правда"/>
    <meta property="article:published_time" content="2019-11-16T18:35:08+00:00"/>
    <meta property="og:title" content="Екснардепа Святаша оголосили у розшук"/>
    <meta property="og:description" content="Екснардепа Верховної Ради Дмитра Святаша оголошено в розшук."/>
  </head>
  <body>
    <article>
      <h1>Екснардепа Святаша оголосили у розшук</h1>
      <address>
        <time datetime="2019-11-16T18:35:08+00:00">16 Nov 2019, 18:35</time>
      </address>
      <p>Екснардепа Верховної Ради Дмитра Святаша оголошено в розшук.</p>
      <p><b>Джерело:</b> сайт <a href="https://wanted.mvs.gov.ua/searchperson/details/?id=00193186198295023764">Міністерства внутрішніх справ України</a></p>
      <p><b>Деталі:</b> Інформацію про розшук Святаша у справі, яка розслідується НАБУ, розміщено у розділі "Особи, які переховуються від органів влади" з позначкою про дату його зникнення 8 листопада 2019 р. </p>
      <p>Зазначається, що Святаш звинувачується за ч.1 ст.366-1 КК, запобіжний захід до нього не застосовувався. </p>
      <figure>
        <img src="https://img.pravda.com/images/doc/8/f/8f7d6fb-screenshot-168-original.jpg"/>
      </figure>
      <p>
        <b>Що передувало: </b>
      </p>
      <p>На початку жовтня прокуратура м.Києва <a href="https://www.pravda.com.ua/news/2019/10/8/7228408/">оголосила підозру</a> колишньому народному депутату від Партії регіонів та "Партії "Відродження" Дмитру Святашу у заволодінні 1,1 млрд гривень коштів "Уксиббанку".  </p>
      <p>Екснардепу також інкримінують вчинення злочинів за ч.4 ст.190 (заволодіння чужим майном шляхом зловживання довірою (шахрайство), вчинене за попередньою змовою групою осіб, в особливо великих розмірах) та за ч.3 ст.27, ч. 3 ст. 358 (підроблення офіційного документа з метою використання їх як підроблювачем, так і іншими особами, за попередньою змовою групою осіб).</p>
      <p>В межах даного кримінального провадження раніше повідомили про підозру гендиректору корпорації "АИС", а також топ-менеджерам ПП "Імпульс-В" (директору та засновнику) за ч. 5 ст. 27, ч. 4 ст. 190 (пособництво у заволодінні чужим майном шляхом шахрайства за попередньою змовою в особливо великих розмірах). </p>
      <related>
        <a href="https://www.pravda.com.ua/news/2019/11/15/7232108/"/>
        <a href="https://www.pravda.com.ua/news/2019/11/15/7232061/"/>
        <a href="https://www.pravda.com.ua/news/2019/11/14/7231992/"/>
      </related>
    </article>
  </body>
</html>