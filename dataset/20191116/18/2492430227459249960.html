<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188611/Beneluxtunnel-nacht-dicht-vanwege-onderhoud"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T18:22:00+00:00"/>
    <meta property="og:title" content="Beneluxtunnel nacht dicht vanwege onderhoud"/>
    <meta property="og:description" content="De Beneluxtunnel in de A4 gaat zaterdagavond dicht voor werkzaamheden. De afsluiting geldt van zaterdagavond 21:00 uur tot zondagochtend 10:00 uur, in beide richtingen."/>
  </head>
  <body>
    <article>
      <h1>Beneluxtunnel nacht dicht vanwege onderhoud</h1>
      <address>
        <time datetime="2019-11-16T18:22:00+00:00">16 Nov 2019, 18:22</time>
      </address>
      <h4>De Beneluxtunnel in de A4 gaat zaterdagavond dicht voor werkzaamheden. De afsluiting geldt van zaterdagavond 21:00 uur tot zondagochtend 10:00 uur, in beide richtingen.</h4>
      <p>Rijkswaterstaat vernieuwt de onderdelen van de elektrische installatie van de tunnel tussen knooppunt Benelux en Vlaardingen-Oost. Omdat de veiligheidsinstallaties tijdens de werkzaamheden niet actief zijn, is besloten de tunnel te sluiten.</p>
      <p>Verkeer wordt omgeleid via de A20, A16 en A15. Gele borden langs de snelweg geven de omleidingsroutes aan.</p>
      <p>Weggebruikers moeten rekening houden met een vertraging van tien minuten tot een half uur.</p>
    </article>
  </body>
</html>