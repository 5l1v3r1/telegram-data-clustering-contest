<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825154.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T18:20:00+00:00"/>
    <meta property="og:title" content="هیئتی از قطر بزودی وارد ریاض می‌شود"/>
    <meta property="og:description" content="به گزارش باشگاه خبرنگاران جوان، به گزارش پایگاه عربی ۲۱، خبرگزاری فرانسه اعلام کرد بزودی یک هیئت قطری شامل شخصیت‌های رسمی به ریاض سفر می‌کند. این در حالی است که قرار است یک مقام از اتحادیه عرب نیز به منظور حضور در یک نشست در زمان برگزاری مسابقات فوتبال به قطر سفر کند."/>
  </head>
  <body>
    <article>
      <h1>هیئتی از قطر بزودی وارد ریاض می‌شود</h1>
      <address>
        <time datetime="2019-11-16T18:20:00+00:00">16 Nov 2019, 18:20</time>
      </address>
      <p>خبرگزاری فرانسه اعلام کرد بزودی هیئتی قطری شامل شخصیت‌های رسمی این کشور وارد ریاض می‌شود.</p>
      <p>به گزارش باشگاه خبرنگاران جوان، به گزارش پایگاه عربی ۲۱، خبرگزاری فرانسه اعلام کرد بزودی یک هیئت قطری شامل شخصیت‌های رسمی به ریاض سفر می‌کند. این در حالی است که قرار است یک مقام از اتحادیه عرب نیز به منظور حضور در یک نشست در زمان برگزاری مسابقات فوتبال به قطر سفر کند.</p>
      <p>به نوشته این پایگاه، تصمیم عربستان و دو هم‌پیمان این کشور یعنی امارات و بحرین برای شرکت در مسابقات فوتبال در قطر، نشانه‌ای از احتمال تمایل این کشور‌ها برای به پایان رساندن بحران دیپلماتیک با قطر محسوب می‌شود.</p>
      <p>از زمان رسیدن محمد بن سلمان، ولیعهد عربستان به قدرت، ریاض سیاستی تهاجمی را با مداخله نظامی در یمن در پیش گرفت و در همین راستا، قطر را تحریم و تلاش کرد با ایران به مقابله برخیزد؛ اما به نظر می‌رسد حملات اخیر به تأسیسات نفتی آرامکو و تنش‌های اخیر سبب شده این کشور به سوی میانه روی در راهبرد تهاجمی خویش سوق پیدا کند.</p>
      <p>خبرگزاری فرانسه به نقل از یک پژوهشگر در انیستیتوی کشور‌های حوزه خلیج فارس در واشنگتن می‌نویسد: صلح چیزی نیست که ظرف یک شبانه روز حاصل شود؛ اما ما شاهد اقدامات دیپلماتیکی هستیم که با هدف تعیین مسیر خروج از درگیری‌های منطقه‌ای انجام می‌شود.</p>
      <p>عربستان سعودی، امارات، بحرین و مصر از دو سال گذشته روابط دیپلماتیک خود با قطر را قطع و تمامی گذرگاه‌های زمینی، هوایی و دریایی را به روی این کشور مسدود کردند.</p>
    </article>
  </body>
</html>