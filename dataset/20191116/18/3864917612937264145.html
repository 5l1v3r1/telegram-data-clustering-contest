<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819722-plosu-svatogo-marka-u-venecii-vze-vidkrili-ale-riven-vodi-se-visokij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T18:57:00+00:00"/>
    <meta property="og:title" content="Площу Святого Марка у Венеції вже відкрили, але рівень води ще високий"/>
    <meta property="og:description" content="Площа Святого Марка у Венеції знову доступна для відвідання через день після її закриття в зв'язку з надзвичайно сильною повінню."/>
  </head>
  <body>
    <article>
      <h1>Площу Святого Марка у Венеції вже відкрили, але рівень води ще високий</h1>
      <h2>Площа Святого Марка у Венеції знову доступна для відвідання через день після її закриття в зв'язку з надзвичайно сильною повінню.</h2>
      <address>
        <time datetime="2019-11-16T18:57:00+00:00">16 Nov 2019, 18:57</time>
      </address>
      <p>Про це повідомляє <a href="https://news.yahoo.com/st-marks-closed-fresh-flood-hits-venice-143012063.html">AFP</a>.</p>
      <p>«Площа (Святого Марка у Венеції - ред.) була відкрита знову в суботу, але в неділю в місті ще очікують підвищення рівня <a href="https://www.ukrinform.ua/tag-voda">води</a> до 160 сантиметрів (над рівнем моря - ред.), який хоча й нижче максимуму в 187 сантиметрів, що був зафіксований у вівторок, але ще є небезпечним», - йдеться в повідомленні.</p>
      <p>Напередодні в п'ятницю мер міста Луїджи Бруньяро розпорядився закрити площу через погодні умови, які призвели до того, що церкви, магазини і будинки в місті, яке є об'єктом всесвітньої спадщини ЮНЕСКО, були затоплені надзвичайно інтенсивною повінню.</p>
      <p>Ця криза спонукала уряд країни виділити 20 мільйонів євро на боротьбу з руйнуванням.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818589-u-venecii-ogolosili-nadzvicajnij-stan.html">У Венеції через повінь оголосили надзвичайний стан</a>
      </blockquote>
      <p>Як повідомлялося, прем'єр-міністр Італії Джузеппе Конте оголосив надзвичайний стан у Венеції минулого четверга.</p>
      <p>
        <i>Фото: Marco Bertorello/Getty Images</i>
      </p>
    </article>
  </body>
</html>