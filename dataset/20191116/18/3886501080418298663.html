<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119392-novi-bilans-osam-mrtvih-na-protestu-u-boliviji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T18:10:04+00:00"/>
    <meta property="og:title" content="Novi bilans: Osam mrtvih na protestu u Boliviji"/>
    <meta property="og:description" content="Bolivijska vojska i policija su otvorile vatru na pristalice doskorašnjeg predsednika Eva Moralesa u gradu Sakaba i ubile osam ljudi dok su desetine povredjene, prenela je agencija AP novi bilans žrtava.Direktor bolnice u tom gradu je rekao da su svi mrtvi i najveći deo ranjenih pogodjeni iz vatrenog oružja i rekao da se radi o najgorem nasilju u njegovoj 30-ogodišnjoj karijeri. Morales je na Tviteru naveo da se dogodio &quot;masakr&quot; i prelaznu vladu samoproglašene predsednice Henin Anjes opisao kao diktaturu. On se nalazi u Meksiku, gde je dobio azil nakon što je u nedelju podneo ostavku pod pritiskom vojske i pretnji njegovim saradnicima. Demonstranti su naveli da je pucano kada su pokušali da prodju vojni kontrolni punkt. Anjes je u petak izjavila da Moralesu neće biti dozvoljeno da se kandiduje na novim izborima kao i da bi mogao biti optužen za izbornu kradju ako se vrati u Boliviju. Morales tvrdi da je još uvek legalni šef države pošto parlament nije usvojio njegovu ostavku."/>
  </head>
  <body>
    <article>
      <h1>Novi bilans: Osam mrtvih na protestu u Boliviji</h1>
      <address>
        <time datetime="2019-11-16T18:10:04+00:00">16 Nov 2019, 18:10</time>
      </address>
      <slideshow>
        <figure>
          <img src="https://static.beta.rs/thumbs/81b41e66.557x371.jpg"/>
        </figure>
        <figure>
          <img src="https://static.beta.rs/thumbs/704e2f85.534x371.jpg"/>
        </figure>
        <figure>
          <img src="https://static.beta.rs/thumbs/e3a16645.540x371.jpg"/>
        </figure>
        <figure>
          <img src="https://static.beta.rs/thumbs/77760eee.568x371.jpg"/>
        </figure>
      </slideshow>
      <p>Bolivijska vojska i policija su otvorile vatru na pristalice doskorašnjeg predsednika Eva Moralesa u gradu Sakaba i ubile osam ljudi dok su desetine povredjene, prenela je agencija AP novi bilans žrtava.<br/><br/>Direktor bolnice u tom gradu je rekao da su svi mrtvi i najveći deo ranjenih pogodjeni iz vatrenog oružja i rekao da se radi o najgorem nasilju u njegovoj 30-ogodišnjoj karijeri. <br/><br/>Morales je na Tviteru naveo da se dogodio "masakr" i prelaznu vladu samoproglašene predsednice Henin Anjes opisao kao diktaturu. <br/><br/>On se nalazi u Meksiku, gde je dobio azil nakon što je u nedelju podneo ostavku pod pritiskom vojske i pretnji njegovim saradnicima. <br/><br/>Demonstranti su naveli da je pucano kada su pokušali da prodju vojni kontrolni punkt. <br/><br/>Anjes je u petak izjavila da Moralesu neće biti dozvoljeno da se kandiduje na novim izborima kao i da bi mogao biti optužen za izbornu kradju ako se vrati u Boliviju. <br/><br/>Morales tvrdi da je još uvek legalni šef države pošto parlament nije usvojio njegovu ostavku.</p>
    </article>
  </body>
</html>