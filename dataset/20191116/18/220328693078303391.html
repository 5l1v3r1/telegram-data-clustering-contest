<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/zlatanova-pritesnena-ot-chlenove-na-vss-406916.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T18:24:25+00:00"/>
    <meta property="og:title" content="Златанова притеснена от членове на ВСС"/>
    <meta property="og:description" content="Не може да обръщаме отношението към Прокуратурата в цялостна идеология, върху която стъпват няколко партии, каза бившият правосъден министър"/>
  </head>
  <body>
    <article>
      <h1>Златанова притеснена от членове на ВСС</h1>
      <address><time datetime="2019-11-16T18:24:25+00:00">16 Nov 2019, 18:24</time> by <a rel="author">Стандарт</a></address>
      <ul>
        <li>
          <b>Не може да обръщаме отношението към Прокуратурата в цялостна идеология, върху която стъпват няколко партии, каза бившият правосъден министър</b>
        </li>
      </ul>
      <p>е ми направи добро впечатление тонът, с който си говореха членовете на ВСС. Не си даваха сметка, че хората ги гледат и са на тези позиции, за да дават пример. Това заяви бившият правосъден министър Зинаида Златанова в предаването "Офанзива с Любо Огнянов" по Канал 3.</p>
      <p>“Нека и двете страни в спора за Гешев да се успокоят. Няма как обществото да не се занимава с избора на нов главен прокурор. Но от друга страна, не може да обръщаме отношението към Прокуратурата в цялостна идеология, върху която стъпват няколко партии”, каза още тя.</p>
      <p>"Г-жа Павлина Панова щеше да е по-добър председател на ВКС. Но ВСС избра Лозан Панов. Същите хора, които преди това изразяваха лошо мнение за него. Не може предварително да говорим дали даден колега ще бъде добър, преди да сме видели работата му", допълни Зинаида Златанова.</p>
      <p>"Прокуратурата си избра своя главен прокурор и трябва да има самочувствие, защото благодарение на техните усилия ЕК предложи отпадането на мониторинга", каза още тя.</p>
      <p> </p>
    </article>
  </body>
</html>