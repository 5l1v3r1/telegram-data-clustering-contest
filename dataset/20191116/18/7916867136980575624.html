<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134707-suduva-mantinga-krito-siluteje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T18:57:00+00:00"/>
    <meta property="og:title" content="„Sūduva-Mantinga“ krito Šilutėje"/>
    <meta property="og:description" content="Nesėkmę VIKINGLOTTO-NKL pirmenybėse patyrė Marijampolės „Sūduva-Mantinga“ (10-3) krepšininkai. Povilo Šakinio auklėtiniai išvykoje 70:84 (14:17, 25:18, 13:26, 18:23) nusileido Šilutės „Šilutės“ (10-3) komandai. Marijampoliečiai po ilgosios pertraukos išėję susikaupę ir po keturių Šarūno Beniušio taškų paeiliui įgijo 8 taškų persvarą (43:35), tačiau šilutiškiai nebuvo linkę pasiduoti. Omaras Alstonas ir Byronas Sanfordas pataikė po ..."/>
  </head>
  <body>
    <article>
      <h1>„Sūduva-Mantinga“ krito Šilutėje</h1>
      <address>
        <time datetime="2019-11-16T18:57:00+00:00">16 Nov 2019, 18:57</time>
      </address>
      <p>Nuotr.: V. Kuralavičius</p>
      <figure>
        <a href="https://www.basketnews.lt/paveikslelis-206878-any1000x1000.jpg">
          <img src="https://www.basketnews.lt/paveikslelis-206878-any630x500.jpg"/>
        </a>
      </figure>
      <p>Nuotr. V. Kuralavičius</p>
      <p>Nesėkmę VIKINGLOTTO-NKL pirmenybėse patyrė Marijampolės „Sūduva-Mantinga“ (10-3) krepšininkai.</p>
      <p>Povilo Šakinio auklėtiniai išvykoje <b>70:84</b> (14:17, 25:18, 13:26, 18:23) nusileido Šilutės „Šilutės“ (10-3) komandai.</p>
      <p>Marijampoliečiai po ilgosios pertraukos išėję susikaupę ir po keturių Šarūno Beniušio taškų paeiliui įgijo 8 taškų persvarą (43:35), tačiau šilutiškiai nebuvo linkę pasiduoti.</p>
      <p>Omaras Alstonas ir Byronas Sanfordas pataikė po dvitaškį, šeimininkai spurtavo 8:0 bei išlygino rezultatą – 43:43. Trečiajame kėlinyje dar vieną sėkmingą atkarpą surengusi „Šilutė“ lemiamą ketvirtį pasitiko turėdama 9 taškų persvarą (61:52).</p>
      <p>Ketvirtąjį kėlinį sėkmingiau taip pat pradėjo „Šilutė“. Ernestas Sederavičius įkrovė iš viršaus, Simonas Serapinas bei O. Alstonas pridėjo po dvitaškį ir šeimininkų pranašumas ūgtelėjo iki 12 taškų – 67:55.</p>
      <p>Per likusią rungtynių dalį „Sūduva-Mantinga“ lemiamo spurto surengti nesugebėjo ir nepriartėję prie varžovų turėjo pripažinti „Šilutės“ pranašumą.</p>
      <p>Nugalėtojų ekipoje geriausiai pasirodęs B. Sanfordas pelnė 19 taškų (4/6 dvit., 3/5 trit., 2/2 baudos), atkovojo 6 ir perėmė 3 kamuolius, atliko 5 rezultatyvius perdavimus, dukart suklydo bei surinko 28 naudingumo balus.</p>
      <p>Marijampoliečiams šiose rungtynėse nepadėjo Justinas Jogminas bei Julius Liesis.</p>
      <p>
        <i>„Šilutė“: Byronas Sanfordas 19 (4/6 dvit., 3/5 trit.), Omaras Alstonas 15 (7/11 dvit., 8 atk. kam.), Andrius Gaidys 14, Linas Lekavičius 11 (3/6 dvit.), Simonas Serapinas 10 (5/5 dvit., 0/4 tirt.).</i>
      </p>
      <p>
        <i>„Sūduva-Mantinga“: Šarūnas Beniušis 23 (10/12 dvit., 8 atk. kam.), Jonas Zakas 11 (1/7 dvit., 2/5 trit.), Edvinas Jezukevičius 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-205756-crop100x150.jpg"/>
      </figure>
      <p><a href="https://www.basketnews.lt/zaidejai/23319-byron-christopher-sanford.html">Byron Christopher Sanford </a>Taškai: 19 Naudingumas: 28 Tritaškiai: 60% 3/5 Rezultatyvūs perdavimai: 5</p>
    </article>
  </body>
</html>