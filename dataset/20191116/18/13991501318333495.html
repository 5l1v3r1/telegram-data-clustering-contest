<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501179-gol-dinamovca-voloshina-ne-pomog-sbornoj-ukrainy-u-19-pobedit-sloveniyu-v-kvalifikacii-evro"/>
    <meta property="og:site_name" content="Dynamomania.com"/>
    <meta property="article:published_time" content="2019-11-16T18:26:00+00:00"/>
    <meta property="og:title" content="Гол динамовца Волошина не помог сборной Украины U-19 победить Словению в квалификации ЕВРО"/>
    <meta property="og:description" content="У поєдинку зі словенцями підопічні Олега Кузнецова першими відкрили рахунок, але перевагу не втримали.У другому турі кваліфікаційного раунду Євро-2020 (U-19) юнацька збірна України зустрічалася з командою Словенії, яка напередодні зіграла внічию з господарями турніру — шведами.Матч для синьо-жовтих почався — краще не придумаєш. Перший удар у бік воріт словенців виявився результативним. Це Волошин на 4-й хвилині скористався передачею Михайла Мудрика. 1:0.Але потім гостріше діяв суперник, а в наших хлопців в атаці не все виходило. Свій наступний постріл по воротах Гріла підопічні Олега Кузнецова завдали на 38-й хвилині. На той час рахунок вже зрівнявся. На 36-й хвилині відзначився Урбанчич. А удар Волошина в дебюті поєдинку так і залишився єдиним у ствір воріт збірної Словенії.Другий тайм обидва суперники почали прагматично, насамперед, намагаючись убезпечити свої ворота. Наприклад, перший удар по воротах у другій 45-хвилинці було завдано лише на 69-й хвилині. Та й то, спроба Светліна вразити ціль була неточною."/>
  </head>
  <body>
    <article>
      <h1>Гол динамовца Волошина не помог сборной Украины U-19 победить Словению в квалификации ЕВРО</h1>
      <address>
        <time datetime="2019-11-16T18:26:00+00:00">16 Nov 2019, 18:26</time>
      </address>
      <p><b>У поєдинку зі словенцями підопічні Олега Кузнецова першими відкрили рахунок, але перевагу не втримали.</b><b><br/></b><br/>У другому турі кваліфікаційного раунду Євро-2020 (U-19) юнацька збірна України зустрічалася з командою Словенії, яка напередодні зіграла внічию з господарями турніру — шведами.<br/><br/>Матч для синьо-жовтих почався — краще не придумаєш. Перший удар у бік воріт словенців виявився результативним. Це Волошин на 4-й хвилині скористався передачею Михайла Мудрика. 1:0.<br/><br/>Але потім гостріше діяв суперник, а в наших хлопців в атаці не все виходило. Свій наступний постріл по воротах Гріла підопічні Олега Кузнецова завдали на 38-й хвилині. На той час рахунок вже зрівнявся. На 36-й хвилині відзначився Урбанчич. А удар Волошина в дебюті поєдинку так і залишився єдиним у ствір воріт збірної Словенії.<br/><br/>Другий тайм обидва суперники почали прагматично, насамперед, намагаючись убезпечити свої ворота. Наприклад, перший удар по воротах у другій 45-хвилинці було завдано лише на 69-й хвилині. Та й то, спроба Светліна вразити ціль була неточною.</p>
      <p>І кінцівка поєдинку пройшла обережно. Ніхто не хотів ризикувати. У підсумку матч так і завершився внічию — 1:1. Тепер усе вирішиться в останньому турі, який відбудеться 19 листопада.</p>
      <h3>Кваліфікаційний раунд Євро-2020 (U-19). Група 9</h3>
      <p>
        <b>13.11.2019</b>
      </p>
      <p>Україна — Естонія — 4:0</p>
      <p>Словенія — Швеція — 2:2</p>
      <p>
        <b>16.11.2019</b>
      </p>
      <p>Швеція — Естонія — 4:0</p>
      <p>
        <b>Україна — Словенія — 1:1 (1:1)</b>
      </p>
      <p><b>Голи:</b> Волошин (4) — Урбанчич (36).</p>
      <p><b>Україна:</b> Трубін, В.Мудрик, Ауссі, Якуба (Біловар, 46), Драмбаєв (Ярош, 64), Батагов (Махонін, 77), Бодня (Хондак, 46), Шулянський (Надольський, 90+1) М.Мудрик, Волошин, Сікан.</p>
      <p><b>Словенія:</b> Гріл, Матко, Бурін (Коцар, 77), Лаці, Урбанчич, Махер (Маркуш, 84), Светлін, Мутавчіч, Сімич (Печар, 46), Прелець, Ціпот.</p>
      <p><b>Попереджені:</b> Бодня (14), Якуба (27), Хондак (72), Біловар (90+2) — Матко (44), Светлін (86), Печар (87), Маркуш (90+4).</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>