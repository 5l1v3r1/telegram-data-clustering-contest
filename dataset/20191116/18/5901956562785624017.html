<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/severinin-sin-ze-mesec-dni-ni-sel-v-solo-249738"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T18:17:00+00:00"/>
    <meta property="og:title" content="Severinin sin že mesec dni ni šel v šolo"/>
    <meta property="og:description" content="Potem ko je javno spregovorila o nemogoči situaciji v sinovi šoli, se je Severina odločila, da ga ne bo silila, naj hodi v šolo, kjer naj bi ga učiteljici fizično in psihično zlorabljali. Kot j..."/>
  </head>
  <body>
    <article>
      <h1>Severinin sin že mesec dni ni šel v šolo</h1>
      <h2>Sporu ni videti konca.</h2>
      <address><time datetime="2019-11-16T18:17:00+00:00">16 Nov 2019, 18:17</time> by <a rel="author">P. K.</a></address>
      <p>Potem ko je javno spregovorila <a href="https://www.slovenskenovice.si/bulvar/tuji-traci/clanek/video-severina-sokirala-na-tiskovki-sina-so-zaklenili-v-solo-in-ga-zlorabljali-239580">o nemogoči situaciji v sinovi šoli</a>, se je <b>Severina </b>odločila, da ga ne bo silila, naj hodi v šolo, kjer naj bi ga učiteljici fizično in psihično zlorabljali. Kot je razkrila za hrvaške medije, ima <b>Aleksandar </b>velik strah pred ponovnim obiskom šole. Trenutno pouka ne obiskuje, pevka je tudi povedala, da ga bo v kratkem prepisala v drugo šolo.<br/><br/>Pevka je močno zaposlena z aktualno glasbeno turnejo in je boj za pravico postavila na stranski tir. Viri blizu njenega nekdanjega partnerja <b>Milana Popovića </b>so razkrili, da naj bi prejšnji teden mali Aleksandar vseeno obiskoval pouk, poroča <i>24sata</i>. Popović še vedno trdi, da njegovega sina nihče ni nadlegoval, medtem pa je Severina nekdanjega partnerja obtožila, da uporablja svoje zveze in da se je močno zbližal z ravnateljico šole, ki jo obiskuje njun sin.<br/><br/>V igri naj bi bile celo podkupnine, zveze pa segajo tudi v hrvaško lokalno politiki. Severina je celo razkrila, da naj bi podkupoval zagrebškega župana <b>Bandića</b>.</p>
    </article>
  </body>
</html>