<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/reuters-huawei-dostane-dodatecny-odklad-obchodnich-sankci-na-dalsi-dva-tydny-39455"/>
    <meta property="og:site_name" content="mobilenet.cz"/>
    <meta property="article:published_time" content="2019-11-16T18:30:00+00:00"/>
    <meta property="og:title" content="Reuters: Huawei dostane dodatečný odklad obchodních sankcí na další dva týdny"/>
    <meta property="og:description" content="V pondělí 18. listopadu dojde k doběhnutí předchozího 90denního odkladu Mluvčí Huawei ani zástupci Ministerstva obchodu Spojených států amerických se k dalšímu odkladu prozatím nevyjádřili"/>
  </head>
  <body>
    <article>
      <h1>Reuters: Huawei dostane dodatečný odklad obchodních sankcí na další dva týdny</h1>
      <address><time datetime="2019-11-16T18:30:00+00:00">16 Nov 2019, 18:30</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  V pondělí 18. listopadu dojde k doběhnutí předchozího 90denního odkladu <br/>   •  Mluvčí Huawei ani zástupci Ministerstva obchodu Spojených států amerických se k dalšímu odkladu prozatím nevyjádřili</b>
      </p>
      <p>Zpravodajská <a href="https://www.reuters.com/article/us-usa-china-huawei-tech/u-s-to-extend-license-for-its-companies-to-continue-business-with-huawei-sources-idUSKBN1XQ024">agentura Reuters</a> nás informovala o dalším prodloužení odkladu sankcí, které administrativa amerického prezidenta <a href="https://mobilenet.cz/clanky/donald-trump-chce-zpatky-domovske-tlacitko-na-iphonech-39276">Donalda Trumpa</a> uvalila na čínskou společnost Huawei. Reuters byla tato informace potvrzena dvěma na sobě nezávislými zdroji a jeví se tedy jako důvěryhodná.</p>
      <figure>
        <iframe data-src="https://twitter.com/Reuters/status/1195578796570755072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dvoutýdenní prodloužení je tentokrát značně kratší, než předchozí opakovaný odklad po dobu 90 dnů. Na dlouhodobém odložení sankcí či jejich úplném zrušení se v současnosti údajně pracuje. Zatím však údajně nebyly vyjednány kompletní podmínky, pročež dojde pouze ke krátkodobému odložení sankcí. Udělení dalšího odkladu sankcí má být oficiálně oznámeno v pondělí 18. listopadu, kdy vyprší předchozí 90denní lhůta.</p>
      <related>
        <h4>Přečtěte si také</h4>
        <a href="https://mobilenet.cz/clanky/evropsti-uzivatele-huawei-p30-pro-ziskavaji-emui-10-s-androidem-10-39438"/>
      </related>
      <p>Mluvčí společnosti Huawei uvedl, že celou situaci zatím nemůže nijak komentovat. Stejně tak se Reuters nepodařilo získat vyjádření od zástupců Ministerstva obchodu Spojených států amerických.</p>
      <related>
        <h4>Související články</h4>
        <a href="https://mobilenet.cz/clanky/blyska-se-na-lepsi-casy-usa-udeli-par-vyjimek-na-obchod-s-huawei-39137"/>
        <a href="https://mobilenet.cz/clanky/huawei-nema-povinnost-informovat-cinskou-vladu-tvrdi-norska-pravni-spolecnost-38054"/>
        <a href="https://mobilenet.cz/clanky/sankce-vyjdou-trumpa-draho-cina-chysta-bolestivou-odvetu-v-obchodni-valce-38007"/>
        <a href="https://mobilenet.cz/clanky/kauza-huawei-v-cine-vyvolala-vlnu-narodniho-citeni-pouzivat-iphone-je-faux-pas-37943"/>
        <a href="https://mobilenet.cz/clanky/kauza-huawei-co-se-stalo-deje-a-muze-v-nejblizsi-dobe-stat-37941"/>
        <a href="https://mobilenet.cz/clanky/huawei-neleni-a-resi-nahradu-obchodu-play-od-googlu-ve-hre-je-aptoide-37936"/>
      </related>
    </article>
  </body>
</html>