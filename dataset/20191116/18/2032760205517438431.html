<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89819"/>
    <meta property="og:site_name" content="Denník politika"/>
    <meta property="article:published_time" content="2019-11-16T18:35:10+00:00"/>
    <meta property="og:title" content="V súvislosti so streľbou počas stredoškolského zápasu v americkom futbale obvinili päť ľudí"/>
    <meta property="og:description" content="16.11.2019 (Webnoviny.sk) – V súvislosti s piatkovou streľbou počas stredoškolského zápasu v americkom futbale v New Jersey obvinili päť mužov. Incident si vyžiadal troch zranených, vrátane 10-ročného chlapca, ktorý je v kritickom stave."/>
  </head>
  <body>
    <article>
      <h1>V súvislosti so streľbou počas stredoškolského zápasu v americkom futbale obvinili päť ľudí</h1>
      <address><time datetime="2019-11-16T18:35:10+00:00">16 Nov 2019, 18:35</time> by <a rel="author">Webnoviny</a></address>
      <p>16.11.2019 (Webnoviny.sk) – V súvislosti s piatkovou streľbou počas stredoškolského zápasu v americkom futbale v New Jersey obvinili päť mužov. Incident si vyžiadal troch zranených, vrátane 10-ročného chlapca, ktorý je v kritickom stave.</p>
      <p>Úrad prokurátora Atlantic County v sobotu informoval, že jedného muža obvinili v troch bodoch z pokusu o vraždu a tiež v súvislosti s držbou zbraní. Ďalší štyria čelia obvineniam súvisiacim so zbraňami. Motívom bolo podľa vyšetrovateľov vyrovnávanie si účtov medzi zločincami.</p>
      <p>Streľba vypukla okolo 20:30 miestneho času, počas tretej štvrtiny zápasu playoff medzi Camden Panthers a Pleasantville Greyhounds.</p>
      <p>Hospitalizovaného 27-ročného muža, ktorého stav je stabilizovaný, čaká operácia, 15-ročnému chlapcovi ošetrili povrchové zranenie a 10-ročný chlapec je v kritickom stave. Prvotné informácie pritom hovorili o dvoch zranených. Mená obetí nezverejnili.</p>
      <p>Viac k témam: <a href="https://www.webnoviny.sk/tag/strelba/"><u>streľba</u></a><br/>Zdroj: Webnoviny.sk – <a href="https://www.webnoviny.sk/v-suvislosti-so-strelbou-pocas-stredoskolskeho-zapasu-v-americkom-futbale-obvinili-pat-ludi/"><u>V súvislosti so streľbou počas stredoškolského zápasu v americkom futbale obvinili päť ľudí</u></a> © SITA Všetky práva vyhradené.</p>
    </article>
  </body>
</html>