<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547807.html/%DA%AF%D9%81%D8%AA-%D9%88%DA%AF%D9%88%DB%8C-%D8%B1%D9%88%D8%B3%DB%8C%D9%87-%D9%88-%D8%A7%D9%86%DA%AF%D9%84%DB%8C%D8%B3-%D8%AF%D8%B1%D8%A8%D8%A7%D8%B1%D9%87-%D8%B3%D9%88%D8%B1%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T18:09:00+00:00"/>
    <meta property="og:title" content="گفت‌وگوی روسیه و انگلیس درباره سوریه"/>
    <meta property="og:description" content="مقامات ارشد روسیه و انگلیس روز جمعه آخرین تحولات جاری در سوریه و روند کمیته قانونگذاری این کشور را مورد بحث قرار دادند."/>
  </head>
  <body>
    <article>
      <h1>گفت‌وگوی روسیه و انگلیس درباره سوریه</h1>
      <address>
        <time datetime="2019-11-16T18:09:00+00:00">16 Nov 2019, 18:09</time>
      </address>
      <p>مقامات ارشد روسیه و انگلیس روز جمعه آخرین تحولات جاری در سوریه و روند کمیته قانونگذاری این کشور را مورد بحث قرار دادند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مقام‌های ارشد روسیه روز جمعه  با «دیوید کواری» مشاور امور بین الملل نخست وزیر انگلیس و مشاور امنیت ملی این کشور درباره آخرین وضعیت سوریه گفت‌وگو کرد.</p>
      <p>به گزارش «راشا تودی»، وزارت خارجه روسیه در بیانیه‌ای بدین منظور اعلام کرد که «آلکساندر لاورنتیف» نماینده ویژه روسیه در امور سوریه و «سرگئی ورشینین» معاون وزیر خارجه روسیه روز جمعه در ملاقات با این مقام ارشد انگلیس درباره آخرین تحولات سوریه، به ویژه اوضاع در شمال شرقی این کشور و «ادلب» رایزنی کردند.   در بیانیه وزارت امور خارجه روسیه تاکید شده است مقامات روسی و انگلیسی با توجه به آغاز کار کمیته قانونگذاری سوریه در ژنو ،موضوع ارائه کمک‌های جامع بشردوستانه به کلیه سوری‌های نیازمند را مورد بحث قرار دادند.    این در حالی است که چندی قبل منابع خبری گزارش دادند که نیروهای ویژه انگلیس در حال آماده شدن برای ترک سوریه هستند. نیروهای ویژه انگلیس برای منابع، حمل و نقل و سایر حمایت‌های لجستیکی به کمک آمریکا وابسته هستند و در صورت خروج نیروهای آمریکایی قادر به انجام عملیات در سوریه نخواهند بود.    آخرین اخبار رسیده نیز حکایت از این دارد که روسیه به دنبال عقب نشینی نظامیان آمریکایی از بخشی از شمال شرق سوریه و طی توافق سوچی، حضور نظامی خود را در این منطقه را  با تاسیس چندین پایگاه تقویت کرده است.    منبع: فارس</p>
    </article>
  </body>
</html>