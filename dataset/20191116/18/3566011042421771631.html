<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547808.html/-%D9%88%D8%B6%D8%B9%DB%8C%D8%AA-%D9%81%D8%B1%D9%87%D9%86%DA%AF%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D8%B3%D9%88%D8%B1%DB%8C%D9%87-%D9%82%D8%A8%D9%84-%D9%88-%D8%A8%D8%B9%D8%AF-%D8%A7%D8%B2-%D8%A8%D8%AD%D8%B1%D8%A7%D9%86--%D9%85%D9%88%D8%B6%D9%88%D8%B9-%D8%AF%D9%87%D9%85%DB%8C%D9%86-%D9%86%D8%B4%D8%B3%D8%AA--%D9%85%D8%AF%D8%A7%D9%81%D8%B9%D8%A7%D9%86-%D9%81%D8%B1%D9%87%D9%86%DA%AF%DB%8C-%D8%AD%D8%B1%D9%85-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T18:11:00+00:00"/>
    <meta property="og:title" content="«وضعیت فرهنگی-اجتماعی سوریه قبل و بعد از بحران» موضوع دهمین نشست «مدافعان فرهنگی حرم»"/>
    <meta property="og:description" content="دهمین نشست «مدافعان فرهنگی حرم» با هدف مدون سازی و بررسی چگونگی فعالیت‌های فرهنگی در سوریه با حضور حجت الاسلام حسن مسلمی معاون سابق فرهنگی-تبلیغی نماینده مقام معظم رهبری در سوریه برگزار می شود."/>
  </head>
  <body>
    <article>
      <h1>«وضعیت فرهنگی-اجتماعی سوریه قبل و بعد از بحران» موضوع دهمین نشست «مدافعان فرهنگی حرم»</h1>
      <h2>در حسینیه هنر برگزار می‌شود؛</h2>
      <address>
        <time datetime="2019-11-16T18:11:00+00:00">16 Nov 2019, 18:11</time>
      </address>
      <p>دهمین نشست «مدافعان فرهنگی حرم» با هدف مدون سازی و بررسی چگونگی فعالیت‌های فرهنگی در سوریه با حضور حجت الاسلام حسن مسلمی معاون سابق فرهنگی-تبلیغی نماینده مقام معظم رهبری در سوریه برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جمهوری اسلامی ایران در مسئله بحران سوریه نقشی اساسی دارد که با هیچ کدام از تاثیرگذاری های فرامرزی ایران در تاریخ انقلاب اسلامی، به لحاظ وسعت و عمق کار، حتی با بحران بوسنی قابل مقایسه نیست. خون بسیاری از نیروهای ایرانی به طور مستقیم در میدان سهمگین سوریه بر زمین ریخته شده است، و این علاوه بر هزاران جوان حزب اللهی لبنانی، عراقی، افغان، پاکستانی و....است که جان در راه آرمان مقدس مقاومت گذاشتند. جمهوری اسلامی ایران به مدد همین پایمردی های شیرجوانانی که «مدافع حرم» لقب گرفتند، یک نیروی اصلی و بلاتردید ماجرای سوریه است.</p>
      <p>در نه جلسه گذشته نشست «مدافعان فرهنگی حرم» کارشناسان و فعالان فرهنگی سوریه با اشاره به اهمیت نقش جمهوری اسلامی ایران در این کشور به بررسی نقاط قوت و ضعف فعالیت فرهنگی و رسانه ای در دوران بحران و آشنایی با اقوام و مذاهب سوریه پرداختند و فعالیت اجتماعی و اقتصادی را راه حلی برای شروع اقدامات فرهنگی بیان کردند.</p>
      <p>واحد بین الملل دفتر مطالعات جبهه فرهنگی انقلاب اسلامی در نظر دارد در این نشست به بررسی وضعیت فرهنگی-اجتماعی سوریه قبل و بعد از بحران بپردازد.</p>
      <p>دهمین جلسه نشست، دوشنبه 27 آبان ماه با حضور حجت الاسلام حسن مسلمی معاون سابق فرهنگی-تبلیغی نماینده مقام معظم رهبری در سوریه  از ساعت 18 الی 20 در حسینه هنر واقع در خیابان انقلاب خیابان 16 آذر نبش خیابان نصرت پلاک 60 برگزار می‌شود.</p>
      <p>حضور در این مراسم برای عموم علاقه مندان آزاد است.</p>
      <p>انتهای پیام/</p>
    </article>
  </body>
</html>