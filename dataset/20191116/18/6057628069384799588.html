<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191116-kashe-mutane-2-zaben-kogi"/>
    <meta property="og:site_name" content="RFI"/>
    <meta property="article:published_time" content="2019-11-16T18:08:39+00:00"/>
    <meta property="og:title" content="An kashe mutane 2 a zaben Kogi"/>
    <meta property="og:description" content="Akalla mutene 2 'yan bindiga sanye da kayan 'yan sanda suka kashe a Jihar Kogi dake Najeriya, daya daga cikin jihohin da ake zaben gwamna a yau. "/>
  </head>
  <body>
    <article>
      <h1>An kashe mutane 2 a zaben Kogi</h1>
      <address><time datetime="2019-11-16T18:08:39+00:00">16 Nov 2019, 18:08</time> by <a rel="author">Ahmed Abba</a></address>
      <p>
        <b>Akalla mutene 2 'yan bindiga sanye da kayan 'yan sanda suka kashe a Jihar Kogi dake Najeriya, daya daga cikin jihohin da ake zaben gwamna a yau.<br/> </b>
      </p>
      <p>Yan bindiga sanye da kayan Yan Sanda suka kasha a karamar hukumar Dekina, inda ake gudanar da zaben Gwamna.</p>
      <p> </p>
      <p>Shaidun gani da ido a karamar hukumar Dekina, inda lamarin ya auku, sun ce an kashe mutanen biyu Umoru Shuaivu da Faruk Suleiman ne a daidai lokacin da ake kada kuri’a.</p>
      <p>A jihar Bayelsa ma an sanar da harbe harbe a mazabar Opolo, da ake zarin Yan bangar siyasa da aikatawa.</p>
      <p>Tsohon shugaban kasa Goodluck Jonathan ya kada kuri’ar sa a mazabar sa dake Otueke tare da uwargidan sa Patience.</p>
      <p>Tun farko dai, rundunar ‘yan san dan kasar ta bayyana aikewa da jami’anta dubu 66 da 241, don tabbatar da doka da oda.</p>
      <p>Daga cikin wannan adadi dai, rundunar ‘yan sandan tace dubu 35 da 200 an girke su ne a jihar Kogi, yayinda aka tura dubu 31 da 41 zuwa Bayelsa.</p>
      <p>A Bayelsa ‘yan takara 45 ke fafatawa, inda ke sa ran hamayya za ta fi zafi tsakanin dan takarar PDP Douye Diri da Mista David Lyon na jam’iyyar APC. Yayinda a Kogi ‘yan takara 24 za su fafata, ciki har da gwamna mai ci Yahya Bello na APC da kuma dan takarar PDP Musa Wada.</p>
      <p> </p>
    </article>
  </body>
</html>