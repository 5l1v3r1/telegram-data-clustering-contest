<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bengal-camps-for-arrested-foreigners5676.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T18:19:00+00:00"/>
    <meta property="og:title" content="എന്‍.ആര്‍.സി നടപ്പിലാക്കുമെന്ന പ്രഖ്യാപനത്തിന് പിന്നാലെ തടങ്കല്‍ പാളയങ്ങള്‍ നിര്‍മ്മിക്കാനുള്ള നീക്കത്തില്‍ ബംഗാള്‍ സര്‍ക്കാര്‍"/>
    <meta property="og:description" content="Bengal National News NRC India ന്യൂദല്‍ഹി: സംസ്ഥാനത്ത് കുറഞ്ഞത് രണ്ട് തടങ്കല്‍ പാളയങ്ങള്‍ നിര്‍മ്മിക്കാനൊരുങ്ങി ബംഗാള്‍ സര്‍ക്കാര്‍. എന്നാല്‍ നിര്‍മ്മാണം ദേശീയ പൗരത്വപട്ട"/>
  </head>
  <body>
    <article>
      <h1>എന്‍.ആര്‍.സി നടപ്പിലാക്കുമെന്ന പ്രഖ്യാപനത്തിന് പിന്നാലെ തടങ്കല്‍ പാളയങ്ങള്‍ നിര്‍മ്മിക്കാനുള്ള നീക്കത്തില്‍ ബംഗാള്‍ സര്‍ക്കാര്‍</h1>
      <address><time datetime="2019-11-16T18:19:00+00:00">16 Nov 2019, 18:19</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സംസ്ഥാനത്ത് കുറഞ്ഞത് രണ്ട് തടങ്കല്‍ പാളയങ്ങള്‍ നിര്‍മ്മിക്കാനൊരുങ്ങി ബംഗാള്‍ സര്‍ക്കാര്‍. എന്നാല്‍ നിര്‍മ്മാണം ദേശീയ പൗരത്വപട്ടികയുമായി (എന്‍.ആര്‍.സി) ബന്ധപ്പെട്ടല്ലെന്നും വിവിധ കേസുകളിലായി അറസ്റ്റ് ചെയ്തിട്ടുള്ള 200 ഓളം വിദേശികളെ പാര്‍പ്പിക്കാനുമാണെന്നും വൃത്തങ്ങള്‍ അറിയിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അധികാരത്തിലെത്തിയാല്‍ ബംഗാളില്‍ എന്‍.ആര്‍.സി നടപ്പിലാക്കുമെന്ന ബി.ജെ.പി നേതാക്കളുടെ പ്രഖ്യാപനം ജനങ്ങള്‍ക്കിടയില്‍ ഭീതി ജനിപ്പിച്ചിട്ടുണ്ട്. പിന്നാലെയാണ് ബംഗാള്‍ സര്‍ക്കാരിന്റെ തീരുമാനം.</p>
      <p>തടങ്കല്‍ പാളയം നിര്‍മ്മിക്കുന്നതിനായി സര്‍ക്കാര്‍ ന്യൂടൗണിലും നോര്‍ത്ത് 24 ലുമായി ഭൂമി കണ്ടെത്തിയിട്ടുണ്ടെന്നും വൃത്തങ്ങള്‍ അറിയിച്ചു.</p>
      <related>
        <a href="https://www.doolnews.com/deadly-bomb-explosion-hits-baghdad-amid-anti-gov-t-protests123.html?utm_source=doolnews&amp;utm_medium=related"/>
      </related>
      <p>എല്ലാ വര്‍ഷവും സംസ്ഥാനത്ത് നിരവധി വിദേശികളെ വിവിധ കുറ്റകൃത്യങ്ങള്‍ ചെയ്തതിന്റെ പേരില്‍ അറസ്റ്റ് ചെയ്യാറുണ്ട്. എന്നാല്‍ അവരെ പ്രാദേശിക തടവുകാര്‍ക്കൊപ്പം താമസിപ്പിക്കുന്നത് നിരവധി പ്രശ്‌നങ്ങള്‍ക്കിടവരുത്താറുണ്ട്. അതിനാലാണ് ഇത്തരമൊരും തീരുമാനത്തിലെത്തിയത്.</p>
      <p>കഴിഞ്ഞ വര്‍ഷം വിവിധ കേസുകളിയായി 250 ഓളം വിദേശികളെ അറസ്റ്റ് ചെയ്തിട്ടുണ്ടെന്നും അതില്‍ രാജ്യത്തേക്ക് അനധികൃതയായി കടന്നവരും ഉള്‍പ്പെട്ടിട്ടുണ്ടെന്ന് മന്ത്രി വ്യക്തമാക്കി.</p>
      <p>വിസാ കാലാവധി കഴിയുക, മയക്കുമരുന്ന് വിതരണം, വഞ്ചന എന്നീ കുറ്റങ്ങള്‍ ചുമത്തി ആഫ്രിക്കയിലെ സബ്‌സഹാറയില്‍ നിന്ന് സ്ത്രീകളും കുട്ടികളും ഉള്‍പ്പടെയുള്ള നിരവധി പൗരന്മാരെ കഴിഞ്ഞ വര്‍ഷം അറസ്റ്റ് ചെയ്തിട്ടുണ്ടെന്ന് ആഭ്യന്തര വകുപ്പ് വൃത്തങ്ങള്‍ അറിയിച്ചു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>