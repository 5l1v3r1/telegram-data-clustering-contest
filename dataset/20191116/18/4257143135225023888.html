<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/16/a-szunet-utan-villant-a-veszprem"/>
    <meta property="og:site_name" content="infostart"/>
    <meta property="article:published_time" content="2019-11-16T18:29:00+00:00"/>
    <meta property="og:title" content="A szünet után villant a Veszprém"/>
    <meta property="og:description" content="Telekom Veszprém jó második félidei játékával 31-25-re legyőzte a vendég fehérorosz Meskov Breszt csapatát a férfi kézilabda Bajnokok Ligája szombati játéknapján."/>
  </head>
  <body>
    <article>
      <h1>A szünet után villant a Veszprém</h1>
      <address><time datetime="2019-11-16T18:29:00+00:00">16 Nov 2019, 18:29</time> by <a rel="author">Infostart / MTI</a></address>
      <h3>Telekom Veszprém jó második félidei játékával 31-25-re legyőzte a vendég fehérorosz Meskov Breszt csapatát a férfi kézilabda Bajnokok Ligája szombati játéknapján.</h3>
      <p>A két csapat múlt szombaton is találkozott, akkor 37-30-ra győzött a magyar csapat idegenben. A hazaiak keretéből Sterbik Árpád, Lékai Máté, Kentin Mahé és Pawel Paczkowski hiányzott.</p>
      <p>Jól kezdett a magyar csapat, és az 5. percben 3-1-re vezetett. A folytatásban viszont tapadt a Breszt, és a 18. percben egyenlített (8-8), és a félidőre sem sikerült előnyt szerezni.</p>
      <p>A fordulást követően viszont már jobban összpontosított a Veszprém, fokozatosan húzott el. A 38. percben 18-15, a 42.-ben 22-17 volt az állás. Az utolsó negyedórában sem volt ok izgulni, biztosan győzött a Veszprém, amely egy hét múlva a lengyel PGE Vive Kielcét látja vendégül. Az előző idényben BL-ezüstérmes veszprémiek mérlege a B csoportban öt győzelem mellett három vereség.</p>
    </article>
  </body>
</html>