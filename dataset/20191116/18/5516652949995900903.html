<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425928/to-mayia-exclusive-resort-spa-epitygxanei-thn-pistopoihsh-travelife-gold-certification"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T18:05:02+00:00"/>
    <meta property="og:title" content="To Mayia Exclusive Resort &amp; Spa επιτυγχάνει την πιστοποίηση Travelife Gold Certification"/>
    <meta property="og:description" content="Την πιστοιποίηση Travelife Gold Certification, τη διεθνώς αναγνωρισμένη πιστοποίηση για ξενοδοχειακά καταλύματα, έλαβε επιτυχώς το Mayia Exclusive Resort &amp; Spa, μέλος του ομίλου H Hortels Collection για την περίοδο 2019 -2021."/>
  </head>
  <body>
    <article>
      <h1>To Mayia Exclusive Resort &amp; Spa επιτυγχάνει την πιστοποίηση Travelife Gold Certification</h1>
      <address>
        <time datetime="2019-11-16T18:05:02+00:00">16 Nov 2019, 18:05</time>
      </address>
      <p>
        <b>Την πιστοιποίηση Travelife Gold Certification, τη διεθνώς αναγνωρισμένη πιστοποίηση για ξενοδοχειακά καταλύματα, έλαβε επιτυχώς το Mayia Exclusive Resort &amp; Spa, μέλος του ομίλου H Hortels Collection για την περίοδο 2019 -2021.</b>
      </p>
      <p>Η πιστοποίηση αυτή έρχεται να συμπληρώσει το τρίτο κατά σειρά ξενοδοχείο με Travelife Certification, επιβεβαιώνοντας τις προσπάθειες και τη δέσμευση του ομίλου απέναντι στην κοινωνία και το περιβάλλον υπό την ομπρέλα του “Travel with Care” προγράμματός του. Η Τravelife, σύστημα πιστοποίησης βιώσιμου τουρισμού, αξιολόγησε τις επιδόσεις του ξενοδοχείου Mayia Exclusive Resort &amp; Spa σε ό,τι αφορά την υπεύθυνη διαχείριση των κοινωνικοοικονομικών και περιβαλλοντικών του επιπτώσεων.</p>
      <p>Για την απόκτηση της πιστοποίησης, το ξενοδοχείο αξιολογήθηκε βάσει 163 κριτηρίων, όπως η ελαχιστοποίηση της ποσότητας ενέργειας και κατανάλωσης του νερού, αλλά και για την ορθή διαχείριση των αποβλήτων, παράγοντες που συνεισφέρουν στην προστασία του περιβάλλοντος. Επιπλέον αξιολογήθηκε με κοινωνικά κριτήρια που αναγνωρίζουν θετικές δράσεις, όπως η ευημερία των εργαζομένων, η συνεργασία με την τοπική κοινωνία και τις τοπικές επιχειρήσεις καθώς και την προστασία των παιδιών και των ανθρωπίνων δικαιωμάτων.</p>
      <p>Στο Mayia Exclusive Resort &amp; Spa, οι επισκέπτες συμμετέχουν ενεργά στις δραστηριότητες βιωσιμότητας, όπως στις εκδηλώσεις καθαρισμού παραλιών, αλλά και μέσω της ενθάρρυνσης χρήσης ανακυκλώσιμων κάδων και τη λειτουργία υπηρεσίας επαναχρησιμοποίησης πετσετών και λινών.</p>
      <p>Με αυτό τον τρόπο, το Mayia Exclusive Resort &amp; Spa συνεισφέρει στην προστασία των μοναδικών φυσικών και πολιτιστικών χαρακτηριστικών του θέρετρου, ευαισθητοποιεί τους επισκέπτες του για περιβαλλοντικά θέματα και δημιουργεί τις προϋποθέσεις για να συνεχίσει θετικά στην προσέλκυση τουριστών και στο μέλλον.</p>
      <p>Ο Όμιλος H Ηotels Collection αποτελεί μια οικογενειακή επιχείρηση, με αυθεντικό πάθος για την ελληνική φιλοξενία και με αφοσίωση στην τελειότητα. Διαθέτει 6 ξενοδοχεία στη Νότια Ρόδο με συνολική δυναμικότητα 2150 δωματίων και μια μεγάλη γκάμα από επιλογές που ανταποκρίνονται στις επιθυμίες κάθε επισκέπτη. Ιδρύθηκε το 1993 και σήμερα αποτελεί μια από τις δυναμικότερες τουριστικές επιχειρήσεις στην Ελλάδα.</p>
    </article>
  </body>
</html>