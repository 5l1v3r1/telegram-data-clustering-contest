<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547791.html/%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D9%87%D8%B1-%DA%AF%D9%88%D9%86%D9%87-%DA%A9%D8%A7%D9%84%D8%A7-%D9%88-%D8%AE%D8%AF%D9%85%D8%A7%D8%AA%DB%8C-%D8%AA%D8%AE%D9%84%D9%81-%D8%A7%D8%B3%D8%AA---%D8%AF%D8%B1-%D8%B5%D9%88%D8%B1%D8%AA-%D8%AA%D8%AE%D9%84%D9%81-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D9%81%DB%8C-%D8%A8%D8%B1%D8%AE%D9%88%D8%B1%D8%AF-%D9%82%D8%A7%D9%86%D9%88%D9%86%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T18:04:00+00:00"/>
    <meta property="og:title" content="افزایش نرخ هر گونه کالا و خدماتی تخلف است / در صورت تخلف واحدهای صنفی برخورد قانونی می شود"/>
    <meta property="og:description" content="مدیر کل تعزیرات حکومتی استان همدان با اشاره به افزایش نرخ بنزین و ایجاد تدابیر در تمام بخش های حمل و نقل گفت: هیچ گونه افزایش نزخ کالا و خدمات در سطح استان نداریم و در صورتی که گشت های سیار با موردی برخورد کنند حتما برخورد قانونی اعمال می شود."/>
  </head>
  <body>
    <article>
      <h1>افزایش نرخ هر گونه کالا و خدماتی تخلف است / در صورت تخلف واحدهای صنفی برخورد قانونی می شود</h1>
      <h2>مدیر کل تعزیرات حکومتی استان همدان؛</h2>
      <address>
        <time datetime="2019-11-16T18:04:00+00:00">16 Nov 2019, 18:04</time>
      </address>
      <p>مدیر کل تعزیرات حکومتی استان همدان با اشاره به افزایش نرخ بنزین و ایجاد تدابیر در تمام بخش های حمل و نقل گفت: هیچ گونه افزایش نزخ کالا و خدمات در سطح استان نداریم و در صورتی که گشت های سیار با موردی برخورد کنند حتما برخورد قانونی اعمال می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیرضا حسن پور، مدیرکل تعزیرات حکومتی استان همدان در گفتگو با خبرنگار <a href="http://asrehamedan.ir/32272">عصر همدان</a>؛ با بیان اینکه طبق گفته مقامات دولتی و استانی  افزایش قیمت فقط در خصوص بنزین اعمال شده است افزود: حاملهای دیگر انرژی چون گازوئیل و نفت و سی ان جی تغییر نکرده اند.</p>
      <p>مدیرکل تعزیرات حکومتی استان همدان ادامه داد: با توجه به اینکه حمل و نقل یکی از مهمترین فاکتورهایی است که در خدمات و ارائه کالاها نقش اساسی دارد اما در این مرحله با توجه به تدابیری که صورت گرفته افزایش نرخ سود هیچ تاثیری در حمل و نقل ندارد و در نتیجه کالا و خدمات نیز افزایش نمی یابد .</p>
      <p>حسن پور عنوان کرد: هر نوع افزایش نرخ در صورت مشاهده چه در ارائه خدمات و تولید کالا تخلف است و برخورد قانونی می شود.</p>
      <p>وی با بیان اینکه تاکسی ها و شرکت های خدمات خودرویی و اینترنتی هر کدام سهمیه خاص خود را دارند افزود: به هر شرکت سوخت مورد نیاز واگذار می شود و گشت های سیار تعزیرات صبح و بعدازظهر در سطح شهر حضور دارند و شهروندان می توانند در صورت تخلف با شماره 124 یا مراجعه به گشت ها ما را مطلع کنند.</p>
      <p>انتهای پیام/</p>
    </article>
  </body>
</html>