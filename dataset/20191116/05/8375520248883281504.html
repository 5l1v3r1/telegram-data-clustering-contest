<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/eksglava-microsoft-ukrajina-stala-zastupniceyu-gendirektora-ukroboronpromu-640320.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T05:47:17+00:00"/>
    <meta property="og:title" content="Ексглава Microsoft Україна стала заступницею гендиректора «Укроборонпрому»"/>
    <meta property="og:description" content="Надія Васильєва займеться створенням інноваційної екосистеми для військової промисловості"/>
  </head>
  <body>
    <article>
      <h1>Ексглава Microsoft Україна стала заступницею гендиректора «Укроборонпрому»</h1>
      <address>
        <time datetime="2019-11-16T05:47:17+00:00">16 Nov 2019, 05:47</time>
      </address>
      <h4>Надія Васильєва займеться створенням інноваційної екосистеми для військової промисловості</h4>
      <p>Генеральний директор «Укроборонпрому» Айварас Абромавичус призначив ексочільницю Microsoft Україна Надію Васильєву заступницею гендиректора з цифровізації та інновацій концерну.</p>
      <p>Про це повідомляє <a href="https://ukroboronprom.com.ua/uk/media/nadiya-vasylyeva-stala-zastupnytseyu-geneneralnogo-dyrektora-z-tsyfrovizatsiyi-ta-innovatsij-ukroboronpromu.html">пресслужба</a> підприємства.</p>
      <p>Діяльність чиновниці буде спрямована на виконання таких завдань:</p>
      <ul>
        <li>Цифрова трансформація підприємств-членів концерну, що полягає у створенні клієнтоорієнтовних інновацій в продуктах та процесах, а також у створенні нових гнучких бізнес-моделей розробки та виробництва у партнерстві та кооперації;</li>
        <li>Побудова віртуалізованого Спільного центру Компетенцій з Науково-Технічною Радою з галузевими напрямками всередині, що повинна підсилити роботу конструкторських бюро та надати можливість комерціалізувати інновації;</li>
        <li>Підготувати трансфер технологій для спільних підприємств та можливість швидкого впровадження інновацій із залученням НДІ, стартапів, науковців, новаторів, винахідників;</li>
        <li>Створити кіберпідрозділ побудови нових продуктів на основі даних або за допомогою їх;</li>
        <li>Впровадження проєктної діяльності на засадах гнучкості та ефективності, а також розбудови системи сучасних комунікацій.</li>
      </ul>
      <p>
        <i>Довідка: Надія Васильєва - кандидат економічних наук, магістр міжнародного права. В 2014-2017 роках вона була генеральним директором Microsoft Україна.</i>
      </p>
      <related>
        <a href="https://glavcom.ua/kyiv/news/sud-areshtuvav-maynoviy-kompleks-zavodu-mayak-640215.html"/>
        <a href="https://glavcom.ua/news/ukroboronprom-postavit-an-178-dlya-peru-639243.html"/>
        <a href="https://glavcom.ua/news/zelenskiy-znovu-okonfuzivsya-trichi-nazvav-ukroboronprom-koncertom-638217.html"/>
      </related>
    </article>
  </body>
</html>