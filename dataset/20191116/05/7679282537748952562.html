<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-mayank-agarwal-witty-reply-to-a-question-from-journalist-2851918.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:50:14+00:00"/>
    <meta property="og:title" content="INDvsBAN: दोहरे शतक के बाद क्या करेंगे मयंक? ओपनर ने दिया मजेदार जवाब"/>
    <meta property="og:description" content="India vs Bangladesh, 1st Test at Indore: भारत और बांग्लादेश के बीच 2 मैचों की सीरीज का पहला मैच इंदौर में खेला जा रहा है। मैच का दूसार दिन भारतीय ओपनर मयंक अग्रवाल के लिए बेहद शानदार रहा। पहले दिन का..."/>
  </head>
  <body>
    <article>
      <h1>INDvsBAN: दोहरे शतक के बाद क्या करेंगे मयंक? ओपनर ने दिया मजेदार जवाब</h1>
      <address><time datetime="2019-11-16T05:50:14+00:00">16 Nov 2019, 05:50</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st Test at Indore: </b>भारत और बांग्लादेश के बीच 2 मैचों की सीरीज का पहला मैच इंदौर में खेला जा रहा है। मैच का दूसार दिन भारतीय ओपनर मयंक अग्रवाल के लिए बेहद शानदार रहा। पहले दिन का खेल खत्म होने पर मयंक 37 रन बनाकर नाबाद थे। दूसरे दिन मयंक ने अपना दोहरा शतक पूरा किया और 243 रन पर आउट हुए। दर्शकों ने उनकी परफॉर्मेंस पर तालियां बजाकर स्वागत किया। मैच के बाद प्रेस कांफ्रेंस में एक पत्रकार ने जब मयंक से शाम के प्लान के बारे में पूछा तो उन्होंने काफी मजेदार जवाब दिया। जिसके बाद सभी हंसने लगे।</p>
      <p>मयंक अग्रवाल से एक जर्नलिस्ट ने पूछा, ''आज जैसे शानदार दिन के बाद शाम को आप होटल में क्या करेंगे? क्या आप अपनी पारी की हाईलाइट देखेंगे, या कोई फिल्म देखना चाहेंगे या कोई शो। मयंक क्या करेंगे?''</p>
      <h3>
        <a href="https://www.livehindustan.com/cricket/story-ipl-2020-trading-banned-shakib-al-hasan-released-by-sunrisers-hyderabad-complete-list-of-players-retained-released-and-traded-2851900.html">IPL 2020: हैदराबाद ने छोड़ा शाकिब का साथ, देखें हर टीम की पूरी लिस्ट</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-mayank-agarwal-virat-kohli-talk-about-fitness-and-fear-of-failure-watch-video-2851884.html">VIDEO: दोहरे शतक के बाद विराट कोहली ने लिया मयंक अग्रवाल का इंटरव्यू</a>
      </h3>
      <p>इस पर मयंक ने मुस्कराते हुए जवाब दिया, ''मयंक शाम को पबजी खेलेगा।'' इस जवाब को सुनकर सभी लोग हंसने लगे। मैच के दूसरे दिन खेल के बाद मयंक अग्रवाल ने कहा, ''एक समय था जब मैं रन नहीं बना पा रहा था, अब मैं रन बना पा रहा हूं तो मुझे इसका सम्मान करना चाहिए। अब मुझे यह सुनिश्चित करना चाहिए कि टीम इंडिया मजबूत स्थिति में पहुंच जाए।''</p>
      <p>जब उनसे यह पूछा गया कि क्या वह हमेशा पृथ्वी शॉ से अधिक रन बनाना चाहेंगे। मयंक ने कहा, ''उनका सफर दूसरों से अलग है। मैं उस तरह नहीं सोचता। मेरा सफर किसी भी दूसरे खिलाड़ी की तरह नहीं हो सकता। मैं दो लोगों की तुलना पसंद नहीं करता। क्योंकि किसी को जल्दी मौका मिलता है और किसी को देर से।''</p>
    </article>
  </body>
</html>