<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741941"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T05:39:00+00:00"/>
    <meta property="og:title" content="นศ.สาวโพสต์แฉ!! หลังโดนดาราอักษรย่อ'ฟ' มอมยา"/>
    <meta property="og:description" content="นักศึกษาสาวแชร์ประสบการณ์เตือนภัย หลังเกิดเหตุการณ์ถูกมอมยาจากดารา ด้านเพื่อนสาวบอกเป็นเรื่องที่เพิ่งเกิดขึ้นไม่นาน เผยชื่อดาราอักษรย่อ “ฟ” ตอนนี้กำลังรวบหลักฐานอยู่"/>
  </head>
  <body>
    <article>
      <h1>นศ.สาวโพสต์แฉ!! หลังโดนดาราอักษรย่อ'ฟ' มอมยา</h1>
      <address>
        <time datetime="2019-11-16T05:39:00+00:00">16 Nov 2019, 05:39</time>
      </address>
      <p>
        <b>นักศึกษาสาวแชร์ประสบการณ์เตือนภัย หลังเกิดเหตุการณ์ถูกมอมยาจากดารา ด้านเพื่อนสาวบอกเป็นเรื่องที่เพิ่งเกิดขึ้นไม่นาน เผยชื่อดาราอักษรย่อ “ฟ” ตอนนี้กำลังรวบหลักฐานอยู่</b>
      </p>
      <p>เมื่อวันที่ 15 พ.ย. ผู้สื่อข่าวรายงานว่า ในโลกออนไลน์ ได้มีใช้เฟซบุ๊กรายหนึ่งโพสต์ข้อความแชร์ประสบการณ์เตือนภัยผู้หญิง โดยระบุว่า เจ้าตัวเป็นนักศึกษาฝึกของบริษัทเอกชนแห่งหนึ่ง ได้รู้จักกับรุ่นที่ในที่ฝึกงาน ซึ่งเป็นคนนิสัยดี จนวันที่ 12 ที่ผ่าน รุ่นพี่คนดังกล่าวได้ชวนไปทานข้าวโดยที่ห้ามบอกใคร ด้วยความไว้ใจเลยไม่ได้คิดอะไร จนไปถึงร้านได้เจอกับดาราคนหนึ่ง จากนั้นก็ได้ยื่นเยลลี่ให้ทาน และบีบเจลล้างมือให้ หลังจากนั้นตนเองก็รู้สึกมึนหัวเลย โลกหมุน เบลอไปเลย หัวใจเต้นแรงมาก เหมือนจะหลุดออกมาจากอก ตนเองรู้ตัวว่าต้องโดนมอมยาแน่ๆ เลยโทรศัพท์หาคุณพ่อ แต่ก็ถูกห้าม จนต้องขอความช่วยเหลือจากโต๊ะข้างๆ แต่ก็ไม่มีใครมาช่วย เพราะเค้าเห็นว่ามากับดารา ตอนนั้นไม่ไหวเเล้ว หัวใจเต้นเร็วและเเรงมาก เหมือนหายใจไม่ทัน จึงขอให้เรียกรถพยาบาล แต่กลับเรียก Grab car มารับแต่ไม่ได้ปักหมุดไปรพ. แต่ปักไปที่อื่น จนตนเองแข็งใจบอกให้พี่ grab ให้เปลี่ยนจุดหมาย และโทรกับคุณพ่อตลอด จนถึงโรงพยาบาล สุดท้ายเลยอยากจะออกมาเตือนภัยให้ทุกคนระวังตัว</p>
      <figure>
        <img src="https://www.dailynews.co.th/admin/upload/20191116/news_HuGQIGmlvE120302_533.jpg?v=20191116148?v=8310"/>
      </figure>
      <p>หลังจากโพสต์ดังกล่าวเป็นที่สนใจของชาวเน็ต ทาง <b>“เดลินิวส์ออนไลน์”</b> ได้ติดต่อไปยังเฟซบุ๊กของเจ้าของเรื่อง แต่ยังไม่สามารถติดต่อได้ อย่างไรก็ตามทางเพื่อนของเจ้าของเฟซบุ๊กได้ให้ข้อมูลว่าเรื่องดังกล่าวเป็นเรื่องที่เพิ่งเกิดไม่นาน เพราะเพื่อนเพิ่งออกจากโรงพยาบาล อีกทั้งยังให้ข้อมูลว่าเป็นดาราดังอักษรย่อ “ฟ” มีคนรู้จักมากมาย ตอนนี้กำลังรวบหลักฐานเพื่อเอาผิดดาราคนดังกล่าวอยู่</p>
      <figure>
        <img src="https://www.dailynews.co.th/admin/upload/20191116/news_NonakzkUzt120301_533.jpg?v=20191116148?v=7264"/>
      </figure>
    </article>
  </body>
</html>