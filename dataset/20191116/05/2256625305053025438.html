<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158524_1040.html"/>
    <meta property="og:site_name" content="Novsport"/>
    <meta property="article:published_time" content="2019-11-16T05:51:00+00:00"/>
    <meta property="og:title" content="ЦСКА предлага нов договор на Рубен Пинто"/>
    <meta property="og:description" content="Халфът ще може да бъде продаден на друг клуб, като пазарната му цена в момента върви около 2 млн. евро"/>
  </head>
  <body>
    <article>
      <h1>ЦСКА предлага нов договор на Рубен Пинто</h1>
      <address><time datetime="2019-11-16T05:51:00+00:00">16 Nov 2019, 05:51</time> by <a rel="author">"Меридиан Мач"</a></address>
      <p>ЦСКА ще предложи нов договор на  Рубен Пинто. Сегашният контракт на португалеца изтича в края на юни 2020 година и от Нова година той може да преговаря с всеки клуб, където да премине като свободен агент. </p>
      <p> <br/>На “Армията” обаче са взели решение да се обвържат с Пинто за поне още две години, а не да го оставят да си тръгне без пари.<br/> <br/>Новият договор не означава, че Пинто ще остане в ЦСКА общо 6 години, тъй като той вече играе четвъртия си сезон за “червените”. Халфът ще може да бъде продаден на друг клуб, като пазарната му цена в момента върви около 2 млн. евро, но “армейците” биха се разделили с него и срещу по-малка сума.<br/> <br/>Рубен Пинто бе изпаднал в немилост при Люпко Петрович и не попадаше дори в групата за мачовете, но бе реабилитиран при Милош Крушчич. Дали заради контузията на Жанио Бикел, или заради добрите си игри, португалецът е сред най-силно представящите се футболисти на ЦСКА-София в последните мачове и сред тези, които навъртяха най-голям километраж на терена.<br/> <br/>Пинто е много близо и до подобряване на рекорда на Маркиньос, който е чужденецът с най-много мачове с червената фланелка. Бразилецът с български паспорт има 115 мача за ЦСКА, а Рубен Пинто има до момента 94, но може да подобри това постижение до края на този сезон.</p>
    </article>
  </body>
</html>