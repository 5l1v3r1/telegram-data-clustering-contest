<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/podarunok-na-500-richchya-gavani-ssha-rozshirili-sankciji-proti-kubi-640322.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T05:58:00+00:00"/>
    <meta property="og:title" content="«Подарунок» на 500-річчя Гавани: США розширили санкції проти Куби"/>
    <meta property="og:description" content="США «як і раніше залишаються прихильниками того, щоб американські фонди безпосередньо не підтримували апарат державної безпеки Куби»"/>
  </head>
  <body>
    <article>
      <h1>«Подарунок» на 500-річчя Гавани: США розширили санкції проти Куби</h1>
      <address>
        <time datetime="2019-11-16T05:58:00+00:00">16 Nov 2019, 05:58</time>
      </address>
      <h4>США «як і раніше залишаються прихильниками того, щоб американські фонди безпосередньо не підтримували апарат державної безпеки Куби»</h4>
      <p>Сполучені Штати Америки внесли в чорний список п’ять кубинських організацій, які належать збройним силам острівної держави.</p>
      <p>Про це йдеться в поширеній заяві держсекретаря Майкла Помпео.</p>
      <p>«Сьогодні я оголошую про рішення оновити чорний список щодо Куби. П’ять організацій, що належать кубинським військовим, внесені до переліку юридичних осіб, з якими прямі фінансові операції, як правило, заборонені», — зазначив Помпео.</p>
      <p>Рішення глави американського зовнішньополітичного відомства вступає в силу з 19 листопада.</p>
      <p>Помпео нагадав, що 16 листопада Куба святкує 500-річчя столиці Гавани.</p>
      <p>«Колись Гавана була одним з найдинамічніших і процвітаючих міст Північної і Південної Америки. Ця річниця стала не святом, а сумним нагадуванням про те, як революція продовжує обманювати очікування народу, захоплюючи кубинську економіку, а не реформуючи її, щоб реалізувати економічний потенціал Куби, і насильно замовчуючи голос кубинців, які продовжують боротьбу за свободу», — сказав Помпео.</p>
      <p>Він зазначив, що США «як і раніше залишаються прихильниками того, щоб американські фонди безпосередньо не підтримували апарат державної безпеки Куби».</p>
      <p>Нагадаємо, наприкінці жовтня Сполучені Штати Америки <a href="https://glavcom.ua/news/ssha-prizupinili-poloti-v-mista-kubi-krim-gavani-635390.html">призупинили рейси в аеропорти Куби, за винятком Гавани.</a></p>
      <p>Відносини між Кубою та США погіршилися за часів президентства Дональда Трампа. Його адміністрація обмежила поїздки на острів та запровадила нові економічні санкції проти країни.</p>
      <p>19 жовтня <a href="https://glavcom.ua/world/observe/ssha-zaprovadili-novi-sanktsiji-proti-kubi-633793.html">США запровадили нові санкції проти Куби</a> через порушення прав людини та підтримку глави Венесуели Ніколаса Мадуро.</p>
      <related>
        <a href="https://glavcom.ua/news/ssha-prizupinili-poloti-v-mista-kubi-krim-gavani-635390.html"/>
        <a href="https://glavcom.ua/world/observe/ssha-zaprovadili-novi-sanktsiji-proti-kubi-633793.html"/>
        <a href="https://glavcom.ua/news/na-kubi-obraniy-prezident-631784.html"/>
      </related>
    </article>
  </body>
</html>