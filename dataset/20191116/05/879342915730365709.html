<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/16/novyna/polityka/vaks-vidpravyv-domashnij-aresht-chynovnycyu-op"/>
    <meta property="og:site_name" content="Слово і Діло"/>
    <meta property="article:published_time" content="2019-11-16T05:02:01+00:00"/>
    <meta property="og:title" content="ВАКС відправив під домашній арешт чиновницю ОП"/>
    <meta property="og:description" content="ВАКС застосував до керівниці одного з головних департаментів Офісу президента України Світлани Кондзелі запобіжний захід у вигляді цілодобового домашнього арешту."/>
  </head>
  <body>
    <article>
      <h1>ВАКС відправив під домашній арешт чиновницю ОП</h1>
      <address>
        <time datetime="2019-11-16T05:02:01+00:00">16 Nov 2019, 05:02</time>
      </address>
      <p>
        <b>ВАКС застосував до керівниці одного з головних департаментів Офісу президента України Світлани Кондзелі запобіжний захід у вигляді цілодобового домашнього арешту.</b>
      </p>
      <p>Про це повідомляє пресслужба САП.</p>
      <p>Крім того, на підозрювану покладено низку процесуальних обов'язків, зокрема носіння електронного браслету.</p>
      <p>Відзначається, що прокурор САП наполягав на застосуванні до підозрюваної запобіжного заходу у вигляді тримання під вартою з альтернативою внесення 7,684 млн гривень застави.</p>
      <p>«<i>Питання щодо оскарження запобіжних заходів буде вирішено після ознайомлення з повним текстом рішень суду</i>», - йдеться в повідомленні.</p>
      <p>Раніше <a href="https://www.slovoidilo.ua/2019/11/12/novyna/polityka/nabu-rozpovily-podrobyczi-zatrymannya-chynovnyczi-opu">Вищий антикорупційний суд заарештував спільника чиновниці Офісу президента Світлани Кондзелі</a>, яку затримали у справі про підбурювання до надання хабаря за працевлаштування до наглядової ради НАК «Нафтогаз України». Слідством встановлено, що посадовці вимагали з фізичної особи 300 тис. доларів неправомірної вигоди за сприяння у призначенні на керівну посаду до НАК «Нафтогаз України».</p>
      <p>Нагадаємо, <a href="https://www.slovoidilo.ua/2019/11/13/novyna/polityka/chynovnyczi-opu-ta-yiyi-spilnykam-povidomyly-pro-pidozru">чиновниці ОП та її спільнику повідомили про підозру</a> за статтями закінчений замах на шахрайство (заволодіння чужим майном за попередньою змовою групою осіб в особливо великому розмірі), а також закінчений замах на підбурювання до надання неправомірної вимоги посадовій особі, яка займає відповідальне становище, тобто вчинення злочинів (передбачені ч 2 ст. 15, ч. 4 ст. 190, ч. 2 ст. 15, ч. 4 ст. 27 ч. 4 ст. 369 КК України).</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/13/novyna/polityka/chynovnyczi-opu-ta-yiyi-spilnykam-povidomyly-pro-pidozru"/>
        <a href="https://www.slovoidilo.ua/2019/11/13/novyna/finansy/nazvaly-imya-spilnyczi-zatrymanoyi-shaxrajstvo-chynovnyczi-opu"/>
        <a href="https://www.slovoidilo.ua/2019/11/12/novyna/polityka/nabu-rozpovily-podrobyczi-zatrymannya-chynovnyczi-opu"/>
      </related>
    </article>
  </body>
</html>