<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-uppsc-computer-assistant-recruitment-2019-apply-online-for-uttar-pradesh-public-service-commission-computer-sahayak-bharti-check-latest-updates-2851911.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:36:04+00:00"/>
    <meta property="og:title" content="यूपी कंप्यूटर सहायक भर्ती 2019: UPPSC ने जारी किया नोटिफिकेशन, पढ़ें योग्यता, चयन और आवेदन संबंधी डिटेल्स"/>
    <meta property="og:description" content="उत्तर प्रदेश लोक सेवा आयोग (यूपीपीएससी) की कम्प्यूटर सहायक भर्ती 2019 के लिए ऑनलाइन आवेदन शुक्रवार से शुरू हो गए। आवेदन पत्र 16 दिसंबर तक सबमिट होगा जबकि 11 दिसंबर तक फीस जमा की जाएगी। आयोग ने..."/>
  </head>
  <body>
    <article>
      <h1>यूपी कंप्यूटर सहायक भर्ती 2019: UPPSC ने जारी किया नोटिफिकेशन, पढ़ें योग्यता, चयन और आवेदन संबंधी डिटेल्स</h1>
      <address><time datetime="2019-11-16T05:36:04+00:00">16 Nov 2019, 05:36</time> by <a rel="author">मुख्य संवाददाता,प्रयागराज</a></address>
      <p>उत्तर प्रदेश लोक सेवा आयोग (यूपीपीएससी) की कम्प्यूटर सहायक भर्ती 2019 के लिए ऑनलाइन आवेदन शुक्रवार से शुरू हो गए। आवेदन पत्र 16 दिसंबर तक सबमिट होगा जबकि 11 दिसंबर तक फीस जमा की जाएगी। आयोग ने शुक्रवार को इसका विस्तृत विज्ञापन जारी कर दिया। जिसमें चयन का प्रारूप और पाठ्यक्रम का ब्योरा दिया गया है। समूह ग के इस अराजपत्रित पद पर चयन के लिए 100 नंबर की लिखित परीक्षा होगी, जिसमें एक-एक अंक के 100 प्रश्न पूछे जाएंगे। सामान्य हिन्दी, सामान्य बुद्धि परीक्षण, सामान्य ज्ञान और कम्प्यूटर ज्ञान से 25-25 प्रश्न होंगे, जिसके लिए डेढ़ घंटे दिए जाएंगे। एक पद के सापेक्ष दस गुना अभ्यर्थियों को मेरिट के आधार पर टाइप टेस्ट के लिए सफल किया जाएगा। टाइप टेस्ट कम्प्यूटर पर होगा। इस भर्ती में फिलहाल 14 पद घोषित किए गए हैं और यह सभी पद लोक सेवा आयोग के ही हैं। आयोग की वेबसाइट पर विज्ञापन के साथ परीक्षा का पूरा पाठ्यक्रम भी दिया गया है।</p>
      <p><b>योग्यता </b><br/>12वीं पास एवं कंप्यूटर साइंस में डिप्लोमा/ओ लेवल डिप्लोमा डोएक से या NIELET सोसायटी से/</p>
      <p>सीधी भर्ती के मामले में प्रादेशिक सेना में कम से कम दो साल तक काम या एनसीसी बी सर्टिफिकेट होल्डर्स को प्रेफरेंस दिया जाएगा।</p>
      <p><b>आयु सीमा</b><br/>न्यूनतम 18 वर्ष और अधिकतम 40 वर्ष। आयु की गणना 1 जुलाई, 2019 से की जाएगी। <br/>आयु में सरकारी नियमों के अनुसार छूट का प्रावधान है। </p>
      <p><b>कुल पदों की संख्या - 1</b>4 (ग्रुप सी, नॉन गैजेटेड)</p>
      <p><b>पेय स्केल </b>- 5200/- – 20200/- ग्रेड पे 2400/- रुपये </p>
      <p><b>आवेदन फीस</b><br/>अनारक्षित, ईडब्ल्यूएस, ओबीसी उम्मीदवारों के लिए फीस- 125 रुपये<br/>एससी, एसटी - 65 रुपये<br/>दिव्यांग - 25 रुपये</p>
      <h3>
        <a href="https://www.livehindustan.com/pdf/uppsc-computer-assistant-2019-notification-online-form-2851967.html">UPPSC Computer Assistant 2019 notification</a>
      </h3>
      <h3>
        <a href="http://uppsc.up.nic.in/Notifications.aspx">
          <b>ऑनलाइन आवेदन का लिंक- क्लिक करें</b>
        </a>
      </h3>
      <p><b>मनोविज्ञान प्रवक्ता की इंटरव्यू तिथि घोषित</b><br/>लोक सेवा आयोग ने जिला शिक्षा एवं प्रशिक्षण संस्थान (डायट) में मनोविज्ञान प्रवक्ता पद के लिए होने वाले इंटरव्यू की तिथि घोषित कर दी है। इंटरव्यू 21, 22 एवं 23 नवंबर को सुबह दस बजे से होगा। यह जानकारी आयोग के सचिव जगदीश ने दी। उन्होंने बताया कि अभ्यर्थी आयोग की वेबसाइट से इंटरव्यू पत्र एवं अन्य अभिलेख डाउनलोड कर सकते हैं। इंटरव्यू के लिए 221 अभ्यर्थियों को बुलाया गया है।<br/> </p>
    </article>
  </body>
</html>