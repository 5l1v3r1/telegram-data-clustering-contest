<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-trading-banned-shakib-al-hasan-released-by-sunrisers-hyderabad-complete-list-of-players-retained-released-and-traded-2851900.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:13:20+00:00"/>
    <meta property="og:title" content="IPL 2020: हैदराबाद ने छोड़ा शाकिब का साथ, देखें हर टीम की पूरी लिस्ट"/>
    <meta property="og:description" content="मैच फिक्सिंग के लिए संपर्क किए जाने की बात आईसीसी को ना बताने के चलते दो साल का प्रतिबंध झेल रहे बंगलादेश के ऑलराउंडर शाकिब अल हसन को आईपीएल टीम सनराइजर्स हैदराबाद ने अगले सत्र के लिए रिलीज कर दिया..."/>
  </head>
  <body>
    <article>
      <h1>IPL 2020: हैदराबाद ने छोड़ा शाकिब का साथ, देखें हर टीम की पूरी लिस्ट</h1>
      <address><time datetime="2019-11-16T05:13:20+00:00">16 Nov 2019, 05:13</time> by <a rel="author">एजेंसी,नई दिल्ली</a></address>
      <p>मैच फिक्सिंग के लिए संपर्क किए जाने की बात आईसीसी को ना बताने के चलते दो साल का प्रतिबंध झेल रहे बंगलादेश के ऑलराउंडर शाकिब अल हसन को आईपीएल टीम सनराइजर्स हैदराबाद ने अगले सत्र के लिए रिलीज कर दिया है। दुनिया की चोटी के ऑलराउंडर शाकिब से सट्टेबाजों ने फिक्सिंग के लिए संपर्क साधा था, लेकिन शाकिब ने इसकी जानकारी ना तो अपने बोर्ड को दी और ना ही आईसीसी को दी। ईसीसी ने इस मामले में शाकिब को दोषी करार देते हुए उनपर दो साल का प्रतिबंध लगा दिया है। इसमें एक वर्ष की सजा निलंबित है। पहले एक वर्ष के दौरान यदि शाकिब साफ-सुथरे रहते हैं तो उन्हें अगला वर्ष शुरु होते ही खेलने का मौका मिल जाएगा। <br/>         <br/><b>सनराइजर्स हैदराबाद ने इन खिलाड़ियों को किया रिलीज:</b> शाकिब अल हसन, दीपक हुड्डा, मार्टिन गप्टिल, रिकी भुई, शाकिब अल हसन, यूसुफ पठान।</p>
      <p><b>सनराइजर्स हैदराबाद ने इन खिलाड़ियों को किया रिटेन:</b> अभिषेक शर्मा, बासिल थम्पी, भुवनेश्वर कुमार, बिली स्टेनलेक, डेविड वॉर्नर, जॉनी बेयरस्टो, केन विलियम्सन, मनीष पांडे, मोहम्मद नबी, राशिद खान, संदीप शर्मा, शाहबाज नदीम, श्रीवत्स गोस्वामी, सिद्धार्थ कौल, सैयद खलील अहमद, टी नटराजन, विजय शंकर, ऋद्दिमान साहा।</p>
      <p><b>दिल्ली ने बरकरार रखे 14 खिलाड़ी, 9 खिलाड़ी रिलीज</b><br/>आईपीएल टीम दिल्ली कैपिटल्स ने टूर्नामेंट के 2020 सत्र के लिए तीन विदेशी खिलाड़ियों सहित 14 खिलाड़ियों को बरकरार रखा है और नौ खिलाड़ियों को रिलीज कर दिया है। दिल्ली के पास अब नीलामी में पांच विदेशी खिलाड़ियों सहित 11 खिलाड़ियों को खरीदने का मौका रहेगा। दिल्ली ने 57.15 करोड़ रुपये खर्च कर लिए हैं और उसके पास नीलामी में 27.85 करोड़ रुपये खरीद के लिए रहेंगे। </p>
      <h3>
        <a href="https://www.livehindustan.com/cricket/story-india-vs-bangladesh-mayank-agarwal-virat-kohli-talk-about-fitness-and-fear-of-failure-watch-video-2851884.html">VIDEO: दोहरे शतक के बाद विराट कोहली ने लिया मयंक अग्रवाल का इंटरव्यू</a>
      </h3>
      <p><b>दिल्ली कैपिटल्स ने इन खिलाड़ियों को किया रिलीज:</b> अंकुश बैंस, बंडारू अयप्पा, क्रिस मौरिस, कॉलिन इनग्राम, कोलिन मुनरो, हनुमा विहारी, जलज सक्सेना, मनजोत कालरा, नाथू सिंह।</p>
      <p><b>दिल्ली कैपिटल्स ने इन खिलाड़ियों को किया रिटेन: </b>शिखर धवन, पृथ्वी शॉ, श्रेयस अय्यर, ऋषभ पंत, इशांत शर्मा, अजिंक्य रहाणे, रविचंद्रन अश्विन, अक्षर पटेल, अमित मिश्रा, हर्षल पटेल, आवेश खान, कगिसो रबाडा, कीमो पॉल, संदीप लामिछाने।</p>
      <p><b>चेन्नई में धौनी, रैना, जडेजा और हरभजन रिटेन</b><br/>चेन्नई सुपर किंग्स ने आईपीएल 2020 के लिए अपने कप्तान महेंद्र सिंह धौनी, क्रिकेट मैदान से बाहर चल रहे सुरेश रैना, टीम इंडिया में तहलका मचा रहे रवींद्र जडेजा और ऑफ स्पिनर हरभजन सिंह सहित 20 खिलाड़ियों को बरकार रखा। चेन्नई सबसे ज्यादा खिलाड़ियों को रिटेन करने वाली टीम है। इन 20 खिलाड़ियों में छह विदेशी खिलाड़ी भी शामिल हैं। चेन्नई को नीलामी में दो विदेशियों सहित पांच खिलाड़ी खरीदने होंगे। चेन्नई ने 70.40 करोड़ रुपए खर्च कर लिए हैं और उसके पास नीलामी के लिए 14.60 करोड़ रुपए बचे हैं। </p>
      <p><b>चेन्नई सुपर किंग्स ने इन खिलाड़ियों को किया रिटेन:</b> महेंद्र सिंह धोनी, सुरेश रैना, फैफ डुप्लेसी, अंबाती रायडू, मुरली विजय, ऋतुराज गायकवाड़, शेन वॉटसन, ड्वेन ब्रावो, केदार जाधव, स्कॉट कुगेलजिन, रवींद्र जडेजा, मिशेल सेंटनर, मोनू कुमार, एन जगदीशन, हरभजन सिंह, करण शर्मा, इमरान ताहिर, दीपक चाहर, के एम आसिफ।</p>
      <p><b>चेन्नई सुपर किंग्स ने इन खिलाड़ियों को किया रिलीज: </b>चैतन्य बिश्नोई, डेविड विली, ध्रुव शोरे, मोहित शर्मा, सैम बिलिंग्स, स्कॉट कुगलेइजन।</p>
      <p><b>पंजाब ने क्रिस गेल को किया रिटेन</b><br/>आईपीएल की पिछली नीलामी में वेस्टइंडीज के धुरंधर बल्लेबाज क्रिस गेल को किंग्स इलेवन पंजाब ने तीसरे दौर में जाकर खरीदा था, लेकिन इस फॉर्मेट के सबसे खतरनाक बल्लेबाज गेल को पंजाब टीम ने इस बार रिटेन कर लिया है। पंजाब ने गेल को पिछली बार उनके दो करोड़ रुपए के आधार मूल्य पर खरीदा था और इस बार उन्हें इसी कीमत पर रिटेन कर लिया। पंजाब टीम के सबसे महंगे खिलाड़ी लोकेश राहुल हैं, जिन्हें 11 करोड़ की कीमत पर रिटेन किया गया है। </p>
      <p><b>किंग्स इलेवन पंजाब ने इन खिलाड़ियों को किया रिटेन: </b>अर्शदीप सिंह, दर्शन नालकंडे, गौतम कृष्णप्पा, हार्डस विलजोएन, जगदीश सुचित, करुण नायर, मनदीप सिंह, मयंक अग्रवाल, मोहम्मद शमी, मुजीब जादरान, मुरुगन अश्विन, निकोलस पूरन, सरफराज खान।</p>
      <h3>
        <a href="https://www.livehindustan.com/cricket/story-pink-test-build-up-rohit-sharma-cheteshwar-pujara-face-ravichandran-ashwin-first-time-under-lights-2851844.html">INDvsBAN: रोहित, पुजारा ने गुलाबी गेंद से दूधिया रोशनी में की प्रैक्टिस</a>
      </h3>
      <p><b>किंग्स इलेवन पंजाब ने इन खिलाड़ियों को किया रिलीज: </b>अग्निवेश अयाची, एंड्रयू टाय, डेविड मिलर, मोएसिस हेनरिक्स, प्रभसिमरन सिंह, सैम कुरेन, वरुण चक्रवर्ती।</p>
      <p><b>कोलकाता ने उथप्पा और लिन को किया रिलीज</b><br/>दो बार की आईपीएल विजेता टीम कोलकाता नाइट राइडर्स ने अगले सत्र से पहले लंबे समय तक टीम में रहे विकेटकीपर बल्लेबाज रोबिन उथप्पा और सलामी बल्लेबाज क्रिस लिन को रिलीज कर दिया है। उथप्पा कोलकाता के साथ काफी लंबे समय से शामिल रहे हैं। वह छह सत्र में कोलकाता की तरफ से खेले हैं और 2014 विजेता टीम की तरफ से उन्होने ऑरेंज कैप भी जीता था जबकि लिन टीम के सबसे ज्यादा महंगे खिलाड़ियों में से हैं। कोलकाता ने नौ करोड़ 60 लाख में उन्हें टीम में शामिल किया था।</p>
      <p><b>कोलकाता नाइट राइडर्स ने इन खिलाड़ियों को किया रिटेन:</b> आंद्रे रसेल, दिनेश कार्तिक, हैरी गुर्ने, कमलेश नागरकोटी, कुलदीप यादव, लोकी फग्युर्शन, नीतीश राणा, प्रसिद्ध कृष्णा, रिंकू सिंह, संदीप वॉरियर, शिवम मावी, शुभमन गिल, सिद्धेश लाड, सुनील नारायण।</p>
      <p><b>कोलकाता नाइट राइडर्स ने इन खिलाड़ियों को किया रिलीज:</b> एनरिक एनरिच नॉर्टजे, कार्लोस ब्रैथवेट, क्रिस लिन, जो डेनली, केसी करियप्पा, मैट केली, निखिल नाइक, पीयूष चावला, पृथ्वी राज यारा, रॉबिन उथप्पा, श्रीकांत मुंधे।</p>
      <p><b>मुंबई की कोर टीम बरकरार, युवराज सहित 12 खिलाड़ी रिलीज</b><br/>चार बार के आईपीएल चैंपियन मुंबई इंडियंस ने टूर्नामेंट के अगले संस्करण से पहले अपनी कोर टीम को बरकरार रखा है जबकि ऑलराउंडर युवराज सिंह सहित 12 खिलाड़ियों को रिलीज कर दिया है। मुंबई ने चौथी बार खिताब जीतने वाली टीम के प्रमुख खिलाड़ियों को बरकरार रखा है। वर्ष 2020 के आईपीएल के लिए दिसंबर में कोलकाता में होने वाली खिलाड़ियों की नीलामी में मुंबई के पास अब पांच घरेलू और दो विदेशी खिलाड़ियों को खरीदने का विकल्प रहेगा। मुंबई ने अपने पर्स में से 71.95 करोड़ रुपये खर्च कर लिए हैं और नीलामी में उसके पास 13.05 करोड़ रुपये उपलब्ध रहेंगे। </p>
      <p><b>मुंबई इंडियंस ने इन खिलाड़ियों को किया रिटेन:</b> रोहित शर्मा, हार्दिक पांड्या, जसप्रीत बुमराह, क्रुणाल पांड्या, ईशान किशन, सूर्य कुमार यादव, राहुल चाहर, अनमोलप्रीत सिंह, जयंत यादव, आदित्य तारे, अनुकूल रॉय, धवल कुलकर्णी, क्विंटन डिकॉक, कीरोन पोलार्ड, शेरफेन रदरफोर्ड, लसिथ मलिंगा, मिशेल मैकक्लेनेगन और ट्रेंट बोल्ट।</p>
      <p><b>मुंबई इंडियंस ने इन खिलाड़ियों को किया रिलीज:</b> एविन लुईस, एडम मिल्ने, जेसन बेहरनडोर्फ, ब्यूरन हैंड्रिक्स, बेन कटिंग, युवराज सिंह, मयंक मारकंडे, बरिंदर शरण, रसिख डार, पंकज जसवाल, सिद्धेश लाड, अल्जारी जोसफ।</p>
      <h3>
        <a href="https://www.livehindustan.com/cricket/story-aap-roasts-gautam-gambhir-on-air-pollution-meet-bjp-mp-says-people-will-judge-me-by-my-work-2850969.html">इंदौर में पोहा-जलेबी खाने को लेकर ट्रोल हुए गौतम गंभीर, ट्वीट कर कही ये बात</a>
      </h3>
      <p><b>राजस्थान की कप्तानी करेंगे स्टीव स्मिथ</b><br/>दुनिया के नंबर एक टेस्ट बल्लेबाज ऑस्ट्रेलिया के स्टीव स्मिथ आईपीएल के 2020 में होने वाले 13वें सत्र में राजस्थान रॉयल्स टीम की कप्तानी करेंगे। राजस्थान ने अगले सत्र के लिए चार विदेशी सहित 14 खिलाड़ियों को बरकरार रखा है और 11 खिलाड़ियों को रिलीज कर दिया है। टीम की कप्तानी स्मिथ करेंगे जबकि टीम के नए कोच एंड्रयू मैकडोनाल्ड हैं। राजस्थान ने 56.10 करोड़ रुपये का पर्स खर्च कर दिया है और नीलामी में 11 खिलाड़ियों को खरीदने के लिए उसके पास 28.90 करोड़ रुपये बचे हैं। </p>
      <p><b>राजस्थान रॉयल्स ने इन खिलाड़ियों को किया रिटेन:</b> स्टीव स्मिथ, संजू सैमसन, जोफ्रा आर्चर, बेन स्टोक्स, जोस बटलर, रियान पराग, शशांक सिंह, श्रेयस गोपाल, महिपाल लोमरोर, वरुण एरोनस, मनन वोहरा।</p>
      <p><b>राजस्थान रॉयल्स ने इन खिलाड़ियों को किया रिलीज: </b>आर्यमान बिड़ला, एशटन टर्नर, ईश सोढ़ी, जयदेव उनादकट, लियाम लिविंगस्टोन, ओशाने थॉमस, प्रशांत चोपड़ा, राहुल त्रिपाठी, शुभम रंजने, स्टुअर्ट बिन्नी, सुधेसन मिधुन।</p>
      <p><b>आरसीबी ने स्टेन सहित 12 खिलाड़ियों को किया रिलीज</b><br/>विराट कोहली की कप्तानी वाली रॉयल चैलेंजर्स बैंगलोर ने आईपीएल 2020 सत्र की नीलामी से पहले दक्षिण अफ्रीका के तेज गेंदबाज डेल स्टेन सहित 12 खिलाड़ियों को रिलीज कर दिया है। आरसीबी ने अपने कई विदेशी खिलाड़ियों को रिलीज किया है, जिससे अब उसके पास एबी डिविलियर्स और मोईन अली के रुप में दो विदेशी खिलाड़ी ही रह गए हैं। बेंगलुरु ने 57.10 करोड़ रुपये का पर्स खर्च कर दिया है और नीलामी में छह विदेशी सहित 12 खिलाड़ियों को खरीदने के लिए उसके पास 27.90 करोड़ रुपये का पर्स बाकी रह गया है। <br/>            <br/><b>रॉयल चैलेंजर्स बैंगलोर ने इन खिलाड़ियों को किया रिटेन:</b> बेंगलुरु टीम ने विराट कोहली, मोहम्मद सिराज, नवदीप सैनी, देवदत्त पड्डीकल, पार्थिव पटेल, पवन नेगी, उमेश यादव, वाशिंगटन सुंदर, गुरकीरत सिंह मान, शिवम दुबे, मोइन अली, युजवेंद्र चहल, एबी डीविलयर्स।</p>
      <p><b>रॉयल चैलेंजर्स बैंगलोर ने इन खिलाड़ियों को किया रिलीज: </b>अक्षदीप नाथ, कॉलिन डि ग्रैंडहोम, डेल स्टेन, हेनरिक क्लासेन, हिम्मत सिंह, कुलवंत खेजरोलिया, मार्कस स्टोइनिस, मिलिंद कुमार, नाथन कूल्टर-नाइल, प्रयास रे बर्मन, शिमरोन हेटमायर, टिम साउदी।</p>
    </article>
  </body>
</html>