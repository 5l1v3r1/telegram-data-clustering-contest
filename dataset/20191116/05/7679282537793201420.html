<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/new-delhi/story-school-child-essay-on-delhi-pollution-gone-viral-on-social-media-in-which-he-refers-pollution-as-main-festival-of-delhi-2851906.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:22:31+00:00"/>
    <meta property="og:title" content="भावना: बच्चे ने निबंध में लिखा, 'प्रदूषण दिल्ली का प्रमुख त्योहार है'"/>
    <meta property="og:description" content="दिल्ली एनसीआर समेत देश के कई प्रमुख शहर इस समय वायु प्रदूषण की समस्या से जूझ रहे हैं। लोगों को सांस लेने में दिक्कतों का सामना करना पड़ रहा है। स्कूल बंद करने पड़ रहे हैं। इस बीच सोशल मीडिया पर..."/>
  </head>
  <body>
    <article>
      <h1>भावना: बच्चे ने निबंध में लिखा, 'प्रदूषण दिल्ली का प्रमुख त्योहार है'</h1>
      <address><time datetime="2019-11-16T05:22:31+00:00">16 Nov 2019, 05:22</time> by <a rel="author">कार्यालय संवाददाता।,नई दिल्ली।</a></address>
      <p>दिल्ली एनसीआर समेत देश के कई प्रमुख शहर इस समय वायु प्रदूषण की समस्या से जूझ रहे हैं। लोगों को सांस लेने में दिक्कतों का सामना करना पड़ रहा है। स्कूल बंद करने पड़ रहे हैं। इस बीच सोशल मीडिया पर ‘पलूशन हॉलिडे' नाम से एक निबंध वायरल हो रहा है। निबंध में दिल्ली-एनसीआर के खतरनाक हो चुके प्रदूषण पर एक बच्चे ने अपनी भावनाओं को व्यक्त किया है। इस पोस्ट पर लोगों की काफी प्रतिक्रियाएं आ रही हैं।</p>
      <figure>
        <iframe data-src="https://twitter.com/BhawaniSinghjpr/status/1195189679961731072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>प्रदूषण दिल्ली का प्रमुख त्योहार: बच्चे ने निबंध में लिखा है,' प्रदूषण दिल्ली का प्रमुख त्योहार है। यह हमेशा दिवाली के बाद शुरू होता है। इसमें हमें दिवाली से भी ज्यादा छुट्टियां मिलती हैं। दिवाली में हमें चार छुट्टियां ही मिलती हैं, लेकिन प्रदूषण में हमें आठ छुट्टियां मिलती हैं। इसमें लोग अलग-अलग मास्क पहनकर घूमते हैं। घरों में काली मिर्च, शहद व अदरक ज्यादा प्रयोग किए जाते हैं, यह बच्चों के लिए अधिक प्रिय है।'</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>