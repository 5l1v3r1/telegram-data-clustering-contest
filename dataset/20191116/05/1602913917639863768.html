<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/celebrul-rapper-american-jay-z-a-trimis-ceasuri-rolex-de-peste-40-000-de-dolari-drept-invitatii-vip-pentru-gala-fundatiei-sale-18578086"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T05:00:00+00:00"/>
    <meta property="og:title" content="Celebrul rapper american Jay-Z a trimis ceasuri Rolex de peste 40.000 de dolari drept invitaţii VIP pentru gala fundaţiei sale"/>
    <meta property="og:description" content="Cunoscutul rapper american Jay-Z a dus ideea de VIP la cu totul alt nivel, atunci când a trimis drept invitiaţii pentru prima gală a fundaţiei sale „Shawn Carter Foundation” ceasuri Rolex. Fiind o invitaţie VIP, nu este vorba despre orice fel de modele de Rolex, astfel, preţul unui ceas porneşte de la 12.000 de dolari şi poate ajunge şi la 44.000 de dolari, scrie CNCB."/>
  </head>
  <body>
    <article>
      <h1>Celebrul rapper american Jay-Z a trimis ceasuri Rolex de peste 40.000 de dolari drept invitaţii VIP pentru gala fundaţiei sale</h1>
      <address><time datetime="2019-11-16T05:00:00+00:00">16 Nov 2019, 05:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Cunoscutul rapper american Jay-Z a dus ideea de VIP la cu totul alt nivel, atunci când a trimis drept invitiaţii pentru prima gală a fundaţiei sale „Shawn Carter Foundation” ceasuri Rolex. Fiind o invitaţie VIP, nu este vorba despre orice fel de modele de Rolex, astfel, preţul unui ceas porneşte de la 12.000 de dolari şi poate ajunge şi la 44.000 de dolari, scrie CNCB.</p>
      <p>Artişti celebri de pe scena rapului american, precum Kassem Dean cunoscut şi ca Swizz Beatz sau Robert Rihmeek  Williams cunoscut ca Meek Mill au postat pe Instagram „invitaţiile” primite de la Jay-Z. Artistul şi miliardarul american nu s-a oprit doar la ceasuri, pentru că pe lângă acestea invitaţii au primit şi o sticlă de şampanie Armand de Brignac, al cărei preţ porneşte de la 300 de dolari şi poate ajunge până la câteva mii de dolari.</p>
      <p>În cadrul galei „Shawn Carter Foundation”, care va avea loc în week-end, la Seminole Hard Rock Hotel and Casino din Hollywood, se va organiza şi un turneu de blackjack la care va participa Meek Mill. Pe lângă acest eveniment, la gală va performa câştigătoarea premiului Grammy, Alicia Keys, soţia lui Swizz Beatz. Beyonce şi DJ Khaled se numără de asemenea printre celebrităţile care sunt aşteptate să apară la acest eveniment.</p>
      <p>„Echiparea tineretului american cu instrumentele necesare care să le asigure succesul va fi întotdeauna o prioritate pentru mine şi pentru familia mea. Aştept cu nerăbdare să îmi continui misiunea în cadrul galei din aceste week-end, unde ne vom sărbătorii tinerii şi unde vom continua să îi sprijinim”, a declarat artistul Shawn Carter, cunoscut şi ca Jay-Z.</p>
      <p>Toţi banii încasaţi în week-end vor merge către către programele de dezvoltare profesională finanţate de fundaţie şi către bursele de studiu acordate studenţilor.</p>
      <p>Shawn Carter Foundation este o fundaţie creată de Jay-Z în 2002 a cărei misiune este de a îi ajuta pe cei fără posibilităţi să îşi continue studiul în instituţiile de învăţământ superior.</p>
    </article>
  </body>
</html>