<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-the-congress-leader-randeep-surjewalal-tweeted-and-said-kahi-ki-eat-kahi-ka-roda-bhanumati-ne-kunba-joda-2851899.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:00:16+00:00"/>
    <meta property="og:title" content="कांग्रेस नेता ने ट्वीट करके कहा, कहीं की ईंट कहीं का रोड़ा, भानुमती ने कुनबा जोड़ा!"/>
    <meta property="og:description" content="कांग्रेस नेता रणदीप सुरजेवाला ने शनिवार को ट्वीट कर केन्द्रीय मंत्री सुरेश अंगड़ी ने अर्थव्यवस्था वाले बयान पर तंज कसते हुए कहा है कि कहीं की ईंट कहीं का रोड़ा, भानुमती ने कुनबा जोड़ा! आपको बता दें..."/>
  </head>
  <body>
    <article>
      <h1>कांग्रेस नेता ने ट्वीट करके कहा, कहीं की ईंट कहीं का रोड़ा, भानुमती ने कुनबा जोड़ा!</h1>
      <address><time datetime="2019-11-16T05:00:16+00:00">16 Nov 2019, 05:00</time> by <a rel="author">नई दिल्ली, लाइव हिन्दुस्तान टीम</a></address>
      <p>कांग्रेस नेता रणदीप सुरजेवाला ने शनिवार को ट्वीट कर केन्द्रीय मंत्री सुरेश अंगड़ी ने अर्थव्यवस्था वाले बयान पर तंज कसते हुए कहा है कि कहीं की ईंट कहीं का रोड़ा, भानुमती ने कुनबा जोड़ा! आपको बता दें कि सुरेश अंगड़ी ने शुक्रवार को दिए बयान में अर्थव्यवस्था के बारे में विपक्ष की आलोचनाओं को खारिज करते हुए कहा था कि ''हवाईअड्डे और रेलगाड़ियां' ठसाठस भरी हैं और लोग शादी कर रहे हैं जो यह बताता है कि देश की अर्थव्यवस्था 'अच्छी चल' रही है। रेल राज्यमंत्री अंगड़ी ने कहा कि अर्थव्यवस्था में हर तीन वर्ष में नरमी आती है लेकिन यह जल्द ही रफ्तार पकड़ लेगी। उन्होंने कहा कि ''कुछ लोग प्रधानमंत्री नरेंद्र मोदी की छवि को धूमिल करने का प्रयास कर रहे हैं।</p>
      <p>रणदीप सुरजेवाला ने कहा कि ये कहावत केन्द्र सरकार, उनके मंत्रियों और उनके विश्लेषणों पर एकदम सटीक बैठती है। लगता है ये उल्टे-सीधे बयान केवल हकीकत और हालातों से ध्यान भटकाने के लिए एक योजनागत तरीके से दिए जाते हैं या दिलवाए जाते हैं।</p>
      <p>अंगड़ी ने जल्द शुरू होने जा रहे टुंडा खुर्जा ईस्टर्न डेडिकेटेड फ्रेट कॉरिडोर के निरीक्षण के दौरान संवाददाताओं से कहा, ''हवाईअड्डे भरे हुए हैं, रेलगाड़ियां ठसाठस हैं, लोग शादी कर रहे हैं। कुछ लोग यह सब कुछ केवल नरेंद्र मोदी की छवि को खराब करने के लिए कर रहे हैं। उन्होंने कहा, ''हर तीन साल में अर्थव्यवस्था में मांग में कमी आती है। यह एक चक्र है। इसके बाद वह फिर रफ्तार पकड़ लेती है। अर्थव्यवस्था की हालत को लेकर कांग्रेस समेत विपक्षी दल सरकार की आलोचना कर रहे हैं।</p>
    </article>
  </body>
</html>