<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinski-vps-otrimali-sche-odin-modernizovaniy-mig-29-329909_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T05:42:00+00:00"/>
    <meta property="og:title" content="Українські ВПС отримали ще один модернізований МіГ-29"/>
    <meta property="og:description" content="Це вже другий винищувач за тиждень, який вступив до складу ВПС після модернізації."/>
  </head>
  <body>
    <article>
      <h1>Українські ВПС отримали ще один модернізований МіГ-29</h1>
      <h2>Це вже другий винищувач за тиждень, який вступив до складу ВПС після модернізації.</h2>
      <address>
        <time datetime="2019-11-16T05:42:00+00:00">16 Nov 2019, 05:42</time>
      </address>
      <p>До бойового складу українських Військово-повітряний сил передали другий за тиждень <a href="https://dt.ua/UKRAINE/vps-zsu-otrimali-modernizovaniy-vinischuvach-mig-29-329726_.html"><b>модернізований винищувач МіГ-29</b></a>, який пройшов модернізацію на Львівському державному авіаційно-ремонтному заводі, повідомляє <a href="https://armyinform.com.ua/2019/11/povitryani-syly-otrymaly-drugyj-modernizovanyj-vynyshhuvach-za-tyzhden/">АрміяInform</a>.</p>
      <p>Як і його колега, прийнятий до бойового складу раніше, літак отримав новітню електроніку, нову авіоніку і капітально відремонтовані двигуни, що в теорії дозволить значно збільшити термін його служби в строю. Літак пройшов перевірку силами льотчиків та інженерів авіабригади, в якій буде стояти на озброєнні.</p>
      <p>Зазначається, що підприємство "Львівський державний авіаційно-ремонтний завод" повністю виконало свої зобов'язання перед державою на 2019 рік, передавши два винищувачі ВПС.</p>
      <p>МіГ-29 – винищувач 4-го покоління радянської розробки. Станом на 2018 рік у складі ВПС України перебувало 37 винищувачів МіГ-29 різних модифікацій.</p>
      <p>Нагадаємо, раніше ЗСУ взяли на озброєння<b> <a href="https://dt.ua/UKRAINE/boyoviki-dnr-pricilno-obstrilyali-dva-bezpilotniki-obsye-310053_.html">безпілотний авіаційний комплекс</a></b> Spectator-М1, створений підприємством Укроборонпрому. Spectator-М1 призначений для ведення цілодобової повітряної розвідки. Безпілотний комплекс оснащений новим тепловізором і більш сучасною станцією управління. Завдяки зменшеній вазі, може перебувати в повітрі більше часу.</p>
      <footer>За матеріалами: <a href="https://dt.ua/go/aHR0cHM6Ly9hcm15aW5mb3JtLmNvbS51YS8=">https://armyinform.com.ua/</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>