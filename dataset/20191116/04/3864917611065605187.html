<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819458-okupanti-13-raziv-porusili-tisu-v-odnogo-bijca-bojova-travma.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T04:17:00+00:00"/>
    <meta property="og:title" content="Окупанти 13 разів порушили &quot;тишу&quot;, в одного бійця - бойова травма"/>
    <meta property="og:description" content="15 листопада збройні формування Російської Федерації 13 разів порушили режим припинення вогню на Донбасі."/>
  </head>
  <body>
    <article>
      <h1>Окупанти 13 разів порушили "тишу", в одного бійця - бойова травма</h1>
      <h2>15 листопада збройні формування Російської Федерації 13 разів порушили режим припинення вогню на Донбасі.</h2>
      <address>
        <time datetime="2019-11-16T04:17:00+00:00">16 Nov 2019, 04:17</time>
      </address>
      <p>Про це <a href="https://www.facebook.com/pressjfo.news/">інформує</a> пресцентр штабу ООС.</p>
      <p>«Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно», - йдеться в повідомленні.</p>
      <p>У районі відповідальності оперативно-тактичного угруповання "Схід" російські окупаційні війська здійснили шість обстрілів:</p>
      <ul>
        <li>біля Черненко – з СПГ, автоматичних гранатометів та великокаліберних кулеметів;</li>
        <li>двічі біля Зайцевого – зі стрілецької <a href="https://www.ukrinform.ua/tag-zbroa">зброї</a>, мінометів калібру 120 мм та автоматичних гранатометів;</li>
        <li>поблизу Лебединського і Березового – з автоматичних гранатометів та великокаліберних кулеметів;</li>
        <li>неподалік Новогнатівки – з великокаліберних кулеметів.</li>
      </ul>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2819073-okupacijni-vijska-na-donbasi-oblastovuut-vognevi-pozicii-bila-zitlovih-budinkiv.html">Окупаційні війська на Донбасі облаштовують вогневі позиції біля житлових будинків</a>
      </blockquote>
      <p>У районі відповідальності оперативно-тактичного угруповання "Північ" зафіксовано 7 ворожих обстрілів:</p>
      <ul>
        <li>двічі неподалік Майорська – зі станкових протитанкових гранатометів та великокаліберних кулеметів;</li>
        <li>поблизу Новотошківського – з мінометів калібру 82 мм, гармат БМП-2, гранатометів різних систем і великокаліберних кулеметів;</li>
        <li>біля Луганського – зі станкових протитанкових гранатометів;</li>
        <li>двічі неподалік Новолуганського – з мінометів калібру 82 мм, ручних протитанкових гранатометів та стрілецької зброї.</li>
        <li>поблизу Хутора Вільного – зі станкових протитанкових гранатометів.</li>
      </ul>
      <p>У п'ятницю, 15 листопада, один військовослужбовець Об'єднаних сил дістав бойову травму. </p>
      <p>Від початку поточної доби російські окупаційні війська вогневої активності не проявляли. Втрат не зафіксовано.</p>
      <p>
        <i>Фото: ООС</i>
      </p>
    </article>
  </body>
</html>