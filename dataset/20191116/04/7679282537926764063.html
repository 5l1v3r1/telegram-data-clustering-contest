<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-in-uttar-pradesh-unnao-district-a-man-beaten-to-death-by-goons-after-he-protest-against-molestation-2851895.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T04:51:58+00:00"/>
    <meta property="og:title" content="उत्तर प्रदेश: युवक ने किया छेड़खानी का विरोध तो शोहदों ने पीटकर मार डाला"/>
    <meta property="og:description" content="बिहार थाना क्षेत्र के मनोर गांव में शुक्रवार की देर रात छेड़खानी का विरोध करने पहुंचे युवक को आधा दर्जन शोहदों ने पीटकर मौत के घाट उतार दिया। साक्ष्य मिटाने के लिए युवक की लाश को पांच सौ मीटर खेत में..."/>
  </head>
  <body>
    <article>
      <h1>उत्तर प्रदेश: युवक ने किया छेड़खानी का विरोध तो शोहदों ने पीटकर मार डाला</h1>
      <address><time datetime="2019-11-16T04:51:58+00:00">16 Nov 2019, 04:51</time> by <a rel="author">हिंदुस्तान टीम।,भगवंत नगर उन्नाव।</a></address>
      <p>बिहार थाना क्षेत्र के मनोर गांव में शुक्रवार की देर रात छेड़खानी का विरोध करने पहुंचे युवक को आधा दर्जन शोहदों ने पीटकर मौत के घाट उतार दिया। साक्ष्य मिटाने के लिए युवक की लाश को पांच सौ मीटर खेत में घसीटते हुए उसके घर लाकर फेंक दिया। बीच-बचाव में गए बड़े भाई और पत्नी को भी पीटकर जख्मी कर दिया। राजन लोधी के बड़े भाई अयोध्या लोधी अपने परिवार के साथ घर से कुछ दूर पर स्थित खेत की रखवाली करने गया था। देर रात वह घर लौट रहा था तो रास्ते में आधा दर्जन शोहदों ने उसे रोक लिया। अयोध्या ने विरोध किया तो हमलावर उसकी पिटाई करने लगे। शोर सुनकर घर पर मौजूद छोटा भाई राजन अपनी पत्नी संग बीच बचाव के लिए पहुंचा तो हमलावरों ने उसे भी पीट दिया। गंभीर रूप से जख्मी होने से राजन को जिला अस्पताल लाया गया जहां उसने दम तोड़ दिया।</p>
      <p>
        <b>Read Also: <a href="https://www.livehindustan.com/national/story-the-secret-of-spectacles-has-not-been-revealed-in-the-chinmayanand-case-yet-know-about-it-2851857.html">चिन्मयानंद केस में अभी तक नहीं खुल पाया है चश्मे का राज, जानें इसके बारे में</a></b>
      </p>
      <p>एसपी एमपी वर्मा का कहना है कि राजन चार भाई थे जिसमें एक भाई की मौत हो गई है। उसकी विधवा पत्नी गांव की ही रहने वाली है जो कुछ दूर पर स्थित अपने मायके में रहती है। गांव के ही एक सूरज नाम के युवक से उसका प्रेम प्रपंच था। कुछ दिन पहले राजन सूरत से कमाकर घर लौटा था। राजन ने अपनी भाभी से इस बात का विरोध किया कि उसने सूरज के साथ मित्रता क्योंकि। इस बात की जानकारी सूरज को हुई तो वह देर रात महिला के मायके वालों के संग पहुंचकर अयोध्या से तकरार करने लगा। दोनों पक्षों के बीच मारपीट हो गई। जिसमें राजन को गंभीर चोटे आई थी और उसने उपचार के दौरान दम तोड़ दिया। पुलिस ने महिला को हिरासत में ले लिया है। मृतक के परिवार की ओर से आठ नौ लोगों के खिलाफ तहरीर दी जा रही है। उनके खिलाफ मुकदमा दर्ज करके आरोपियों को जल्द ही गिरफ्तार कर लिया जाएगा।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>
      </p>
      <p> </p>
    </article>
  </body>
</html>