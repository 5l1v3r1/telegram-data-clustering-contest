<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191116-ruchna-poklazha-ryanair-shho-mozhna-braty-na-bort-i-rozmiry-bagazhu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T04:31:36+00:00"/>
    <meta property="og:title" content="Ручна поклажа Ryanair: що можна брати на борт і розміри багажу"/>
    <meta property="og:description" content="Ryanair стала найдешевшим авіаперевізником у Європі. Якого розміру має бути ручна поклажа для пасажирів цієї кампанії і що можна брати з собою – розповідаємо в матеріалі Фактів ICTV."/>
  </head>
  <body>
    <article>
      <h1>Ручна поклажа Ryanair: що можна брати на борт і розміри багажу</h1>
      <address>
        <time datetime="2019-11-16T04:31:36+00:00">16 Nov 2019, 04:31</time>
      </address>
      <p>Ryanair стала найдешевшим авіаперевізником у Європі. Якого розміру має бути ручна поклажа для пасажирів цієї кампанії і що можна брати з собою – розповідаємо в матеріалі Фактів ICTV.</p>
      <p>Перевірка ручної поклажі може в аеропорту може зайняти немало часу і створити певні труднощі. Щоб швидко і без пригоди пройти перевірку служби безпеки, варто завчасно дізнатися перелік дозволених і заборонених на борту літака предметів.</p>
      <p>Факти ICTV підготували огляд правил та вимог, які висуває до ручної поклажі авіакомпанія Ryanair.</p>
      <h3>Що можна брати в ручну поклажу</h3>
      <ul>
        <li>
          <b>Продукти харчування</b>
        </li>
      </ul>
      <p>На борт літака ви можете пронести будь-які продукти, за винятком рідкої і желеподібної їжі.</p>
      <ul>
        <li>
          <b>Медикаменти</b>
        </li>
      </ul>
      <p>На борт літака можна проносити таблетки, різні краплі, перев’язувальні матеріали і перекис водню.</p>
      <ul>
        <li>
          <b>Цифрова техніка</b>
        </li>
      </ul>
      <p>Які технічні пристрої можна брати з собою на борт, визначаються правилами безпеки країни, в яку ви прямуєте.</p>
      <p>Зазвичай дозволено брати ноутбук, планшет, мобільний телефон, фотоапарат, електричну бритву і зубну щітку, зарядку до пристроїв та об’ємні електроприлади (наприклад, фен).</p>
      <ul>
        <li>
          <b>Документи, цінні речі і прикраси</b>
        </li>
      </ul>
      <ul>
        <li>
          <b>Косметичні засоби</b>
        </li>
      </ul>
      <p>На борт можна проносити будь-які сухі косметичні засоби тіні, туш, олівці для очей і губ, рум’яна чи пудру.</p>
      <ul>
        <li>
          <b>Предмети особистої гігієни</b>
        </li>
      </ul>
      <p>З предметів особистої гігієни в ручну поклажу можна взяти зубну щітку (щодо пасти потрібно уточнювати – в деяких аеропортах її забороняють), вологі серветки, гребінець без гострої ручки, рідина для зняття лаку без ацетону обсягом не більше 100 мл.</p>
      <ul>
        <li>
          <b>Одяг.</b>
        </li>
      </ul>
      <p>Досвідчені мандрівники рекомендують взяти з собою кофту. У легкій футболці або блузі може бути прохолодно – під час посадки в салоні зазвичай жарко, тому після зльоту можуть включити кондиціонери.</p>
      <p><b>Категорично заборонено</b> брати колючо-ріжучі предмети, наприклад, манікюрні набори (особливо ножиці) і  будь-які рідкі продукти об’ємом більше 100 мл: шампунь, крем, гель, лосьйон для засмаги і т.д.</p>
      <h3>Ручна поклажа Ryanair</h3>
      <p>На борт Ryanair дозволяється брати одну невеличку сумку безкоштовно. Якщо ви оплатите послугу Priority, то зможете пронести на борт велику ручну поклажу.</p>
      <p><b>Вага ручної поклажі</b> максимально 10 кг.</p>
      <p>
        <b>Розмір безкоштовної ручної поклажі:</b>
      </p>
      <ul>
        <li>висота – 40 см;</li>
        <li>ширина – 20 см;</li>
        <li>глибина – 25 см.</li>
      </ul>
      <p>
        <b>Розмір ручної поклажі за наявності придбаної послуги Priority:</b>
      </p>
      <ul>
        <li>висота – 55 см;</li>
        <li>ширина – 40 см;</li>
        <li>глибина – 20 см.</li>
      </ul>
      <p>За<b> кожен зайвий кілограм </b>пасажир повинен оплатити<b> €11</b>.</p>
      <p><b>Читайте:</b> <a href="https://fakty.com.ua/ua/ukraine/20190326-ryanair-zapuskaye-7-novyh-marshrutiv-data-i-tsina/">Ryanair запускає 7 нових маршрутів: дата і ціна</a></p>
      <p>Лише пасажири, які придбали пріоритетну посадку, зможуть взяти на борт дві одиниці ручної поклажі: велику, 55×40х20 см, та маленьку, 40x20x25 см, інші – здають поклажу в багажне відділення.</p>
      <p><b>Вартість Priority Boarding</b> становить €6, якщо купувати завчасно, €8 — перед самою посадкою онлайн, €10 — в аеропорту.</p>
      <p>До речі, лоукостер <a href="https://fakty.com.ua/ua/ukraine/20190125-ryanair-vidkryvaye-shhe-chotyry-rejsy-z-ukrayiny-napryamky/">Ryanair з жовтня 2019 року запускає чотири нових рейси</a> з Києва до Німеччини.</p>
    </article>
  </body>
</html>