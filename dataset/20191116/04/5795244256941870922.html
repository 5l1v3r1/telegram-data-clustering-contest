<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/tort-ptashine-moloko-recept-sekreti-prigotuvannya-gotuyemo-doma-50052461.html"/>
    <meta property="og:site_name" content="НВ"/>
    <meta property="article:published_time" content="2019-11-16T04:03:00+00:00"/>
    <meta property="og:title" content="Кондитерська класика. Секрети приготування торта Пташине молоко"/>
    <meta property="og:description" content="Відомий торт Пташине молоко — кондитерська класика радянської епохи. Смак цього десерту багато хто пам’ятає з дитинства."/>
  </head>
  <body>
    <article>
      <h1>Кондитерська класика. Секрети приготування торта Пташине молоко</h1>
      <h2>Відомий торт Пташине молоко — кондитерська класика радянської епохи. Смак цього десерту багато хто пам’ятає з дитинства.</h2>
      <address>
        <time datetime="2019-11-16T04:03:00+00:00">16 Nov 2019, 04:03</time>
      </address>
      <p>Торт Пташине молоко — це ніжний корж, повітряне суфле зі збитих білків і товстий шар шоколадної глазурі. Для приготування торта Пташине молоко за класичним рецептом використовують агар-агар, але його можна замінити желатином. Щоб торт вийшов повітряним, білки попередньо потрібно охолодити, так крем буде краще збивати. Пропонуємо приготувати торт Пташине молоко в домашніх умовах.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/biskvit-prostiy-recept-biskvitniy-tort-yak-prigotuvati-50049871.html">З какао і без. Секрети приготування ідеального бісквіта</a>
        </li>
        <li>
          <a href="https://style.nv.ua/ukr/food-drink/morkvyaniy-tort-recept-yak-prigotuvati-tort-z-morkvi-50050650.html">Сміливе поєднання. Рецепт торта з морквою і вершковим кремом</a>
        </li>
      </ul>
      <h3>Торт пташине молоко: рецепт</h3>
      <p>
        <b>Складові:</b>
      </p>
      <p>
        <i>Для коржа:</i>
      </p>
      <ul>
        <li>жовтки яйця — 3 шт.</li>
        <li>борошно — 200 г</li>
        <li>цукор — 100 г</li>
        <li>вершкове масло — 100 г</li>
      </ul>
      <p>
        <i>Для суфле:</i>
      </p>
      <ul>
        <li>білки яйця — 3 шт.</li>
        <li>цукор — 200 г</li>
        <li>вершкове масло — 150 г</li>
        <li>згущене молоко — 100 г</li>
        <li>агар-агар — 5 г</li>
        <li>сік лимона</li>
        <li>ваніль</li>
      </ul>
      <p>
        <i>Для глазурі:</i>
      </p>
      <ul>
        <li>шоколад — 100 г</li>
        <li>вершки — 100 г</li>
      </ul>
      <h3>Як приготувати корж для торта Пташине молоко?</h3>
      <p>Відділити білки від жовтків. Білки ставимо в холодильник.</p>
      <p>Вершкове масло заздалегідь дістаємо з холодильника. Розм’якшене масло збиваємо міксером або віночком з цукром. По одному додаємо в масло жовтки і дрібку ваніліну, збиваємо все міксером. Далі додаємо борошно і ще раз добре все збиваємо.</p>
      <p>Деко застилає пергаментним папером і викладаємо тісто, заздалегідь позначаючи розмір коржа. Випікаємо тісто в духовці 10−15 хв., при температурі 200 ° C. Духову шафу під час випікання відкривати не варто, щоб не пошкодити тісто.</p>
      <h3>Як приготувати суфле для торта Пташине молоко?</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/495/big_portrait/ee5f56a3fb31598a71fb12c63b68355d.png?stamp=20191108174611&amp;q=85&amp;output=jpg&amp;bg=white"/>
        <figcaption>Фото: Instagram - kersi_cake</figcaption>
      </figure>
      <p>Агар-агар заливаємо холодною водою на кілька годин. Через потрібний час можемо приступати до приготування сиропу.</p>
      <p>Наливаємо в каструлю 200 г води, додаємо цукор і доводимо до кипіння. Далі додаємо агар-агар і знову доводимо до кипіння, періодично помішуючи, і варимо ще 2−3 хв.</p>
      <p>В окремій ємності збиваємо білки в густу піну і додаємо сік половини лимона.</p>
      <p>Поступово вливаємо в збиті білки гарячий сироп з агар-агар і продовжуємо збивати.</p>
      <p>Далі ретельно збиваємо вершкове масло зі згущеним молоком і ваніліном і вливаємо в суміш. Акуратно збиваємо ще деякий час до однорідного стану.</p>
      <h3>Як приготувати глазур для торта Пташине молоко?</h3>
      <p>Вливаємо в невелику каструлю вершки і доводимо суміш до кипіння. Шоколад розламуємо на невеликі шматочки і додаємо їх в киплячі вершки. Розмішуємо суміш до однорідного стану.</p>
      <h3>Приготування торта Пташине молоко: заключний етап</h3>
      <p>Беремо форму зі знімним дном і викладаємо корж. Зверху акуратно викладаємо суфле. Ставимо торт в холодильник на чотири години, щоб суфле застигло. Після цього поливаємо торт гарячої шоколадною глазур’ю, даємо їй застигнути і знімаємо форму. Торт Пташине молоко готовий!</p>
      <p>Читайте також:<br/><a href="https://style.nv.ua/ukr/food-drink/brauni-yak-prigotuvati-recept-gotuyemo-vdoma-50048161.html">&amp;nbspАмериканський десерт. Рецепт смачного шоколадного брауні з горіхами</a></p>
    </article>
  </body>
</html>