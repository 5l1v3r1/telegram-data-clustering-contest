<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-jee-main-sample-paper-2020-nta-released-jee-main-numerical-sample-paper-2851896.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T04:55:07+00:00"/>
    <meta property="og:title" content="JEE Main sample paper 2020: NTA ने जारी किया जेईई मेन न्यूमेरिकल प्रश्नों का सैंपल पेपर"/>
    <meta property="og:description" content="JEE Main sample paper 2020: नेशनल टेस्टिंग एजेंसी (एनटीए) ने ज्वाइंट इंट्रेंस एग्जामिनेशन (जेईई) मेन न्यूमेरिकल के लंबे प्रश्नों का सैंपल जारी कर दिया है। ये सैंपल पेपर जेईई मेन की वेबसाइट पर उपलब्ध..."/>
  </head>
  <body>
    <article>
      <h1>JEE Main sample paper 2020: NTA ने जारी किया जेईई मेन न्यूमेरिकल प्रश्नों का सैंपल पेपर</h1>
      <address><time datetime="2019-11-16T04:55:07+00:00">16 Nov 2019, 04:55</time> by <a rel="author">वरीय संवाददाता,पटना</a></address>
      <p>JEE Main sample paper 2020: नेशनल टेस्टिंग एजेंसी (एनटीए) ने ज्वाइंट इंट्रेंस एग्जामिनेशन (जेईई) मेन न्यूमेरिकल के लंबे प्रश्नों का सैंपल जारी कर दिया है। ये सैंपल पेपर जेईई मेन की वेबसाइट पर उपलब्ध हैं। विद्यार्थी इसे देख सकते हैं। सैंपल में पांच प्रश्न हैं। प्रश्न रनिंग में हैं। प्रश्नों के अंत में एक खाली स्थान छोड़ा गया है। छात्रों को इसी खाली स्थान को भरना है। वैसे सेंपल पेपर में उत्तर भी दिया गया है। सेंपल पेपर समझने से विद्यार्थियों को काफी राहत मिली है। वहीं तैयारी कराने वालों का भी कांसेप्ट स्पष्ट हुआ है। एनटीए ने पहली बार सेंपल पेपर जारी किया है। </p>
      <p>पार्थ आश्रम कोचिंग के संचालक कुमुद रंजन का कहना है कि इस बार छात्रों का प्राप्तांक घटेगा। क्योंकि लंबे न्यूमेरिकल प्रश्न तो पूछे ही जाएंगे। साथ में प्रश्नों की संख्या भी घटाई गई है। पहले 360 अंकों के 90 प्रश्न पूछे जाते थे। लेकिन इस बार 300 अंकों के 75 प्रश्न ही पूछे जाएंगे। ऐसे में संभावना है कि प्रश्नों का स्तर मेन और एडवांस के बीच रहेगा। यदि ऐसा होता है तो कटऑफ गिरेगा। इसलिए विद्यार्थी कांसेप्टचुल स्तर पर तैयारी करें।</p>
      <p>
        <a href="https://www.livehindustan.com/career/story-nta-is-preparing-examination-management-system-for-organising-jee-main-neet-and-ugc-net-exam-2809850.html">
          <b>NEET , JEE Main और UGC NET प्रतियोगी परीक्षाओं के लिये ये प्लान बना रहा है NTA</b>
        </a>
      </p>
      <p>जेईई मेन जनवरी और अप्रैल में नेशनल टेस्टिंग एजेंसी (एनटीए) की ओर से आयोजित जेईई (ज्वाइंट इंट्रेंस एग्जामिनेशन) मेन प्रथम चरण छह से 11 जनवरी के बीच होगा। एडमिट कार्ड छह दिसंबर को जारी किया जाएगा। वहीं रिजल्ट 31 जनवरी 2020 को जारी किया जाएगा। वहीं दूसरे चरण का जेईई मेन तीन से नौ अप्रैल 2020 के बीच आयोजित किया जाएगा। इसके लिए रजिस्ट्रेशन सात फरवरी से सात मार्च 2020 के बीच होगा। प्रवेश पत्र 16 मार्च से डाउनलोड किया जा सकता है। इसका रिजल्ट 30 अप्रैल 2020 को जारी किया जाएगा।<br/> <br/>पांच लंबे प्रश्न पूछे जाएंगे गौरतलब है कि एनटीए ने जेईई मेन के परीक्षा पैटर्न में इस बार बदलाव किया है। जेईई मेन-2020 में पांच लंबे न्यूमेरिकल प्रश्न पूछे जाएंगे। प्रत्येक प्रश्न चार-चार अंकों का होगा। इनमें नकारात्मक अंक का प्रावधान नहीं किया गया है। अर्थात यदि उत्तर गलत भी हो जाता है तो नंबर नहीं कटेगा।</p>
    </article>
  </body>
</html>