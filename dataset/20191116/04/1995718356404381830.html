<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152352-instagram-bez-lajkiv-iaki-onovlennia-u-populiarnij-socmerezhi"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T04:25:00+00:00"/>
    <meta property="og:title" content="Instagram без лайків: які оновлення у популярній соцмережі"/>
    <meta property="og:description" content="Соцмережа Instagram розширила на весь світ тестування функції, що приховує лічильник лайків під постами інших користувачів."/>
  </head>
  <body>
    <article>
      <h1>Instagram без лайків: які оновлення у популярній соцмережі</h1>
      <address>
        <time datetime="2019-11-16T04:25:00+00:00">16 Nov 2019, 04:25</time>
      </address>
      <p>Соцмережа Instagram розширила на весь світ тестування функції, що приховує лічильник лайків під постами інших користувачів.<br/><br/>Про це йдеться в повідомленні Instagram у Twitter, - пише <a href="https://www.ukrinform.ua/rubric-technology/2818662-instagram-pocav-prihovuvati-kilkist-lajkiv-pid-postami-u-koristuvaciv.html">Укрінформ</a>.<br/><br/>«Якщо ви берете участь у ньому (тестуванні — ред.), то більше не побачите кількість лайків та переглядів під фото і відео у вашій стрічці, якщо вони опубліковані не вами», — заявили у компанії.<br/><br/>Зазначається, що відгуки про нову функцію з перших країн, де її запровадили — Австралії, Канади, Нової Зеландії, Бразилії, Ірландії, Італії та Японії — були позитивними. Водночас в Instagram наголосили, що це глобальна зміна, тому її перевірка продовжиться, аби «дізнатися більше від глобальної спільноти».<br/><br/>Таким чином Instagram хоче заохотити користувачів не гнатися за кількістю лайків, а зосередитися власне на контенті.<br/><br/>Кількість вподобань посту все одно можна побачити, натиснувши на кнопку «Інші люди»<br/><br/>Також у соцмережі додали, що розуміють цінність лічильника лайків для деяких користувачів, тому Instagram працює над новими функціями, які дозволять «продемонструвати цінність» того чи іншого акаунту.</p>
    </article>
  </body>
</html>