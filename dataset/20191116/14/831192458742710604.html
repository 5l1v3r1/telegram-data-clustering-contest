<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/voice-pos-i-paparizoy-eklepse-apo-ton-royva-diagonizomeno-apo-to-ayti-kai-stin-omada-tis-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-16T14:45:52+00:00"/>
    <meta property="og:title" content="Voice: Πως η Παπαρίζου «έκλεψε» από τον Ρουβά διαγωνιζόμενο?… Από το αυτί και στην ομάδα της! (Βίντεο)"/>
    <meta property="og:description" content="Tα Knockouts ξεκίνησαν το βράδυ της Παρασκευής στο The Voice από τη συχνότητα του ΣΚΑΪ. Κάθε coach έχει στην ομάδα του 36 διαγωνιζόμενους, οι οποίοι ανεβαίνουν ανά τριάδες στη σκηνή του The Voice. Από κάθε τριάδα,"/>
  </head>
  <body>
    <article>
      <h1>Voice: Πως η Παπαρίζου «έκλεψε» από τον Ρουβά διαγωνιζόμενο?… Από το αυτί και στην ομάδα της! (Βίντεο)</h1>
      <address>
        <time datetime="2019-11-16T14:45:52+00:00">16 Nov 2019, 14:45</time>
      </address>
      <p>Tα Knockouts ξεκίνησαν το βράδυ της Παρασκευής στο The Voice από τη συχνότητα του ΣΚΑΪ.</p>
      <p>Κάθε coach έχει στην ομάδα του 36 διαγωνιζόμενους, οι οποίοι ανεβαίνουν ανά τριάδες στη σκηνή του The Voice. Από κάθε τριάδα, Σάκης Ρουβάς, Έλενα Παπαρίζου, Ελεονώρα Ζουγανέλη και Πάνος Μουζουράκης είναι αναγκασμένοι να κρατήσουν μόνο έναν, που θα βρεθεί στην επόμενη φάση.</p>
      <p>Κάθε coach του The Voice έχει όμως τη δυνατότητα να κλέψει δύο ακόμη παίκτες, καθ’ όλη τη διάρκεια των Knockοuts. Έτσι συνολικά, στην επόμενη φάση, στα Battles, κάθε coach συνεχίζει με 14 παίκτες στην ομάδα του.</p>
      <p>Στη σκηνή βρίσκονταν λοιπόν τρεις παίκτες του Σάκη Ρουβά, με τον τραγουδιστή να επιλέγει έναν για να συνεχίσει με την ομάδα του. Λίγο πριν οι δύο διαγωνιζόμενοι αποχωρήσουν από το The Voice, η Έλενα Παπαρίζου πάτησε το κουμπί και διεκδίκησε τον Κωνσταντίνο Φρατζή.</p>
      <p>Η Έλενα Παπαρίζου σηκώθηκε από τη θέση της και πήρε τον Κωνσταντίνο Φρατζή κυριολεκτικά από το αυτί, λέγοντάς του «για να μάθεις να μην ακούς τη μητέρα σου».</p>
      <p>Δείτε το σχετικό βίντεο:</p>
      <figure>
        <iframe src="https://www.youtube.com/embed/le44wvFYk-o" width="696" height="392" data-service="Youtube" scrolling="no"/>
      </figure>
    </article>
  </body>
</html>