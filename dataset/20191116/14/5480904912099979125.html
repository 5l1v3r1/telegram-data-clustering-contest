<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/do-labe-u-litomeric-spadlo-male-letadlo-po-posadce-se-patra/1821814?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T14:06:00+00:00"/>
    <meta property="og:title" content="Do Labe u Litoměřic spadlo malé letadlo, po posádce se pátrá"/>
    <meta property="og:description" content="Litoměřice - Do Labe v Křešicích u Litoměřic dnes spadl ultralight. Zatím se podařilo vylovit jen část letadla. Po posádce pátrají hasiči a povoláni byli i policejní potápěči. ČTK o tom informoval mluvčí hasičů Lukáš Marvan."/>
  </head>
  <body>
    <article>
      <h1>Do Labe u Litoměřic spadlo malé letadlo, po posádce se pátrá</h1>
      <address><time datetime="2019-11-16T14:06:00+00:00">16 Nov 2019, 14:06</time> by <a rel="author" href="http://www.ctk.cz/" target="_blank">ČTK</a></address>
      <p>Litoměřice - Do Labe v Křešicích u Litoměřic dnes spadl ultralight. Zatím se podařilo vylovit jen část letadla. Po posádce pátrají hasiči a povoláni byli i policejní potápěči. ČTK o tom informoval mluvčí hasičů Lukáš Marvan.</p>
      <p>Pád ultralehkého letadla byl hasičům nahlášen ve 12:45, vylovit se podařilo jen část stroje. "Hasiči prohledávají řeku na člunu," uvedl Marvan.</p>
      <p>Na místě jsou i policisté. "Zapojen je i policejní vrtulník," uvedla mluvčí Alena Bartošová. Na Litoměřicku spadl ultralight i před dvěma měsíci, u Hrušovan. Dva lidé tehdy utrpěli středně těžké až těžké zranění.</p>
    </article>
  </body>
</html>