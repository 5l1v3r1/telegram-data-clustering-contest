<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/pistopoiitiko-geusis-eisitirio-gia-ta-proionta-tis-kritis.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T14:51:00+00:00"/>
    <meta property="og:title" content="Πιστοποιητικό γεύσης &quot;εισητήριο&quot; για τα προιόντα της Κρήτης"/>
    <meta property="og:description" content="Με επιτυχία η εκδήλωση για την ενίσχυση των τοπικών προϊόντων της Κρήτη στην διεθνή αγορά"/>
  </head>
  <body>
    <article>
      <h1>Πιστοποιητικό γεύσης "εισητήριο" για τα προιόντα της Κρήτης</h1>
      <address>
        <time datetime="2019-11-16T14:51:00+00:00">16 Nov 2019, 14:51</time>
      </address>
      <p>Με επιτυχία η εκδήλωση για την ενίσχυση των τοπικών προϊόντων της Κρήτη στην διεθνή αγορά</p>
      <slideshow>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/16-11/ekdilwsi2.jpg"/>
        </figure>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/16-11/ekdilwsi3.jpg"/>
        </figure>
        <figure>
          <img src="https://goodnet.gr/files/goodnet/YLI%202019/NOEMBRIOS%202019/16-11/ekdilwsi4.jpg"/>
        </figure>
      </slideshow>
      <p>Η επιβίωση των τοπικών προϊόντων της Κρήτης μπορεί να έρθει μέσα από τη στήριξη της... Γεύσης και των άλλων συγκριτικών πλεονεκτημάτων των προϊόντων.</p>
      <p>Αυτός ο στόχος που πρέπει να τεθεί με τρόπο ουσιαστικό από όλους ήταν το κεντρικό θέμα συζήτησης στη διάρκεια της εκδήλωσης του Διεθνούς Ινστιτούτου Γεύσης, International Taste Institute (πρώην iTQi), με θέμα «Ενισχύστε την παρουσία σας στις Διεθνείς και Τοπικές Αγορές με ένα Πιστοποιητικό Γεύσης».<br/>Μια εκδήλωση που πραγματοποιήθηκε με επιτυχία στο Aquilla Atlantis. Ο εκπρόσωπος του Ινστιτούτου Γεύσης κ. Γιώργος Παπαντωνόπουλος παρουσίασε τα πλεονεκτήματα και τις πρακτικές εφαρμογές του Βραβείου Ανώτερης Γεύσης Superior Taste Award καθώς και την καλή πρότερη εμπειρία από Έλληνες και ξένους παραγωγούς. Ο Σεφ Μάνος Μακρυγιαννάκης, Μέλος Επιτροπής Σεφ και ιδιοκτήτης του εστιατορίου Philema στις Βρυξέλλες μοιράστηκε με το κοινό τα μυστικά της αξιολόγησης τροφίμων ενώ η Στέλλα Διομανταράκη, Μέλος Επιτροπής Σομελιέ και Head Sommelier του εστιατορίου Serenissima στα Χανιά παρουσίασε τη διαδικασία αξιολόγησης ποτών.<br/>Στην εκδήλωση, η οποία τράβηξε το ενδιαφέρον δεκάδων παραγωγών και εξαγωγέων, παρευρέθηκε μεταξύ άλλων ο Εντεταλμένος σε θέματα Πολιτισμού της Περιφέρειας Κρήτης Κώστας Φασουλάκης, καθώς και η Περιφερειακή Σύμβουλος Ειρήνη Χουδετσανάκη και ο Πρόεδρος των Αμπελουργών Πρίαμος Ιερωνυμάκης. Χαιρετίζοντας την εκδήλωση, εκ μέρους του Περιφερειάρχη κ. Σταύρου Αρναουτάκη, ο κ.Φασουλάκης δήλωσε παρόν σε όλες τις δράσεις που προάγουν τον Πολιτισμό και βεβαίως η Γαστρονομία είναι μία από αυτές ειδικά για το νησί της Κρήτης.<br/>Τη διοργάνωση της εκδήλωσης υποστήριξε η Σύμβουλος Marketing Εβελίνα Μπάκιντα, η οποία πάντα ψάχνει εργαλεία που θα βοηθήσουν τις τοπικές επιχειρήσεις να ενισχύσουν την εξαγωγική τους δραστηριότητα αλλά και την παρουσία στους στην Ελληνική αγορά.</p>
    </article>
  </body>
</html>