<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/konec-listopadu-bude-teply-pristi-tyden-bude-az-14-stupnu/1821825?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T14:50:00+00:00"/>
    <meta property="og:title" content="Konec listopadu bude teplý, příští týden bude až 14 stupňů"/>
    <meta property="og:description" content="Praha - Konec listopadu v Česku bude mimořádně teplý, příští týden bude až 14 stupňů Celsia. V noci ale spadnou teploty na přelomu listopadu a prosince pod bod mrazu a i denní teploty budou postupně klesat. Vyplývá to z měsíčního výhledu počasí, který dnes zveřejnil Český hydrometeorologický ústav (ČHMÚ), a z krátkodobé předpovědi."/>
  </head>
  <body>
    <article>
      <h1>Konec listopadu bude teplý, příští týden bude až 14 stupňů</h1>
      <address><time datetime="2019-11-16T14:50:00+00:00">16 Nov 2019, 14:50</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Konec listopadu v Česku bude mimořádně teplý, příští týden bude až 14 stupňů Celsia. V noci ale spadnou teploty na přelomu listopadu a prosince pod bod mrazu a i denní teploty budou postupně klesat. Vyplývá to z měsíčního výhledu počasí, který dnes zveřejnil Český hydrometeorologický ústav (ČHMÚ), a z krátkodobé předpovědi.</p>
      <p>Příští čtyři týdny budou teploty v Česku podle ČHMÚ průměrné či nadprůměrné. Nad dlouhodobý průměr se asi dostanou hlavně v posledních listopadových týdnech. Třeba na začátku příštího týdne bude zvláště na východě republiky přes den až 14 stupňů a ve zbytku týdne až 12 nebo 13 stupňů. Vesměs bude zataženo až oblačno, jen přechodně se vyjasní. V následujících týdnech však budou denní teploty postupně klesat.</p>
      <p>Noční teploty se již příští týden mohou dostat pod nulu a podobně nízké budou i v dalších týdnech. Srážky se budou podle ČHMÚ držet kolem dlouhodobého průměru pro toto období. Týdenní úhrny objemu srážek se budou pohybovat většinou kolem pěti milimetrů, tedy pěti litrů na metr čtvereční.</p>
    </article>
  </body>
</html>