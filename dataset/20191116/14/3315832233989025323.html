<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a5c68bd1a6d4b8e4/socialistii-au-facut-totalurile-alegerilor-locale-la-sedinta-consiliul-republican-al-psrm-a-fost-prezent-si-igor-dodon.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T14:08:29+00:00"/>
    <meta property="og:title" content="Socialiștii au făcut totalurile alegerilor locale; La ședința Consiliul Republican al PSRM a fost prezent și Igor Dodon"/>
    <meta property="og:description" content="Astăzi a avut loc o ședință extinsă a Consiliului Republican al Partidului Socialiștilor din Republica Moldova, la care au participat primarii și președinții consiliilor raionale aleși din partea PSRM, deputați ai Parlamentului Republicii Moldova, consilieri municipali. La ședința Consiliului Republican a participat și Președintele Republicii Moldova, Igor Dodon."/>
  </head>
  <body>
    <article>
      <h1>Socialiștii au făcut totalurile alegerilor locale; La ședința Consiliul Republican al PSRM a fost prezent și Igor Dodon</h1>
      <address><time datetime="2019-11-16T14:08:29+00:00">16 Nov 2019, 14:08</time> by <a rel="author">Jurnal.md</a></address>
      <p>
        <b>Astăzi a avut loc o ședință extinsă a Consiliului Republican al Partidului Socialiștilor din Republica Moldova, la care au participat primarii și președinții consiliilor raionale aleși din partea PSRM, deputați ai Parlamentului Republicii Moldova, consilieri municipali. La ședința Consiliului Republican a participat și Președintele Republicii Moldova, Igor Dodon.</b>
      </p>
      <p>În cadrul ședinței au fost examinate rezultatele alegerilor locale generale, precum și ale noilor alegeri parlamentare care s-au desfășurat pe 20 octombrie.</p>
      <p>A avut loc un schimb de opinii cu privire la rezultatele obținute de echipa PSRM în fiecare raion.</p>
      <p>Conform informațiilor prezentate de președintele PSRM, Zinaida Greceanâi, PSRM a obținut cumulativ cel mai mare număr de mandate – 326, fiind pe primul loc, la nivel de consilii raionale și municipale, inclusiv 22 mandate în Consiliul municipal Chișinău și 7 mandate în Consiliul municipal Bălți.</p>
      <p>În 4 consilii raionale: Briceni, Dondușeni, Ocnița și Taraclia - partidul are majoritatea și poate forma de sine stătător organele de conducere ale raioanelor.</p>
      <p>În calitate de președinți de raion au fost aleși deja 6 reprezentanți ai PSRM. Reprezentanții PSRM au devenit primari în opt centre raionale -  Anenii Noi, Briceni, Criuleni, Comrat, Ceadâr-Lunga, Florești, Ocnița și Soroca.</p>
      <p>În urma rezultatelor noilor alegeri parlamentare, candidatul PSRM, Vitalie Evtodiev, a câștigat în circumscripția din Transnistria. Drept urmare, fracțiunea parlamentară a PSRM este formată în prezent din 36 de deputați.</p>
    </article>
  </body>
</html>