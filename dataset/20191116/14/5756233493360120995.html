<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621825/%D8%A8%DB%8C%E2%80%8C%D8%B3%D9%88%D8%A7%D8%AF%DB%8C-%D8%AE%D8%B7%D8%B1-%D8%B2%D9%88%D8%A7%D9%84-%D8%B9%D9%82%D9%84-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T14:40:00+00:00"/>
    <meta property="og:title" content="بی‌سوادی خطر زوال عقل را افزایش می‌دهد"/>
    <meta property="og:description" content="بررسی‌های تازه نشان می‌دهد که بی‌سوادی خطر ابتلا به زوال عقل را حدود سه برابر افزایش می‌دهد."/>
  </head>
  <body>
    <article>
      <h1>بی‌سوادی خطر زوال عقل را افزایش می‌دهد</h1>
      <address>
        <time datetime="2019-11-16T14:40:00+00:00">16 Nov 2019, 14:40</time>
      </address>
      <p>
        <i>بررسی‌های تازه نشان می‌دهد که بی‌سوادی خطر ابتلا به زوال عقل را حدود سه برابر افزایش می‌دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در این بررسی آمده‌ است ناتوانی در خواندن و نوشتن احتمال ابتلا به زوال عقل را دو تا سه برابر افزایش می‌دهد.</p>
      <p>محققان آمریکایی با بیان اینکه ۴۳ میلیون بزرگسال در این کشور در مهارت خواندن و نوشتن ضعف دارند، اظهار داشتند: در تحقیقی که در فاصله سال‌های ۲۰۱۱ تا ۲۰۱۴ انجام گرفت مشخص شد ۲۶.۵ میلیون نفر در این کشور از مهارت خواندن و نوشتن بی‌بهره‌اند.</p>
      <p>اکنون بررسی‌ها حاکی از آن است افرادی که نمی‌توانند بخوانند یا بنویسند بیشتر احتمال دارد به زوال عقل دچار شوند.</p>
      <p>محققان با تاکید بر اینکه در بررسی‌های متعدد بر رابطه بین سواد و سلامت مغز اشاره شده، اظهار داشتند: مهارت در خواندن و نوشتن به افراد اجازه می‌دهد به انجام فعالیت‌هایی همچون خواندن روزنامه یا کمک به کودکان در انجام تکالیف مدرسه مشغول شوند که این اقدامات مغز را فعال می‌کنند.</p>
      <p>به گفته محققان تحقیقاتی که در گذشته انجام گرفته حاکی از آن است که چنین فعالیت‌هایی خطر زوال عقل را کاهش می‌دهد. در حقیقت، انعطاف‌پذیری و توانایی مغز در پیدا کرده راهکاری برای رفع مشکل بروز علائم آلزایمر را به تاخیر می‌اندازد.</p>
      <p>محققان آمریکایی به مطالعه روی ۹۸۳ فرد با میانگین سنی ۷۷ سال پرداختند که حداکثر برای مدت چهار سال به مدرسه رفته‌اند. در شروع مطالعه ۸۳ نفر از ۲۳۷ نفری که سواد خواندن یا نوشتن نداشتند به زوال عقل مبتلا بودند. این درحالیست که در میان ۷۴۶ فرد باسواد ۱۳۴ مورد زوال عقل مشاهده شد.</p>
      <p>به گزارش مدیکال نیوز تودی، محققان با در نظر گرفتن فاکتورهایی از قبیل سن، وضعیت اقتصادی - اجتماعی و بیماری‌های قلبی عروقی اظهار داشتند: افراد بی‌سواد سه برابر بیشتر در معرض ابتلا به زوال عقل بوده‌اند.</p>
    </article>
  </body>
</html>