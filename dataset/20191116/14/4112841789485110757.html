<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76652-V-Prahe-sa-na-demonstracii-proti-vlade-Andreja-Babisa-zislo-podla-organizatorov-300tisic-ludi-Dali-mu-ultimatum-do-konca-roka"/>
    <meta property="og:site_name" content="REFRESHER"/>
    <meta property="article:published_time" content="2019-11-16T14:06:00+00:00"/>
    <meta property="og:title" content="V Prahe sa na demonštrácii proti vláde Andreja Babiša zišlo podľa organizátorov 300-tisíc ľudí. Dali mu ultimátum do konca roka"/>
    <meta property="og:description" content="Na akci Letná 2 pořádané Milionem chvilek pro demokracii se sjely lidé z více než tisícovky obcí po celé republice."/>
  </head>
  <body>
    <article>
      <h1>V Prahe sa na demonštrácii proti vláde Andreja Babiša zišlo podľa organizátorov 300-tisíc ľudí. Dali mu ultimátum do konca roka</h1>
      <address><time datetime="2019-11-16T14:06:00+00:00">16 Nov 2019, 14:06</time> by <a rel="author">Adam Smeták</a></address>
      <p>
        <b>Na akci Letná 2 pořádané Milionem chvilek pro demokracii se sjely lidé z více než tisícovky obcí po celé republice.</b>
      </p>
      <p>V Praze na Letné demonstrují desítky tisíc lidí. Akci <b>LETNÁ 2 – znovu za demokracii! </b>pořádá Milion chvilek pro demokracii a<i> </i>navazuje na červnovou demonstraci, které se podle údajů T-mobilu <b>zúčastnilo 283 tisíc lidí</b>. Demonstrující občané chtějí rezignaci premiéra Andreje Babiše a ministryně spravedlnosti Marie Benešové. Spolek Milion chvilek navíc oznámil, že dají předsedovi vlády Andreji Babišovi <b>ultimátum</b>. Informují o tom <b><a href="https://www.seznamzpravy.cz/clanek/demonstranti-se-uz-schazeji-podivejte-se-jak-se-plni-letna-82849?dop-ab-variant=100&amp;seq-no=1&amp;source=hp">Seznam zprávy</a></b>.</p>
      <figure>
        <iframe data-src="https://twitter.com/VichFilip/status/1195683165706313729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zástupci Milionu chvilek chtějí, aby se premiér zbavil holdingu Agrofert a médií a odvolal Marii Benešovou funkce. Pokud tak neučiní, budou protesty pokračovat. <i>„My nechceme svrhnout vládu, nebo udělat revoluci, chceme, aby se tady našel dostatek lidí, kteří jsou ochotní ve svém běžném životě dělat něco malého pro demokracii,“</i> řekl nám místopředseda spolku Benjamin Roll v rozhovoru.</p>
      <related>
        <a href="https://refresher.cz/76348-Andrej-Babis-nema-svedomi-v-jeho-rukou-je-prilis-mnoho-moci-rika-mistopredseda-Milionu-chvilek-pro-demokracii"/>
      </related>
      <p>Demonstraci odstartoval promítaný projev <b>Václava Havla</b>, který pronesl v listopadu 1989. Navázala na něj slova <b>Miroslava Štěpána</b>, jednoho ze symbolů normalizačního režimu, který prohlašoval, že není možné, aby <i>„patnáctileté děti určovaly, kdy má odejít prezident nebo kdy má přijít a kdo jím má být”. </i>Následovala hymna v podání <b>Marty Kubišové</b>. Předtím drželi demonstranti <b>minutu ticha za občany nesvobodných zemí</b>.</p>
      <p>
        <i>Premiér jen několik minut před oficiálním zahájením demonstrace přidal na Twitter fotku s Danielem Radcliffem, představitele filmového Harryho Pottera</i>
      </p>
      <figure>
        <iframe data-src="https://twitter.com/AndrejBabis/status/1195687069106032640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>Zhruba půl hodiny nato přidal fotografii z posilovny</i>
      </p>
      <figure>
        <iframe data-src="https://twitter.com/AndrejBabis/status/1195693759440343041?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Po úvodní řeči místopředsedy Milionu chvilek pro demokracii <b>Benjamina Rolla</b>, který hovořil o zneužívání moc, vystoupil s projevem biskup <b>Václav Malý</b>, který moderoval demonstraci na Letné v roce 1989. <i>„Politika je založena na humanitě. Nejsme stádo ovcí, nejsme děti, aby nás někdo vodil za ručičku,“</i> prohlásil.</p>
      <p>Následovalo vystoupení předsedy spolku Milion chvilek pro demokracii <b>Mikuláše Mináře</b>. Ve své řeči uvedl: <i>„Podle fotografií ze střechy je nás tu minimálně stejně jako minule a další jsou na cestě.“ </i>Odkazoval tím k demonstraci na Letné, které se v červnu zúčastnilo 283 tisíc lidí. Ve své řeči vyzval premiéra k přímé konfrontaci. <i>„Jestli toho nejste schopen, jste bábovka,“</i> uvedl.</p>
      <p>
        <i>Policie uveřejnila 40 minut po zahájení demosntrace záběry z vrtulníku.</i>
      </p>
      <figure>
        <iframe data-src="https://twitter.com/PolicieCZ/status/1195698232824942594?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dále ve své řeči předseda spolku vyzval premiéra, aby<i> „ze svého obrovského střetu zájmů“</i> vyvodil důsledky. <b>Padlo i avizované ultimátum</b>:<i> „Buď odvolejte do konce roku Marii Benešovou z postu ministryně spravedlnosti a zbavte se agrofertu, nebo odstupte z premiérské funkce.“ </i>Pokud se tak nestane, budou 7. ledna vyhlášeno, kdy se budou konat další protesty. </p>
      <p>Následovalo prohlášení krajanů, kteří protestují <b>v 63 městech ve 30 zemích po celém na všech kontinentech vyjma Antarktidy</b>. Krátké prohlášení bylo následně přečteno i v angličtině, němčině a francouzštině. Následovalo vystoupení umělců přednášejících <b>slam poetry</b>.</p>
      <p>
        <i>Policie ve 14:44 uveřejnila první oficiální odhad účasti</i>
      </p>
      <figure>
        <iframe data-src="https://twitter.com/PolicieCZ/status/1195699191462404096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>„Je skvělé, že lidi můžou vyjádřit svůj názor a nikdo je přitom neperzekuuje a nenapadá. A je fakt skvělé, že máme svobodné a demokratické volby, kde si můzeme svobodně zvolit své zástupce,“</i> reagoval kolem třetí hodiny odpoledne podle <b><a href="https://www.novinky.cz/domaci/clanek/demonstrace-na-letne-babis-chysta-na-nedeli-prekvapeni-40303846?dop-ab-variant=100&amp;seq-no=2&amp;source=hp">deníku Právo</a></b> na demonstrace premiér Babiš. K demonstracím se podrobněji vyjádří v neděli v Národním muzeu. O demonstraci píší i zahraniční média jako <b><a href="https://edition.cnn.com/2019/11/16/europe/prague-velvet-revolution-anniversary-protests-intl/index.html">CNN</a></b> nebo <b><a href="https://www.bloomberg.com/news/articles/2019-11-16/czechs-demand-resignation-of-billionaire-leader-as-protests-rage">Bloomberg</a></b>. </p>
      <p>Prostor na pódiu dostala i občanka <b>Jana Filipová</b>, která se účastnila předešlých demonstrací a zažalovala premiéra Babiše za jeho slova, že <b>byli demonstranti zaplacení</b>. Soud zatím nepravomocně rozhodl v její prospěch a uložil Andreji Babišovi omluvu. Premiér se odvolal.</p>
      <figure>
        <iframe data-src="https://twitter.com/VichFilip/status/1195712973626650624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Milion chvilek následně vyzval občany ke vstupu do opozičních demokratických stran. Zároveň vyzval opoziční parlamentní strany, aby do roka a do dne přišly se srozumitelnou vizí. Posléze vystoupil písničkář <b>Jaroslav Hutka</b>, který hrál už na demonstraci v roce 1989. Statisícovému davu zahrál dvě sklady. </p>
      <p>Demonstraci uzavřela dvanáctka vybraných osobností, které přednášely z knihy Tyranie od Timothyo Snydera. Jmenovitě šlo o <b>Jana Potměšila</b>, <b>Elišku Loumovou</b>, <b>Bolka Polívku</b>, <b>Dana Bártu</b>, <b>Annu Geislerovou</b>, <b>Ivana Trojana</b>,<b> Daniela Kroupu</b>,<b> Vavřince Hradílka</b>,<b> Helenu Illnerovou</b>,<b> Danielu Kolářovou</b>,<b> Báru Hrzánovou</b> a <b>Marthu Issovou</b>.</p>
      <p>Závěr demonstrace patřil <b>Nicol Kovářové</b>, která zazpívala <b>Modlitbu pro Martu</b>, píseň Marty Kubišové, která se po vpádu vojsk varšavské smlouvy v srpnu roku 1968 do Československa stala symbolem odporu národa proti okupantům. Úplný konec patřil jako již tradičně státní hymně. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>