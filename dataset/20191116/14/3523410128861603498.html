<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640318/%D8%A2%D8%BA%D8%A7%D8%B2-%D9%81%D8%B5%D9%84-%D8%AC%D8%AF%DB%8C%D8%AF%DB%8C-%D8%A7%D8%B2-%D8%B1%D9%88%D8%A7%D8%A8%D8%B7-%D9%88%D8%A7%D8%B4%D9%86%DA%AF%D8%AA%D9%86-%D8%A8%D8%A7-%D8%AE%D8%A7%D8%B1%D8%B7%D9%88%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:26:00+00:00"/>
    <meta property="og:title" content="آغاز فصل جدیدی از روابط واشنگتن با خارطوم"/>
    <meta property="og:description" content="معاون وزیر امور خارجه آمریکا در امور آفریقا اعلام کرد که واشنگتن دیگر با دولت سودان دشمنی ندارد و در حال حاضر این کشور را شریک خود می‌داند."/>
  </head>
  <body>
    <article>
      <h1>
        <a href="https://www.bultannews.com/fa/news/640318/%D8%A2%D8%BA%D8%A7%D8%B2-%D9%81%D8%B5%D9%84-%D8%AC%D8%AF%DB%8C%D8%AF%DB%8C-%D8%A7%D8%B2-%D8%B1%D9%88%D8%A7%D8%A8%D8%B7-%D9%88%D8%A7%D8%B4%D9%86%DA%AF%D8%AA%D9%86-%D8%A8%D8%A7-%D8%AE%D8%A7%D8%B1%D8%B7%D9%88%D9%85">آغاز فصل جدیدی از روابط واشنگتن با خارطوم</a>
      </h1>
      <h2>معاون وزیر امور خارجه آمریکا در امور آفریقا اعلام کرد که واشنگتن دیگر با دولت سودان دشمنی ندارد و در حال حاضر این کشور را شریک خود می‌داند.</h2>
      <address><time datetime="2019-11-16T14:26:00+00:00">16 Nov 2019, 14:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از رویترز، «تیبور ناجی »، معاون وزیر خارجه آمریکا در امور آفریقا عصر روز گذشته- جمعه- اعلام کرد که آمریکا دیگر با دولت سودان دشمن نیست و این کشور را به عنوان شریکی برای خود برمی‌شمرد.</p>
      <p>وی در ادامه افزود که نام سودان از فهرست کشورهای حامی تروریسم حذف شده است.</p>
      <p>ناجی به خبرنگاران توضیح داد: «این موضوع جدیدی نبوده و مانند زدن کلید یک چراغ نیست، بلکه این اقدام اجرائی شده و ما به طور گسترده و پی در پی با سودانی‌ها درباره چگونگی آغاز این روند گفت‌و‌گو می‌کنیم».</p>
      <p>باقی ماندن نام سودان در فهرست آمریکا درباره کشورهای حامی تروریسم مانع این کشور برای دریافت کمک‌های مالی خارجی از جمله بانک بین‌المللی و صندوق بین المللی پول می‌شود.</p>
      <p>دولت انتقالی سودان ماه گذشته در چارچوب توافق ارتش و احزاب مدنی برای تقسیم قدرت به مدت سه سال تشکیل شد.</p>
    </article>
  </body>
</html>