<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621812/%D8%AA%D9%86%D9%81%D8%B3-%D9%87%D9%88%D8%A7%DB%8C-%D9%BE%D8%A7%DA%A9-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T14:01:00+00:00"/>
    <meta property="og:title" content="تنفس هوای پاک در تهران"/>
    <meta property="og:description" content="بر اساس اعلام شرکت کنترل کیفیت هوای تهران، هوای پایتخت در حال حاضر در شرایط پاک قرار دارد و به دلیل بارندگی‌ها کم و بیش این شرایط تا فردا (۲۶ آبان) تداوم دارد."/>
  </head>
  <body>
    <article>
      <h1>تنفس هوای پاک در تهران</h1>
      <address>
        <time datetime="2019-11-16T14:01:00+00:00">16 Nov 2019, 14:01</time>
      </address>
      <p>
        <i>بر اساس اعلام شرکت کنترل کیفیت هوای تهران، هوای پایتخت در حال حاضر در شرایط پاک قرار دارد و به دلیل بارندگی‌ها کم و بیش این شرایط تا فردا (۲۶ آبان) تداوم دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>براساس پیش‌بینی‌های انجام‌شده در شرکت کنترل کیفیت هوای تهران در نخستین ساعات امروز (۲۵ آبان) همراه با افزایش تردد خودروها، غلظت آلاینده‌ها به‌ویژه ذرات معلق در برخی مناطق افزایش می‌یابد. هر چند با توجه به وزش باد و بارش پراکنده برف، کیفیت هوای شهر تهران در محدوده سالم قرار خواهد گرفت.</p>
      <p>با تداوم بارش‌ها طی روز شرایط مناسب برای پراکندگی آلاینده فراهم می‌شود و در اکثر مناطق کیفیت هوا در وضعیت مطلوب خواهد ماند. همچنین در اواخر وقت امروز با افزایش حجم ترافیک و کاهش سرعت باد، در مناطق پرتردد شاهد تجمع آلاینده‌ها به‌ویژه ذرات معلق خواهیم بود و به دنبال آن کاهش کیفیت هوا دور از انتظار نیست.</p>
      <p>با برقراری آسمان ابری همراه با بارش‌های پراکنده تا صبح فردا (۲۶ آبان) و کاهش سرعت باد، ازدیاد تردد خودروها در ساعات اولیه سبب تجمع ذرات معلق در بیشتر مناطق پایتخت می‌شود و کاهش کیفیت هوا نسبت به روز قبل را به دنبال دارد.</p>
      <p>طی روز نیز جو آرام و آسمان ابری، پراکندگی آلاینده‌ها را محدود می‌کند و بنابراین انباشت آلاینده‌ها هم‌زمان با ساعات اوج ترافیک شامگاهی کاهش کیفیت هوا و برقراری شرایط ناسالم برای گروه‌های حساس را در بیشتر مناطق به دنبال دارد.</p>
      <p>بر اساس اطلاعات شرکت کنترل کیفیت هوای تهران، کیفیت هوای ۲۴ ساعت گذشته پایتخت منتهی به ۸ صبح امروز با شاخص میانگین ۵۷ در شرایط سالم قرار داشت و کیفیت هوای هم اکنون نیز با شاخص میانگین ۴۵ در شرایط پاک قرار داد.</p>
    </article>
  </body>
</html>