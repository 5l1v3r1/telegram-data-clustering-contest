<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640322/%D8%B8%D8%B1%D9%81%DB%8C%D8%AA-%D9%85%D8%B3%DA%A9%D9%86-%D9%85%D9%84%DB%8C-%D8%AF%D8%B1-%DA%A9%D8%B1%D8%AF%D8%B3%D8%AA%D8%A7%D9%86-%D8%AA%DA%A9%D9%85%DB%8C%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:38:00+00:00"/>
    <meta property="og:title" content="ظرفیت مسکن ملی در کردستان تکمیل شد"/>
    <meta property="og:description" content="ثبت‌نام متقاضیان در طرح اقدام ملی مسکن از صبح امروز در سه استان کردستان، کهکیلویه و بویراحمد و گلستان آغاز شد که طبق آخرین آمار، ظرفیت نام‌نویسی در..."/>
  </head>
  <body>
    <article>
      <h1>
        <a href="https://www.bultannews.com/fa/news/640322/%D8%B8%D8%B1%D9%81%DB%8C%D8%AA-%D9%85%D8%B3%DA%A9%D9%86-%D9%85%D9%84%DB%8C-%D8%AF%D8%B1-%DA%A9%D8%B1%D8%AF%D8%B3%D8%AA%D8%A7%D9%86-%D8%AA%DA%A9%D9%85%DB%8C%D9%84-%D8%B4%D8%AF">ظرفیت مسکن ملی در کردستان تکمیل شد</a>
      </h1>
      <h2>ثبت‌نام متقاضیان در طرح اقدام ملی مسکن از صبح امروز در سه استان کردستان، کهکیلویه و بویراحمد و گلستان آغاز شد که طبق آخرین آمار، ظرفیت نام‌نویسی در...</h2>
      <address><time datetime="2019-11-16T14:38:00+00:00">16 Nov 2019, 14:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به دنبال ثبت نام طرح اقدام ملی <b>تولید و عرضه مسکن</b> در چهار استان سیستان‌وبلوچستان، قم، خراسان‌شمالی و خراسان‌جنوبی که از سه‌شنبه هفته قبل آغاز شده بود، از صبح امروز شنبه ۲۵ آبان نام‌نویسی متقاضیان در سه استان کردستان، کهکیلویه و بویراحمد و گلستان شروع شده که تا ساعت ۱۲:۱۵ تعداد ثبت‌نامی‌ها در استان کردستان ۲۳۷۳ نفر، در کهکیلویه و بویراحمد ۸۵۹ نفر و در گلستان ۱۶۳۰ نفر اعلام شده است.</p>
      <p>دفتر اقتصاد مسکن وزارت راه و شهرسازی اعلام کرد: ظرفیت استان کردستان به طور کامل تکمیل شده و در استان کهکیلویه و بویراحمد شهرهای یاسوج، سی‌سخت و لیکک و در استان گلستان نیز شهرهای گرگان، گنبدکاووس و آق‌قلا، تکمیل ظرفیت شده‌اند.</p>
      <p>استان کردستان با ۱۰ شهرِ بانه، بیجار، دهکلان، دیواندره، سریش آباد، سقز، سنندج، قروه، کامیاران و مریوان در طرح اقدام ملی مسکن شرکت کرده است که در روز نخست ثبت‌نام این طرح ظرفیت ۱۰ شهر تکمیل و سایت بسته شد.</p>
      <p>همچنین در کهکیلویه و بویراحمد برای هشت شهرِ چرام، دهدشت، دوگنبدان، دیشموک، سی‌سخت، لنده، لیکک و یاسوج ثبت نام انجام می شود که برای سه شهر سی‌سخت و لیکک ظرفیت تکمیل و سایت بسته شده است و ثبت نام برای شهرهای باقیمانده در حال انجام است.</p>
      <p>این گزارش همچنین حاکی است که در استان گلستان نیز طرح ثبت‌نام اقدام ملی مسکن برای شهرهای آزادشهر، آق قلا، بندر ترکمن، گرگان و گنبدکاووس انجام شده که برای سه شهر گرگان، گنبدکاووس و آق قلا ظرفیت ثبت نام تکمیل و سایت برای متقاضیان بسته شده است.</p>
      <p>ثبت نام طرح اقدام ملی مسکن به نشانی tem.mrud.ir انجام می‌شود. در طرح اقدام ملی مسکن احداث ۴۰۰ هزار واحد مسکونی طی امسال و سال آتی در دست انجام است که ۲۰۰ هزار واحد آن در شهرهای جدید و از سوی شرکت عمران شهرهای جدید، ۱۰۰ هزار واحد آن توسط شرکت بازآفرینی شهری ایران در بافت های فرسوده و ناکارآمد و ۱۰۰ هزار واحد آن نیز در شهرهای زیر ۱۰۰ هزار نفر توسط بنیاد مسکن انقلاب اسلامی انجام خواهد شد.</p>
    </article>
  </body>
</html>