<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/na-vinnychchyni-u-vyrobnytstvo-trotuarnoyi-plytky-pochaly-dodavaty-plastykovi-pakety/"/>
    <meta property="og:site_name" content="Рубрика"/>
    <meta property="article:published_time" content="2019-11-16T14:48:08+00:00"/>
    <meta property="og:title" content="На Вінниччині у виробництво тротуарної плитки почали додавати пластикові пакети"/>
    <meta property="og:description" content="Мешканці Іллінецького району, що на Вінниччині, почали переробляти поліетиленові пакети та плівку у тротуарну плитку. Про це повідомляє прес-служба Іллінецької ОТГ. На базі Іллінецького сміттєсортувального комплексу розпочав роботу цех з виготовлення полімерно-піщаної плитки. Основу плитки складає два компоненти – пісок, який займає 70% загальної маси, синтетичні полімери – 25-30%. Для отримання кольорової плитки додається ще […]"/>
  </head>
  <body>
    <article>
      <h1>На Вінниччині у виробництво тротуарної плитки почали додавати пластикові пакети</h1>
      <address><time datetime="2019-11-16T14:48:08+00:00">16 Nov 2019, 14:48</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/5-16-860x580-c-1.jpg"/>
      </figure>
      <p>
        <b>
          <b>Мешканці Іллінецького району, що на Вінниччині, почали переробляти поліетиленові пакети та плівку у тротуарну плитку.</b>
        </b>
      </p>
      <p>Про це <a href="http://illintsi.org.ua/uk/new/%d0%b2-%d1%96%d0%bb%d0%bb%d1%96%d0%bd%d1%86%d1%8f%d1%85-%d1%80%d0%be%d0%b7%d0%bf%d0%be%d1%87%d0%b0%d1%82%d0%be-%d0%b2%d0%b8%d1%80%d0%be%d0%b1%d0%bd%d0%b8%d1%86%d1%82%d0%b2%d0%be-%d0%bf%d0%be%d0%bb/?fbclid=IwAR2Fl9q8kgs1u8z2rQI0IBBwM3nBbzfERi0LeVsG-_lyjxy4q5Rls0EiN5M">повідомляє</a> прес-служба Іллінецької ОТГ.</p>
      <p>На базі Іллінецького сміттєсортувального комплексу розпочав роботу цех з виготовлення полімерно-піщаної плитки. Основу плитки складає два компоненти – пісок, який займає 70% загальної маси, синтетичні полімери – 25-30%. Для отримання кольорової плитки додається ще барвник.</p>
      <figure>
        <img src="https://rubryka.com/wp-content/uploads/2019/11/3-22.jpg"/>
      </figure>
      <p>Така плитка міцна, стійка до стирання, низьких і високих температур, солі, вологи.</p>
      <p>Не менш важливим є й той факт, що встановлена лінія дасть можливість переробляти один з найбільш небезпечних видів твердих побутових відходів – поліетиленові пакети і плівку, які складають 20% від загального об’єму відсортованої на сміттєсортувальному комплексі продукції.</p>
      <figure>
        <img src="https://rubryka.com/wp-content/uploads/2019/11/9-4.jpg"/>
      </figure>
      <p>Вироби з полімерів розкладаються майже тисячу років. Однак і після цього вони становлять небезпеку, оскільки шкідливі речовини після розкладу потрапляють у ґрунт та воду.</p>
      <p>Зазначається, що після вторинної переробки вони вже в іншому вигляді ще не одне десятиліття слугуватимуть людям.</p>
      <p>З часом пішохідні доріжки з цієї плитки будуть облаштовані у місті та селах територіальної громади.</p>
      <figure>
        <img src="https://rubryka.com/wp-content/uploads/2019/11/7-5.jpg"/>
      </figure>
      <figure>
        <img src="https://rubryka.com/wp-content/uploads/2019/11/1-47.jpg"/>
      </figure>
      <p>У перспективі планується переробляти й твердий пластик – пляшки від мийних та косметичних засобів, місткості від прального порошку, каністри тощо.</p>
      <p>Сортувальну лінія в Іллінецькій об’єднаній територіальній громаді побудували протягом двох років у рамках реалізації екологічних заходів коштом обласного бюджету розміром 10 500 тис. грн, місцевого – 1 256 тис. грн.</p>
      <p>Нагадаємо, <a href="https://rubryka.com/2019/10/20/persha-v-ukrayini-smittyesortuvalna-stantsiya-na-kolesah-z-yavylasya-na-vinnychchyni/">на Вінниччині з’явилася перша в Україні сміттєсортувальна станція на колесах.</a></p>
    </article>
  </body>
</html>