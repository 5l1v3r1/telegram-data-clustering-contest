<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/zdrav-kongoanec-shte-se-izpravi-sreshtu-tervel-pulev-v-plovdiv-1406824.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T14:15:00+00:00"/>
    <meta property="og:title" content="Здрав конгоанец ще се изправи срещу Тервел Пулев в Пловдив"/>
    <meta property="og:description" content="Тервел Пулев най-вероятно ще се изправи срещу здравия конгоанец Илунга Макабу на галата в Пловдив на 14 декември Победителят ще вземе пояса на сребърната титла на Световния боксов съвет, която е притежание на африканеца"/>
  </head>
  <body>
    <article>
      <h1>Здрав конгоанец ще се изправи срещу Тервел Пулев в Пловдив</h1>
      <address><time datetime="2019-11-16T14:15:00+00:00">16 Nov 2019, 14:15</time> by <a rel="author">Sportlive.bg</a></address>
      <p><a href="https://www.sportlive.bg/tags/4525"><b>Тервел Пулев</b></a> най-вероятно ще се изправи срещу здравия конгоанец Илунга Макабу на галата в Пловдив на 14 декември. Победителят ще вземе пояса на сребърната титла на Световния боксов съвет, която е притежание на африканеца. Илунга е един от най-добрите в света в полутежка категория.</p>
      <p>Към този момент той е четвърти в ранглистата на списание „Ринг“, която е най-престижната в света. Пети е в тази на Борда по ранглистите в бокса и заема шесто място в класацията на ВохRес, пише "24 часа". До момента Илунга има 28 мача като професионалист, като е спечелил 26, а 24 са успехите му, постигнати с нокаут. Има само две загуби, като това са от южноафриканеца Хайени Нлунгва-не в първия двубой от кариерата му и от Тони Белю от Великобритания за вакантната титла на Световния боксов съвет през 2016 г., като мачът е бил на стадиона на клуба от <a href="https://www.sportlive.bg/worldfootball/england"><b>Висшата лига</b></a> на Англия „Евертън“ в Ливърпул.</p>
      <p>Тази година Илунга има две победи над руснаци - Дмитрий Кудряшов и Алексей Папин. Илунга е представляван от най-великия промоутър в историята на бокса - Дон Кинг, който ръководи кариерата на Мохамед Али и направи най-великите битки в историята на бокса. Заради конгоанеца 88-го-дишният Кинг се завърна в спорта през януари тази година и го обяви за следващото голямо нещо в категорията. Тервел е с 14 поредни победи на професионалния ринг, след като в края на миналата седмица нокаутира германеца Кай Курзава край Кьолн. В галата в Пловдив със сигурност участие ще има и Кубрат Пулев, който ще бъде секундант на брат си. Преди това Кобрата ще пътува до Саудитска Арабия, за да гледа реванша между Анди Руис и Антъни Джошуа. Победителят трябва да е съперник на Кобрата за титлата на Международната боксова федерация.</p>
      <p>
        <i>Както е известно, по-малкият от братя Пулеви нокаутира още в първия рунд Кай Курзава преди няколко дни и постигна по убедителен начин 14-ата си поредна победа на профи ринга след 7-месечно отсъствие поради контузия на ръката. <a href="https://www.sportlive.bg/sport/boxing/Tervel-Pulev-postigna-bezapelacionna-pobeda-%E2%84%9614-nokautira-germanec-v-pyrvi-rund-(VIDEO)-1404454.html"><b>Видео от двубоя му в петък - вижте в този материал</b></a>.</i>
      </p>
      <related>
        <h4>Още по темата</h4>
        <a href="https://www.sportlive.bg/sport/boxing/Tervel-Pulev-shte-se-bie-za-interkontinentalna-titla-v-Plovdiv-1404743.html"/>
        <a href="https://www.sportlive.bg/sport/boxing/Tervel-za-boq-na-Kobrata-Nadqvam-se-da-pobedi-predsrochno-a-ne-po-tochki-1404662.html"/>
        <a href="https://www.sportlive.bg/sport/boxing/Tervel-Pulev-Sypernikyt-ne-beshe-seriozen-no-e-podgotovka-za-boq-mi-v-Plovdiv-1404645.html"/>
        <a href="https://www.sportlive.bg/sport/boxing/VIDEO-Brutalnata-dvojna-seriq-na-Tervel-Pulev-s-koqto-prati-Kurzava-v-stranata-na-synishtata-1404597.html"/>
      </related>
    </article>
  </body>
</html>