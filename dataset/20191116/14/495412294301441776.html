<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-fiorentina-entella-streaming-video-tv-amichevole-importante-per-i-viola/1948169/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T14:07:49+00:00"/>
    <meta property="og:title" content="Diretta/ Fiorentina Entella (risultato 1-0) streaming video tv: Ghezzal in gol al 4′!"/>
    <meta property="og:description" content="Diretta Fiorentina Entella streaming video e tv: risultato live del match amichevole tra i viola e i liguri impegnati nel campionato di Serie B."/>
  </head>
  <body>
    <article>
      <h1>Diretta/ Fiorentina Entella (risultato 1-0) streaming video tv: Ghezzal in gol al 4′!</h1>
      <h2>Diretta Fiorentina Entella streaming video e tv: risultato live del match amichevole tra i viola e i liguri impegnati nel campionato di Serie B.</h2>
      <address><time datetime="2019-11-16T14:07:49+00:00">16 Nov 2019, 14:07</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA FIORENTINA ENTELLA (1-0): GHEZZAL IN GOL!</h4>
      <p>E’ cominciata la <b>diretta</b> del Franchi per il match amichevole tra la <b>Fiorentina e la Virtus Entella</b>. I viola allenati da Vincenzo Montella sono chiamati a perfezionare schemi e gioco nell’interessante test contro la compagine di Boscaglia. 4-3-3 per la squadra toscana, che si presenta con una formazione rimaneggiata: Terracciano; Venuti, Ceccherini, Rasmussen, Dalbert; Zurkowski, Cristoforo, Benassi; Ghezzal, Boateng, Ribery. A disposizione Cerofolini, Dragowski, Eysseric, Lirola, Vlahovic, Dutu, Simonti, Pierozzi N., Kukovec, Fiorini, Chiti, Thereau. All.: Montella. L’Entela invece opta per Borra, Chiosa, Crialese, De Luca, Settembrini, Morra, Adorjan, Coppolaro, Toscano, Sernicola, Coulibaly. A disposizione: Paroni, Valietti, De Santis, Caturano, Nizzetto, Pellizzer, Icardi, De Luca, Paolucci, Bonini, Eramo, Cicconi, Mancosu. All.: Boscaglia. Pronti, via e Fiorentina in vantaggio per una rete a zero grazie al gol di Ghezzal. Ribery porta all’errore il difensore dell’Entella, recupera palla e serve Ghezzal, il cui tiro ad incrociare non lascia scampo al portiere chiavarese. (Aggiornamento di Jacopo D’Antuono)</p>
      <h4>SI GIOCA</h4>
      <p>Finalmente prende il via <b>Fiorentina Entella</b>: nell’amichevole odierna avremo l’occasione per rivedere in campo Franck Ribéry, che proprio nel momento in cui si era lanciato in grande stile nella sua avventura in Serie A ha ricevuto tre giornate di squalifica per aver spintonato un guardalinee al termine della partita contro la Lazio (persa in casa). Senza il transalpino, la Fiorentina ha centrato 4 punti: ha subito battuto il Sassuolo con una bella rimonta, poi ha pareggiato in casa contro il Parma e infine come già visto è stata travolta dal Cagliari. Ribéry ha segnato due gol in questo campionato, prima contro l’Atalanta e poi a San Siro per chiudere la sfida contro il Milan; Vincenzo Montella sa di doverlo centellinare, ma sa anche che questa sosta forzata gli ha sicuramente fatto riprendere vigore e adesso per il francese potrebbe essere arrivato il momento di fare il salto di qualità e aiutare la squadra a risalire la corrente in classifica. Vedremo intanto come andranno le cose nella partita, perché è arrivato il momento di lasciare la parola alla diretta di Fiorentina Entella che comincia! (agg. di Claudio Franceschini)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Fiorentina Entella </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire sui siti ufficiali e sui profili sociale dei due club, su Facebook, Instagram e Twitter.</p>
      <h4>ASSENTI PER LE NAZIONALI</h4>
      <p><b>Fiorentina Entella</b> si giocherà ovviamente senza i calciatori che sono stati convocati dalle rispettive nazionali. Il grande momento di Gaetano Castrovilli è valso la prima chiamata di Roberto Mancini con l’Italia, impegnata nelle ultime due partite delle qualificazioni agli Europei (con il pass già in tasca). Saranno in Under 21 Luca Ranieri e Riccardo Sottil: Paolo Nicolato punta anche su di loro per prendersi una vittoria importante e proseguire la marcia verso la fase finale degli Europei. Il capitano, German Pezzella, ormai è un titolare dell’Argentina di Lionel Scaloni: doppio impegno di lusso per il difensore argentino, che avrà due classiche sentitissime nella amichevoli contro Argentina e Brasile. Milan Badelj e Nikola Milenkovic, rispettivamente con Croazia e Serbia, vanno all’assalto della fase finale degli Europei mentre Erick Pulgar giocherà con il Cile; infine ricordiamo che Pedro, per adesso in campo per una sola manciata di minuti in Serie A, è stato convocato dall’Under 23 del Brasile e anche con la Seleçao proverà a rilanciarsi per diventare poi protagonista nella Fiorentina. (agg. di Claudio Franceschini)</p>
      <h4>TESTA A TESTA</h4>
      <p><b>Fiorentina Entella</b> non ha precedenti: storia troppo diversa per due società che si affrontano oggi in amichevole ma non sono mai state avversarie in contesti ufficiali. Se non altro possiamo parlare del bilancio che i biancazzurri hanno tenuto contro squadre toscane: la formazione di Roberto Boscaglia ha aperto il suo campionato di Serie B con una partita interna contro il Livorno, vincendola 1-0 grazie al gol messo a segno dal solito Matteo Mancosu, un calcio di rigore appena prima della mezz’ora. Ancora da effettuare invece le due sfide contro Pisa e Empoli, che arriveranno consecutivamente nella prima metà di dicembre; l’anno scorso invece l’Entella aveva sfidato più volte la Toscana calcistica nel girone A di Serie C. Nel girone di andata erano maturate le vittorie contro Pistoiese, Pisa, Pontedera e Carrarese, con pareggi ottenuti contro Lucchese e Arezzo e il ko di Siena; al ritorno i liguri avevano battuto ancora la Pistoiese, il Pontedera e la Carrarese e ci avevano aggiunto il successo contro l’Arezzo, per contro avevano pareggiato contro il Pisa ripetendo il segno X contro la Lucchese e ancora il Siena. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Fiorentina Entella</b>, sabato 16 novembre 2019 alle ore 15.00 presso lo stadio Artemio Franchi di Firenze, sarà una sfida amichevole con viola e liguri alle prese con la sosta dei campionati di Serie A e B. Test per le due formazioni, con i viola che scenderanno in campo senza i numerosi Nazionali ma con Franck Ribéry, che ha scontato le tre giornate di squalifica subite nel match contro la Lazio. La squadra di Vincenzo Montella senza il francese ha fatto registrare una flessione di rendimento culminata <a href="https://www.ilsussidiario.net/news/video-cagliari-fiorentina-5-2-highlights-e-gol-grande-trionfo-dei-sardi-in-casa/1947675/"><b>con il pesante 5-2 subito a Cagliari</b></a> domenica scorsa, restando un passo indietro rispetto alle posizioni di classifica che in Serie A valgono in Europa. Dall’alta parte nel torneo cadetto l’Entella si è assestata a metà classifica, <a href="https://www.ilsussidiario.net/news/video-entella-pordenone-1-1-highlights-e-gol-un-punto-a-testa-a-chiavari/1947600/"><b>con l’ultimo pareggio in casa del Pordenone</b></a> che ha confermato la solidità della squadra allenata da Roberto Boscaglia che a inizio stagione si era anche insediata in testa.</p>
      <h4>PROBABILI FORMAZIONI FIORENTINA ENTELLA</h4>
      <p>Le probabili formazioni che scenderanno in campo in Fiorentina Entella, sabato 16 novembre 2019 alle ore 15.00 presso lo stadio Artemio Franchi di Firenze, sfida amichevole con viola e liguri alle prese con la sosta dei campionati di Serie A e B. La Fiorentina allenata da Montella scenderà in campo con un 4-4-2: Terracciano, Ceccherini, Lirola, Rasmussen, Venuti, Cristoforo, Eysseric, Koffi, Zurkowski, Boateng, Ribery. Risponderà l’Entella di mister Boscaglia con un 3-4-1-2:<b> </b>Contini, Poli, Pellizzer, Bonini, Adorjan, Eramo, Paolucci, Schenetti, Sala, De Luca, Mancosu.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-italia-islanda-under-21-streaming-video-rai-operazione-sorpasso-europei/1948289/"/>
        <a href="https://www.ilsussidiario.net/news/risultati-qualificazioni-europei-2020-diretta-gol-live-score-oggi-16-novembre/1948782/"/>
        <a href="https://www.ilsussidiario.net/news/diretta-verona-nk-tabor-sezana-streaming-video-e-tv-lhellas-in-amichevole/1948170/"/>
        <a href="https://www.ilsussidiario.net/news/diretta-formula-1-qualifiche-live-pole-position-e-tempi-gp-brasile-2019/1948897/"/>
        <a href="https://www.ilsussidiario.net/news/diretta-motogp-qualifiche-live-pole-position-e-tempi-gp-valencia-2019/1948917/"/>
        <a href="https://www.ilsussidiario.net/news/griglia-di-partenza-motogp-gp-valencia-2019-la-lotta-per-la-pole-position/1949276/"/>
      </related>
    </article>
  </body>
</html>