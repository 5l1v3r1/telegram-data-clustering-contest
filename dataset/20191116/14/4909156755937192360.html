<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/200462/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-16T14:36:00+00:00"/>
    <meta property="og:title" content="קוראים לה ג'וסייטה, ג'סטה ג'וסייטה"/>
    <meta property="og:description" content="ג'סטה ג'וסייטה אמנם רק בת 14 אבל מתנשאת לגובה של 1.84, והשבוע שיחקה את משחקה הראשון במדי הנבחרת הבוגרת של ליטא | מאמן הנבחרת מקווה שההתנסות לא תצלק אותה פיזית או נפשית, ומאמין שהיא תצליח להוציא את הנבחרת מהבוץ של השנים האחרונות"/>
  </head>
  <body>
    <article>
      <h6 class="kicker">כדורסל עולמי</h6>
      <h1>קוראים לה ג'וסייטה, ג'סטה ג'וסייטה</h1>
      <h2>ההבטחה של כדורסל הנשים הליטאי בת 14, וכבר עולה למגרש של הגדולות. <br/>ג'סטה ג'וסייטה אמנם רק בת 14 אבל מתנשאת לגובה של 1.84, והשבוע שיחקה את משחקה הראשון במדי הנבחרת הבוגרת של ליטא | מאמן הנבחרת מקווה שההתנסות לא תצלק אותה פיזית או נפשית, ומאמין שהיא תצליח להוציא את הנבחרת מהבוץ של השנים האחרונות</h2>
      <address><time datetime="2019-11-16T14:36:00+00:00">16 Nov 2019, 14:36</time> by <a rel="author">ליאור ברטל</a></address>
      <p>ביום חמישי, במהלך משחק נבחרות הנשים הבוגרות ביו ליטא ואלבניה, עלתה על הפרקט ג'סטה ג'וסייטה בת ה-13. ג'וסייטה ערכה את הופעת הבכורה שלה בנבחרת הבוגרת של ליטא, ונחשבת לכישרון הגדול ביותר שצמח בשנים האחרונות בכדורסל הנשים של המדינה הבלטית.</p>
      <p>ג'וסייטה מתנשאת לגובה 1.84 של כישרון בלתי רגיל בכדורסל. בשבוע הבא היא תחגוג יום הולדת 14. במשחק הבכורה שלה בנבחרת הבוגרת היא שחקה 9 דק', קלעה 4 נק' ומסרה 3 אס'. מוקדם יותר השנה, במהלך הקיץ היא הובילה הקיץ את נבחרת ליטא למקום השני באליפות אירופה עד גיל 16 (ההישג הכי טוב שלהן אי פעם בקטגוריה הנ"ל). את הטורניר היא סיימה כמלכת הסלים שלו עם ממוצע 19.6 נק' ו-8.3 רב'.</p>
      <figure>
        <iframe data-src="https://twitter.com/ladh/status/1195232347995533312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>היכולת של ג'וסייטה מושכת המון תשומת לב בכדורסל האירופי. לפני מספר ימים חתמה הנערה הצעירה על חוזה ל-3 העונות הבאות באקדמית הנשים של וילרבאן, הקבוצה בבעלות ובניהולו של כוכב העבר טוני פארקר, שכיכב במשך שנים ארוכות בסן אנטוניו ספרס ובנבחרת הצרפתית.</p>
      <p>ג'וסייטה נולדה באורגן ארה"ב, במהלך תקופת עבודתו של אביה בשגרירות הליטאית. בגיל 6 חזרה המשפחה לליטא וג'וסייטה הקטנה החלה את צעדיה הראשונים בכדורסל במועדון מקומי בעיר הקיט פלאנגה. הילדה ששיחקה בעיקר עם בנים, והעבירה שעות על גבי שעות עם אחיה הגדול ממנה בשנתים, רוקו, כישרון גדול בפני עצמו שמשחק באקדמיה של רומא באיטליה.</p>
      <figure>
        <iframe data-src="https://twitter.com/Ladyhoop_News/status/1186319234734968832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>בעונה האחרונה שיחקה  ג'וסייטה בשתי מסגרות – בנערות עד גיל 16 העמידה ממוצאים מטורפים של 30 נק', 14.1 רב', 3.4 רב' והכל ב-24 דק' בממוצע בלבד. ואילו בקטגורית הנערות עד גיל 18 מול יריבות הגדולות ממנה ב-5 שנים  ג'וסייטה קלעה בממוצע 21.6 נק', 14.5 רב' ו-מסרה 10.1 אס'. מספרים לא הגיונים שכמובן משהו שומת לב מיידית והזמנה ראשונה לנבחרת עד גיל 16 בקיץ האחרון. במהלך הטורניר האירופאי פרחה ג'וסייטה ובסיומו הייתה מלכת הסלים ונבחרה לנבחרת הטורניר.</p>
      <p>מאנטס סרניוס, מאמן הנבחרת הלאומית ראה את ה"פנינה" החדשה והחליט להזמין אותה, בלי שהיא עוד ערכה הופעת בכורה בליגה הבוגרת בליטא. המאמן הסביר את החלטתו יוצאת הדופן והביע את אמונו שזאת הייתה החלטה נכונה שלא תגרום לקריסה מוקדמת של הנערה: "בתולדות העבודה שלי לא ראיתי או שמעתי על ילדה בת 14 שמוזמנת לנבחרת הלאומית. האם זה הדבר הנכון לעשות? העתיד יגיד. היו לנו בעבר שחקניות מוכשרות, אבל תשומת לב מוקדמת מדי ומעבר מוקדם מדי לנבחרת הבוגרת, גרמו להן לא לממש את הכישרון שלהן. אני באמת מקווה שזה לא יקרה לג'וסטה. יש לה הורים חכמים ואני מקווה שהכל מאורגן היטב, כך שהיא לא תהיה במאמץ וחשיפת יתר שיגרמו לה לקריסה פיזית או נפשית".</p>
      <figure>
        <iframe data-src="https://twitter.com/LePays4269/status/1195227634327785472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>נבחרת הנשים של ליטא, פעם אלופת אירופה בשנת 1997, נמצאת בשנים האחרונות בירידה. הנבחרת לא העפילה לשתי אליפויות אירופה הקודמות והתדרדה לדרג השלישי (בו גם נמצאת ישראל) לקראת מוקדמות יורובאסקט 2021. ליטא מקווה להרוויח בשנים הקרובות את התפתחותה הטובה של אחת השחקניות הטובות באירופה, שנמצאת במקום טוב כיום לפרוח בו ולהמשיך להשתפר.</p>
    </article>
  </body>
</html>