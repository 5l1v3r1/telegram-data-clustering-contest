<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sbu-rozsliduye-rozkradannya-groshej-u-pivdenkombanku.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T14:02:02+00:00"/>
    <meta property="og:title" content="СБУ розслідує розкрадання грошей у Південкомбанку"/>
    <meta property="og:description" content="СБУ розслідує розкрадання грошей у Південкомбанку"/>
  </head>
  <body>
    <article>
      <h1>СБУ розслідує розкрадання грошей у Південкомбанку</h1>
      <address>
        <time datetime="2019-11-16T14:02:02+00:00">16 Nov 2019, 14:02</time>
      </address>
      <figure>
        <img src="https://1news.com.ua/wp-content/uploads/2019/11/1546581775-3963.jpg"/>
      </figure>
      <p>СБУ скерувала до суду обвинувальний акт щодо розкрадання 38 мільйонів доларів США топменеджментом Південкомбанку. Про це пише 1NEWS, посилаючись на <a href="https://www.pravda.com.ua/news/2019/11/16/7232158/">Українську правду</a>.</p>
      <p>У спецслужбі зазначили, що слідство, яке ведеться під процесуальним керівництвом Генпрокуратури, обґрунтовано вбачає у діях посадовців ознаки злочину, передбаченого ч. 5 ст. 191 Кримінального кодексу України.</p>
      <p>“Під час досудового слідства СБУ встановила, що керівництво банку розробило механізм із привласнення коштів установи. Впродовж 2012-2014 років зловмисники незаконно передали у заставу гроші банку, які знаходились на кореспондентських рахунках Південкомбанку у закордонній банківській структурі для забезпечення видачі кредиту кіпрській компанії, пов’язаній з ними.</p>
      <p>Після неповернення кредиту, через протиправні дії топменеджменту Південкомбанку, заставні 38 мільйонів американських доларів були списані на користь іноземного банку”.</p>
      <p><b>Передісторія</b>:</p>
      <ul>
        <li>26 вересня 2014 року Національний банк України вирішив ліквідувати “Південкомбанк”.</li>
        <li>Свої найкращі часи банк пережив у період президентства Януковича.</li>
        <li>Експерти пояснюють це товариськими стосунками екс-голови наглядової ради Руслана Циплакова та Віктора Вікторовича Януковича – нині покійного сина колишнього президента.</li>
        <li>У травні 2017 року Генеральна прокуратура повідомила, що проводить досудове розслідування за фактами розкрадання протягом 2011 – 2014 років службовими особами та акціонерами ПАТ “КБ “Південкомбанк” та ПАТ “Терра Банк”, коштів на суму понад 4 млрд гривень, в результаті чого банки опинились в стані неплатоспроможності.</li>
      </ul>
    </article>
  </body>
</html>