<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/742022"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T14:51:00+00:00"/>
    <meta property="og:title" content="สหรัฐเตรียมบังคับโรงพยาบาลเผยค่ารักษา"/>
    <meta property="og:description" content="รัฐบาลสหรัฐจะเริ่มบังคับโรงพยาบาลทุกแห่งในประเทศ ให้ประกาศอัตราค่ารักษาพยาบาล รวมทั้งส่วนลดที่โรงพยาบาลได้รับ จากข้อตกลงกับบริษัทประกันภัย ตั้งแต่ปี พ.ศ. 2564 เพื่อพยายามควบคุมค่าใช้จ่ายทางด้านสาธารณสุข"/>
  </head>
  <body>
    <article>
      <h1>สหรัฐเตรียมบังคับโรงพยาบาลเผยค่ารักษา</h1>
      <address>
        <time datetime="2019-11-16T14:51:00+00:00">16 Nov 2019, 14:51</time>
      </address>
      <p>
        <b>รัฐบาลสหรัฐจะเริ่มบังคับโรงพยาบาลทุกแห่งในประเทศ ให้ประกาศอัตราค่ารักษาพยาบาล รวมทั้งส่วนลดที่โรงพยาบาลได้รับ จากข้อตกลงกับบริษัทประกันภัย ตั้งแต่ปี พ.ศ. 2564 เพื่อพยายามควบคุมค่าใช้จ่ายทางด้านสาธารณสุข</b>
      </p>
      <p>สำนักข่าวเอเอฟพีรายงานจากกรุงวอชิงตัน ประเทศสหรัฐอเมริกา เมื่อวันที่ 15 พ.ย. ว่า กระทรวงสุขภาพและบริการมนุษย์สหรัฐ หรือ เอชเอชเอส (The Department of Health and Human Services : HHS) เสนอกฏใหม่แยกต่างหาก เพื่อบังคับบริษัทประกันภัยเอกชน ประเมินค่าใช้จ่ายให้แก่ผู้ป่วย ก่อนการแพบแพทย์หรือรับการรักษาพยาบาล<br/><br/>แผนริเริ่มเป็นส่วนหนึ่งของความพยายาม เพื่อรับประกันความโปร่งใสมากขึ้น ในอุตสาหกรรมรักษาพยาบาลในสหรัฐอเมริกา ซึ่งขึ้นชื่อทางด้านความคลุมเครือ เกี่ยวกับค่าใช้จ่ายในการรักษาอาการเจ็บป่วย<br/>นายอเล็กซ์ อาซาร์ รัฐมนตรีกระทรวงเอชเอชเอส กล่าวว่า ความเคลื่อนไหวจะช่วยเปิดเผยค่าใช้จ่าย ในระบบที่เป็นเงามืดของสหรัฐ เพื่อประโยชน์ของประชาชนชาวอเมริกัน<br/><br/>ปัจจุบันผู้ป่วยมักไม่ทราบล่วงหน้า ว่าค่ารักษาพยาบาลจะมากน้อยเท่าใด ผู้ป่วยจำนวนมากยอมตกลงเข้ารับการรักษา โดยไม่ทราบจำนวนเงินที่จะต้องจ่ายในบั้นปลาย นางชีมา เวอร์มา ผู้อำนวยการศูนย์บริการเมดิแคร์และเมดิเคด หน่วยงานในสังกัดเอชเอชเอส กล่าวว่า ภายใต้ระบบที่เป็นอยู่ในปัจจุบัน ผู้ป่วยตกอยู่ในสภาพมืดแปดด้าน เกี่ยวกับค่ารักษาพยาบาลที่จะต้องจ่าย เมื่อยามเจ็บป่วย.<br/><br/>ภาพ - AP</p>
    </article>
  </body>
</html>