<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58387-zelenskiy-pdpisav-zakon-pro-dityach-avtokrsla.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-16T14:07:00+00:00"/>
    <meta property="og:title" content="Зеленський підписав закон про дитячі автокрісла"/>
    <meta property="og:description" content="Президент України Володимир Зеленський підписав Закон &quot;Про внесення змін до Кодексу України про адміністративні правопорушення щодо встановлення відповідальності за порушення правил перевезення дітей&quot; № 224-ІХ, який парламент ухвалив 29 жовтня 2019 року.Внесеними змінами до Кодексу України про адміністративні правопорушення встановлюються штрафи у розмірі 510 і 850 грн. (повторне порушення протягом року) за перевезення дітей без спеціальних засобів, а на органи Національної поліції покладається обов’язок розглядати справи про адміністративні правопорушення щодо цього.&quot;Чинним законодавством не було передбачено норми, яка встановлювала б відповідальність за порушення правил перевезення дітей. Реалізація закону забезпечить усвідомлення ступеня відповідальності осіб, що перевозять дітей, і тим самим підвищить рівень безпеки дітей на дорозі, сприятиме зменшенню дорожньо-транспортного травматизму та смертності дітей. Закон набирає чинності з дня, наступного за днем його опублікування&quot;, - пояснили в Офісі президента.Закон…"/>
  </head>
  <body>
    <article>
      <h1>Зеленський підписав закон про дитячі автокрісла</h1>
      <address>
        <time datetime="2019-11-16T14:07:00+00:00">16 Nov 2019, 14:07</time>
      </address>
      <p><b>Президент України Володимир Зеленський підписав Закон "Про внесення змін до Кодексу України про адміністративні правопорушення щодо встановлення відповідальності за порушення правил перевезення дітей" № 224-ІХ, який парламент ухвалив 29 жовтня 2019 року.</b><br/><br/>Внесеними змінами до Кодексу України про адміністративні правопорушення встановлюються штрафи у розмірі 510 і 850 грн. (повторне порушення протягом року) за перевезення дітей без спеціальних засобів, а на органи Національної поліції покладається обов’язок розглядати справи про адміністративні правопорушення щодо цього.<br/><br/>"Чинним законодавством не було передбачено норми, яка встановлювала б відповідальність за порушення правил перевезення дітей. Реалізація закону забезпечить усвідомлення ступеня відповідальності осіб, що перевозять дітей, і тим самим підвищить рівень безпеки дітей на дорозі, сприятиме зменшенню дорожньо-транспортного травматизму та смертності дітей. Закон набирає чинності з дня, наступного за днем його опублікування", - пояснили в Офісі президента.<br/><br/>Закон набирає чинності з дня, наступного за днем його опублікування.<br/>У Правилах дорожнього руху визначено, що забороняється перевозити дітей, зріст яких менше 145 см або тих, що не досягли 12-річного віку, у транспортних засобах, обладнаних ременями безпеки, без використання спеціальних засобів, що дають змогу пристебнути дитину за допомогою ременів безпеки, передбачених конструкцією цього транспортного засобу.<br/><br/><br/><a href="https://auto.24tv.ua/zelenskyi_pidpysav_zakon_pro_dytiachi_avtokrisla_n17135">Джерело</a><br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>