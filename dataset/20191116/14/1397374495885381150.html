<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezdin-vezista-se-vraca-jaci-nego-ikad-bilo-je-i-suza-sta-ga-je-rasplakalo-392918.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T14:25:00+00:00"/>
    <meta property="og:title" content="Zvezdin vezista se vraća ''jači nego ikad''! Bilo je i suza, šta ga je rasplakalo?"/>
    <meta property="og:description" content="Bliži se povratak na teren."/>
  </head>
  <body>
    <article>
      <h1>Zvezdin vezista se vraća ''jači nego ikad''! Bilo je i suza, šta ga je rasplakalo?</h1>
      <h2>Bliži se povratak na teren.</h2>
      <address><time datetime="2019-11-16T14:25:00+00:00">16 Nov 2019, 14:25</time> by <a rel="author">Beta</a></address>
      <p><b>Fudbaler Crvene zvezde Branko Jovičić</b> rekao je danas da je, nakon operacije kolena, počeo individualno da trenira i istakao da očekuje da se što pre vrati na teren.<br/><br/><i>"U poslednje vreme se mnogo govori o mom povratku na teren. <b>Počeo sam da treniram individualno s loptom što je za mene ohrabrujuća vest na nekom pshičkom planu</b>. Za kratak period prebrodio sam dve ozbiljne povrede.<br/></i><i><br/></i><i>Što se tiče moje fizičke spreme, sigurno ću dati sve od sebe kao i poslednja dva meseca gde radim na snazi čitavog tela... Očekujem da se na teren vratim što pre i mnogo spremniji",</i> rekao je Jovičić za klupski sajt.<br/><br/>Jovičić je povredio ligamente kolena u utakmici protiv Helsinkija u kvalifikacijama za Ligu šampiona. Nakon toga uspešno je operisan u Rimu.<br/><br/><i>"Psihički sam mnogo teško podneo sve to. Nije mi lako, jer želim da budem uz saigrače na svakom treningu. Dišemo jednim plućima u svlačionici i sve doživljavam kao i oni, iako nisam na terenu.<br/></i><i><br/></i><i>Nisam u prilici da pomognem ekipi u Ligi šampiona, ali u meni pred sam meč tinja neka pozitivna trema što je pozitivno, ali s druge strane ostaje veliki žal jer ne mogu da im pomognem",</i> rekao je Jovičić.<br/><br/><i>"Verujem da ćemo i sledeće godine igrati evropska takmičenja, ali i da ćemo ove sezone prezimiti u Evropi",</i> dodao je on.<br/><br/><b>Jovičić je naveo da su svi saigrači uz njega, da ga je rasplakala video poruka koju su mu poslali pred operaciju.<br/></b><br/><i>"Očekujem da se što pre vratim. Nedostaje mi karantin, da se družimo pred utakmicu, ali verujem da ću im se pridružiti od zimskih priprema. U našem timu se nikada nije izdvajao pojedinac. <b><br/></b></i><i><b><br/></b></i><i><b>Uvek smo ili tim, kolektiv i to nas je i dovelo do velikih uspeha u ove tri godine. To mi daje dodatnu snagu da se vratim jači nego ikad</b>"</i>, rekao je Jovičić.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/zvezda-se-pohvalila-fantasticnim-napretkom-na-uefa-listi-koeficijent-ce-tek-da-poraste-do-neslucenih-visina-392913.html"/>
        <a href="https://www.sportske.net/vest/domaci-fudbal/nije-samo-partizan-i-zvezda-sprema-mega-transfer-392860.html"/>
        <a href="https://www.sportske.net/vest/domaci-fudbal/marko-marin-republika-srpska-je-crveno-bela-posle-ovoga-u-to-je-jos-vise-ubedjen-392839.html"/>
        <a href="https://www.sportske.net/vest/domaci-fudbal/zvezda-sve-izvesniji-odlazak-jednog-od-najboljih-stigla-nova-ponuda-392817.html"/>
        <a href="https://www.sportske.net/vest/domaci-fudbal/zvezdini-klinci-na-ceni-stize-ponuda-sa-ostrva-392739.html"/>
      </related>
    </article>
  </body>
</html>