<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/517746/kaki-kiri-mangsa-terpaksa-dipotong"/>
    <meta property="og:site_name" content="HM Online"/>
    <meta property="article:published_time" content="2019-11-16T14:59:04+00:00"/>
    <meta property="og:title" content="Kaki kiri mangsa terpaksa dipotong"/>
    <meta property="og:description" content="KAKI kiri pemandu lori sebuah syarikat pembersihan yang dirempuh kereta dipandu wanita warga Vietnam dalam kemalangan di Jalan Anson, Georgetown, semalam, terpaksa dipotong."/>
  </head>
  <body>
    <article>
      <h1>Kaki kiri mangsa terpaksa dipotong</h1>
      <address><time datetime="2019-11-16T14:59:04+00:00">16 Nov 2019, 14:59</time> by <a rel="author">Hadzlihady Hassan</a></address>
      <p>KAKI kiri pemandu lori sebuah syarikat pembersihan yang dirempuh kereta dipandu wanita warga Vietnam dalam kemalangan di Jalan Anson, Georgetown, semalam, terpaksa dipotong.</p>
      <p>Difahamkan, kaki kiri mangsa terpaksa dipotong daripada bahagian peha berikutan tulangnya hancur.</p>
      <p>Mangsa, Mukhtar Bahari, 62, kini, dalam keadaan stabil dan ditempatkan di wad biasa selepas dirawat di zon merah Hospital Pulau Pinang (HPP), semalam.</p>
      <p>Dalam kemalangan 6.40 pagi semalam, Perodua Axia merah dipandu wanita Vietnam merempuh mangsa yang ketika itu sedang mencuci bahagian belakang lori yang diparkir di bahu jalan.</p>
      <p>Pemandu kereta terbabit kemudian menghilangkan diri, namun dia dikesan ketika di sebuah hospital swasta kerana mendapatkan rawatan akibat cedera di kepala dan dada.</p>
      <p>Sementara itu, Ketua Polis Pulau Pinang, Datuk T Narenasagran berkata, polis akan menahan pemandu kereta warga Vietnam terbabit sejurus dia dibenarkan keluar hospital.</p>
      <p>“Wanita itu kini masih dirawat di hospital dan kita akan menahannya selepas dibenarkan keluar untuk merekod keterangan.</p>
      <p>“Setakat ini, siasatan awal kita mendapati wanita terbabit tidak berada di bawah pengaruh alkohol atau dadah,” katanya.</p>
      <p>Menurutnya, semakan juga mendapati wanita warga Vietnam itu mempunyai lesen memandu sah yang dikeluarkan di negaranya, namun polis akan membuat semakan dengan Jabatan Pengangkutan Jalan.</p>
      <p>
        <b>Berita berkaitan</b>
      </p>
      <p>• <a href="https://www.hmetro.com.my/mutakhir/2019/11/517577/pemandu-langgar-lari-ditemui-di-hospital">Pemandu langgar lari ditemui di hospital</a></p>
      <p>• <a href="https://www.hmetro.com.my/mutakhir/2019/11/517419/parah-dirempuh-kereta">'Parah dirempuh kereta'</a></p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/11/517577/pemandu-langgar-lari-ditemui-di-hospital"/>
        <a href="https://www.hmetro.com.my/mutakhir/2019/03/439230/pemandu-langgar-lari-diburu"/>
        <a href="https://www.hmetro.com.my/mutakhir/2014/12/16550/hentam-pokok"/>
        <a href="https://www.hmetro.com.my/mutakhir/2017/01/201348/warga-emas-maut-dirempuh-kereta"/>
        <a href="https://www.hmetro.com.my/node/76094"/>
        <a href="https://www.hmetro.com.my/mutakhir/2018/10/387549/tak-daya-nak-lihat-rakaman-cctv-bapa-metrotv"/>
        <a href="https://www.hmetro.com.my/mutakhir/2019/01/417831/pelancong-china-maut-dalam-nahas"/>
        <a href="https://www.hmetro.com.my/mutakhir/2018/01/305474/polis-cedera-dirempuh-myvi"/>
      </related>
    </article>
  </body>
</html>