<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/629267.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T14:54:44+00:00"/>
    <meta property="og:title" content="З державної власності незаконно вибули 200 га землі Національного природного парку"/>
    <meta property="og:description" content="З державної власності незаконно вибули 200 га землі Національного природного парку"/>
  </head>
  <body>
    <article>
      <h1>З державної власності незаконно вибули 200 га землі Національного природного парку</h1>
      <address>
        <time datetime="2019-11-16T14:54:44+00:00">16 Nov 2019, 14:54</time>
      </address>
      <figure>
        <img src="https://1news.com.ua/wp-content/uploads/2019/11/a01b1e4-gom-lis.jpg"/>
      </figure>
      <p>Прокуратура розпочала кримінальне провадження стосовно осіб, через дії яких з державної власності вибули землі Національного природного парку “Гомільшанські ліси”. Про це пише 1NEWS, посилаючись на <a href="https://www.pravda.com.ua/news/2019/11/16/7232149/">Українську правду</a>.</p>
      <p>Прокуратурою Харківської області розпочато кримінальне провадження за фактом зловживання службовим становищем службовими особами ГУ Держгеокадастру у Харківській області ( ч.2 ст. 364 КК України).</p>
      <p>“За даними прокуратури, службові особи ГУ Держгеокадастру у Харківській області протягом 2015-2017 років під виглядом земель сільськогосподарського призначення незаконно безоплатно передали у власність громадян 406 земельних ділянок загальною площею близько 200 га та оціночною вартістю понад 200 млн грн.</p>
      <p>Зазначені земельні ділянки знаходяться у межах Національного природного парку “Гомільшанські ліси” та належать до категорії земель природно-заповідного фонду, зміна їхнього цільового призначення можлива лише у виключних випадках для суспільних потреб за погодженням з Кабінетом міністрів України”.</p>
      <p>Наразі тривають першочергові слідчі дії з метою встановлення всіх винних осіб.</p>
      <p>Прокуратурою області також вирішується питання про пред’явлення позовних заяв в інтересах держави з метою скасування незаконних наказів ГУ Держгеокадастру у Харківській області, якими передано у власність громадян земельні вказані ділянки, та повернення особливо цінних земель до державної власності.</p>
    </article>
  </body>
</html>