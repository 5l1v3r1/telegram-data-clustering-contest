<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mustafakemalpasada-biz-geldik-donemi-215307h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T14:37:54+00:00"/>
    <meta property="og:title" content="Mustafakemalpaşa'da ‘Biz Geldik' dönemi"/>
    <meta property="og:description" content="Mustafakemalpaşa Belediyesi'nin mobil saha ekibi; ev ev, sokak sokak gezerek yaşlı ve engelli vatandaşların yardımına koşuyor."/>
  </head>
  <body>
    <article>
      <h1>Mustafakemalpaşa'da ‘Biz Geldik' dönemi</h1>
      <h2>Mustafakemalpaşa Belediyesi'nin mobil saha ekibi; ev ev, sokak sokak gezerek yaşlı ve engelli vatandaşların yardımına koşuyor.</h2>
      <address>
        <time datetime="2019-11-16T14:37:54+00:00">16 Nov 2019, 14:37</time>
      </address>
      <p>Son olarak ilçe merkezindeki halk pazarına giden saha ekipleri, pazarlıklarını taşımakta zorlanan engelli ve yaşlı vatandaşların yüklerini evlerine kadar taşıyarak yardım etti. ‘‘Biz geldik, hizmet evinizde'' sloganıyla çalışan ekipler, ilçenin simgesi haline gelen Perşembe pazarında yoğun ilgi görüyor. Görevliler, pazaryeri çıkışında karşıladıkları vatandaşın eşyalarını taşıyarak, tahsis edilen minibüsle birlikte evlerine kadar eşlik ediyor. </p>
      <p>
        <b>BAŞKAN KANAR MEMNUN...</b>
      </p>
      <p>Mustafakemalpaşa Belediye Başkanı Mehmet Kanar, engelli ve 65 yaş üstü vatandaşların hayatını kolaylaştıran yeni uygulamanın büyük beğeni topladığını söyledi. “Biz geldik” ekibinin kısa süre önce kurulduğunu belirten Kanar, ekibin vatandaşla belediye arasında köprü vazifesi gördüğünü, varsa yaşanan sorunların kısa sürede ortadan kaldırıldığını dile getirdi.</p>
      <p>7 aydır vizyon projeler üzerinde çalışmaların yoğun şekilde sürdüğünü anlatan Kanar, yıl sonuna kadar tamamlanmasının ardından yine sosyal yaşama değer katacak hizmeti halkın istifadesine sunacaklarını belirtti.</p>
    </article>
  </body>
</html>