<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640332/%D8%B4%D9%88%D8%B1%D8%A7%DB%8C-%D8%B1%D9%82%D8%A7%D8%A8%D8%AA-%D8%A8%D9%87-%D9%85%D9%88%D8%B6%D9%88%D8%B9-%D8%A8%D8%B1%D8%B1%D8%B3%D9%8A-%D8%A7%D9%86%D8%AD%D8%B5%D8%A7%D8%B1-%D8%AF%D8%B1-%D8%B4%D8%BA%D9%84-%D8%B3%D8%B1%D8%AF%D9%81%D8%AA%D8%B1%DB%8C-%D8%A7%D8%B3%D9%86%D8%A7%D8%AF-%D8%B1%D8%B3%D9%85%DB%8C-%D9%88%D8%B1%D9%88%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:57:00+00:00"/>
    <meta property="og:title" content="شورای رقابت به موضوع بررسي انحصار در شغل سردفتری اسناد رسمی ورود کرد"/>
    <meta property="og:description" content="بعد از انتشار اخبار مربوط به ایجاد انحصار در شغل سردفتری اسناد رسمی توسط بولتن نیوز و دیگر منتقدین شورای رقابت به موضوع اخلال در رقابت و محدودیت در صدور مجوز دفاتر اسناد رسمي ورود کرد"/>
  </head>
  <body>
    <article>
      <h1>
        <a href="https://www.bultannews.com/fa/news/640332/%D8%B4%D9%88%D8%B1%D8%A7%DB%8C-%D8%B1%D9%82%D8%A7%D8%A8%D8%AA-%D8%A8%D9%87-%D9%85%D9%88%D8%B6%D9%88%D8%B9-%D8%A8%D8%B1%D8%B1%D8%B3%D9%8A-%D8%A7%D9%86%D8%AD%D8%B5%D8%A7%D8%B1-%D8%AF%D8%B1-%D8%B4%D8%BA%D9%84-%D8%B3%D8%B1%D8%AF%D9%81%D8%AA%D8%B1%DB%8C-%D8%A7%D8%B3%D9%86%D8%A7%D8%AF-%D8%B1%D8%B3%D9%85%DB%8C-%D9%88%D8%B1%D9%88%D8%AF-%DA%A9%D8%B1%D8%AF">شورای رقابت به موضوع بررسي انحصار در شغل سردفتری اسناد رسمی ورود کرد</a>
      </h1>
      <h2>بعد از انتشار اخبار مربوط به ایجاد انحصار در شغل سردفتری اسناد رسمی توسط بولتن نیوز و دیگر منتقدین شورای رقابت به موضوع اخلال در رقابت و محدودیت در صدور مجوز دفاتر اسناد رسمي ورود کرد</h2>
      <address><time datetime="2019-11-16T14:57:00+00:00">16 Nov 2019, 14:57</time> by <a rel="author">بولتن نیوز | bultannews.com</a></address>
      <p><b>گروه اجتماعی</b>: بعد از انتشار اخبار مربوط به ایجاد انحصار در شغل سردفتری اسناد رسمی توسط بولتن نیوز و دیگر منتقدین شورای رقابت به موضوع اخلال در رقابت و محدودیت در صدور مجوز دفاتر اسناد رسمي ورود کرد</p>
      <p>به گزارش بولتن نیوز، پس از گزارش های بسیاری که توسط بولتن نیوز و دیگرمنتقدین در ایجاد انحصار در شغل سردفتری اسناد رسمی منتشر شد و با ورود نهادهای ناظر و ریاست محترم قوه قضائیه به مسائل این حوزه، شورای رقابت نیز در چهارصدويكمين جلسه خود به شکایت شکات جهت اعاده حق رسيدگي خواهد کرد.</p>
      <p>در متن دعوتنامه ای که به شكات و سازمان ثبت اسناد و املاك كشور بعنوان طرف شكايت ارسال شده و تصویر آن با امضای رضا شیوا رئیس شورای رقابت، به بولتن نیوز رسیده است آمده است:</p>
      <figure>
        <img src="https://www.bultannews.com/files/fa/news/1398/8/25/1198099_600.jpg"/>
      </figure>
      <p>احتراما با عنایت به بررسی شکوائیه واصله به طرفیت سازمان ثبت اسناد واملاک کشور مبنی بر اخلال در رقابت موضوع ماده 45 قانون اجرای سیاستهای اصل 44 قانون اساسی، از طریق ایجاد انحصار در شغل سردفتری اسناد رسمی ، عدم وجود فضای رقابتی و محدودیت در صدور مجوز و پذیرش ؛ از جنابعالی ( یا نماینده تام الاختیار به همراه معرفی نامه) دعوت بعمل می آید جهت ارائه توضیحات در چهارصدو یکمین جلسه شورای رقابت روز شنبه مورخ 2 آذر ماه 1398 ساعت 14 حضور بهم رسانید.</p>
    </article>
  </body>
</html>