<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188602/Burgemeester-Kolff-over-Sinterklaasintocht-in-Dordt-Fijn-dat-het-kinderfeest-zonder-problemen-is-verlopen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T14:40:57+00:00"/>
    <meta property="og:title" content="Burgemeester Kolff over Sinterklaasintocht in Dordt: 'Fijn dat het kinderfeest zonder problemen is verlopen'"/>
    <meta property="og:description" content="Burgemeester Wouter Kolff kijkt met een goed gevoel terug op de intocht van Sinterklaas in Dordrecht. Hij bedankt alle vrijwilligers en hulpdiensten voor hun inzet. &quot;Fijn dat het kinderfeest zonder problemen is verlopen.&quot;"/>
  </head>
  <body>
    <article>
      <h1>Burgemeester Kolff over Sinterklaasintocht in Dordt: 'Fijn dat het kinderfeest zonder problemen is verlopen'</h1>
      <address>
        <time datetime="2019-11-16T14:40:57+00:00">16 Nov 2019, 14:40</time>
      </address>
      <h4>Burgemeester Wouter Kolff kijkt met een goed gevoel terug op de intocht van Sinterklaas in Dordrecht. Hij bedankt alle vrijwilligers en hulpdiensten voor hun inzet. "Fijn dat het kinderfeest zonder problemen is verlopen."</h4>
      <p>De burgemeester verwelkomde de sint en zijn pieten samen met kinderburgemeester Marije Vennix. "Het was goed druk tijdens de intocht in de haven en op het 'Sinterklaasplein'. Ik heb veel blije en lachende kinderen gezien", zegt de burgemeester.</p>
      <p>De actiegroep Kick Out Zwarte Piet kondigde eerder een protest aan in onder meer Dordrecht tijdens de intocht van de sint. De burgemeester wees een demonstratievak aan op de hoek van de Lange Geldersekade en het Grotekerkplein. Daar waren uiteindelijk zo'n twintig demonstranten aanwezig.</p>
      <related>
        <a href="http://www.rijnmond.nl/nieuws/188600/Handjevol-demonstranten-in-Dordrecht-Sinterklaasintocht-rustig-verlopen"/>
      </related>
      <p>Ook de politie geeft aan dat de intocht 'zonder enige vorm van herrie' is verlopen. Wel is een 17-jarige jongen uit Zwijndrecht aangehouden, omdat uit informatie van de politie zou zijn gebleken dat hij de openbare orde wilde verstoren. Met zijn aanhouding hebben agenten dat weten te voorkomen.</p>
      <figure>
        <a href="https://twitter.com/WouterKolff">
          <img src="http://pbs.twimg.com/profile_images/1070041773353918464/JNCEBhdi_normal.jpg"/>
        </a>
      </figure>
      <p>
        <a href="https://twitter.com/WouterKolff">Wouter Kolff@WouterKolff</a>
      </p>
      <p>Vanmiddag heb ik Sinterklaas en zijn Pieten weer welkom geheten in Dordrecht, samen met kinderburgemeester <a href="https://twitter.com/MarijeVennix.">@MarijeVennix.</a> Wat waren er veel lieve kindertjes bij aanwezig!! Veel dank aan alle vrijwilligers en hulpdiensten, oa <a href="https://twitter.com/Politie_Dordt">@Politie_Dordt</a> en <a href="https://twitter.com/Politie_Rdam">@Politie_Rdam</a> voor de gepaste inzet!</p>
      <figure>
        <a href="https://twitter.com/WouterKolff/status/1195699522774716416">
          <img src="http://pbs.twimg.com/media/EJf6FaKXkAI1xj4.jpg"/>
        </a>
      </figure>
      <p>
        <a href="https://twitter.com/WouterKolff/status/1195699522774716416">14:45 - 16 nov. 2019<br/></a>
        <a href="https://twitter.com/WouterKolff">Andere Tweets van Wouter Kolff bekijken</a>
      </p>
      <p>Ook in de rest van de regio zijn de verschillende intochten van Sinterklaas vooralsnog zonder problemen verlopen.</p>
    </article>
  </body>
</html>