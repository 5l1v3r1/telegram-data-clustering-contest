<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_lider-novoyi-rosiyi-pomer-u-potyazi/938473"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T14:23:00+00:00"/>
    <meta property="og:title" content="Лідер &quot;Нової Росії&quot; помер у потязі"/>
    <meta property="og:description" content="Засновник і лідер російського суспільно-політичного руху &quot;Нова Росія&quot; Микита Ісаєв помер у віці 41 року. Про це повідомила його помічниця Аліна Жестовська. &quot;Друзі, це кошмарний сон. Але я вже не сподіваюся прокинутися, - написала вона в фейсбуці. - І я не стану зараз писати офіційних ..."/>
  </head>
  <body>
    <article>
      <h1>Лідер "Нової Росії" помер у потязі</h1>
      <address><time datetime="2019-11-16T14:23:00+00:00">16 Nov 2019, 14:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938473_w_300.jpg?v=0"/>
      </figure>
      <p>Засновник і лідер російського суспільно-політичного руху "Нова Росія" Микита Ісаєв помер у віці 41 року. Про це повідомила його помічниця Аліна Жестовська.</p>
      <p>"Друзі, це кошмарний сон. Але я вже не сподіваюся прокинутися, - написала вона в фейсбуці. - І я не стану зараз писати офіційних інформповідомлень. Поставтеся до цього, як до слів жінки, яка переживає втрату, і тільки. Сьогодні вночі раптово пішов мій коханий чоловік, сенс і суть всього. Ми були в цей момент разом. Він дуже багато робив для мене і навіть в цей момент, який я поки не розумію, як пережити, він опинився поруч зі мною".</p>
      <p>Офіційно причина смерті поки не оголошена. Як повідомляє <a href="https://meduza.io/news/2019/11/16/umer-lider-novoy-rossii-nikita-isaev">Meduza</a>, Ісаєв помер від серцевого нападу вночі в поїзді Тамбов-Москва.</p>
      <blockquote>"Нова Росія" була створена Микитою Ісаєвим 2017 року. Її пов'язують з партією "Справедлива Росія", яка вважається опозиційною до влади країни. "За допомогою "Нового НЕПу" "Нова Росія" планує вивести країну з економічної кризи і перезапустити російську економіку для виведення її на лідируючі позиції в світі", - зазначено на сайті руху.</blockquote>
    </article>
  </body>
</html>