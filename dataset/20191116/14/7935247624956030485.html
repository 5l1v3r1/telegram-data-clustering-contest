<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/korkunc-kaza-4-olu-1-yarali-215308h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T14:50:33+00:00"/>
    <meta property="og:title" content="Korkunç kaza: 4 ölü, 1 yaralı"/>
    <meta property="og:description" content="Karabük'te otomobilin bariyere çarpması sonucu 1'i bebek 4 kişi yaşamını yitirdi, 1 çocuk yaralandı."/>
  </head>
  <body>
    <article>
      <h1>Korkunç kaza: 4 ölü, 1 yaralı</h1>
      <h2>Karabük'te otomobilin bariyere çarpması sonucu 1'i bebek 4 kişi yaşamını yitirdi, 1 çocuk yaralandı.</h2>
      <address>
        <time datetime="2019-11-16T14:50:33+00:00">16 Nov 2019, 14:50</time>
      </address>
      <p>Karabük-Eskipazar yolundan Karabük yönüne giden Muzayyin Tezcan'ın kullandığı (70) 15 DM 923 plakalı otomobil, Hamzalar mevkisi Kızılcaören yol ayrımında bariyere çarptı.</p>
      <p>Tezcan ile araçta bulunan eşi Fetiye Tezcan (58) ve kızı Ayşe Kayhan (34) olay yerinde hayatını kaybetti.</p>
      <p>Kazada yaralanan Mehmet Arda Şenkal (13) ile Tezcan'ın 5 aylık torunu Gökçe Kayhan sağlık ekiplerince Karabük Eğitim ve Araştırma Hastanesine kaldırıldı.</p>
      <p>Minik bebek kurtarılamadı.</p>
      <p>Karabük Valisi Fuat Gürel olay yerine gelerek polis ekiplerinden bilgi aldı. </p>
      <p>Cumhuriyet savcısı ve olay yeri inceleme ekiplerinin çalışmalarının ardından cesetler otomobilden çıkarılarak Karabük Eğitim ve Araştırma Hastanesi morguna kaldırıldı.</p>
      <p>Ailenin Burdur'dan Karabük'e ziyarete geldikleri öğrenildi.</p>
    </article>
  </body>
</html>