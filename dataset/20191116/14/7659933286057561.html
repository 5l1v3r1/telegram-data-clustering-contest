<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1994496/cezayir-halk-hareketleri-5-cumhurba%C5%9Fkan%C4%B1-aday%C4%B1n%C4%B1-hedef-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T14:30:00+00:00"/>
    <meta property="og:title" content="Cezayir halk hareketleri, 5 Cumhurbaşkanı adayını hedef aldı"/>
    <meta property="og:description" content="Cezayir Cumhurbaşkanlığı seçim kampanyalarının yarın başlaması beklenirken, ‘39’uncusu düzenlenen ‘Cuma Protestolarında’ 12 Aralık’ta gerçekleştirilmesi planlanan seçimlerde rekabet etmesi beklenen 5 aday hedef alındı. Söz konusu adaylar, eski rejimi"/>
  </head>
  <body>
    <article>
      <h1>Cezayir halk hareketleri, 5 Cumhurbaşkanı adayını hedef aldı</h1>
      <address>
        <time datetime="2019-11-16T14:30:00+00:00">16 Nov 2019, 14:30</time>
      </address>
      <p>Cezayir Cumhurbaşkanlığı seçim kampanyalarının yarın başlaması beklenirken, ‘39’uncusu düzenlenen ‘Cuma Protestolarında’ 12 Aralık’ta gerçekleştirilmesi planlanan seçimlerde rekabet etmesi beklenen 5 aday hedef alındı. Söz konusu adaylar, eski rejimin kalıntılarına atıfta bulunan göstericiler tarafından ‘çete yönetiminin bir parçası’ olarak görülüyor.<br/><br/>Dünkü gösteriler, protestocuların yanısıra gazetecilerin de katılımı nedeniyle öncekilerden farklılık gösterdi. Gazeteciler de ‘güç tacizi’ adını verdikleri, halk hareketlerinin talep ve isteklerini aktarmama konusunda onlar ve çalıştıkları medya kurumları üzerine kurulan baskıları kınadı.<br/><br/>Dün başkentte ve ülkenin kuzeyinde etkili olan yağışlar, göstericilerin sokağa çıkmasını engellemedi. Göstericilerden bazıları seçimleri reddeden pankartlar taşırken, açılan bazı dövizlerde Cezayir Genelkurmay Başkanı Korgeneral Ahmed Kayid Salih hedef alındı.<br/><br/>Protestocular, eski Cumhurbaşkanı Abdulaziz Buteflika’ya bağlı olduğunu iddia ettikleri Başbakan Nureddin el-Bedevi’nin görevden alınması, siyasi tutukluların serbest bırakılması ve gösterilerdeki güvenlik kısıtlamalarının kaldırılması gibi taleplerini yineledi. Protestocular ayrıca, bu talepleri seçimleri düzenleyebilme şartı olarak görüyor.</p>
    </article>
  </body>
</html>