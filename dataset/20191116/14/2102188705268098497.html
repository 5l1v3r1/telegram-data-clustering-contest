<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/16/653790/"/>
    <meta property="og:site_name" content="Економічна правда"/>
    <meta property="article:published_time" content="2019-11-16T14:45:00+00:00"/>
    <meta property="og:title" content="В Іспанії закрили справу, у якій фігурував Фірташ — ЗМІ"/>
    <meta property="og:description" content="Іспанський слідчий суд № 21 в Барселоні закрив кримінальну справу щодо 17 осіб, зокрема й українського олігарха Дмитра Фірташа"/>
  </head>
  <body>
    <article>
      <h1>В Іспанії закрили справу, у якій фігурував Фірташ — ЗМІ</h1>
      <address>
        <time datetime="2019-11-16T14:45:00+00:00">16 Nov 2019, 14:45</time>
      </address>
      <p>Іспанський слідчий суд № 21 в Барселоні закрив кримінальну справу щодо 17 осіб, зокрема й українського олігарха Дмитра Фірташа.</p>
      <p><b>Джерело: </b>Видання <a href="https://www.elespanol.com/espana/tribunales/20191114/archiva-proceso-oligarca-ucraniano-fbi-vincula-mafia/444206740_0.html">El Español</a> з посиланням на одного з суддів, який розглядає справу.</p>
      <p><b>Дослівно:</b> "Зміст матеріалів розслідування сьогодні ґрунтується виключно на підозрах та не містить вагомих доказів, які б вказували на наявність ознаки злочину, вчиненого будь-ким з обвинувачених", - заявив суддя.</p>
      <p><b>Деталі: </b>Захист Фірташа подав клопотання про закриття справи проти його клієнта, посилаючись на підстави для відмови в екстрадиції, які міститься в рішеннях австрійських судів.</p>
      <p>Адвокати українського бізнесмена зазначили, що Австрія відмовила у його видачі в Іспанію на тій підставі, що запит іспанських прокурорів ґрунтувався на "абстрактних твердженнях" і лише повторював звинувачення ФБР без будь-яких доказів його участі в контролі, управлінні або нагляді за структурою, нібито створеної в Іспанії для відмивання грошей організованої злочинності.</p>
      <p>
        <b>Знати більше: </b>
        <i>
          <b>
            <a href="https://www.pravda.com.ua/articles/2017/01/30/7133852/">Битва за Вашингтон. Лобі Дмитра Фірташа</a>
          </b>
        </i>
      </p>
      <p>
        <b>
          <i>
            <a href="https://www.epravda.com.ua/publications/2012/12/13/350712/">Хто є пан Фірташ?</a>
          </i>
        </b>
      </p>
      <p>
        <b>Передісторія:</b>
      </p>
      <p>
        <i><a href="http://www.pravda.com.ua/rus/news/2014/03/21/7019871/">Фірташа </a>затримали в Австрії в березні 2014 року на запит американських слідчих, але випустили під заставу у 125 мільйонів євро і відтоді він оскаржував свою екстрадицію в США.</i>
      </p>
      <p>
        <i>США звинувачує<a href="https://www.epravda.com.ua/news/2015/04/20/539311/"> Фірташа</a> у дачі хабара розміром 18,5 мільйонів доларів за ліцензію на розробку титанових родовищ у Індії поза конкурсом. Олігарху загрожує до 50 років тюрми і конфіскація всіх активів.</i>
      </p>
      <p>
        <i>Він став відомим після появи скандальної компанії "Росукренерго" - газового посередника між Росією і Україною. Популярність Фірташу принесла також його війна з екс-прем'єркою Юлією Тимошенко.</i>
      </p>
      <p>
        <i>25 червня 2019 року Верховний суд Австрії <a href="https://www.pravda.com.ua/news/2019/06/25/7219139/">дозволив екстрадицію </a>Фірташа до США.</i>
      </p>
      <p>
        <i>16 липня міністр юстиції Австрії Клеменс Яблонер дав <a href="https://www.pravda.com.ua/news/2019/07/16/7221053/">дозвіл </a>на екстрадицію.</i>
      </p>
      <p>
        <i>Водночас, адвокати олігарха <a href="https://www.pravda.com.ua/news/2019/07/16/7221115/">подали клопотання</a> про відновлення судового розгляду справи про екстрадицію.</i>
      </p>
      <p>
        <i>Фірташ залишився в Австрії, доки суд ухвалить рішення щодо цього клопотання.</i>
      </p>
      <p>
        <a href="https://www.pravda.com.ua/news/2019/11/16/7232135/">Українська правда</a>
      </p>
    </article>
  </body>
</html>