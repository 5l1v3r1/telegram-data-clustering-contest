<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/man-brottades-med-krokodil-och-stack-fingret-i-krokodilens-oga-overlevde-fajten/"/>
    <meta property="og:site_name" content="HBL"/>
    <meta property="article:published_time" content="2019-11-16T14:42:00+00:00"/>
    <meta property="og:title" content="Man brottades med krokodil och stack fingret i krokodilens öga – överlevde fajten"/>
    <meta property="og:description" content="Den australienska skogvaktaren Craig Dickmann bestämde sig för att fiska i &quot;krokodillandet&quot; i norra Australien förra söndagen. När han skulle lämna stranden smög sig en nästan tre meter lång krokodil upp bakom honom."/>
  </head>
  <body>
    <article>
      <h1>Man brottades med krokodil och stack fingret i krokodilens öga – överlevde fajten</h1>
      <h2>Den australienska skogvaktaren Craig Dickmann bestämde sig för att fiska i "krokodillandet" i norra Australien förra söndagen. När han skulle lämna stranden smög sig en nästan tre meter lång krokodil upp bakom honom.</h2>
      <address><time datetime="2019-11-16T14:42:00+00:00">16 Nov 2019, 14:42</time> by <a rel="author">TT-AFP</a></address>
      <p>– När jag började vända mig om såg jag krokodilhuvudet komma mot mig, berättar <b>Craig Dickmann</b> för reportrar från sin sjukhusbädd i staden Cairns.</p>
      <p>Krokodilen låste sina käftar kring Dickmanns lår. Skogsvaktaren brottades med reptilen som drog honom allt närmare vattnet. Då tryckte Dickmann sin tumme in i krokodilens öga – den enda mjuka punkten han lyckades hitta på djuret.</p>
      <p>– Jag tryckte så hårt och långt jag kunde och till slut släppte den taget, säger han.</p>
      <p>Craig Dickmann lyckats ta sig ovanpå sin motståndare och slog igen dess käftar. Sedan knuffade han i väg krokodilen som efter en stund gled ned i vattnet igen. Efter brottningsmatchen tog Dickmann sig hem på egen hand innan han kontaktade sjukvården.</p>
    </article>
  </body>
</html>