<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825110.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T14:24:00+00:00"/>
    <meta property="og:title" content="آیت‌الله علوی گرگانی: گرانی بنزین ناپسند است/ دولت تا دیر نشده در تصمیم خود تجدید نظر کند"/>
    <meta property="og:description" content="به گزارش خبرگزاری حوزه، حضرت آیت‌الله علوی گرگانی با صدور بیانیه ای با ابراز تاسف ناگرانی بنزین اظهار داشتند: اینجانب از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز می خواهم که تا دیر نشده در تصمیم خود تجدید نظر کرده و با همفکری کارشناسان دلسوز و متعهد و به کار گیری جوانان مؤمن و متعهد و نخبه به تقویت تولید داخلی و  حل اساسی مشکلات آن اهتمام ورزند."/>
  </head>
  <body>
    <article>
      <h1>آیت‌الله علوی گرگانی: گرانی بنزین ناپسند است/ دولت تا دیر نشده در تصمیم خود تجدید نظر کند</h1>
      <address>
        <time datetime="2019-11-16T14:24:00+00:00">16 Nov 2019, 14:24</time>
      </address>
      <p>حضرت آیت‌الله علوی گرگانی گفت: خبر ناراحت کننده افزایش ناگهانی قیمت بنزین در شرایط فعلی که اثر تحریم ها و افزایش غیر متعارف ارز بر زندگی مردم فشار زیادی را وارد کرده است موجب ناراحتی شدید اینجانب گردیده است.</p>
      <p>به گزارش خبرگزاری حوزه، حضرت آیت‌الله علوی گرگانی با صدور بیانیه ای با ابراز تاسف ناگرانی بنزین اظهار داشتند: اینجانب از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز می خواهم که تا دیر نشده در تصمیم خود تجدید نظر کرده و با همفکری کارشناسان دلسوز و متعهد و به کار گیری جوانان مؤمن و متعهد و نخبه به تقویت تولید داخلی و  حل اساسی مشکلات آن اهتمام ورزند.</p>
      <p>متن بیانه به این شرح است:</p>
      <p>بسمه تعالی</p>
      <p>خبر ناراحت کننده افزایش ناگهانی قیمت بنزین در شرایط فعلی که اثر تحریمها و افزایش غیر متعارف ارز بر زندگی مردم فشار زیادی را وارد کرده است  موجب ناراحتی شدید اینجانب گردیده است.</p>
      <p>تمام مسئولین دلسوز و مدیران مملکتی باید توجه داشته باشند که در شرایط فعلی ایجاد آرامش در جامعه و دوری از پرداختن به مسائل حاشیه ای و حفظ وحدت ملی، پرهیز از ایجاد التهاب در جامعه مخصوصا در وضعیت اقتصادی مردم یک اصل مهم می باشد،  لذا هر گونه رفتاری که موجب  بروز مشکلات معیشتی بیشتر در شرایط فعلی برای مردم شود، از نظر اینجانب ناپسند و بر خلاف مصالح ملی است.</p>
      <p>اینجانب از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز میخواهم که تا دیر نشده در تصمیم خود تجدید نظر کرده و با همفکری کارشناسان دلسوز و متعهد و به کار گیری جوانان مؤمن و متعهد و نخبه به تقویت تولید داخلی و  حل اساسی مشکلات آن اهتمام ورزند.</p>
      <p>۹۸.۰۸.۲۵</p>
    </article>
  </body>
</html>