<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640323/%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%B1-%D8%A8%D9%88%D8%B1%D8%B3-%D8%A7%D9%81%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:51:00+00:00"/>
    <meta property="og:title" content="قیمت‌ها در بورس افت کرد"/>
    <meta property="og:description" content="علی‌رغم رشد قیمت پالایشی‌ها، شدت عرضه در دیگر گروه‌ها سبب شد شاخص‌ کل بورس با ۲۰۸ واحد کاهش روبرو شود."/>
  </head>
  <body>
    <article>
      <h1>
        <a href="https://www.bultannews.com/fa/news/640323/%D9%82%DB%8C%D9%85%D8%AA%E2%80%8C%D9%87%D8%A7-%D8%AF%D8%B1-%D8%A8%D9%88%D8%B1%D8%B3-%D8%A7%D9%81%D8%AA-%DA%A9%D8%B1%D8%AF">قیمت‌ها در بورس افت کرد</a>
      </h1>
      <h2>علی‌رغم رشد قیمت پالایشی‌ها، شدت عرضه در دیگر گروه‌ها سبب شد شاخص‌ کل بورس با ۲۰۸ واحد کاهش روبرو شود.</h2>
      <address><time datetime="2019-11-16T14:51:00+00:00">16 Nov 2019, 14:51</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، امروز با باز شدن معاملات بورس<b> اوراق بهادار تهران</b> در دقایق اول شاخص کل مقداری رشد کرد، اما پس از آن تا پایان سال معاملات با شیب تقریبا ثابت با کاهش روبرو شد و در نهایت با ۲۰۸ واحد افت در تراز ۳۰۶ هزار و ۸۸۵ رسید.</p>
      <p>شاخص کل هم وزن نیز با ۲۳۴ واحد کاهش عدد ۸۸ هزار و ۲۱۷ را تجربه کرد. شاخص آزاد شناور نیز با ۱۱۱۳ واحد کاهش به رقم ۳۵۷ هزار و ۲۶ واحدی رسید و شاخص بازار اول با ۳۱۳ واحد افت رقم ۲۲۲ هزار و ۳۸۲ را تجربه کرد. اما شاخص بازار دوم با ۳۰۸ واحد افزایش رقم ۶۲۷ هزار و ۶۳ واحدی را پشت سر گذاشت.</p>
      <p>امروز پالایشی‌ها رهبر بازار شدند و سعی کردند شاخص‌های بازار را به سمت بالا هدایت کنند. از مهم‌ترین نمادهای این گروه می‌توان به پالایش نفت تهران، پالایش نفت اصفهان و پالایش نفت بندرعباس اشاره کرد که هر کدام به ترتیب ۲۴۰، ۱۸۰ و ۱۵۵ واحد تاثیر مثبت روی شاخص‌های بازار سرمایه داشتند.</p>
      <p>این گروه امروز عمدتا با رشد قیمت مواجه شدند؛ به طوری که مجموعه گروه فرآورده‌های نفتی امروز شاهد معامله ۱۵۲ میلیارد سهم به ارزش ۱۱۳ میلیارد تومان بودند و جایگاه دوم را از نظر ارزش بازار به خود اختصاص دادند.</p>
      <p>صنایع پتروشیمی خلیج فارس، ایران خودرو و پتروشیمی پارس نیز سه نمادی بودند که بیشترین تاثیر کاهشی را روی شاخص‌های بازار داشتند. هر کدام از نمادهای یاد شده ۱۵۳، ۱۵۲ و ۱۰۸ واحد شاخص‌های بازار را با کاهش مواجه کردند.</p>
      <p>امروز اکثر سهم‌ها در گروه خودرو با کاهش قیمت روبرو شدند؛ به طوری که اکثرا در این گروه سهم‌ها چهار درصد افت قیمت را تجربه کردند. در گروه خودرو و ساخت قطعات حجم معاملات به ۵۰۰ میلیون سهم و اوراق مالی رسید که ارزش آن رقم ۱۵۶ میلیارد تومان را به ثبت رساندند.</p>
      <p>از دیگر گروه‌های بازار که ارزش قابل توجهی را به خود اختصاص داده‌اند می‌توان به فلزات اساسی اشاره کرد. در این گروه حجم معاملات به ۱۰۰ میلیون سهم و اوراق مالی رسید و ارزش معاملات رقم ۸۳ میلیارد تومان را تجربه کرد.</p>
      <p>در بورس تهران ۱۱۹ سهم با رشد قیمت و ۲۳۱ سهم با افت روبرو شدند. همچنین در فرابورس ایران ۱۰۳ سهم با رشد و ۹۷ سهم با کاهش قیمت روبه‌رو بودند.</p>
      <p>ارزش کل معاملات بورس به رقم ۱۲۶۱ میلیارد تومان رسید که این رقم ناشی از دست به دست شدن ۲.۵ میلیارد سهم و اوراق مالی بود. همچنین تعداد معاملات این بازار به رقم ۳۴۳ هزار و ۶۶۵ رسید.</p>
      <p>آیفکس نیز با حدود سه واحد رشد رقم ۳۹۳۵ را تجربه کرد و ارزش معاملات این بازار تا عدد ۶۵۷ میلیارد تومان بالا رفت. همچنین حجم معاملات فرابورس رقم ۹۳۸ میلیون سهم و اوراق مالی را تجربه کرد.</p>
    </article>
  </body>
</html>