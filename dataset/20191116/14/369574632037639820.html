<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/pocasi/konec-listopadu-bude-teply-pristi-tyden-bude-az-14-stupnu-ce/r~ee2b8d6a087c11ea84260cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-16T14:23:06+00:00"/>
    <meta property="og:title" content="Uložte kabáty zpět do skříně. Konec listopadu bude mimořádně teplý"/>
    <meta property="og:description" content="Příští týden vypadá slibně. Na některých místech republiky bude až 14 stupňů Celsia."/>
  </head>
  <body>
    <article>
      <h1>Uložte kabáty zpět do skříně. Konec listopadu bude mimořádně teplý</h1>
      <address>
        <time datetime="2019-11-16T14:23:06+00:00">16 Nov 2019, 14:23</time>
      </address>
      <p>Příští čtyři týdny budou teploty podle Českého hydrometeorologického ústavu průměrné či nadprůměrné. Nad dlouhodobý průměr se asi dostanou hlavně v posledních listopadových týdnech.</p>
      <p>Třeba na začátku příštího týdne bude zvláště na východě republiky přes den až 14 stupňů a ve zbytku týdne až 12 nebo 13 stupňů. Vesměs bude zataženo až oblačno, jen přechodně se vyjasní. V následujících týdnech však budou denní teploty postupně klesat.</p>
      <p>Noční teploty se již příští týden mohou dostat pod nulu a podobně nízké budou i v dalších týdnech. Srážky se budou podle ČHMÚ držet kolem dlouhodobého průměru pro toto období. Týdenní úhrny objemu srážek se budou pohybovat většinou kolem pěti milimetrů, tedy pěti litrů na metr čtvereční.</p>
    </article>
  </body>
</html>