<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/vodafone-idea-refuse-to-pay-loan-ask-for-central-aid-111.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T14:01:00+00:00"/>
    <meta property="og:title" content="കടക്കെണിയില്‍ വോഡാഫോണ്‍- ഐഡിയ; കേന്ദ്രസര്‍ക്കാര്‍ സഹായമില്ലെങ്കില്‍ തിരിച്ചടവ് സാധ്യമല്ലെന്ന് കമ്പനി"/>
    <meta property="og:description" content="Idea Vodafone India കൊല്‍ക്കത്ത: അടിയന്തരമായി സര്‍ക്കാര്‍ സഹായം ലഭിച്ചില്ലെങ്കില്‍ എടുത്ത വായ്പാത്തുക സമയനിഷ്ഠമായി തിരിച്ചടയ്ക്കാന്‍ സാധിക്കില്ലെന്ന് വോഡാഫോണ്‍- ഐഡിയ."/>
  </head>
  <body>
    <article>
      <h1>കടക്കെണിയില്‍ വോഡാഫോണ്‍- ഐഡിയ; കേന്ദ്രസര്‍ക്കാര്‍ സഹായമില്ലെങ്കില്‍ തിരിച്ചടവ് സാധ്യമല്ലെന്ന് കമ്പനി</h1>
      <address><time datetime="2019-11-16T14:01:00+00:00">16 Nov 2019, 14:01</time> by <a rel="author">ന്യൂസ് ഡെസ്‌ക്</a></address>
      <p>കൊല്‍ക്കത്ത: അടിയന്തരമായി സര്‍ക്കാര്‍ സഹായം ലഭിച്ചില്ലെങ്കില്‍ എടുത്ത വായ്പാത്തുക സമയനിഷ്ഠമായി തിരിച്ചടയ്ക്കാന്‍ സാധിക്കില്ലെന്ന് വോഡാഫോണ്‍- ഐഡിയ.</p>
      <p>ടെലിംകോം ഡിപ്പാര്‍ട്ട്‌മെന്റിന്റെ സഹായമുണ്ടെങ്കില്‍ മാത്രമെ വായ്പകള്‍ തിരച്ചടക്കാന്‍ പറ്റുമെന്നാണ് കമ്പനി വ്യക്തമാക്കിയിരിക്കുന്നത്.</p>
      <p>സര്‍ക്കാറിന്റെ പിന്തുണക്ക് പുറമെ ധനസമാഹരണത്തിനായി തങ്ങളുടെ ഡാറ്റാ സെന്ററുകളും ഒപ്റ്റിക് ഫൈബര്‍ ശൃംഖലയും വില്‍ക്കാന്‍ ഒരുങ്ങുന്നുവെന്ന് മാനേജിംഗ് ഡയറക്ടര്‍ രവീന്ദര്‍ തക്കര്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സെപ്റ്റംബര്‍ പാദത്തില്‍ വോഡാഫോണ്‍ ഐഡിയ ലിമിറ്റഡിന് 50,921.9 കോടിയുടെ നഷ്ടമുണ്ടായി. കമ്പനിക്ക് 1.02 ലക്ഷംകോടിയുടെ ബാധ്യതയുണ്ട്.</p>
      <related>
        <a href="https://www.doolnews.com/gadkari-is-not-related-to-cricket-he-is-related-to-cement-ethanol-asphalt-shivsena-slams-bjp-345.html?utm_source=doolnews&amp;utm_medium=related"/>
      </related>
      <p>ഒക്ടോബറിലെ സുപ്രീംകോടതി വിധി പ്രകാരം ലൈസന്‍സ് ഫീസ്, സ്‌പെക്ട്രം ഉപയോഗ ചാര്‍ജുകള്‍, പലിശ, പിഴകള്‍ എന്നിവയില്‍ 44,000 കോടിയിലധികം രൂപയുടെ അധിക കുടിശ്ശിക മൂന്ന് മാസത്തിനുള്ളില്‍ അടയ്‌ക്കേണ്ടതുണ്ട്.</p>
      <p>സര്‍ക്കാറിന്റെ ഭാഗത്തു നിന്ന് അനുകൂലമായ സമീപനം ഉണ്ടാകുമെന്ന ശുഭപ്രതീക്ഷയിലാണ് കമ്പനി. പലിശ എഴുതിത്തള്ളുന്നതുള്‍പ്പെടെ പിഴയും പലിശയും നികുതിയും ഒഴിവാക്കി സ്‌പെക്ട്രം തുക അടക്കുന്നതിന് മൊറട്ടേറിയം ഏര്‍പ്പെടുത്തണമെന്നാണ് കമ്പനിക്കുള്ള ആവശ്യം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സുപ്രീംകോടതിയില്‍ സമര്‍പ്പിച്ച പുന:പരിശോധനാ ഹര്‍ജിയില്‍ അനുകൂലമായ വിധിയുണ്ടാകുമെന്നാണ് തങ്ങളുടെ പ്രതീക്ഷ എന്നാണ് കമ്പനി പറയുന്നത്.</p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>