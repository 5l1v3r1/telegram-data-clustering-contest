<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/motociclist-coma-accident-gaesti-325782.html"/>
    <meta property="og:site_name" content="Observator"/>
    <meta property="article:published_time" content="2019-11-16T14:32:00+00:00"/>
    <meta property="og:title" content="Motociclist în comă, după manevra incredibilă a unui şofer, la Găeşti"/>
    <meta property="og:description" content="Un tânăr motociclist, în vârstă de 26 de ani, din Cobia, a fost spulberat de şoferul unei Dacia Logan, după ce conducătorul auto a făcut o manevră greu de înţeles pentru orice posesor de carnet de conducere."/>
  </head>
  <body>
    <article>
      <h1>Motociclist în comă, după manevra incredibilă a unui şofer, la Găeşti</h1>
      <address><time datetime="2019-11-16T14:32:00+00:00">16 Nov 2019, 14:32</time> by <a rel="author">Cristian Ionescu</a></address>
      <p>
        <b>
          <b>Un tânăr motociclist, în vârstă de 26 de ani, din Cobia, a fost spulberat de şoferul unei Dacia Logan, după ce conducătorul auto a făcut o manevră greu de înţeles pentru orice posesor de carnet de conducere.</b>
        </b>
      </p>
      <p>Bărbatul a plecat de pe loc, aflându-se parcat pe marginea drumului şi nu s-a asigurat deloc, atunci când a dorit să traverseze banda, ca să intre pe banda opusă. Astfel, ajuns brusc în mijlocul şoselei, pe contrasens, l-a lovit frontal pe motociclist şi l-a aruncat la câţiva metri depărtare.</p>
      <h3>Motociclist spulberat la Găeşti, de un şofer care nu s-a asigurat</h3>
      <p>Un motociclist în vârstă de 29 de ani, din Cobia, a fost spulberat de o maşină condusă de un şofer, de 60 de ani, din Argeş. Din primele date, se pare că şoferul ar fi făcut greşeala să plece de pe loc fără să se asigure, iar în acel moment a lovit motociclistul, informează <a href="http://targovistenews.ro/live/un-motociclist-de-29-de-ani-a-fost-spulberat-de-o-masina-la-gaesti/">targovistenews.ro</a>.</p>
      <p>Tânărul a fost preluat de un echipaj de la ambulanţă şi dus la spital. Poliţiştii au deschis o anchetă şi urmează să stabilească exact cum s-a produs accidentul.</p>
    </article>
  </body>
</html>