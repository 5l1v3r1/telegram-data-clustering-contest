<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/minkult-zaproponuvav-kandydaturu-movnogo-ombudsmena-shho-pro-neyi-vidomo/"/>
    <meta property="og:site_name" content="Рубрика"/>
    <meta property="article:published_time" content="2019-11-16T14:27:05+00:00"/>
    <meta property="og:title" content="Мінкульт запропонував кандидатуру мовного омбудсмена: що про неї відомо"/>
    <meta property="og:description" content="Міністерство культури, молоді та спорту внесло на розгляд Кабінету міністрів кандидатуру на посаду уповноваженого із захисту державної мови. Про це передає прес-служба МКМС Міністерство пропонує на цю посаду завідувачку кафедри журналістики Чорноморського національного університету імені Петра Могили (Миколаїв) Тетяну Монахову. Монахова народилася 2 липня 1980 року в Миколаєві. В 2002 році закінчила Миколаївський державний педагогічний університет […]"/>
  </head>
  <body>
    <article>
      <h1>Мінкульт запропонував кандидатуру мовного омбудсмена: що про неї відомо</h1>
      <address><time datetime="2019-11-16T14:27:05+00:00">16 Nov 2019, 14:27</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Tetyana-Monahova1-860x580-c-1.jpg"/>
      </figure>
      <p>
        <b>
          <b>Міністерство культури, молоді та спорту внесло на розгляд Кабінету міністрів кандидатуру на посаду уповноваженого із захисту державної мови.</b>
        </b>
      </p>
      <p>Про це передає <a href="https://mip.gov.ua/news/3219.html?fbclid=IwAR3i4AZH_7dmVPq32gi9qXg76fBGDQ4XrP-_WOe6WMiP_GWqpBM-DBb4fA4">прес-служба МКМС</a></p>
      <p>Міністерство пропонує на цю посаду завідувачку кафедри журналістики Чорноморського національного університету імені Петра Могили (Миколаїв) Тетяну Монахову.</p>
      <p>Монахова народилася 2 липня 1980 року в Миколаєві. В 2002 році закінчила Миколаївський державний педагогічний університет ім. В.О. Сухомлинського за спеціальністю “Учитель української мови і літератури та англійської мови й зарубіжної літератури”.</p>
      <p>У 2015 році захистила докторську дисертацію на тему “Сучасні стратегії текстотворення в українській мові” в Одеському національному університеті ім. І.І. Мечникова.</p>
      <p>Посада мовного омбудсмена передбачена законом “Про забезпечення функціонування української мови як державної”.</p>
    </article>
  </body>
</html>