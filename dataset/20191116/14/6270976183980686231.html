<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/u-krymu-ya-praktychno-ni-z-kym-ne-kontaktuyu-sentsov/"/>
    <meta property="og:site_name" content="Рубрика"/>
    <meta property="article:published_time" content="2019-11-16T14:09:47+00:00"/>
    <meta property="og:title" content="У Криму я практично ні з ким не контактую, - Сенцов"/>
    <meta property="og:description" content="Колишній політв’язень Кремля, режисер і письменник Олег Сенцов розповів, що в  окупованому Криму він практично ні з ким не контактує. Про це він сказав  ВВС.Україна. “У Криму я практично ні з ким не контактую, крім своєї родини, тому що всі мої друзі, близькі, які мали проукраїнську позицію, виїхали. Тому що жити п’ять років у тій атмосфері неможливо. […]"/>
  </head>
  <body>
    <article>
      <h1>У Криму я практично ні з ким не контактую, - Сенцов</h1>
      <address><time datetime="2019-11-16T14:09:47+00:00">16 Nov 2019, 14:09</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/2019-09-10T114034Z_1636071377_RC11B64BBC80_RTRMADP_3_UKRAINE-RUSSIA-PRISONERS-SENTSOV-860x580-c-1.jpg"/>
      </figure>
      <p>Фото Reuters<br/><b><b>Колишній політв’язень Кремля, режисер і письменник Олег Сенцов розповів, що в  окупованому Криму він практично ні з ким не контактує.</b></b></p>
      <p>Про це він сказав  <a href="https://www.bbc.com/ukrainian/features-50435688?xtor=AL-73-%5Bpartner%5D-%5Bmeta.ua%5D-%5Bheadline%5D-%5Bukrainian%5D-%5Bbizdev%5D-%5Bisapi%5D&amp;ocid=socialflow_twitter">ВВС.Україна</a>.</p>
      <p>“У Криму я практично ні з ким не контактую, крім своєї родини, тому що всі мої друзі, близькі, які мали проукраїнську позицію, виїхали. Тому що жити п’ять років у тій атмосфері неможливо. У Криму зараз все тухле, затхле, навіть для тих, хто підтримує Росію. А хто не підтримує Росію – а таких там також достатньо багато, – для них існувати у цій атмосфері дуже важко. Як неможливо перебувати у замкненій кімнаті. Розумієте? Повітря немає, нічим дихати, хочеться вийти звідти. От і в них так само. Хочеться піти, щоб позбутися всього цього. От вони й виїжджають. А ті, хто вважає, що Путін – молодець, мені з ними немає про що говорити”, – розповів він.</p>
      <p>Раніше <a href="https://rubryka.com/2019/11/15/sentsov-zaklykav-zvilnyty-asyeyeva-zasudzhenogo-u-dnr/">Сенцов закликав звільнити Асєєва, засудженого у “ДНР”.</a></p>
    </article>
  </body>
</html>