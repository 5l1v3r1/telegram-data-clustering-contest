<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/do-labe-u-litomeric-spadlo-male-letadlo-pilot-zahynul/1821814?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T14:06:00+00:00"/>
    <meta property="og:title" content="Do Labe u Litoměřic spadlo malé letadlo, pilot zahynul"/>
    <meta property="og:description" content="Litoměřice - Při pádu ultralehkého letadla dnes v Křešicích na Litoměřicku zahynul pilot. Zřícený stroj našli hasiči a policisté v Labi. Tělo budou vyprošťovat potápěči. &quot;Letadlo bude vyzvednuto jeřábem,&quot; uvedl mluvčí krajských hasičů Lukáš Marvan."/>
  </head>
  <body>
    <article>
      <h1>Do Labe u Litoměřic spadlo malé letadlo, pilot zahynul</h1>
      <address><time datetime="2019-11-16T14:06:00+00:00">16 Nov 2019, 14:06</time> by <a rel="author" href="http://www.ctk.cz/" target="_blank">ČTK</a></address>
      <p>Litoměřice - Při pádu ultralehkého letadla dnes v Křešicích na Litoměřicku zahynul pilot. Zřícený stroj našli hasiči a policisté v Labi. Tělo budou vyprošťovat potápěči. "Letadlo bude vyzvednuto jeřábem," uvedl mluvčí krajských hasičů Lukáš Marvan.</p>
      <p>Pád ultralehkého letadla byl hasičům nahlášen ve 12:45, pátrání trvalo skoro tři hodiny. Hasiči prohledávali řeku na člunu, policie měla na místě potápěče i vrtulník s termovizí. Vrak byl v řece. "V letadle byla nalezena jedna osoba bez známek života. Byl to muž," uvedla krajská policejní mluvčí Alena Bartošová. Okolnosti pádu letadla se budou vyšetřovat, zapojí se do toho i Ústav pro odborné zjišťování příčin leteckých nehod.</p>
      <p>Na Litoměřicku spadl ultralight i před dvěma měsíci, u Hrušovan. Dva lidé tehdy utrpěli středně těžké až těžké zranění. </p>
    </article>
  </body>
</html>