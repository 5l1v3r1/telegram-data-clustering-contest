<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/emma-marrone-cancro-cosha-cantante/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T14:15:33+00:00"/>
    <meta property="og:title" content="Malattia Emma Marrone | Combatte col cancro da 11 anni | Come sta ora"/>
    <meta property="og:description" content="La cantante Emma Marrone si è sottoposta ad un'altra operazione per il tumore e pare che sia fortunatamente andato tutto bene."/>
  </head>
  <body>
    <article>
      <h1>Malattia Emma Marrone | Combatte col cancro da 11 anni | Come sta ora</h1>
      <address><time datetime="2019-11-16T14:15:33+00:00">16 Nov 2019, 14:15</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/09/Emma-Marrone.jpg"/>
        <figcaption>(Screenshot Video – VIagginews.comi</figcaption>
      </figure>
      <p>Nelle settimane scorse <a href="https://www.viagginews.com/2019/09/20/emma-marrone-chi-e-cantante/"><b>Emma Marrone</b></a> ha annunciato a sorpresa che si sarebbe dovuta fermare per un po’ per problemi di salute. La cantante ha fatto accenno a “<b><a href="https://www.viagginews.com/2019/09/20/emma-marrone-annuncio-tumore/">chiudere i conti con questa cosa</a></b> una volta per tutte”, quindi ha promesso ai fan che al suo ritorno sarà più forte e piena di energia. I veri fan di Emma Marrone, ospite oggi di Verissimo, sanno che la bella cantante salentina <b>combatte da tempo contro il cancro</b>, una battaglia di cui solo qualche anno fa ha voluto renderli partecipi.</p>
      <figure>
        <img src="https://www.viagginews.com/wp-content/uploads/2019/09/Emma-Marrone-2.jpg"/>
      </figure>
      <p>Questa lotta è cominciata quando aveva 24 anni e faceva ancora la <b>commessa</b>. In quel periodo avrebbe fatto il provino per ‘<b>Amici</b>‘ che le avrebbe cambiato la vita, ma qualcosa le diceva che non tutto era al posto giusto. Emma era sempre stanca e per scoprirne il motivo decise di andare a fare dei controlli medici. I risultati non furono buoni: aveva un <b>tumore alle ovaie</b> ed era necessaria un’operazione di asporto. Affrontò questa sfida con serenità e l’operazione andò per il meglio. Poco tempo dopo è entrata ad ‘Amici’, <b>Maria De Filippi</b> conosceva la sua situazione, ma lei le chiese di non farne parola con nessuno.</p>
      <figure>
        <img src="https://www.viagginews.com/wp-content/uploads/2019/08/emma-marrone.jpg"/>
      </figure>
      <h3>Emma Marrone e la lotta contro il cancro</h3>
      <p>Raggiunto il successo Emma si è finalmente aperta con i suoi <b>fan</b> attraverso la musica e le interviste, riuscendo a parlare di quello che le era capitato. Il suo intento non era certo quello di farsi compatire, ma di spingere i giovani a comprendere l’importanza della <b>prevenzione</b>. Sei anni fa, dopo un controllo, ha scoperto che era necessaria una seconda operazione. In quel caso Emma ha deciso addirittura di assistere all’intervento: “Volevo capire tutto in tempo reale: così ho saputo che mi stavano asportando un ovaio con la tuba. Ora sono una splendida ragazza mono ovarica”, spiega al <b>Corriere</b>.</p>
      <figure>
        <img src="https://www.viagginews.com/wp-content/uploads/2019/06/emma-marrone.jpg"/>
      </figure>
      <p>Cosa è successo adesso? La cantante si è sottoposta ad un’altra operazione e pare che sia fortunatamente andato tutto bene. Come nelle altre occasioni Emma ha sempre mostrato sicurezza e tranquillità promettendo da subito di tornare più forte di prima.</p>
      <figure>
        <img src="https://www.viagginews.com/wp-content/uploads/2019/09/Emma-Marrone-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/gabriella-perino-chi-e-compagna-gerry-scotti/"/>
        <a href="https://www.viagginews.com/2019/11/16/fadi-chi-e-cantante/"/>
        <a href="https://www.viagginews.com/2019/11/16/aine-chi-e-cantante/"/>
      </related>
    </article>
  </body>
</html>