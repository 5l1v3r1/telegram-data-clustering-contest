<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/junajted-sprema-220-miliona-za-januar-i-to-za-dva-transfera-392921.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T14:43:00+00:00"/>
    <meta property="og:title" content="Junajted sprema 220 miliona za januar i to za dva transfera!"/>
    <meta property="og:description" content="Solskjer postavio prioritete."/>
  </head>
  <body>
    <article>
      <h1>Junajted sprema 220 miliona za januar i to za dva transfera!</h1>
      <h2>Solskjer postavio prioritete.</h2>
      <address><time datetime="2019-11-16T14:43:00+00:00">16 Nov 2019, 14:43</time> by <a rel="author">Nikola Miloradović</a></address>
      <p>Kako prenose engleski mediji, Mančester junajted će u januarskom prelaznom roku pokušati da angažuje dva velika pojačanja.<br/><br/>Svesni su u klubu da nema vremena za čekanje, jasno je da "Đavoli" imaju brojnih problema, ali se čini da je najveći svakako realizacija.<br/><br/>Prodali su Lukakua i pustili Aleksisa na pozajmicu u Inter, jasno je i da se Čileanac neće vraćati u klub, a nisu angažovane adekvatne zamene.<br/><br/>Solskjer je po svemu sudeći to spreman da promeni u januaru, a uprava je spremila preko 200 miliona evra za dva pojačanja.<br/><br/>Prva želja je supertalentovani napadač Erling Haland, strelac 26 golova na 18 nastupa ove sezone za Salcburg, vunderkind koji je oduševio čitavu Evropu i trenutno najbolji strelac Lige šampiona sa čak sedam pogodaka.</p>
      <figure>
        <img src="https://www.sportske.net/text_images/201910/haland640567987020191023224032.jpg"/>
      </figure>
      <p><anchor name=""/><a href="https://www.sportske.net/vest/transferi/solskjer-poslao-coveka-od-poverenja-da-prati-napadaca-junajted-krece-u-akciju-392843.htmlhttps://www.sportske.net/vest/transferi/sanco-od-140-miliona-evo-sa-kojim-klubom-je-u-stalnom-kontaktu-i-ko-sprema-novac-392850.html">Pisali smo i da je Solskjer slao svog čoveka od poverenja da prati mladog Norvežanina</a>, izgleda da se Junajted sprema za akciju i da će u januaru pokušati da se dogovori sa Salcburgom.<br/><br/>Procenjuje se da bi Haland zainteresovane strane mogao da košta oko 100 miliona evra.<br/><br/>Druga velika želja "Đavola" je Džejdon Sančo.<br/><br/>Mladi engleski reprezentativac je eksplodirao u Borusiji Dortmund, ima upisanih 18 golova i 31 asistenciju na 71 upisanom nastupu za "Milionere", plaćen je nešto manje od osam miliona evra Mančester sitiju leta 2017. godine.</p>
      <figure>
        <img src="https://www.sportske.net/text_images/201902/h_5497a0823555939020190209172235.jpg"/>
      </figure>
      <p><anchor name=""/><a href="https://www.sportske.net/vest/transferi/solskjer-poslao-coveka-od-poverenja-da-prati-napadaca-junajted-krece-u-akciju-392843.htmlhttps://www.sportske.net/vest/transferi/sanco-od-140-miliona-evo-sa-kojim-klubom-je-u-stalnom-kontaktu-i-ko-sprema-novac-392850.htmlhttps://www.sportske.net/vest/transferi/sanco-od-140-miliona-evo-sa-kojim-klubom-je-u-stalnom-kontaktu-i-ko-sprema-novac-392850.html">Sada ga želi i Liverpul u svojim redovima, spremili su i 140 miliona evra za njegove usluge</a>, ali je plan da ga otkupe naredog leta, dok će Junajted sa 20ak miliona manje pokušati da ga preseli u svoje redove već ove zime.<br/><br/>Jasno je da bi Haland i Sančo bili ogromna pojačanja za "Đavole", teško je poverovati da bi mogli da ih dovedu tokom zime, ali kako stvari stoje rešeni su da pokušaju.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ovo-moze-samo-klop-smenio-ga-oteo-mu-kucu-i-sad-zivi-besplatno-392900.html"/>
        <a href="https://www.sportske.net/vest/transferi/sanco-od-140-miliona-evo-sa-kojim-klubom-je-u-stalnom-kontaktu-i-ko-sprema-novac-392850.html"/>
        <a href="https://www.sportske.net/vest/transferi/solskjer-poslao-coveka-od-poverenja-da-prati-napadaca-junajted-krece-u-akciju-392843.html"/>
        <a href="https://www.sportske.net/vest/medjunarodni-fudbal/lipi-podneo-ostavku-u-kini-kako-sada-izgleda-lista-najplacenijih-svetskih-trenera-392760.html"/>
        <a href="https://www.sportske.net/vest/transferi/moze-li-liverpul-da-bude-bolji-klop-ima-pet-meta-u-dva-prelazna-roka-ko-ce-biti-zrtvovan-392721.html"/>
      </related>
    </article>
  </body>
</html>