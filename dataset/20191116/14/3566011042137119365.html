<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547735.html/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%A8%D9%87-%D9%82%D8%B2%D9%88%DB%8C%D9%86--%D8%A7%D8%AD%D8%AA%D9%85%D8%A7%D9%84-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D9%88-%D8%B3%DB%8C%D9%84%D8%A7%D8%A8-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AE%D8%AA%D9%84%D9%81-%D9%88%D8%AC%D9%88%D8%AF-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T14:26:00+00:00"/>
    <meta property="og:title" content="ورود سامانه بارشی به قزوین/ احتمال آبگرفتگی و سیلاب در مناطق مختلف وجود دارد"/>
    <meta property="og:description" content="مدیرکل مدیریت بحران استانداری قزوین گفت: متعاقب این سامانه بارشی احتمال بروز آبگرفتگی و سیلاب در سطح شهرها و مسیل رودخانه‌ها و نیز کولاک و مه گرفتگی در گردنه‌ها وجود دارد."/>
  </head>
  <body>
    <article>
      <h1>ورود سامانه بارشی به قزوین/ احتمال آبگرفتگی و سیلاب در مناطق مختلف وجود دارد</h1>
      <h2>مدیرکل مدیریت بحران استانداری هشدار داد</h2>
      <address>
        <time datetime="2019-11-16T14:26:00+00:00">16 Nov 2019, 14:26</time>
      </address>
      <p>مدیرکل مدیریت بحران استانداری قزوین گفت: متعاقب این سامانه بارشی احتمال بروز آبگرفتگی و سیلاب در سطح شهرها و مسیل رودخانه‌ها و نیز کولاک و مه گرفتگی در گردنه‌ها وجود دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ قدرت الله مهدیخانی در گفت‌وگو با <a href="https://sobheqazvin.ir/">صبح قزوین</a> اظهار کرد: بنابر اطلاعیه صادره از سازمان هواشناسی، با ورود یک سامانه بارشی فعال به منطقه، بارش‌هایی به شکل باران و در ارتفاعات و گردنه‌ها به شکل برف از اواخر روز شنبه مورخ ۲۵ تا روز سه شنبه  ادامه خواهد داشت.</p>
      <p>وی افزود: متعاقب این سامانه بارشی احتمال بروز آبگرفتگی و سیلاب در سطح شهرها و مسیل رودخانه‌ها و نیز کولاک و مه گرفتگی در گردنه‌ها وجود دارد.</p>
      <p>مدیرکل مدیریت بحران استانداری قزوین ابراز کرد: هشدارهای لازم برای دستگاه‌های عضو ستاد پیشگیری، مقابله و فرماندهی عملیات پاسخ به بحران استان صادر شده لذا مقتضی است شهروندان با رعایت اصول ایمنی، خصوصا در هنگام رانندگی، از جمله به همراه داشتن زنجیر چرخ و لباس گرم برای عبور از جاده های برف گیر در به حداقل رساندن خسارات وارده و نیز همکاری با دستگاه‌های امداد رسان اقدام کنند.</p>
      <p>انتهای پیام/</p>
    </article>
  </body>
</html>