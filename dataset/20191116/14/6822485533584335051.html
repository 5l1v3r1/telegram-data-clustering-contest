<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825103.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T14:00:00+00:00"/>
    <meta property="og:title" content="وزیر دفاع: راه مقابله با تحریم‌های آمریکا توسعه قدرت دفاعی است"/>
    <meta property="og:description" content="به گزارش الف به نقل از روابط عمومی وزارت دفاع، امیر سرتیپ حاتمی وزیر دفاع و پشتیبانی نیروهای مسلح در نشست تخصصی مقابله با تحریم های دفاعی با اشاره به خباثت های نظام سلطه علیه ایران اسلامی اظهار داشت: دشمن امروز حیات ما را هدف گرفته است و فراتر از ضربه به ایران اسلامی در صدد حذف ما برآمده است."/>
  </head>
  <body>
    <article>
      <h1>وزیر دفاع: راه مقابله با تحریم‌های آمریکا توسعه قدرت دفاعی است</h1>
      <address>
        <time datetime="2019-11-16T14:00:00+00:00">16 Nov 2019, 14:00</time>
      </address>
      <p>وزیر دفاع با اشاره به تحریم های نظام استکباری علیه ایران اسلامی و راه کارهای مقابله با این تحریم ها اظهار داشت: این تحریم ها بنا به دلایل عمیق بنیادی کمرنگ نخواهد شد و تنها راه مقابله با تحریم های امریکا افزایش و توسعه قدرت در تمامی مولفه های حیاتی به ویژه قدرت دفاعی است.</p>
      <p>به گزارش الف به نقل از روابط عمومی وزارت دفاع، امیر سرتیپ حاتمی وزیر دفاع و پشتیبانی نیروهای مسلح در نشست تخصصی مقابله با تحریم های دفاعی با اشاره به خباثت های نظام سلطه علیه ایران اسلامی اظهار داشت: دشمن امروز حیات ما را هدف گرفته است و فراتر از ضربه به ایران اسلامی در صدد حذف ما برآمده است.</p>
      <p>وزیر دفاع با اشاره به نشست تخصصی مقابله با تحریم های دفاعی اهمیت  هم افزائی در این جلسه را بسیار حائز اهمیت برشمرد و گفت: نظام استکبار با تمامی ارکان و هم پیمانان خود از طریق بکاری گیری عناصر نفوذی در تلاش برای دستیابی به زیر ساخت ها و برنامه های فرهنگی، سیاسی، اقتصادی و مخصوصا نظامی جمهوری اسلامی ایران است و بر این اساس دسترسی به  اطلاعات در عرصه جنگ ها و تقابل ها از عناصر اصلی برتری در نبردها محسوب می شود؛</p>
      <p>امیر سرتیپ حاتمی با اشاره به بصیرت و روشنگری های مقام معظم رهبری(مدظله العالی) در آگاه سازی مسئولین و مردم  و همچنین وحدت کلمه در خصوص ایستادگی در برابر نظام سلطه گفت: بحمدا... توطئه نظام استکباری به سرکردگی امریکا علیه ایران اسلامی در آوردگاه های مختلف با شکست مواجه شده است؛ اما دشمن از هیچ فرصتی برای ضربه به کیان کشور دریغ نخواهد کرد.</p>
      <p>وزیر دفاع با اشاره به تحریم های نظام استکباری علیه ایران اسلامی و راه کارهای مقابله با این تحریم ها اظهار داشت: این تحریم ها بنا به دلایل عمیق بنیادی کمرنگ نخواهد شد و تنها راه مقابله با تحریم های امریکا افزایش و توسعه قدرت در تمامی مولفه های موثر به ویژه قدرت دفاعی است.</p>
      <p>امیر سرتیپ حاتمی با بیان اینکه برخی کشورها بازیگر، برخی بازی ساز و برخی پیروی کننده محض هستند اظهار داشت: امروز ایران اسلامی به واسطه قدرت منطقه ای تبدیل به یک بازی ساز منطقه ای شده است و این جز با مقاومت، اتکا به ظرفیت های درونی و توسعه قدرت دفاعی حاصل نشده است.</p>
      <p>وزیر دفاع توسعه کشور را در همه ابعاد، مهم برشمرد و خاطرنشان ساخت: دستگاه ها و بخش های اقتصادی و سیاسی بایستی با هم افزائی و تشریک مساعی کشور را به سمت تعالی همه جانبه جمهوری اسلامی پیش ببرند.</p>
      <p>امیر سرتیپ حاتمی با بیان اینکه  پیشرفت و دستاوردهای جمهوری اسلامی ایران با وجود تحریم های همه جانبه و تنها بهره مندی از بخشی از ظرفیت های دانشگاهی اتفاق افتاده است تصریح کرد: با شناسایی و از قوه به فعل در آوردن تمامی ظرفیت ها به ویژه سرمایه های انسانی متخصص و متعهد، می توان با جلوگیری از خام فروشی نفت کشور را به شکوفایی و بالندگی رساند.</p>
      <p>در این مراسم سردار رضا طلائی نیک معاون حقوقی و امور مجلس وزارت دفاع هدف از این نشست را  انتقال تجارب و بررسی ظرفیت‌ها و امکانات در حوزه دفاعی کشور در مقابله با تحریم های دفاعی عنوان کرد و گفت: مجموعه دفاعی با کمک دستگاه های گوناگون مرتبط در جهت خنثی کردن فشارهای تحریم موفقیت های بسیار بالایی را بدست آوردند.</p>
      <p>وی تصریح کرد: با اینکه پیشینه تحریم های ایران در حوزه دفاعی طولانی تر بوده است لکن تجارب و ظرفیت‌ باعث شده تا در حوزه دفاعی کمترین آسیب را ببینیم.</p>
    </article>
  </body>
</html>