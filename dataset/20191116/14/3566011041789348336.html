<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547732.html/%D8%AF%D9%88%D8%B1%D9%87-%D9%BE%DB%8C%D8%B4-%D8%AF%D8%A8%D8%B3%D8%AA%D8%A7%D9%86%DB%8C-%D8%AA%D8%A7-%D8%B1%D8%B3%DB%8C%D8%AF%D9%86-%D8%A8%D9%87-%D8%A2%D8%B1%D9%85%D8%A7%D9%86-%D9%87%D8%A7-%D9%81%D8%A7%D8%B5%D9%84%D9%87-%D8%AF%D8%A7%D8%B1%D8%AF--%D9%84%D8%B2%D9%88%D9%85-%D8%AA%D9%88%D8%AC%D9%87-%D8%A8%D9%87-%D9%87%D9%88%DB%8C%D8%AA-%DA%A9%D9%88%D8%AF%DA%A9%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T14:30:00+00:00"/>
    <meta property="og:title" content="دوره پیش‌دبستانی تا رسیدن به آرمان‌ها فاصله دارد/ لزوم توجه به هویت کودکان در مدارس"/>
    <meta property="og:description" content="وزیر آموزش و پرورش در قزوین گفت: خانواده‌ها باید از روز نخستین بر تربیت فرزندان توجه داشته باشند و درواقع نقش اصلی تربیت به عهده خانواده بوده و آموزش و پرورش به آن کمک می‌کند، اما هم در دوره خانواده و هم در دوره پیش دبستانی تا رسیدن به آرمان‌ها فاصله داریم."/>
  </head>
  <body>
    <article>
      <h1>دوره پیش‌دبستانی تا رسیدن به آرمان‌ها فاصله دارد/ لزوم توجه به هویت کودکان در مدارس</h1>
      <h2>وزیر آموزش و پرورش در قزوین:</h2>
      <address>
        <time datetime="2019-11-16T14:30:00+00:00">16 Nov 2019, 14:30</time>
      </address>
      <p>وزیر آموزش و پرورش در قزوین گفت: خانواده‌ها باید از روز نخستین بر تربیت فرزندان توجه داشته باشند و درواقع نقش اصلی تربیت به عهده خانواده بوده و آموزش و پرورش به آن کمک می‌کند، اما هم در دوره خانواده و هم در دوره پیش دبستانی تا رسیدن به آرمان‌ها فاصله داریم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="https://sobheqazvin.ir/">صبح قزوین</a>؛ محسن حاجی میرزایی در آئین افتتاحیه دومین همایش ملی هویت کودکان ایران اسلامی در دوره پیش دبستانی که امروز(شنبه) با حضور مسئولین کشوری و استانی در سالن اجتماعات دانشگاه بین المللی امام خمینی(ره) برگزار شد، اظهار کرد: موضوع همایش بسیار مهم و اساسی در نظام تعلیم و تربیت است، برای پی بردن به اهمیت هویت باید درک درستی از جایگاه این موضوع در نظام جمهوری اسلامی،آموزش پرورش و سند بنیادین تحول آموزش و پرورش داشته باشیم. </p>
      <p>وی ادامه داد: مردمانی رشد یافته و توانمند که نقش‌های خود را به‌خوبی ایفا می‌کنند، انقلاب اسلامی درصدد تمدن اسلتمی و پیشرفت این سرزمین است و برای عزت و سربلندی آن هدف دارد.</p>
      <p>وزیر آموزش و پرورش ابراز کرد: جامعه‌ای که ارزش‌های بالای دینی در آن احیا شده و فرهنگ ظلم ستیزی و استکبارستیزی و حمایت از رنج دیدگان سرلوحه آن است، هر تلاشی که انجام می‌شود باید نسبت تلاش خود را با این هدف مشخص کند.</p>
      <p>وی افزود: امروز فعالیت‌های مختلفی در عرصه‌های مختلف انجام می‌شود، اما سنگ بنا چ نقطه آغازین و بنیادین این اهداف به میزان و کیفیت یادگیری جامعه ارتباط دارد و از این رو برای تحقق اهداف بالا باید بر کیفیت یادگیری توجه شود.</p>
      <figure>
        <img src="http://newsroom.dana.ir/content/upload/f843d9d0-0f5a-4e73-a12b-9fb991e29949.jpg"/>
      </figure>
      <p>این مقام مسئول عنوان کرد: انسان‌ها با بهره‌گیری از ابزارهای سمع و بصر و فواد با طبیعت ارتباط برقرار کرده و پیامبران و رسل برای تعیین نحوه این ارتباط است.</p>
      <p>وی گفت: توانمندی‌های فنآورانه و تکنولوژیکی توانستند رابطه انسان و طبیعت را بهبود بخشند و بر آن چیرگی پیدا کنند، اما نهادها زندگی انسان را پیش بینی پذیر کرده و اساس زندگی انسان را می‌سازند و درواقع کیفیت یک جامعه کیفیت نهادهای آن است و باتوجه به کارآمد و ناکارآمدی می‌توانند ما را در دست یابی به اهداف بلند راهنمایی کرده یا مانعی برای آن باشند. </p>
      <p>حاجی میرزایی ادامه داد: نظام آموزشی درکارآمدتر کردن نهادها و تنظیم روابط انسان با طبیعت و ایجاد تکنولوژی نقش مهمی ایفا می‌کنند.</p>
      <p>وی بیان کرد: هویت یکی از محصولات و نتایجی است که در پرتو نهادهای جامعه شکل می‌گیرد، ذهن موجودی خلاق است و تمایزات در کیفیت دیزن،شنیدن و ادراک کردن در پرتو ذهن انسان‌ها شکل می‌گیرد.</p>
      <p>وزیر آموزش و پرورش اذعان کرد: این ابزارها باید خوب ببیند، خوب بشنود و خوب ادراک کند و این موضوع هدف معلمان و انبیا است و شیوه اقدام و زیستن و سبک زندگی متاثر از سازمان ادراکات ماست.</p>
      <p>وی افزود: اگر چیزی که داریم مطلوب است نهادهای مطلوب آن را ساخته‌اند و عملکرد نامطلوب محصول نهاد ناکارآمد و ضعیف است.</p>
      <p>این مقام مسئول ابراز کرد: هویت وجه تمایز و محصول یادگیری و ارتباط با جامعه است و فهمی که جامعه از ما به ما منتقل می‌کند نقش مهمی در فهم خودمان دارد.</p>
      <p>وی ادامه داد: مشکل برچسب زدن تاثیر ناشایستی بر روح و روان دانش آموزان دارد، رسالت آموزش و پرورش مداخله برای سازمان دهی بهتر این پدیده و ادراکات ماست و باید به دانش آموزان در این راستا کمک کند و نقطه آغاز تحول و اتفاقات خوب اینجاست.</p>
      <figure>
        <img src="http://newsroom.dana.ir/content/upload/8226aa7c-bf26-4ce3-8ecc-dd414837ea9d.jpg"/>
      </figure>
      <p> </p>
      <p>حاجی میرزایی ادامه داد: ظرفیت یک جامعه برای تحول و دستیابی به اهداف بلند و حل مسائل در گرو نحوه یادگیری و دوره پیش دبستانی به عنوان دو تقطه آغاز است.</p>
      <p>وی بیان کرد: در تکمیل شخصیت افراد 85درصد از ظرفیت ذهنی در زیر پنج سال شکل می‌گیرد و در این زمان خانواده رکن اساسی در شکل گیری این شخصیت است و از این رو لازم است والدین از اهمیت این دوره آگاه شوند.</p>
      <p>وزیر آموزش و پرورش اذعان کرد: خانواده‌ها باید از روز نخستین بر تربیت فرزندان توجه داشته باشند و درواقع نقش اصلی تربیت به عهده خانواده بوده و آموزش و پرورش به آن کمک می‌کند، اما هم در دوره خانواده و هم در دوره پیش دبستانی تا رسیدن به آرمان‌ها فاصله داریم.</p>
      <p>وی افزود: باید بهترین فضا برای دوره پیش دبستانی فراهم شده و فاصله‌هایی که تا رسیدن به نقطه مطلوب وجود دارد ساماندهی شود.</p>
      <p>این مقام مسئول ابراز کرد: برگزاری این همایش ادای دینی به ایران، انقلاب اسلانی و تمام آرمان‌ها و اهداف شهداست.</p>
      <p>وی در پایان گفت: گوهر نابی در دستان معلمان است که پایداری ابدی دارد و این ماموریت بزرگ و بلند است و باید به آن توجه داشت.</p>
      <p>انتهای پیام/</p>
    </article>
  </body>
</html>