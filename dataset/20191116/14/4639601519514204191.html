<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/sports/epivevaiose-tin-polyselidi-epistoli-o-aygenakis-anakoinose-synantisi-me-tin-pae-olympiakos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T14:51:04+00:00"/>
    <meta property="og:title" content="Επιβεβαίωσε την πολυσέλιδη επιστολή ο Αυγενάκης, ανακοίνωσε συνάντηση με την ΠΑΕ Ολυμπιακός"/>
    <meta property="og:description" content="Από το υφυπουργείο Αθλητισμού επιβεβαιώθηκε και τυπικά η αποστολή επιστολής από τον Ολυμπιακό για τα κακώς κείμενα του ελληνικού ποδοσφαίρου."/>
  </head>
  <body>
    <article>
      <h1>Επιβεβαίωσε την πολυσέλιδη επιστολή ο Αυγενάκης, ανακοίνωσε συνάντηση με την ΠΑΕ Ολυμπιακός</h1>
      <h2>Από το υφυπουργείο Αθλητισμού επιβεβαιώθηκε και τυπικά η αποστολή επιστολής από τον Ολυμπιακό για τα κακώς κείμενα του ελληνικού ποδοσφαίρου.</h2>
      <address><time datetime="2019-11-16T14:51:04+00:00">16 Nov 2019, 14:51</time> by <a rel="author">ΤοΒΗΜΑ Team</a></address>
      <p>Η απόφαση της ΠΑΕ Ολυμπιακός να κινηθεί θεσμικά και να αναλάβει δράση κατά όσων συμβαίνουν στο ελληνικό ποδόσφαιρο, επιβεβαιώνεται επίσημα και από το υφυπουργείο Αθλητισμού.</p>
      <p>Μάλιστα, μέσω της διαρροής που εξέδωσε η πλευρά Αυγενάκη, έγιναν γνωστά και ορισμένα κομμάτια της πολυσέλιδης και εξαιρετικά σοβαρής επιστολής της ΠΑΕ Ολυμπιακός, στην οποία αποτυπώνονται τα κακώς κείμενα του ελληνικού ποδοσφαίρου.</p>
      <p>
        <a href="https://www.in.gr/2019/11/16/economy/dei-poious-aforoun-oi-meioseis-ton-timon-tis-dei/">ΔΕΗ : Ποιους αφορούν οι μειώσεις των τιμών της ΔΕΗ</a>
      </p>
      <p>Συγκεκριμένα, στην επίσημη τοποθέτηση του υπουργείου σημειώνονται τα εξής: «Επιβεβαιώνουμε ότι παραλάβαμε πολυσέλιδη επιστολή της ΠΑΕ Ολυμπιακός, συνοδευόμενη από τηλεοπτικό υλικό, η οποία θέτει «σειρά ζητημάτων που προκύπτουν από τη λειτουργία της ΕΠΟ και αφορούν στην αξιοπιστία του ελληνικού ποδοσφαίρου και των εγχώριων διοργανώσεων, όπου τα φαινόμενα αναξιοκρατίας και οργανωμένης διαφθοράς κυριαρχούν».</p>
      <p>Αιτείται από τον Υφυπουργό Αθλητισμού, Λευτέρη Αυγενάκη, να δεχθεί τους εκπροσώπους της ΠΑΕ Ολυμπιακός, «όσο το δυνατόν πιο γρήγορα προκειμένου να θέσουμε υπόψη σας όλα τα στοιχεία που τεκμηριώνουν τα όσα ανωτέρως λεπτομερώς σας παραθέσαμε»».</p>
      <p>Επίσης, αναφορικά με το αίτημα του Ολυμπιακού για άμεση συνάντηση με την ηγεσία του υφυπουργείο Αθλητισμού, σημειώνεται πως «…η συνάντηση θα διεξαχθεί μετά την επιστροφή του Υφυπουργού Αθλητισμού από το Κατάρ, όπου θα πραγματοποιήσει προγραμματισμένη επίσκεψη την επόμενη εβδομάδα».</p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>