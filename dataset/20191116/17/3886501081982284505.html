<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119387-demonstranti-organizovali-miran-protest-na-jednom-mostu-u-bagdadu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T17:35:04+00:00"/>
    <meta property="og:title" content="Demonstranti organizovali miran protest na jednom mostu u Bagdadu"/>
    <meta property="og:description" content="Antivladini demonstranti nastavili su danas protest na jednom mostu u Bagdadu gde su seli nakon što su ih pripadnici snaga bezbednosti proterali posle nereda, prenela je agencija Frans pres na licu mesta.Demonstranti, koji su na društvenim mrežama za sutra najavili generalni štrajk, već nekoliko nedelja se okupljaju na Trgu Tahrir tražeći smenu vlade. Prema policijskim i bolničkim izvorima, više od 330 ljudi ubijeno je na protestima koji su počeli 1. oktobra. Demonstranti traže potpuno preoblikovanje političkog sistema uspostavljenog posle invazije iz 2003. godine koju su predvodile SAD, i optužuju vladu i vodeće partije za korupciju i nekompetentnost u ekonomiji."/>
  </head>
  <body>
    <article>
      <h1>Demonstranti organizovali miran protest na jednom mostu u Bagdadu</h1>
      <address>
        <time datetime="2019-11-16T17:35:04+00:00">16 Nov 2019, 17:35</time>
      </address>
      <p>Antivladini demonstranti nastavili su danas protest na jednom mostu u Bagdadu gde su seli nakon što su ih pripadnici snaga bezbednosti proterali posle nereda, prenela je agencija Frans pres na licu mesta.<br/><br/>Demonstranti, koji su na društvenim mrežama za sutra najavili generalni štrajk, već nekoliko nedelja se okupljaju na Trgu Tahrir tražeći smenu vlade. <br/><br/>Prema policijskim i bolničkim izvorima, više od 330 ljudi ubijeno je na protestima koji su počeli 1. oktobra. <br/><br/>Demonstranti traže potpuno preoblikovanje političkog sistema uspostavljenog posle invazije iz 2003. godine koju su predvodile SAD, i optužuju vladu i vodeće partije za korupciju i nekompetentnost u ekonomiji.</p>
    </article>
  </body>
</html>