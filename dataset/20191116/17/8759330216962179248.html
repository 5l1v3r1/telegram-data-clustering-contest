<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904001/president-franse-voetbalbond-duidelijk-benzema-speelt-niet-weer-voor-frankrijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T17:28:00+00:00"/>
    <meta property="og:title" content="President Franse voetbalbond duidelijk: 'Benzema speelt niet weer voor Frankrijk'"/>
    <meta property="og:description" content="Voorzitter Noël Le Graët van de Franse voetbalbond heeft in een gesprek met RMC door laten schemeren dat Real Madrid-spits Karim Benzema niet meer zal spelen voor Les Bleus, zolang Didier Deschamps en hij aan het roer staan."/>
  </head>
  <body>
    <article>
      <h1>President Franse voetbalbond duidelijk: 'Benzema speelt niet weer voor Frankrijk'</h1>
      <address>
        <time datetime="2019-11-16T17:28:00+00:00">16 Nov 2019, 17:28</time>
      </address>
      <p>
        <b>Voorzitter Noël Le Graët van de Franse voetbalbond heeft in een gesprek met RMC door laten schemeren dat Real Madrid-spits Karim Benzema niet meer zal spelen voor Les Bleus, zolang Didier Deschamps en hij aan het roer staan.</b>
      </p>
      <p>Frankrijk speelt zondagavond in en tegen Albanië de laatste wedstrijd in de kwalificatiereeks voor het EK van 2020. Een van de veelgestelde vragen voor die wedstrijd was of Benzema ooit nog weer een kans zou krijgen bij het nationale elftal. "Benzema is een van de beste spitsen die er is", begint Le Graët in gesprek met <a href="https://rmcsport.bfmtv.com/football/le-graet-benzema-est-un-tres-bon-joueur-mais-l-aventure-france-est-terminee-1807235.html"><i>RMC</i></a>. "Ik heb zijn kwaliteiten nooit in twijfel getrokken."</p>
      <p>"Hij laat bij Real Madrid zelfs zien dat hij een van de beste is in wat hij doet. Maar het avontuur in het Franse nationale team is voor hem voorbij", sluit de voorzitter van de Franse voetbalbond af.</p>
      <p>De positie van de spits bij het nationale elftal kwam in opspraak na een afpersingszaak, waarbij zijn ploeggenoot van Frankrijk - Mathieu Valbuena - betrokken was. Valbuena zou 150.000 euro hebben moeten betalen aan een vriend van Benzema om ervoor te zorgen dat een seksvideo niet in de publiciteit zou worden gebracht. Na een gerechtelijk onderzoek van twee jaar kon Benzema opgelucht ademhalen, het bewijs tegen hem was onvoldoende.</p>
    </article>
  </body>
</html>