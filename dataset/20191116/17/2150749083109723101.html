<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/golovu-ukreksimbanku-gritsenka-vikrali-siloviki/"/>
    <meta property="og:site_name" content="Прямий"/>
    <meta property="article:published_time" content="2019-11-16T17:05:00+00:00"/>
    <meta property="og:title" content="Як виявилося, Гриценка викрали силовики"/>
    <meta property="og:description" content="Очільника АТ &quot;Укрексімбанк&quot; Олександра Гриценка сьогодні, 16 листопада, забрали силовики в автобус на очах у дитини, з якою він гуляв. Про це повідомив"/>
  </head>
  <body>
    <article>
      <h1>Як виявилося, Гриценка викрали силовики</h1>
      <address>
        <time datetime="2019-11-16T17:05:00+00:00">16 Nov 2019, 17:05</time>
      </address>
      <p>
        <b>Очільника АТ "Укрексімбанк" Олександра Гриценка сьогодні, 16 листопада, забрали силовики в автобус на очах у дитини, з якою він гуляв.</b>
      </p>
      <p>Про це повідомив <b>"Прямому"</b> адвокат Денис Галанський.</p>
      <p>"Олександр доставлений до ізолятора тимчасового тримання у місті Києві. Це на Косогірному провулку. Я з колегою знаходимося поруч з ізолятором, намагаємося оформити наш прохід, щоб зайти і прийняти участь у слідчих діях, оскільки протокол затримання ще не складено. І ми бажаємо прийняти участь у цій слідчій дії… Олександра забрали просто в мікроавтобус, силоміць посадили… Затримання відбувалося без ухвали суду. А за таким порядком можна затримувати лише особу, яка заскочена безпосередньо за вчиненням злочину, або одразу після вчиненого злочину зі слідами вчиненого злочину на одязі і т.д. Тому особу затримано, на мій погляд, незаконно", - розповів адвокат.</p>
      <p>Зі слів Галанського, маленьку дитину, яка була з батьком на момент його затримання, невідомі люди повернули консьєржці будинку.</p>
      <figure>
        <iframe src="https://www.youtube.com/embed/mJRjLocNj64" width="640" height="480" data-service="Youtube" scrolling="no"/>
      </figure>
      <p>Олександр Гриценко був призначений головою правління "Укрексімбанку" 1 серпня 2014 року. Гриценко змінив на цій посаді Віталія Білоуса, який очолював "Укрексімбанк" від початку 2013 року. Він отримав безстроково всі повноваження 15 серпня 2014 року.</p>
      <p>Раніше "Прямий" повідомляв, що <a href="https://prm.ua/u-kiyevi-vikrali-golovu-ukreksimbanku-oleksandra-gritsenka/">у Києві викрали голову АТ "Укрексімбанк" Олександра Гриценка</a>.</p>
      <related>
        <h4>Схожі новини</h4>
        <a href="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
        <a href="https://prm.ua/zatrimannya-gritsenka-maye-oznaki-psihologichnogo-nasilstva-i-katuvannya-advokat/"/>
        <a href="https://prm.ua/pidstav-dlya-zatrimannya-gritsenka-bez-rishennya-sudu-ne-isnuye-advokat/"/>
      </related>
    </article>
  </body>
</html>