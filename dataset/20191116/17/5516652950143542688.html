<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425947/boylh-th-deytera-h-prwth-syzhthsh-gia-thn-anathewrhsh-toy-syntagmatos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T17:00:02+00:00"/>
    <meta property="og:title" content="Βουλή: Τη Δευτέρα η πρώτη συζήτηση για την αναθεώρηση του Συντάγματος"/>
    <meta property="og:description" content="Με τους εισηγητές των κομμάτων ξεκινά τη Δευτέρα 18 Νοεμβρίου, στις 10:00, στην Ολομέλεια της Βουλής η συζήτηση για την αναθεώρηση του Συντάγματος, επί της αρχής. Η αυλαία θα πέσει με τις ψηφοφορίες που θα γίνουν τη Δευτέρα 25 Νοεμβρίου, έπειτα από πενθήμερη συζήτηση."/>
  </head>
  <body>
    <article>
      <h1>Βουλή: Τη Δευτέρα η πρώτη συζήτηση για την αναθεώρηση του Συντάγματος</h1>
      <h2>Την επόμενη Δευτέρα οι ψηφοφορίες</h2>
      <address>
        <time datetime="2019-11-16T17:00:02+00:00">16 Nov 2019, 17:00</time>
      </address>
      <p>
        <b>Με τους εισηγητές των κομμάτων ξεκινά τη Δευτέρα 18 Νοεμβρίου, στις 10:00, στην Ολομέλεια της Βουλής η συζήτηση για την αναθεώρηση του Συντάγματος, επί της αρχής. Η αυλαία θα πέσει με τις ψηφοφορίες που θα γίνουν τη Δευτέρα 25 Νοεμβρίου, έπειτα από πενθήμερη συζήτηση.</b>
      </p>
      <p>Σύμφωνα με τον προγραμματισμό στον οποίο κατέληξαν όλα τα κόμματα, η κορυφαία αυτή κοινοβουλευτική διαδικασία θα ξεκινήσει την πρώτη μέρα με συζήτηση επί της αρχής επί όλων των αναθεωρητέων διατάξεων, τις οποίες εισηγείται η Επιτροπή Αναθεώρησης. Τις υπόλοιπες τέσσερις ημέρες, η συζήτηση θα είναι επί των αναθεωρητέων άρθρων. Οι συνεδριάσεις θα ξεκινούν από το πρωί και θα ολοκληρώνονται το βράδυ.<br/>Ειδικότερα:</p>
      <p>Την Τρίτη 19 Νοεμβρίου η συνεδρίαση θα ξεκινήσει στις 9:30 και θα συζητηθούν δύο Θεματικές Ενότητες αναθεωρητέων διατάξεων.</p>
      <p>Η 1η Θεματική Ενότητα αφορά:<br/>- Σχέσεις κράτους εκκλησίας (άρθρο 3 παρ. 1, 2, 3 και εισαγωγή ερμηνευτικής δήλωσης)</p>
      <p>- Θρησκευτική ελευθερία (άρθρο 13 παρ. 5)</p>
      <p>- Εκλογή Προέδρου της Δημοκρατίας, όρκος (άρθρο 33 παρ. 2)</p>
      <p>- Όρκος βουλευτών (άρθρο 59 παρ. 1 και 2)</p>
      <p>Η 2η Θεματική Ενότητα αφορά:<br/>- Ελεύθερη ανάπτυξη της προσωπικότητας, προσωπική ελευθερία (άρθρο 5 παρ. 2)</p>
      <p>- Προστασία οικογένειας, γάμου, μητρότητας και παιδικής ηλικίας, δικαιώματα ατόμων με αναπηρίες (άρθρο 21 παρ. 1 και 3 και προσθήκη παραγράφου 7)</p>
      <p>- Προστασία της εργασίας (άρθρο 22 παρ. 1, 2, 4, 5)</p>
      <p>- Αρχή του κοινωνικού κράτους δικαίου, προστασία θεμελιωδών δικαιωμάτων (άρθρο 25 παρ. 3)</p>
      <p>Την Τετάρτη 20 Νοεμβρίου η συνεδρίαση θα αρχίσει στις 9:30 και θα συζητηθούν οι 3η, 4η και 8η Θεματική Ενότητα αναθεωρητέων διατάξεων:</p>
      <p>Η 3η θεματική ενότητα περιλαμβάνει:<br/>- Διορισμός πρωθυπουργού και κυβέρνησης (άρθρο 37 παρ. 3)</p>
      <p>- Κυβέρνηση απαλλαγή καθηκόντων (άρθρο 38 παρ. 1 και 2)</p>
      <p>- Κοινοβουλευτικές και Εξεταστικές Επιτροπές (άρθρο 68 παρ. 2)</p>
      <p>- Εμπιστοσύνη της Βουλής - αρχή της δεδηλωμένης (άρθρο 84 παρ. 2)</p>
      <p>Η 4η Θεματική Ενότητα αφορά:<br/>- Κανόνες του διεθνούς δικαίου και διεθνείς οργανισμοί (άρθρο 28 παρ. 2)</p>
      <p>- Πράξεις νομοθετικού περιεχομένου, ψηφίσματα, διαγγέλματα (άρθρο 44 παρ. 2)</p>
      <p>- Δικαίωμα πρότασης νόμου (άρθρο 73)</p>
      <p>Η 8η Θεματική Ενότητα περιλαμβάνει την εκλογή Προέδρου της Δημοκρατίας (άρθρο 32 παρ. 4 και 5)</p>
      <p>Την Πέμπτη 21 Νοεμβρίου η συνεδρίαση θα αρχίσει στις 12:00 το μεσημέρι και θα συζητηθεί η 5η και η 9η Θεματική Ενότητα, που αφορούν:<br/>- Εκλογικό σύστημα, εκλογικές περιφέρειες, βουλευτές επικρατείας (άρθρο 54 παρ. 1, 4 και εισαγωγή ερμηνευτικής δήλωσης)</p>
      <p>- Κωλύματα εκλογιμότητας (άρθρο 56 προσθήκη παραγράφου 5)</p>
      <p>Την Παρασκευή 22 Νοεμβρίου η συνεδρίαση προγραμματίστηκε για τις 11:00 και θα συζητηθούν η 6η και η 7η Θεματική Ενότητα αναθεωρητέων διατάξεων σχετικά με:<br/>- Ποινική δικαιοσύνη (στρατιωτικοί δικαστές) (άρθρο 96 παρ.5)</p>
      <p>- Ανεξάρτητες Αρχές (άρθρο 101Α)</p>
      <p>- Διοικητική Αποκέντρωση (άρθρο 101 παρ.1, 4 και εισαγωγή ερμηνευτικής παραγράφου)</p>
      <p>- Οργανισμοί Τοπικής Αυτοδιοίκησης (άρθρο 102 παρ. 2)</p>
      <p>- Έκδοση νόμου που προβλέπεται από το Σύνταγμα (άρθρο 112 κατάργηση παρ. 4)</p>
      <p>- Ισχύς προσωρινού Κανονισμού της Βουλής (άρθρο 113 κατάργηση)</p>
      <p>- Εκλογή πρώτου Προέδρου Δημοκρατίας, προσωρινός πρόεδρος (άρθρο 114 παρ. 1 και κατάργηση παρ. 2)</p>
      <p>- Ειδικό Δικαστήριο που προβλέπει το Σύνταγμα (άρθρο 115 παρ. 1 και 2 και κατάργηση παραγράφων 3 και 4)</p>
      <p>- Ακύρωση Πράξεων που εκδόθηκαν από 21.04.67 έως 23.7.74 (άρθρο 119 παρ. 1 κατάργηση).</p>
    </article>
  </body>
</html>