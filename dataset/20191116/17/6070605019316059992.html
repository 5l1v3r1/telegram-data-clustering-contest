<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/Primaries-Graupera-candidatura-Parlament_0_2345165675.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T17:58:36+00:00"/>
    <meta property="og:title" content="Primàries Catalunya acorda presentar-se a les eleccions al Parlament"/>
    <meta property="og:description" content="El partit ja va intentar presentar-se al 10-N però no va reunir prou avals"/>
  </head>
  <body>
    <article>
      <h1>Primàries Catalunya acorda presentar-se a les eleccions al Parlament</h1>
      <h2>El partit ja va intentar presentar-se al 10-N però no va reunir prou avals</h2>
      <address>
        <time datetime="2019-11-16T17:58:36+00:00">16 Nov 2019, 17:58</time>
      </address>
      <p>Primàries Catalunya ha decidit fer el pas i presentar-se a les eleccions al Parlament. El moviment impulsat per l'ANC a les municipals del 2019 ha celebrat aquest dissabte la seva convenció fundacional al Centre Cívic Pere Quart de Barcelona amb inscripcions obertes a tothom. "La convenció fundacional de Primàries Catalunya aprova convertir-se en un moviment d'àmbit nacional supramunicipal per àmplia majoria", ha confirmat la nova formació política a través del seu compte de Twitter.</p>
      <p>"Primàries acaba de decidir que ens presentem a les catalanes. Una opció oberta a tothom, independentista i radicalment democràtica, amb llistes obertes i transversalitat ideològica", ha reaccionat ràpidament Jordi Graupera, fins ara la cara més visible de Primàries. La plataforma ja va aprovar presentar-se a les eleccions generals del 10-N, però finalment no va poder fer-ho perquè només va recollir 3.400 avals dels 5.000 necessaris.</p>
      <figure>
        <iframe data-src="https://twitter.com/PrimariesCat/status/1195660216467148800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Primàries va atribuir el fracàs al "poc marge temporal" que la Junta Electoral Central atorga per recollir els avals i a una "implantació territorial encara en construcció". El portaveu de Primàries Barcelona, Jordi Graupera, va afirmar llavors que Primàries era un moviment municipalista que "s'està transformant en un moviment nacional" i va destacar que es va teixint un "projecte compartit" de cara a les properes eleccions al Parlament.</p>
    </article>
  </body>
</html>