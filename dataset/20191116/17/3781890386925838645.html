<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742035"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T17:23:00+00:00"/>
    <meta property="og:title" content="&quot;ลอมบาร์ด&quot;นำเดี่ยวสวิงเนดแบงค์รอบ3"/>
    <meta property="og:description" content="'แซนเดอร์ ลอมบาร์ด' รั้งตำแหน่งผู้นำเดี่ยวสวิง 'เนดแบงค์ กอล์ฟ ชาลเลนจ์ โฮสเต็ด บาย แกรี เพลเยอร์' หลังผ่านไป 3 วันทำสกอร์รวม 11 อันเดอร์พาร์"/>
  </head>
  <body>
    <article>
      <h1>"ลอมบาร์ด"นำเดี่ยวสวิงเนดแบงค์รอบ3</h1>
      <address>
        <time datetime="2019-11-16T17:23:00+00:00">16 Nov 2019, 17:23</time>
      </address>
      <p>
        <b>"แซนเดอร์ ลอมบาร์ด" รั้งตำแหน่งผู้นำเดี่ยวสวิง "เนดแบงค์ กอล์ฟ ชาลเลนจ์ โฮสเต็ด บาย แกรี เพลเยอร์" หลังผ่านไป 3 วันทำสกอร์รวม 11 อันเดอร์พาร์</b>
      </p>
      <p>ศึกกอล์ฟ ยูโรเปี้ยน ทัวร์ รายการ "เนดแบงค์ กอล์ฟ ชาลเลนจ์ โฮสเต็ด บาย แกรี เพลเยอร์"  ที่ซัน ซิตี ปรเทศแอฟริกาใต้ เมื่อวันเสาร์ที่ผ่านมา เป็นการดวลวงสวิงในรอบ 3 ผลปรากฏว่า แซนเดอร์ ลอมบาร์ด โปรหนุ่มจากแอฟริกาใต้ ตีเข้ามาอีกเวนพาร์ สกอร์รวม 11 อันเดอร์พาร์ 205 รั้งตำแหน่งผู้นำเดี่่ยว โดยทิ้ง หลุยส์ อุสธุยเซน โปรเพื่อนร่วมชาติ และโธมัส เดอทรี โปรจากเบลเยียม ที่ตามมาเป็นอันดับ 2 ร่วมด้วยสกอร์รวม 10 อันเดอร์พาร์ 206 ห่างเพียงสโตรกเดียวเท่านั้น<br/><br/>ส่วนผลงานของโปรรายอื่นที่น่าสนใจ โอลิเวอร์ วิลสัน จากอังกฤษ สกอร์รวม 8 อันเดอร์พาร์ 208 รั้งที่ 4 ร่วม, ลี เวสต์วูด อีกหนึ่งโปรเมืองผู้ดี สกอร์รวม 6 อันเดอร์พาร์ 210 อยู่ที่ 6 ร่วม, ทอมมี ฟลีตวูด จากอังกฤษ สกอร์รวม 5 อันเดอร์พาร์ 211 อยู่ที่  12 ร่วม และมาร์ติน คายเมอร์ จากเยอรมนี สกอร์รวม 2 อันเดอร์พาร์ 214 รั้งอันดับ 21 ร่วม<br/><br/>ด้าน "โปรอาร์ม" กิรเดช อภิบาลรัตน์ โปรหนุ่มขวัญใจชาวไทย หวดเข้ามา 1 อันเดอร์พาร์ 71 สกอร์รวม 4 โอเวอร์พาร์ 220 รั้งอันดับ 45 ร่วม.<br/><br/><b>ภาพ gettyimages</b><br/><br/> </p>
    </article>
  </body>
</html>