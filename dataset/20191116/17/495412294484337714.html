<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/gilet-gialli-scontri-con-la-polizia-a-parigi-video-transenne-in-fiamme-41-arresti/1950076/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T17:29:48+00:00"/>
    <meta property="og:title" content="GILET GIALLI, SCONTRI A PARIGI: 61 ARRESTI/ Video, Macron: “Sono casseur”"/>
    <meta property="og:description" content="Gilet gialli, anniversario della protesta con scontri: la polizia ha arrestato 41 rivoltosi. 270 manifestazioni in tutta la Francia: le ultime notizie."/>
  </head>
  <body>
    <article>
      <h1>GILET GIALLI, SCONTRI A PARIGI: 61 ARRESTI/ Video, Macron: “Sono casseur”</h1>
      <h2>Gilet gialli, anniversario della protesta con scontri: la polizia ha arrestato 61 rivoltosi. 270 manifestazioni in tutta la Francia: le ultime notizie.</h2>
      <address><time datetime="2019-11-16T17:29:48+00:00">16 Nov 2019, 17:29</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>Tensione altissima <b>a Parigi</b> in occasione dell’anniversario del primo raduno dei<b> gilet gialli</b>. Nella capitale Francese, in linea con molti degli appuntamenti che hanno caratterizzato il movimento di protesta, non sono mancati gli scontri e i disordini. Secondo quanto riportato da Tgcom24, il prefetto Didier Lallement ha annunciato l’arresto di 61 persone, precisando che la polizia ha effettuato oltre 1.500 controlli nelle aree vietate ai contestatori. I dimostranti identificati facevano parte del movimento noto come “ultra-giallo”. L’Eliseo nel frattempo ha fatto sapere che il presidente della Repubblica, Emmanuel Macron, “segue con attenzione quanto sta accadendo a Parigi”. “Il presidente – si legge in una nota- constata che non ci sono molti gilet gialli a place d’Italie, ma soprattutto dei casseur”. (agg. di Dario D’Angelo)</p>
      <h4>GILET GIALLI: TENSIONE A PARIGI</h4>
      <p><b>Gilet gialli</b>: <a href="https://www.ilsussidiario.net/news/gilet-gialli-un-anno-dopo-chi-comanda-davvero-nel-laboratorio-del-nulla-politico/1949957/"><b>oggi si festeggia l’anniversario dall’inizio delle proteste</b></a>, registrati <b>scontri tra manifestanti e polizia</b>. 270 manifestazioni in tutta la Francia, tensione a <b>Parigi</b>: le forze dell’ordine hanno reso noto che sono stati arrestato 41 rivoltosi. Al grido di <i>«un anno di rabbia»</i>, i gilet jaunes hanno pianificato eventi e cortei contro il Governo: allerta a <b>Champerret</b>, ovest di Parigi, e in <b>Place d’Italie</b>, sud della capitale transalpina. Dopo aver tentato il blocco sul perpherique, nota tangenziale, i manifestanti hanno dato fuoco ad alcune transenne e hanno dato vita a tafferugli con la Gendarmerie: le forze dell’ordine hanno risposto con lacrimogeni. Gruppi di manifestanti presenti anche nella zona vietata degli Champs-Elysees. Paura a mezzogiorno in un bar parigino: come riporta Le Parisien, i gilet gialli hanno lanciato lacrimogeni all’interno del locale, non sono stati registrati feriti.</p>
      <h4>GILET GIALLI, SCONTRI A PARIGI: 41 ARRESTI</h4>
      <p>Le autorità hanno disposto ingenti controlli e presidi per monitorare le attività dei gilet jaunes: BFM ha segnalato che sono presenti anche pompieri in borghese infiltrati in alcuni cortei per prevenire eventuali atti incendiari. Registrato un assalto a una banca ad Avenue d’Italie: i rivoltosi hanno distrutto la vetrina di una filiale HBSC, con tanto di bidoni della spazzatura incendiati. Preparati cannoni ad acqua per contrastare i manifestanti. Le Monde parla di situazione di massima allerta: in seguito a danneggiamenti di automobili e locali, la polizia è stata chiamata ad intervenire in più di un’occasione per disperdere gruppi di violenti, per lo più incappucciati. Il centro commerciale di Italie 2 è stato chiuso dopo un tentativo di assalto. Attesi aggiornamenti nel corso delle prossime ore: il bilancio per il momento è fermo a 41 arresti e 1497 controlli preventivi.</p>
      <p> </p>
      <figure>
        <iframe data-src="https://twitter.com/CharlesBaudry/status/1195665991088451584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/saluti37/status/1195680018317430784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/caos-bolivia-quello-che-non-torna-nella-strana-fuga-di-morales/1950119/"/>
        <a href="https://www.ilsussidiario.net/news/iran-vs-israele-una-minaccia-spuntata-la-vera-partita-si-gioca-in-iraq/1949824/"/>
        <a href="https://www.ilsussidiario.net/news/bimbo-costretto-a-dieta-vegana-morto-a-18-mesi-genitori-arrestati-omicidio-colposo/1950164/"/>
        <a href="https://www.ilsussidiario.net/news/bimbo-chiuso-in-gabbia-e-ucciso-con-acqua-bollente-genitori-rifiutava-il-bagnetto/1950132/"/>
        <a href="https://www.ilsussidiario.net/news/principe-andreaepstein-errore-stare-con-lui-ho-deluso-tutti-mi-mangio-le-mani/1950022/"/>
        <a href="https://www.ilsussidiario.net/news/bolivia-scontri-tra-pro-morales-e-polizia-8-morti-75-feriti-stop-al-massacro/1950016/"/>
      </related>
    </article>
  </body>
</html>