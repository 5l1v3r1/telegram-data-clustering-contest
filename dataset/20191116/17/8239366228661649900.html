<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zapaly_svichku_pamyati_ne_zalyshay_tsogo_dnya_svoie_vikno_porozhnim_330881.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T17:19:00+00:00"/>
    <meta property="og:title" content="Запали свічку пам'яті! Не залишай цього дня своє вікно порожнім"/>
    <meta property="og:description" content="«Твоє вікно цього дня не залишиться порожнім» – такою є головна ідея відеоролика соціальної реклами до річниці Голодомору, знятого минулого року Young&amp;Hungry Production за участі Українського інституту національної пам’яті і Центру досліджень визвольного руху. Про це інформує прес-служба УІНП."/>
  </head>
  <body>
    <article>
      <h1>Запали свічку пам'яті! Не залишай цього дня своє вікно порожнім</h1>
      <h2>«Твоє вікно цього дня не залишиться порожнім» – такою є головна ідея відеоролика соціальної реклами до річниці Голодомору, знятого минулого року Young&amp;Hungry Production за участі Українського інституту національної пам’яті і Центру досліджень визвольного руху. Про це інформує прес-служба УІНП.</h2>
      <address>
        <time datetime="2019-11-16T17:19:00+00:00">16 Nov 2019, 17:19</time>
      </address>
      <figure>
        <img src="https://galinfo.com.ua/media/gallery/intxt/q/o/qof1573821801she.jpeg"/>
      </figure>
      <p>Загальнонаціональну традицію ставити запалену свічу у вікні своїх осель на знак ушанування виморених голодною смертю ініціював історик, політолог, дослідник Голодомору Джеймс Мейс. Джеймс Мейс переїхав жити в Україну, де зокрема написав: «Я ж хочу запропонувати лише акт національної пам’яті, доступний кожному: визначити час, коли кожен член цієї нації, де майже кожна родина втратила когось із близьких, запалить у своєму вікні свічку в пам’ять про померлих».</p>
      <figure>
        <iframe src="https://www.youtube.com/embed/q1lj7ujqthc" width="560" height="315" data-service="Youtube" scrolling="no"/>
      </figure>
      <p>
        <i>Завантажити відеоролик «Запали свічку пам'яті» у високій якості можна <b><a href="http://bit.ly/358QVe3">за посиланням</a></b> – <a href="http://bit.ly/358QVe3">http://bit.ly/358QVe3</a>.</i>
      </p>
      <p>Нагадуємо, 23 листопада у День пам’яті жертв голодоморів на території Національного музею Голодомору-геноциду пройдуть жалобні заходи.</p>
      <p>Запрошуємо усіх доєднатися та спільно вшанувати пам’ять вбитих голодом. </p>
      <p>Початок заходів о 15:00.</p>
      <p>Національний музей Голодомору-геноциду (вулиця Лаврська, 3).</p>
      <p>Вхід вільний.</p>
      <p>Участь у заході візьмуть: Президент України, вищі посадові особи держави, очільники українських церков, представники дипломатичного корпусу, громадськість.</p>
      <p>О 16:00 відбудеться загальнонаціональна хвилина мовчання, після якої розпочнеться Акція «Запали свічку пам’яті!». Українці вдома та по всьому світу запалюватимуть свічки пам'яті у себе на вікнах чи біля меморіалів Голодомору.</p>
      <p>Пам’ятні заходи пройдуть також по всій країні.</p>
      <p>Український інститут національної пам’яті закликає медіа розмістити символ пам'яті – свічку або знак Голодомору – в ефірах, на сайтах та на шпальтах видань.</p>
      <figure>
        <iframe src="https://www.youtube.com/embed/RTJN2OgWqek" width="560" height="315" data-service="Youtube" scrolling="no"/>
      </figure>
      <p><i> Завантажити відеоролик «Ти приніс мені яблуко?»</i> <i>у високій якості можна<b> <a href="https://mega.nz/#!RN1XXS5C!o_Br8EWnH186AZwk5g5tbozmjtQ73FoDjSx1N9ecH3I">за посиланням</a>.</b></i></p>
    </article>
  </body>
</html>