<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/597692/mystiria-eksafanisi-miteras-kai-koris-stin-katerini"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T17:45:00+00:00"/>
    <meta property="og:title" content="Μυστήρια εξαφάνιση μητέρας και κόρης στην Κατερίνη"/>
    <meta property="og:description" content="Συναγερμός σήμανε στις Αρχές της Ελλάδας η εξαφάνιση μητέρας και κόρης από την Κατερίνη.    Η Μαρία-Ιωάννα Δεληγιάννη έχει εξαφανιστεί από τις 8..."/>
  </head>
  <body>
    <article>
      <h1>Μυστήρια εξαφάνιση μητέρας και κόρης στην Κατερίνη</h1>
      <address><time datetime="2019-11-16T17:45:00+00:00">16 Nov 2019, 17:45</time> by <a rel="author">SigmaLive</a></address>
      <p><b>Συναγερμός σήμανε στις Αρχές της Ελλάδας η εξαφάνιση μητέρας και κόρης από την Κατερίνη. <br/></b> <br/>Η Μαρία-Ιωάννα Δεληγιάννη έχει εξαφανιστεί από τις 8 Νοεμβρίου μαζί με την 45χρονη μητέρα της.<br/> <br/>Μια νέα μαρτυρία ενός ιδιοκτήτη κεντρικού φωτογραφείου στην πόλη δίνει νέες διαστάσεις στην υπόθεση. <br/> <br/>Σύμφωνα με όσα ανέφερε ο άνδρας σε εκπομπή του ΣΚΑΙ αναγνώρισε την 17χρονη από τη φωτογραφία που έχει δοθεί στη δημοσιότητα. Θυμήθηκε, όπως τόνισε, ότι πριν από λίγες μέρες, μαζί με τη μητέρα της, είχαν πάει στο φωτογραφείο του και έδειχναν χαρούμενες.<br/> <br/>Ειδικότερα, δήλωσε στην εκπομπή: «μου έκανε εντύπωση το πόσο ευδιάθετη ήταν η μητέρα. Σχεδόν σιγοτραγουδούσε. Μπορεί να μην πιάσαμε κουβέντα αλλά θυμάμαι ότι μου ζήτησαν να βγάλουν φωτογραφίες για διαβατήριο».<br/> <br/>Πρόσθεσε επίσης ότι οι δύο αγνοούμενες, ήθελαν να βγάλουν διαβατήριο, για να ταξιδέψουν στη Ρωσία. «Θυμάμαι ότι το κορίτσι είχε κάποιο κινητικό πρόβλημα και την κρατούσε η μητέρα της. Είμαι σίγουρος πως πρόκειται για το παιδί που ψάχνουν».<br/> <br/>Πηγή: CNN<br/> </p>
    </article>
  </body>
</html>