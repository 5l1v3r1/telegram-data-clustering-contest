<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T17:06:00+00:00"/>
    <meta property="og:title" content="Съботен бис: Николета vs. психоложките и модерно ли е да си прост?"/>
    <meta property="og:description" content="Най-важното последната седмица в шоубизнеса | Dnes.bg"/>
  </head>
  <body>
    <article>
      <h1>Съботен бис: Николета vs. психоложките и модерно ли е да си прост?</h1>
      <h2>Най-важното последната седмица в шоубизнеса</h2>
      <address><time datetime="2019-11-16T17:06:00+00:00">16 Nov 2019, 17:06</time> by <a rel="author" href="https://www.dnes.bg/author/217" target="_blank">Александър Попов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252052-middle.jpg"/>
        </figure>
        <p>Николета има опит в българския футбол. Снимка: Instagram</p>
        <p>1<a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image2#photo">2</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image3#photo">3</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image4#photo">4</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image5#photo">5</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image6#photo">6</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image7#photo">7</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image8#photo">8</a><a href="https://www.dnes.bg/index/2019/11/16/syboten-bis-nikoleta-vs-psiholojkite-i-moderno-li-e-da-si-prost.429862,image9#photo">9</a></p>
        <p>Откакто се кротна повторно в чаршафите на вратаря на Левски Николай Михайлов, Николета Лозанова позагуби медийна популярност. Голите й снимки в Instagram едва ли провокират някого вече, тъй като феновете й познават всяка точка от нейното фотошопнато тяло.</p>
        <p>Но ето, че плеймейтката се завърна на бял кон в клюкарските рубрики с нестандартен ход. Тя нападна психоложките на националния отбор по футбол (Лили Стефанова и Кети Вандова - б.а.) с колаж, на който се мъдри абревиатурата за помощ SOS.</p>
        <p>На него НиЛо прави сравнение между това какви спортни психолози работят с българския национален отбор и какви работят с английския тим Манчестър Юнайтед.</p>
        <p>Една от психоложките - Лили Стефанова, не остана длъжна на силиконката.</p>
        <p>"Защо тези нападки идват сега? Нашето желание е да продължим да работим с националите. Втрещена съм от тази публикация на Николета и не виждам какво точно иронизира. Психолозите трябва да са само мъже ли? По всички конвенции това е дискриминация и е подсъдно. На съобщения ми писа, че нашата визия не кореспондирала със заеманата длъжност. Като стайлинг и маниери, каквото и да значи това. Но всеки знае, че тя е жената с най-богат футболен опит в България. Само че за разлика от нея ние нямаме сексуален опит с играчите. Човек без никакво образование, който постоянно се снима гол, да коментира футбола, психологията и нас. Това е смешно", контрира Стефанова.</p>
        <p>Цялата тази война кореспондира с част от споделените мисли на организаторката на конкурса Мис Силикон Мариана Маринова. След като напусна "Фермата", тя заяви в свое интервю, че "няма лошо в това да си сложиш силикон, да си оперираш носа, да си сложиш ботокс, но преди това, за да имаш претенции, трябва да си някой. Циците не те правят някой!".</p>
        <p>Според нея не е модерно да си прост. "Не е модерно просто да имаш цици и джуки. Модерно е да си възпитан и интелигентен".</p>
        <p>Алилуя! Дано всички, които се явяват на подобни конкурси и се смятат за звезди с няколко голи снимки в Instagram вникнат в тези думи.</p>
        <p>Ако добавим и новия тренд, изречен от д-р Енчев, че модата на огромните джуки и гърди вече е в историята - току-виж след 10 години в родния шоубизнес излишеството от силикон и липсата на мозъчни гънки липсват. Няма как да изчезнат напълно, но ако бъдат пренебрежим процент може и да се доближим малко до световните стандарти. Където големите звезди не дрънчат на кухо и визията не е достатъчна да си известен.</p>
        <p>Ето един пример за безсмислена известност. Това е Кристин Каменова, която даже си има PR и информира медиите непрекъснато за всяко поклащане на силиконовата й гръд. С какво е известна Каменова? С това, че има по 1000 кубика във всяка гърда... С интелект не може да пробие, талант засега не се забелязва, но блондинката иска да е известна. И едната седмица бюстът е намазан с шоколад, другата е полят с мляко. Както е през тази. Ако някой може да обясни каква е тази надежда да е известна с известността си - да ни пише.</p>
        <p>Друг пример - плеймейтката Деси Фотосесията (какъв прякор само!) тръгнала гола по клубовете. Това гласи съобщение до медиите. Явно няма с какво друго да се похвали. Ето и инфо "от извора": "Плеймейтката Деси Димитрова скандализира с аутфита си. Изкусителката тръгна буквално гола из столичните клубове. Посетителите на нощно заведение в София са били в пълен шок от появата на Деси, която е влязла в клуба с черна рокля с блестящи елементи, която покрива едва 20-ина процента от тялото й. Платът се оказа твърде къс, за да покрие гърдите и бедрата й, които се развяват в пълната си прелест". Дали е Деси е модерна - всеки сам да прецени.</p>
        <p>Джулиана Гани пък навсякъде се представя за модел. Но това да рекламираш някакъв продукт в социалните мрежи не те прави модел. Тя също натрупа последователи със силиконовите си гърди. И стана голяма риалити звезда. Сякаш никой вече не си спомня как в ефир предлагаше "предните си гърди" на някоя бедна студентка. Но ние си искаме зрелище и бременната Джулката ни го дава. Още отсега може да прогнозираме, че когато стане майка ще просълзява Гала с грижите си за бебето, сякаш други майки на света няма. Но тази седмица акцентът е друг - феновете й се вгледаха в една от новите й татуировки - логото на Chanel. Дали татусът на ръката й означава, че е почитателка на скъпото? Или пък вкусът й се издигнал до френската марка? Иронията определено бе водеща при последователите й.</p>
        <p>"Много смешна татуировка, развесели ме", "Който не може да си позволи истински "Шанел", си го татуира", гласят част от коментарите.</p>
        <p>Но пък Малката Джулка има афинитет към странни татуировки. За да демонстрира любовта си към фитнес инструктура Илиян, тя изписа между гърдите си "Принцесата на Найденов". На английски, защото звучи по-авторитетно. Хубаво е тук пак да се върнем към сентенцията на Мариана Маринова...</p>
        <p>Че има някакво израстване в родния шоубизнес личи и от следващата новина. Черната Златка се отказала от идеята си да пише книга. Мемоари, разбира се, не просто някакъв роман.</p>
        <p>"Имам самооценка за себе си, но не съм пораснала достатъчно", разкрива Златка Блек. С което ни заплашва, че някога все пак може и да се впусне в своето литературно приключение. Но дали ще ни разкрие истината или ще е поредната боза с претенция за биография? Всъщност, четящите хора спокойно могат да минат и без написаната история на плеймейтката. А и явно засега и тя го осъзнава. За което - истинско благодаря!</p>
        <p>Фолкпевицата Андреа пък е живото доказателство, че фотошопът не винаги е добра идея. Защото фалшивият образ в социалните мрежи все някога бива разкрит. И тогава феновете се чувстват излъгани и атаките към любимката й са доста по-крайни. А визията на Андреа от рождения ден на гримьора Цецо Андреев е смущаваща. И защо тази форма на бюста й трябва да бъде подчертаван с прозрачен сутиен остава загадка.</p>
        <p>Завършваме с една несподелена любов - между Луна и някой си Горан. Явно драмата между тях е голяма, след като застаряващата блондинка го изкара зависим от дрога и хазарт.</p>
        <p>Той пък реши да пропее и записа песен под псевдонима Горджано. Тя е кратка, хвалебствена и изпята фалшиво, в стил "Джорджано".</p>
        <figure>
          <iframe src="https://www.youtube.com/embed/TKshWn_L6kM" width="650" height="365" data-service="Youtube" scrolling="no"/>
        </figure>
        <p>Самата Луна също не се трогна.</p>
        <p>"Горане, благодаря ти за тази серенада! За жеста много мило, но нещо не ти се е получило. Не разбрах целта ти - да ме впечатлиш или да ме изплашиш. Да не си станал талибан или си прекалил отново с дозата!? Моля те, върни се в комуната, защото следващата ти квартира ще е затворът!", коментира Луна.</p>
      </anchor>
    </article>
  </body>
</html>