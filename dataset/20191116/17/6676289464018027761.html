<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-bmw-accident-italia-325802.html"/>
    <meta property="og:site_name" content="Observator"/>
    <meta property="article:published_time" content="2019-11-16T17:46:00+00:00"/>
    <meta property="og:title" content="O șoferiță româncă a rămas fără BMW-ul X5 după ce a dărâmat o bordură, în Italia"/>
    <meta property="og:description" content="O șoferiță româncă implicată într-un accident ușor în Italia a rămas fără mașina BMW X5. Chemați să constate accidentul ușor, polițiștii au descoperit că femeia nu avea actele în regulă și i-au luat automobilul."/>
  </head>
  <body>
    <article>
      <h1>O șoferiță româncă a rămas fără BMW-ul X5 după ce a dărâmat o bordură, în Italia</h1>
      <address><time datetime="2019-11-16T17:46:00+00:00">16 Nov 2019, 17:46</time> by <a rel="author">Cristian Totestean</a></address>
      <p>
        <b>
          <b>O șoferiță româncă implicată într-un accident ușor în Italia a rămas fără mașina BMW X5. Chemați să constate accidentul ușor, polițiștii au descoperit că femeia nu avea actele în regulă și i-au luat automobilul.</b>
        </b>
      </p>
      <p>Accidentul s-a produs sâmbătă dimineață în comuna Nichelino din nord-vestul Italiei, la sud de orașul Torino. Neatentă, șoferița româncă a lovit și dărâmat bordura care proteja un spațiu pentru flori dintr-o intersecție.</p>
      <h3>Cum a rămas românca fără BMW</h3>
      <p>Chemați să constate accidentul, polițiștii italieni i-au cerut româncei actele sale și ale mașinii. Au descoperit astfel că femeia încălca decretul din 2018 al lui Salvini, care a schimbat Codul Rutier în Italia. Românca e rezident în Italia de peste 60 de zile, dar mașina ei era, în continuare, cu numere de înmatriculare românești.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F16%2F325802%2F1573919662d40d4d34.jpeg"/>
        <figcaption>
          <a href="https://observator.tv/galerie/romanca-bmw-accident-italia-id325802-play383601.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Șoferița s-a ales astfel cu amenzi administrative de peste 500 de Euro, iar BMW-ul i-a fost confiscat de agenți, spune ziarul <a href="http://www.torinoggi.it/2019/11/16/leggi-notizia/argomenti/cronaca-11/articolo/nichelino-suv-si-schianta-contro-un-muretto-ma-la-conducente-non-poteva-guidarlo.html">torinoggi.it</a>.</p>
      <p>În accident nu au fost implicate alte mașini, iar, în urma alcooltestului, agenții au spus că șoferița nu era băută.</p>
    </article>
  </body>
</html>