<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vibuhi-u-balakliji-arsenal-u-balakliji-ne-zagrozhuye-bezpeci-naselennya-novini-ukrajini-50053943.html"/>
    <meta property="og:site_name" content="НВ"/>
    <meta property="article:published_time" content="2019-11-16T17:31:00+00:00"/>
    <meta property="og:title" content="Арсенал у Балаклії не загрожує безпеці населення — військові"/>
    <meta property="og:description" content="Військовий арсенал у Балаклії, де під час утилізації боєприпасів сталися вибухи, не становить загрози для місцевих мешканців."/>
  </head>
  <body>
    <article>
      <h1>Арсенал у Балаклії не загрожує безпеці населення — військові</h1>
      <h2>Військовий арсенал у Балаклії, де під час утилізації боєприпасів сталися вибухи, не становить загрози для місцевих мешканців.</h2>
      <address>
        <time datetime="2019-11-16T17:31:00+00:00">16 Nov 2019, 17:31</time>
      </address>
      <p>Про це командувач Сил логістики ЗСУ, генерал-лейтенант Олег Вишнівський повідомив <a href="https://armyinform.com.ua/2019/11/vijskovyj-arsenal-u-misti-balakliya-ne-stanovyt-zagrozy-misczevym-meshkanczyam/">АрміяInform</a>.</p>
      <p>«Протягом ночі визначеним складом пожежного наряду здійснювалося патрулювання технічної території. Загорань та задимлень не спостерігалося. Нині військовий арсенал є безпечним щодо вибухо-пожежної безпеки», — зазначив він.</p>
      <p>За словами Вишнівського, наразі на технічній території військового арсеналу тривають слідчі дії.</p>
      <p>Командувач додав, що після подій 2017 року територія арсеналу очищена майже на 60%.</p>
      <p>«Усі інші боєприпаси вивезені або складені у захищене бетонне сховище, на відкритих майданчиках боєприпаси не зберігаються», — повідомив Вишнівський.</p>
      <p>15 листопада <a href="https://nv.ua/ukr/ukraine/events/vibuhi-u-balakliji-15-11-2019-foto-video-novini-ukrajini-50053763.html">мерія Балаклеї повідомила про «одиничні вибухи»</a> на території військового арсеналу. Інцидент стався під час проведення планових робіт з утилізації боєприпасів. Причина детонації поки невідома.</p>
      <p>Це третій випадок вибухів на складах в Балаклії.</p>
      <p>У ніч на 23 березня 2017 року <a href="https://nv.ua/ukr/ukraine/events/u-harkivskij-oblasti-vibuhajut-skladi-bojepripasiv-jde-evakuatsija-zhiteliv-850730.html">на складах артилерійських боєприпасів на околиці Балаклеї через пожежу почали вибухати боєприпаси</a>. Були евакуйовані майже 20 тис. людей з розташованих поблизу населених пунктів. Тоді одна людина загинула, п’ятеро отримали поранення.</p>
      <p>Вдруге <a href="https://nv.ua/ukr/ukraine/events/pozhezhu-v-balakliji-povnistju-likvidovano-2468760.html">вибухи на арсеналі в Балаклії сталися в травні 2018</a> — через детонацію після попереднього вибуху боєприпасів.</p>
    </article>
  </body>
</html>