<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/frouroumenos-sto-pagni-nosileuetai-o-45chronos-ktinotrofos-apo-to-mpali.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T17:59:00+00:00"/>
    <meta property="og:title" content="Φρουρούμενος στο ΠΑΓΝΗ νοσηλεύεται ο 45χρονος κτηνοτρόφος από το Μπαλί"/>
    <meta property="og:description" content="Τραυματίστηκε κατά τη διάρκεια ανταλλαγής πυροβολισμών με 49χρονο που έπεσε νεκρός"/>
  </head>
  <body>
    <article>
      <h1>Φρουρούμενος στο ΠΑΓΝΗ νοσηλεύεται ο 45χρονος κτηνοτρόφος από το Μπαλί</h1>
      <address>
        <time datetime="2019-11-16T17:59:00+00:00">16 Nov 2019, 17:59</time>
      </address>
      <p>
        <b>Τραυματίστηκε κατά τη διάρκεια ανταλλαγής πυροβολισμών με 49χρονο που έπεσε νεκρός</b>
      </p>
      <p>Το τραγικό περιστατικό σημειώθηκε στο Μπαλί γύρω στις 7 το πρωί, όταν ο 49χρονος είχε βγει για κυνήγι και, σύμφωνα με τις μέχρι στιγμής πληροφορίες, τα σκυλιά του μπήκαν στο ποιμνιοστάσιο του 45χρονου.<br/>Άγνωστο είναι τι ακριβώς συνέβη εκεί, όμως οι δύο άντρες φαίνεται πως διαπληκτίστηκαν έντονα και δεν άργησαν να βγουν τα όπλα και άρχισαν να πυροβολούν ο ένας τον άλλο. Νεκρός έπεσε ο 49χρονος, ενώ τραυματίστηκε σε διάφορα σημεία του σώματος του ο 45χρονος, ο οποίος μεταφέρθηκε στο ΠΑΓΝΗ. <br/>Ο 45χρονος συνελήφθη, όχι στον τόπο του εγκλήματος, όμως για την ώρα οι πληροφορίες σχετικά με τα όσα σημειώθηκαν παραμένουν συγκεχυμένες. <br/>Ο τραυματίας υποβλήθηκε σε χειρουργική επέμβαση και η κατάσταση της υγείας του δεν εμπνέει ανησυχία.<br/>Οι αστυνομικές αρχές, ωστόσο, βρίσκονται σε επιφυλακή υπό τον φόνο εκδικητικών ενεργειών.</p>
    </article>
  </body>
</html>