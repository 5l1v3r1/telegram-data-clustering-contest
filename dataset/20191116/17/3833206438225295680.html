<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914301.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T17:18:00+00:00"/>
    <meta property="og:title" content="Спартак с втора грешна стъпка, 1000 зрители гледаха дербито в Асеновград"/>
    <meta property="og:description" content="Спартак Пловдив пропусна да победи Асеновец и двата отбора завършиха 1:1 в мач от 13-ия кръг на А Об..."/>
  </head>
  <body>
    <article>
      <h1>Спартак с втора грешна стъпка, 1000 зрители гледаха дербито в Асеновград</h1>
      <address>
        <time datetime="2019-11-16T17:18:00+00:00">16 Nov 2019, 17:18</time>
      </address>
      <p>Спартак Пловдив пропусна да победи Асеновец и двата отбора завършиха 1:1 в мач от 13-ия кръг на А Областна група. Двубоят се игра пред около 1000 зрители на стадион "Шипка" в Асеновград.</p>
      <p>Първото полувреме бе равностойно и двата отбора не успяха да си отбележат. "Гладиаторите" започнаха силно втората част и в 57-ата минута можеха да открият резултата, но удар на Любомир Цеков с глава бе избит от вратарят на домакините.</p>
      <p>В 68-ата минута удар на Петко Фанев от 20 метра мина на сантиметри от напречната греда.</p>
      <p>Четвърт час преди края Спартак откри резултата. Любо Цеков центрира в наказателното поле, където 15-годишният Давор Илиев засече с глава за 0:1.</p>
      <p>В последната минута на мача Спартак допусна изравнителен гол след разбъркване в наказателното поле. Въпреки равенството пловдивчани запазват преднината си на върха в класирането на А Областна група.</p>
      <p>В следващия кръг, на 24 ноември, "гладиаторите" приемат тима на Вихър Белозем.</p>
      <p>Състав: Константин Велков, Николай Христозов, Атанас Бучов, Христос Доков, Рангел Костурски, Кръстьо Милев, Стефан Учиков, Денис Хасан, Кирил Георгиев, Здравко Жилов, Любо Цеков (Петко Фанев, Давор Илиев, Мартин Симеонов).</p>
    </article>
  </body>
</html>