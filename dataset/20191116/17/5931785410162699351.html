<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/tvrd-je-stefanos-vocka-cudnovata/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T17:39:45+00:00"/>
    <meta property="og:title" content="Tvrd je Stefanos, voćka čudnovata"/>
    <meta property="og:description" content="Stefanos Cicipas – Rodžer Federer 2:0 (6:3, 6:4) Grčki teniser Stefanos Cicipas savladao je danas Rodžera Federea sa 2:0 nakon sat i i plasirao se u finale Završnog turnira u Londonu. Odličan meč u ,,O2 areni“ pred sjajnom publikom, koja je, po navici, bila naklonjena Federeru, pripao je debitantu na turniru koji je servirao odlično […]"/>
  </head>
  <body>
    <article>
      <h1>Tvrd je Stefanos, voćka čudnovata</h1>
      <address><time datetime="2019-11-16T17:39:45+00:00">16 Nov 2019, 17:39</time> by <a rel="author">Nemanja</a></address>
      <p>
        <b>Stefanos Cicipas – Rodžer Federer 2:0<br/></b>
        <i>(6:3, 6:4)</i>
      </p>
      <p>Grčki teniser Stefanos Cicipas savladao je danas Rodžera Federea sa 2:0 nakon sat i i plasirao se u finale Završnog turnira u Londonu.</p>
      <p>Odličan meč u ,,O2 areni“ pred sjajnom publikom, koja je, po navici, bila naklonjena Federeru, pripao je debitantu na turniru koji je servirao odlično i dobro parirao Švajcarcu na njegov servis.</p>
      <p>Federera nije služio forhend na današnjem susretu, dok je s druge strane Cicipas pružio izvanrednu partiju, konstantno pretio na servisu rivala i uspevao da pruži izvanredan otpor na svoju servu.</p>
      <p>Treći teniser sveta jeste stvarao probleme Cicipasu, kada je Grk servirao, ali mladi teniser nije popuštao, posebno ne u ključnim momentima, gde se izdvaja finiš prvog seta i gem koji je trajao oko 20 minuta. Cicipas je uspeo da realizuje tek sedmu set loptu i povede sa 1:0.</p>
      <p>Bio je čvrst u tim momentima, dobro ga je služio bekhend, ali se Federer nije predavao. U narednom setu, obojica su uzela po brejk za 2:2, ali je Federer i svoj naredni servis ispustio i Cicipas je upravo sa tim gemom napravio razliku.</p>
      <p>Pretio je Švajcarac pri rezultatu 5:3 za Cicipasa, imao 40:15 i šansu da ,,brejkne“ rivala, ali se Stefanos ponovo ,,iskobeljao“ i zasluženo trijumfovao u ovom duelu.</p>
      <p>Cicipas će u finalu igrati sa boljim iz duela Rafael Nadal – Danil Medvedev.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/nadal-preziveo-cicipasa-i-ceka-pobedu-medvedeva/"/>
        <a href="https://www.sportskacentrala.com/2019/11/15/federer-ovo-je-bio-dobar-dan-za-tenis/"/>
        <a href="https://www.sportskacentrala.com/2019/11/14/hladna-londonska-osveta-federer-ekspresno-pobedio-djokovica-i-ostavio-ga-bez-polufinala-i-prvog-mesta/"/>
        <a href="https://www.sportskacentrala.com/2019/11/14/live-djokovic-federer-2/"/>
        <a href="https://www.sportskacentrala.com/2019/11/13/debitant-u-polufinalu-grk-slistio-branioca-titule/"/>
        <a href="https://www.sportskacentrala.com/2019/11/13/poznat-termin-meca-djokovic-federer/"/>
        <a href="https://www.sportskacentrala.com/2019/11/12/dobar-otpor-beretinija-nedovoljno-za-federera/"/>
        <a href="https://www.sportskacentrala.com/2019/11/11/okrsaj-debitanata-pripao-grku-cicipas-prvi-put-slavio-protiv-medvedeva/"/>
        <a href="https://www.sportskacentrala.com/2019/11/10/tim-prepisivao-i-pobedio-federera/"/>
      </related>
    </article>
  </body>
</html>