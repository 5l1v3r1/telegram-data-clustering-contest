<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/blgariya-s-novo-zlato-ot-turnira-za-naim-406911.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T17:35:00+00:00"/>
    <meta property="og:title" content="България с ново злато от турнира на Наим"/>
    <meta property="og:description" content="Божидар Андреев е №1 до 81 кг"/>
  </head>
  <body>
    <article>
      <h1>България с ново злато от турнира на Наим</h1>
      <address><time datetime="2019-11-16T17:35:00+00:00">16 Nov 2019, 17:35</time> by <a rel="author">Пламен Вълков</a></address>
      <p>Нов златен медал за България спечели Божидар Андреев на продължаващия в турския град Газиантеп голям международен турнир по вдигане на тежести в памет на легендарния Наим Сюлейманоглу. </p>
      <p>В кат. 81 кг Андреев грабна титлата с двубой 352 кг. В изхвърлянето възпитаникът на сливенската школа с треньор Пламен Братойчев се класира трети със 155 кг, но в изтласкването обаче той беше безапелационен и със 197 кг си осигури златото и в движението, и в крайното класиране. </p>
      <p>Така България вече има четири медала и двама шампиони само в двубоите на мемориала в памет на Наим, който е олимпийска квалификация за игрите в Токио 2020. Вчера Стилян Гроздев отнесе конкуренцията за титлата в кат. 67 кг, а Даниела Пандова и Мая Иванова спечелиха бронзови медали съответно в кат. 49 кг и 55 кг. </p>
      <p>Последният български представител в Газиантеп е Васил Господинов, той ще вдига утре, неделя, в кат. 109 кг. </p>
    </article>
  </body>
</html>