<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/video-krut-posnetek-halo-policija-ujemite-te-divjake-247941"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T17:13:00+00:00"/>
    <meta property="og:title" content="VIDEO: Kruti posnetek! Halo, policija, ujemite te divjake"/>
    <meta property="og:description" content="Pasje borbe sodijo med najodvratnejše načine mučenja živali. Krvave borbe so po svetu večinoma prepovedane, a še vedno prinašajo donosen posel lastnikom zmagovalnih psov. Med temi krutimi boji ..."/>
  </head>
  <body>
    <article>
      <h1>VIDEO: Kruti posnetek! Halo, policija, ujemite te divjake</h1>
      <h2>Policija naj bi nekaj osumljencev že identificirala.</h2>
      <address><time datetime="2019-11-16T17:13:00+00:00">16 Nov 2019, 17:13</time> by <a rel="author">N. Č.</a></address>
      <p>Pasje borbe sodijo med najodvratnejše načine mučenja živali. Krvave borbe so po svetu večinoma prepovedane, a še vedno prinašajo donosen posel lastnikom zmagovalnih psov. Med temi krutimi boji se psi bojujejo drug proti drugemu do smrti, medtem ko gledalci navijajo in stavijo na zmagovalca.</p>
      <figure>
        <iframe data-src="https://twitter.com/pasazot/status/1193537280809619457" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>»Izjemno nasilen posnetek. Prosim, delite, saj se lokalne oblasti v Bujanovcu (mesto v Srbiji, op. p.) ne zmenijo niti za ljudi, kaj šele za živali. Ob pomoči policije bomo poskušali identificirati osebe s posnetka. Smo na dobri poti in imamo potencialne osumljence,« je na twitterju zapisal eden od članov društva za zaščito živali. Ob tem je dodal tudi nadzoren videoposnetek, piše medij <i>dnevno.hr</i> in dodal naslov <i>Halo, policija, ujemite te divjake</i>.<br/><br/>Na posnetku je mogoče videti borbo psov v enem od globljih kanalov presahnjene reke. Zraven je tudi lopata, s katero bi se zakopal pes, ki borbe ne bi preživel. Dva pitpula se ravsata, medtem ko tretji zraven cvili. Krvoločne prizore vseskozi spremlja in bodri nekaj mladeničev.</p>
    </article>
  </body>
</html>