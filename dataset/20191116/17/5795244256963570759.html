<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/mango-korist-yak-vibrati-mango-yakiy-na-smak-frukt-50053753.html"/>
    <meta property="og:site_name" content="НВ"/>
    <meta property="article:published_time" content="2019-11-16T17:16:00+00:00"/>
    <meta property="og:title" content="Тропічний фрукт. У чому користь манго і як його їсти"/>
    <meta property="og:description" content="За смаком манго солодкий, з легкою кислинкою — фрукт віддалено нагадує суміш персика з ананасом."/>
  </head>
  <body>
    <article>
      <h1>Тропічний фрукт. У чому користь манго і як його їсти</h1>
      <h2>За смаком манго солодкий, з легкою кислинкою — фрукт віддалено нагадує суміш персика з ананасом.</h2>
      <address>
        <time datetime="2019-11-16T17:16:00+00:00">16 Nov 2019, 17:16</time>
      </address>
      <p>Рослину манго відносять до сімейства Анакардієві<i>. </i>Плоди манго великі з червоною, зеленою або жовтою шкіркою. Залежно від сорту манго, м’якоть плоду може бути жовтою або помаранчевою з волокнистою структурою. На смак стиглий манго дуже солодкий з сильним ароматом.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/mandarin-korist-yak-vibrati-mandarini-50051111.html">Аромат свята. У чому користь мандаринів і як їх вибрати</a>
        </li>
        <li>
          <a href="https://style.nv.ua/ukr/food-drink/apelsin-yak-vibrati-korist-apelsiniv-50052207.html">Ударна доза вітамінів. Як вибрати апельсини і в чому їх користь</a>
        </li>
        <li>
          <a href="https://style.nv.ua/ukr/food-drink/greypfrut-korist-kaloriynist-yak-jisti-dlya-shudnennya-50052384.html">Заборонений плід. Чим корисний грейпфрут і як його їсти</a>
        </li>
      </ul>
      <p>Існує кілька сотень сортів манго, але особливо цінуються білі манго з Південно-Східної Азії. Головним виробником манго є Індія, де вирощують сорт Манго індійське <i>(Mangifera indica).</i> Манго росте також в Китаї, Таїланді, Індонезії, Пакистані, Мексиці, Бразилії та інших країнах. В Європі манго культивується в Іспанії і на Канарських островах.</p>
      <p>Плоди манго дозрівають, в основному, влітку, їм потрібно 4−5 місяців від початку цвітіння до повного дозрівання.</p>
      <p>Стиглий манго їдять в свіжому вигляді, використовують у фруктових салатах, роблять фреші, смузі, цукати, варення.</p>
      <p>Також з манго можна зробити йогурт, морозиво, пудинг, пиріг.</p>
      <p>Незрілий кислий манго часто використовують в традиційних індійських соусах чатні, різних гарнірах, овочевих салатах і подають в сирому вигляді з сіллю, соєвим соусом або перцем чилі.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/304/big_portrait/7b883778fa824eb186a259b8e3516d94.png?stamp=20191115160134&amp;q=85&amp;output=jpg&amp;bg=white"/>
        <figcaption>Фото: Instagram - katrina_food_blog</figcaption>
      </figure>
      <h3>Корисні властивості манго</h3>
      <p>Манго містить різні цукри, клітковину, вітаміни групи В, С, кальцій, залізо, магній, фосфор, калій, цинк, фолієву і пантотенову кислоту, пектин, бета-каротин, органічні кислоти.</p>
      <p>Калорійність манго становить 60 ккал на 100 грам продукту.</p>
      <p>Вживання манго сприяє зміцненню імунної системи завдяки вітамінам групи В, С і каротину. Також манго корисно їсти при анемії, для поліпшення травлення і зниження ризику серцевих захворювань</p>
      <p>Манго не рекомендують їсти людям з чутливою слизовою, а також алергією і індивідуальною непереносимістю. Манго не варто вживати разом з алкоголем, так як плід ускладнює виведення етилового спирту з організму.</p>
      <h3>Як вибрати манго?</h3>
      <ul>
        <li>При виборі манго потрібно звертати увагу на шкірку. Вона повинна бути щільною і блискучою, без вм’ятин і темних плям.</li>
        <li>Стиглий манго повинен бути злегка м’яким на дотик і після натискання не змінювати своєї форми. Якщо купити твердий незрілий манго, він буде дуже кислим. Перезрілі плоди будуть несмачними.</li>
        <li>У стиглого манго дуже насичений солодкий аромат.</li>
      </ul>
      <p>Читайте також:<br/><a href="https://style.nv.ua/ukr/food-drink/imbir-korist-v-osinno-zimoviy-period-yak-jisti-imbir-50051691.html">&amp;nbspСуперфуд осінньо-зимового сезону. У чому користь імбиру і чому його варто включити в свій раціон</a></p>
    </article>
  </body>
</html>