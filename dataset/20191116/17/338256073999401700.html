<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58393-znayshli-sche-odnu-nebezpeku-nadmrnogo-vzhivannya-cukru.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-16T17:58:00+00:00"/>
    <meta property="og:title" content="Знайшли ще одну небезпеку надмірного вживання цукру"/>
    <meta property="og:description" content="Навіть невелике збільшення цукру в раціоні може спровокувати розвиток запалення в кишківнику.Такий висновок зробили канадські вчені з Університету Альберти.Як проходило дослідження?Вони провели серію експериментів з мишами. Тварини були поділені на групи, одна з яких отримувала звичайний корм, а інша – корм, в якому половина поживних речовин припадала на сахарозу. Потім у всіх піддослідних тварин фахівці штучно викликали коліт – запальне захворювання товстої кишки.Подальші спостереження показали, що тварини, які одержували корм з цукром, демонстрували більш істотні пошкодження кишкової тканини. Зокрема, у них збільшувалася проникність стінок кишківника.Чому цукор пошкоджує кишківник?Автори роботи відзначають: багато пацієнтів з колітом повідомляють лікарям, що навіть невеликі зміни в їхньому раціоні можуть викликати загострення хворобливого стану і посилювати його негативні симптоми.Експеримент з мишами, на думку вчених, підтверджує, що досить незначного збільшення цукру в раціоні, щоб це вплинуло на кишківник…"/>
  </head>
  <body>
    <article>
      <h1>Знайшли ще одну небезпеку надмірного вживання цукру</h1>
      <address>
        <time datetime="2019-11-16T17:58:00+00:00">16 Nov 2019, 17:58</time>
      </address>
      <p><b>Навіть невелике збільшення цукру в раціоні може спровокувати розвиток запалення в кишківнику.<br/></b><br/>Такий висновок зробили канадські вчені з Університету Альберти.<br/><br/><b>Як проходило дослідження?<br/></b>Вони провели серію експериментів з мишами. Тварини були поділені на групи, одна з яких отримувала звичайний корм, а інша – корм, в якому половина поживних речовин припадала на сахарозу. Потім у всіх піддослідних тварин фахівці штучно викликали коліт – запальне захворювання товстої кишки.<br/><br/>Подальші спостереження показали, що тварини, які одержували корм з цукром, демонстрували більш істотні пошкодження кишкової тканини. Зокрема, у них збільшувалася проникність стінок кишківника.<br/><br/><b>Чому цукор пошкоджує кишківник?<br/></b>Автори роботи відзначають: багато пацієнтів з колітом повідомляють лікарям, що навіть невеликі зміни в їхньому раціоні можуть викликати загострення хворобливого стану і посилювати його негативні симптоми.<br/><br/>Експеримент з мишами, на думку вчених, підтверджує, що досить незначного збільшення цукру в раціоні, щоб це вплинуло на кишківник і стало пусковим механізмом несприятливих процесів в ньому.<br/><br/>Загострення симптомів у пацієнтів з колітом можливо вже після двох днів "на цукрі". Продукти з високим вмістом цукру сприяють активації і розмноженню патогенних мікробів в кишківнику, – розповіла провідна авторка проєкту професорка Карен Медсен.<br/><br/>Вона додала, що ймовірність запалення в кишківнику стає серйознішим, якщо в організмі спостерігається брак клітковини.<br/><br/><a href="https://24tv.ua/health/znayshli_shhe_odnu_nebezpeku_nadmirnogo_vzhivannya_tsukru_n1234342">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>