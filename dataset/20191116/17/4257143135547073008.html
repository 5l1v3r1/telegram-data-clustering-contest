<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/16/a-fradi-biztosan-nyerte-a-rangadot"/>
    <meta property="og:site_name" content="infostart"/>
    <meta property="article:published_time" content="2019-11-16T17:33:00+00:00"/>
    <meta property="og:title" content="A Fradi biztosan nyerte a rangadót"/>
    <meta property="og:description" content="A címvédő Ferencváros rendkívül simán, 18-7-ra nyert az előző szezonban bronzérmes Szolnok vendégeként a férfi vízilabda ob I szombati játéknapjának rangadóján."/>
  </head>
  <body>
    <article>
      <h1>A Fradi biztosan nyerte a rangadót</h1>
      <address><time datetime="2019-11-16T17:33:00+00:00">16 Nov 2019, 17:33</time> by <a rel="author">Infostart / MTI</a></address>
      <h3>A címvédő Ferencváros rendkívül simán, 18-7-ra nyert az előző szezonban bronzérmes Szolnok vendégeként a férfi vízilabda ob I szombati játéknapjának rangadóján.</h3>
      <p>Varga Zsolt együttese már nagyon korán eldöntötte az összecsapást, ugyanis az első negyed végén négy-, a második után már hét góllal vezetett.</p>
      <p>A Bajnokok Ligája-győztes zöld-fehérek legjobbja az olimpiai bajnok Varga Dénes volt öt találattal.</p>
      <p>A másik rangadón a Bajnokok Ligája-résztvevő OSC 17-15-re nyert az Eurokupában elődöntős Eger vendégeként. A hazaiaknál Stranhinja Rasovic hatszor volt eredményes, míg a vendégek legjobbja Sava Randelovic volt négy góllal.</p>
    </article>
  </body>
</html>