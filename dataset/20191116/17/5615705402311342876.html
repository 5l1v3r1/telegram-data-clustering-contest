<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204546-glava-wizz-air-proponue-zaboroniti-biznes-klas-v-litakah"/>
    <meta property="og:site_name" content="Mind UA"/>
    <meta property="article:published_time" content="2019-11-16T17:05:00+00:00"/>
    <meta property="og:title" content="Глава Wizz Air пропонує заборонити бізнес-клас в літаках"/>
    <meta property="og:description" content="Раніше країни ЄС закликали ввести загальний податок на авіацію через зміни клімату"/>
  </head>
  <body>
    <article>
      <h1>Глава Wizz Air пропонує заборонити бізнес-клас в літаках</h1>
      <h2>Раніше країни ЄС закликали ввести загальний податок на авіацію через зміни клімату</h2>
      <address>
        <time datetime="2019-11-16T17:05:00+00:00">16 Nov 2019, 17:05</time>
      </address>
      <p>Глава лоу-коста Wizz Air Йожеф Вараді закликав авіакомпанії відмовитися від бізнес-класу на рейсах тривалістю менше 5 годин в межах боротьби зі змінами клімату. Про це <a href="https://www.forbes.com/sites/emanuelabarbiroglio/2019/11/15/low-cost-company-declares-war-at-business-flying/#75665974e45a">повідомляє </a>forbes.com.</p>
      <p>«Бізнес-клас повинен бути заборонений. Ці пасажири відповідальні за обсяг вихлопів вуглекислого газу – в два рази більший порівняно з пасажирами економ-класу. Авіаіндустрія винна в збереженні неефективної і архаїчної моделі», – сказав Вараді.</p>
      <p>Свою авіакомпанію він назвав найекологічнішою і додав, що в найближчі 10 років Wizz Air має намір зменшити обсяг вихлопів ще на 30%.</p>
      <p>За даними лоу-коста, в травні 2019 року компанія генерувала 56,5 грам вихлопів вуглекислого газу для перевезення одного пасажира на один кілометр. Для порівняння, у Ryanair цей показник за цей же місяць склав 66 грам.</p>
      <p>У листопаді дев'ять країн ЄС закликали в листі на адресу заступника голови Єврокомісії, відповідального за питання екології, Франса Тіммерманса ввести загальний податок на авіацію.</p>
      <p>За задумом ініціаторів, серед яких міністри фінансів Німеччини, Франції, Нідерландів і Швеції, це має стати платою за забруднення навколишнього середовища і поставити всі країни ЄС в однакові рамки.</p>
      <related>
        <h4>Також читайте</h4>
        <a href="https://mind.ua/news/20204490-ryanair-vidkrie-shche-odin-marshrut-polotiv-z-aeroportu-hersonu-v-evropu"/>
        <a href="https://mind.ua/news/20204449-vasil-hmelnickij-rozglyadae-vikup-ocean-plaza-za-250-mln"/>
        <a href="https://mind.ua/news/20204435-derzhaviasluzhba-rozpovila-naskilki-punktualnimi-buli-aviakompaniyi-v-ukrayini-v-zhovtni"/>
      </related>
    </article>
  </body>
</html>