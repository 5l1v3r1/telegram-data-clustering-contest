<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158591_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T17:21:00+00:00"/>
    <meta property="og:title" content="Крушчич: Загубата няма да се отрази на самочувствието на ЦСКА"/>
    <meta property="og:description" content="&quot;Мазику изпитва леки болки и решихме да го оставим в София&quot;"/>
  </head>
  <body>
    <article>
      <h1>Крушчич: Загубата няма да се отрази на самочувствието на ЦСКА</h1>
      <address><time datetime="2019-11-16T17:21:00+00:00">16 Nov 2019, 17:21</time> by <a rel="author">Пламен Димитров</a></address>
      <p>Треньорът на ЦСКА Милош Крушчич говори след загубата на „червените“ с 0:2 от гръцкия Арис в контрола, играна в Солун. <br/> <br/>„Резултатът от този мач не е от първостепенно значение. Важното беше да не губим ритъма. Много от играчите имат ангажименти към националните отбори, някои пък останаха в София да почиват, защото имат леки травми и не искаме да рискуваме с тях. Исках да дам възможност на всички да играят. Никога не е приятно да загубиш мач. Важното беше да видим къде сме към този момент. Играхме срещу отбор, който практикува добър футбол и винаги можем да извлечем поуки. Не виждам смисъл да играем срещу тим от трета лига и да го победим с 4-5 на 0. Предстои да се приберем в София и да започнем подготовката си за предстоящия ни мач срещу Ботев Враца“.<br/> <br/>„Главната поука, която извадихме е, че трябва да движим топката по-бързо. В това направление трябва да работим усилено“.<br/> <br/>„Мазику изпитва леки болки и решихме да го оставим в София, за да не рискуваме с неговото здраве. Същото важи и за Бусато“.<br/> <br/>„Загубата няма да се отрази на самочувствието на ЦСКА. Тя може само да ни покаже над кое трябва да работим. Само можем да си вземем поуки, което е добре за нас“.<br/> <br/>„През първото полувреме играха основни играчи, през второто пуснахме млади момчета, които влязоха със свежи сили на терена“.<br/> <br/>„Доволен съм от юношите. Вратарите играха добре. Всички млади футболисти имат потенциал, който трябва обаче да се развива“.<br/> </p>
      <p>„Надявам се да имам всичко най-добро на разположение за следващия мач“, коментира Крушчич. </p>
    </article>
  </body>
</html>