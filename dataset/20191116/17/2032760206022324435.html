<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89813"/>
    <meta property="og:site_name" content="Denník politika"/>
    <meta property="article:published_time" content="2019-11-16T17:35:13+00:00"/>
    <meta property="og:title" content="Státisícová masa ľudí protestovala na Letenskej pláni v Prahe proti premiérovi Babišovi"/>
    <meta property="og:description" content="16.11.2019 (Webnoviny.sk) – Na Letenskej pláni v Prahe sa v sobotu uskutočnila druhá demonštrácia proti premiérovi Andrejovi Babišovi. Podľa českých médií sa na nej zúčastnilo 250- až 300-tisíc ľudí."/>
  </head>
  <body>
    <article>
      <h1>Státisícová masa ľudí protestovala na Letenskej pláni v Prahe proti premiérovi Babišovi</h1>
      <address><time datetime="2019-11-16T17:35:13+00:00">16 Nov 2019, 17:35</time> by <a rel="author">Webnoviny</a></address>
      <h3>
        <a href="https://www.webnoviny.sk/drama-v-holandsku-futbalista-mal-pocas-zapasu-zastavu-srdca/">Fotogaléria: Andrej Babiš</a>
      </h3>
      <p>16.11.2019 (Webnoviny.sk) – Na Letenskej pláni v Prahe sa v sobotu uskutočnila druhá demonštrácia proti premiérovi Andrejovi Babišovi. Podľa českých médií sa na nej zúčastnilo 250- až 300-tisíc ľudí.</p>
      <p><i>„Organizátor krátko po 16. hodine ukončil demonštráciu. Odhadovaný počet účastníkov je približne 250-tisíc. Policajti v súčasnej dobe stále monitorujú rozchodové trasy z Letenskej pláne,“</i> napísala česká polícia na sociálnej a mikroblogovacej sieti Twitter.</p>
      <p>Demonštranti, podľa ktorých populistický miliardár predstavuje hrozbu pre demokraciu a právny štát, dali predsedovi vlády čas do 31. decembra.</p>
      <p>Dovtedy by mal podľa nich odvolať ministerku spravodlivosti Mariu Benešovú a zbaviť sa Agrofertu alebo odstúpiť. Ak tak nespraví, zvolajú v januári ďalšie protesty. Babiš odmieta, že by pochybil a nevidí dôvod na svoju rezignáciu.</p>
      <p>Viac k témam: <a href="https://www.webnoviny.sk/tag/demonstracia/"><u>demonštrácia</u></a>, <a href="https://www.webnoviny.sk/tag/protest/"><u>protest</u></a><br/>Zdroj: Webnoviny.sk – <a href="https://www.webnoviny.sk/statisicova-masa-ludi-protestovala-na-letenskej-plani-v-prahe-proti-premierovi-babisovi/"><u>Státisícová masa ľudí protestovala na Letenskej pláni v Prahe proti premiérovi Babišovi</u></a> © SITA Všetky práva vyhradené.</p>
    </article>
  </body>
</html>