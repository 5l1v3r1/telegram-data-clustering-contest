<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_zmi_zyavylas_informatsiya_pro_vykradennya_golovy_ukreksimbanku_330904.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="У ЗМІ з'явилась інформація про викрадення голови Укрексімбанку"/>
    <meta property="og:description" content="У ЗМІ з'явилась інформація про викрадення голови Укрексімбанку Олександра Гриценка."/>
  </head>
  <body>
    <article>
      <h1>У ЗМІ з'явилась інформація про викрадення голови Укрексімбанку</h1>
      <h2>У ЗМІ з'явилась інформація про викрадення голови Укрексімбанку Олександра Гриценка.</h2>
      <address>
        <time datetime="2019-11-16T17:00:00+00:00">16 Nov 2019, 17:00</time>
      </address>
      <p>Відповідну інформацію виклала у себе на сторінці у Facebook народний депутат від "Європейської солідарності" Ірина Фріз, передає <a href="https://www.ukrinform.ua/rubric-society/2819641-u-zmi-zavilas-informacia-pro-vikradenna-golovi-ukreksimbanku.html">Укрінформ</a>.</p>
      <p>"Викрали голову Укрексімбанку в Києві на очах у дитини, з якою він гуляв", - написала вона.</p>
      <p>ЗМІ також повідомляють, що родичі голови Укрексімбанку уже звернулися до правоохоронних органів.</p>
      <p>Деякі медіа з посиланням на свої джерела повідомляють також, що голову Укрексімбанку не викрали, а затримали, однак які саме органи здійснили затримання не повідомляється.</p>
      <p>Натомість заступниця директора Департаменту комунікації МВС України Вікторія Навроцька у коментарі Укрінформу сказала, що наразі у них інформації про викрадення немає. Вся офіційна інформація, за її словами, буде оприлюднюватися на сайті поліції Києва.</p>
      <p>Укрінформ також намагається отримати коментар щодо цього в столичній поліції.</p>
    </article>
  </body>
</html>