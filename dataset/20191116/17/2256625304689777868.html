<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158590_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="Шилхави: Жалко е, че Ивелин Попов ще напусне националния отбор на България"/>
    <meta property="og:description" content="&quot;Излизаме за победа, не можем да си позволим да се представим зле, след като се класирахме&quot;"/>
  </head>
  <body>
    <article>
      <h1>Шилхави: Жалко е, че Ивелин Попов ще напусне националния отбор на България</h1>
      <address>
        <time datetime="2019-11-16T17:00:00+00:00">16 Nov 2019, 17:00</time>
      </address>
      <p>Селекционерът на Чехия Ярослав Шилхави разкри, че отборът му ще подходи максимално мотивирано в утрешната европейска квалификация с България. Въпреки че тимът му вече е класиран за Евро 2020, Шилхави сподели, че чехите ще излязат за победа.<br/><br/>"Ще има промени в състава. Не искам да разкривам предварително какъв ще е окончателният състав. Футболистите ще подходят професионално. Не можем да си позволим след този триумф, който преживяхме, да се представим зле. Трябва да излезем с желание, както във всяка квалификация. Не е лесно да се мотивират футболисти да играят пред празни трибуни. Футболът се играе за публиката. Ще направим всичко, което се изисква от нас. Играехме приятелски мач пред полупразен стадион и оттогава у мен остана впечатлението, че не е лесно да се играе пред празни трибуни.“<br/><br/>"Всеки мач с екипа на националния отбор е важен. Говорим за престиж. Жалко е, че Ивелин Попов ще напусне националния ви отбор. Той е изключителен спортист. Много добре си спомням какво се случи на 17 ноември преди 30 години. Още бях активен футболист и трябваше да играем отменен мач със Славия. Тогава на трибуните нямаше никого. Всички бяха на манифестации, Никога не подценяваме своите съперници. Българите имат нужда от победа".</p>
    </article>
  </body>
</html>