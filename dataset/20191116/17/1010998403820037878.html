<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/bar-v-nju-delhi-servira-chist-kislorod-sreshtu-mrasnija-vazduh.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T17:39:00+00:00"/>
    <meta property="og:title" content="Бар в Ню Делхи &quot;сервира&quot; чист кислород срещу мръсния въздух (ВИДЕО)"/>
    <meta property="og:description" content="Клиентите на Oxy Pure могат да си поръчат терапия с вкус на лавандула или лимонена трева"/>
  </head>
  <body>
    <article>
      <h1>Бар в Ню Делхи "сервира" чист кислород срещу мръсния въздух (ВИДЕО)</h1>
      <h2>Клиентите на Oxy Pure могат да си поръчат терапия с вкус на лавандула или лимонена трева</h2>
      <address><time datetime="2019-11-16T17:39:00+00:00">16 Nov 2019, 17:39</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/16/vazduh_1573919676-1.mp4"/>
      </figure>
      <p>Докато индийската столица Ню Делхи е обвита с гъст смог, градски бар предлага на жителите глътка чист кислород, но срещу заплащане.</p>
      <p>В Oxy Pure клиентите могат да дишат кислород, примесен с етерични масла с различни вкусове.</p>
      <p>„Процедурата” става с помощта на тръба, прикрепена към носа на клиента. Сеансът продължава 15 минути и струва 299 рупии (4 долара).</p>
      <p>Барът в действителност е отворен още през май, но към него интересът нарасна, след като замърсяването на въздуха в Делхи достигна кризисни нива. Именно затова и властите на два пъти обявиха извънредна спешна ситуация.</p>
      <p>Барът предлага и преносим кислород, „запечатан в кенчета”, който хората могат да носят, където си поискат. Терапията в бара помага не само срещу лошия въздух, но и срещу безсъние, главоболие и депресия, разказва собственикът - 26-годишният Айвир Кумар.</p>
      <p>При нормални условия въздухът, който хората дишат, съдържа само около 20% от кислород. Изключително високите нива на кислород могат в действителност да бъдат вредни, включително да предизвикат увреждане на белия дроб.</p>
      <p>Ето защо сеансите в бара за кислород в Ню Делхи са ограничени до 15 минути, за да се минимализира риска за клиентите</p>
    </article>
  </body>
</html>