<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/dermendzhiev-tova-ne-e-istinskoto-lice-na-nacionalniq-vqrvam-v-tezi-momcheta-1406879.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T17:54:00+00:00"/>
    <meta property="og:title" content="Дерменджиев: Това не е истинското лице на националния, вярвам в тези момчета"/>
    <meta property="og:description" content="Селекционерът на България Георги Дерменджиев заяви, че ще направи доста промени в състава за последната европейска квалификация за тима - домакинството на Чехия Мачът е утре вечер, 16 ноември, като можете да го следите НА ЖИВО в SportLive"/>
  </head>
  <body>
    <article>
      <h1>Дерменджиев: Това не е истинското лице на националния, вярвам в тези момчета</h1>
      <address><time datetime="2019-11-16T17:54:00+00:00">16 Nov 2019, 17:54</time> by <a rel="author">Sportlive.bg</a></address>
      <p>Селекционерът на <b><a href="https://www.sportlive.bg/bgfootball/national-team">България</a></b> Георги Дерменджиев заяви, че ще направи доста промени в състава за последната европейска квалификация за тима - домакинството на Чехия. Мачът е утре вечер, 16 ноември, като можете да го следите <b><a href="https://www.sportlive.bg/">НА ЖИВО в SportLive.bg</a></b>. Наставникът заяви и че ще има допълнителен разговор с капитана на тима Ивелин Попов по повод решението му да се откаже от отбора. Той обаче не е оптимист, че ще може да промени решението му.</p>
      <p><i>"Мисля, че играчите имат доста умора, но, по моя преценка, тези, които играха, вече са възстановени. Ще видите промените в състава утре. Ще има много промени. Тези играчи, които ще бъдат нови, ще искат да се доказват, за да влязат в групата, която ще бъде за Европейското първенство. Искам много добре футболистите ни да бъдат мотивирани, защото очаквам изключително труден мач утре. Виждам потенциал и това не е истинското лице на националния отбор. Знаем каква е реалността, но виждате, че се появи възможност за класиране, която можем да оползотворим. Искам да направим максималното, за да успеем. Ако не успеем - не успеем. Вярвам на тези момчета и искам да опитаме",</i> коментира Дерменджиев на пресконференцията днес.</p>
      <p><i>"Днес Ивелин сподели това с мен. Казах му да изчака мача с Чехия. Държа много на неговото присъствие, защото е лидер и мъжко момче. Мислех, че мога да му повлияя по някакъв начин да изиграе тези два мача, но той е решил твърдо. Въпреки че ще говоря с него, шансовете са нулеви",</i> допълни треньорът. <b><i><a href="https://www.sportlive.bg/bgfootball/national-team/Qsni-sa-tri-ot-sypernicite-ni-po-pytq-za-Evro-2020-ima-nqkolko-scenariq-za-plejofite-1406820.html">А кои са три от евентуалните съперници на нашия тим в баражите през март вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Stoichkov-Nqmame-dobyr-nacionalen-otbor-i-mnogo-dobri-igrachi-1406845.html"/>
        <a href="https://www.sportlive.bg/bgfootball/national-team/Edva-4-zagubi-delqt-nacionalite-ni-ot-absolyutniq-antirekord-1406836.html"/>
        <a href="https://www.sportlive.bg/bgfootball/national-team/Stoichkov-V-Bylgariq-nqmashe-rasizym-skandalyt-e-zaradi-nqkoi-sh**ani-hora-1406810.html"/>
        <a href="https://www.sportlive.bg/bgfootball/national-team/Potvyrdeno-Bylgariq-poluchi-nov-shans-da-se-klasira-za-Evro-2020-1406744.html"/>
        <a href="https://www.sportlive.bg/bgfootball/national-team/Ivelin-Popov-se-otkazva-ot-nacionalniq-otbor-sled-macha-s-Chehiq-1406869.html"/>
      </related>
    </article>
  </body>
</html>