<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819700-u-dtp-pid-vinniceu-zaginula-odna-ludina-se-troe-postrazdali.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T17:20:00+00:00"/>
    <meta property="og:title" content="У ДТП під Вінницею загинула одна людина, ще троє постраждали"/>
    <meta property="og:description" content="Біля Вінниці унаслідок зіткнення легкових автомобілів загинула одна людина, ще троє постраждали."/>
  </head>
  <body>
    <article>
      <h1>У ДТП під Вінницею загинула одна людина, ще троє постраждали</h1>
      <h2>Біля Вінниці унаслідок зіткнення легкових автомобілів загинула одна людина, ще троє постраждали.</h2>
      <address>
        <time datetime="2019-11-16T17:20:00+00:00">16 Nov 2019, 17:20</time>
      </address>
      <p>Про це повідомляє у суботу <a href="https://vn.npu.gov.ua/news/dtp/policziya-rozsliduje-obstavini-avtoprigodi-u-yakij-odna-lyudina-zaginula-troje-travmovani/">відділ комунікації поліції Вінницької області</a>.</p>
      <p>"15 листопада у Вінницькому районі зіткнулись автомобілі Volkswagen Caddi та Mercedes-Benz. У результаті аварії загинула 33-річна пасажирка однієї з іномарок. Ще троє людей, серед яких неповнолітня дитина, госпіталізовані до лікарні. За фактом автопригоди поліцією відкрито кримінальне провадження. <a href="https://www.ukrinform.ua/tag-avaria">Аварія</a> сталась близько 17.50 години неподалік села Щітки", - йдеться у повідомленні.</p>
      <p>Як зазначається, попередньо встановлено, що водій автомобіля Mercedes-Benz, не впорався з керуванням та зіткнувся з іномаркою Volkswagen Caddi.</p>
      <figure>
        <img src="https://static.ukrinform.com/photos/2019_11/1573924980-334.jpg"/>
      </figure>
      <p>"Внаслідок дорожньо-транспортної пригоди постраждали водій та 51-річна пасажирка легковика Volkswagen Caddi. Серед потерпілих також неповнолітня дитина віком 4 роки. Постраждалі доставлені до міської лікарні. 33-річна пасажирка іномарки Volkswagen Caddi загинула на місці пригоди", - додали у поліції.</p>
      <p>37-річний власник автомобіля Mercedes-Benz затриманий в процесуальному порядку в ізоляторі тимчасового тримання та перевіряється на причетність до вчинення автопригоди.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2817700-u-slovaccini-skilnij-avtobus-zitknuvsa-z-vantazivkou-12-zagiblih.html">У Словаччині шкільний автобус зіткнувся з вантажівкою, 12 загиблих</a>
      </blockquote>
      <p>Автомобілі поміщені на арештмайданчик. Обставини автопригоди з’ясовує слідство.</p>
      <p>Слідчим відділом поліції відкрито кримінальне провадження за ч. 2 ст. 286 Кримінального кодексу України (порушення правил безпеки дорожнього руху, що спричинили смерть потерпілого). За таке правопорушення передбачено до 8 років позбавлення волі.</p>
      <p>
        <i>Фото: vn.npu.gov.ua</i>
      </p>
    </article>
  </body>
</html>