<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/uzhas-v-kataluniya-60-khil-izlizat-na-ulitsata-406909.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T17:00:13+00:00"/>
    <meta property="og:title" content="Ужас в Каталуния! 60 хил. излизат на улицата"/>
    <meta property="og:description" content="Сепаратистка групировка призова за обсада на жп гарите и блокиране на границата с Франция"/>
  </head>
  <body>
    <article>
      <h1>Ужас в Каталуния! 60 хил. излизат на улицата</h1>
      <address><time datetime="2019-11-16T17:00:13+00:00">16 Nov 2019, 17:00</time> by <a rel="author">Стандарт</a></address>
      <p>Каталуния се готви за пълна блокада. Подкрепящи отделянето от Испания организации обещават мащабни протести и демонстрации.</p>
      <p>Палатков лагер затвори главните улици в столицата на Каталуния. Основната демонстрация утре, като шествието ше се проведе от 9.00 до 14:30 часа. До този момент около 60 хиляди души са заявили участие.</p>
      <p>Каталуния е разтърсвана от масови протести от средата на октомври, когато деветима сепаратистки лидери получиха присъди заради ролята си в организирането на референдума за независимост, обявен от Върховния съд на Испания за незаконен.</p>
      <p>Гражданското неподчинение придоби нов израз, след като групата за действие "Демократично цунами" призова за блокиране на границата с Франция. Целта е да се подтикне международната общност да убеди централната власт в Мадрид да седне на масата за преговори.</p>
      <p>Демонстрантите бяха призовани да се съберат на различни железопътни гари на града, за да "блокират" изцяло столицата на автономния регион. В допълнение, протестиращите продължават да пристигат на градската гара "Сантс". На място вече има усилено полицейско присъствие.</p>
      <p> </p>
    </article>
  </body>
</html>