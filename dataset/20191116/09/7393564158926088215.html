<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2575198/lvivsku-policiu-prosat-rozsliduvati-obstril-komunalnogo-smittevoza-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-16T09:23:00+00:00"/>
    <meta property="og:title" content="Львівську поліцію просять розслідувати обстріл комунального сміттєвоза, - ФОТО"/>
    <meta property="og:description" content="У Львові розстріляли сміттєвоз ЛКП &quot;Львівспецкомунтранс&quot;. Адміністрація підприємства звернулася до поліції"/>
  </head>
  <body>
    <article>
      <h1>Львівську поліцію просять розслідувати обстріл комунального сміттєвоза, - ФОТО</h1>
      <address><time datetime="2019-11-16T09:23:00+00:00">16 Nov 2019, 09:23</time> by <a rel="author">Даниїл Задорожний</a></address>
      <p><i>15 листопада ЛКП "Львівспецкомунтранс" написали на своїй сторінці у соціальних мережах про те, що один з їхніх сміттєвозів невідомі обстріляли з пневматичної зброї.</i><br/><br/>Ніхто з працівників не постраждав, однак випадок, крім того, що підприємству завдано матеріальної шкоди, доволі дивний і неприємний.<br/><br/>Доказом обстрілу є три "діри" у правій фарі та "характерний слід на бампері". Обстріл стався ще 30 жовтня у районі вулиць Кульпарківська — Садова — Петлюри.</p>
      <figure>
        <img src="https://s.032.ua/section/newsInText/upload/images/news/intext/000/051/449/66554_5dcfdc21293c9.jpg"/>
      </figure>
      <p>У зв'язку з тим, що ситуація зовсім незрозуміла, а відтак може повторитися, це безпосередня загроза працівникам очищувальної служби міста.<br/><br/>Саме тому керівництво ЛКП "Львівспецкомунтранс" звернулось до поліції із проханням розслідувати цей "напад" на один зі своїх автомобілів, аби убезпечити можливі повторні напади, які б могли призвести до людських поранень.</p>
      <p>Нагадаємо, що у Львові, як і будь-якому з перевантажених автомобілями міст, часто трапляються ДТП. Однак не всі з них однаково трагічні. Деякі <a href="https://www.032.ua/news/2574903/ziv-prava-i-zastrag-u-betoni-10-najkurjoznisih-dtp-u-lvovi">викликають</a> геть інші емоції.</p>
      <p>Джерело інформації: ЛКП "<a href="https://www.facebook.com/Lvivspetskomuntrans/photos/a.1563272510450452/2319797314797964/?type=3">Львівспецкомунтранс</a>"</p>
    </article>
  </body>
</html>