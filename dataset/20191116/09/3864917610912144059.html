<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2819542-zelenskomu-peredali-na-pidpis-zakon-pro-prikordonnikivdetektiviv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T09:18:00+00:00"/>
    <meta property="og:title" content="Зеленському передали на підпис закон про прикордонників-детективів"/>
    <meta property="og:description" content="Президентові України Володимиру Зеленському передали на підпис Закон &quot;Про внесення змін до Закону України &quot;Про оперативно-розшукову діяльність&quot; щодо вдосконалення діяльності Державної прикордонної служби України&quot;."/>
  </head>
  <body>
    <article>
      <h1>Зеленському передали на підпис закон про прикордонників-детективів</h1>
      <h2>Президентові України Володимиру Зеленському передали на підпис Закон "Про внесення змін до Закону України "Про оперативно-розшукову діяльність" щодо вдосконалення діяльності Державної прикордонної служби України".</h2>
      <address>
        <time datetime="2019-11-16T09:18:00+00:00">16 Nov 2019, 09:18</time>
      </address>
      <p>Відповідна інформація міститься на сайті <a href="http://w1.c1.rada.gov.ua/pls/zweb2/webproc4_1?pf3511=66911">Верховної Ради</a>.</p>
      <p>За даними парламентського сайту, закон було передано Зеленському 15 листопада. Сам документ Рада ухвалила 12 листопада.</p>
      <p>Документ вносить зміни до закону «Про оперативно-розшукову діяльність», якими вдосконалюється діяльність Державної прикордонної служби України у частині здійснення оперативно-розшукової діяльності підрозділами забезпечення власної безпеки, забезпечення внутрішньої безпеки, оперативного документування, оперативно-розшуковими тощо.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2816790-rada-uhvalila-zakon-pro-stvorenna-operativnorozsukovih-pidrozdiliv-dpsu.html">В Україні з’являться прикордонники-детективи - Рада ухвалила закон</a>
      </blockquote>
      <p>Передбачається, що закон підвищить якість та надійність безпеки державного <a href="https://www.ukrinform.ua/tag-kordon">кордону</a> України та охорони суверенних прав України в її виключній (морській) економічній та прилеглій зонах.</p>
    </article>
  </body>
</html>