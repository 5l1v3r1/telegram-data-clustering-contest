<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/het-nieuwe-toetsenbord-van-de-16-inch-macbook-pro-33143"/>
    <meta property="og:site_name" content="Apparata"/>
    <meta property="article:published_time" content="2019-11-16T09:06:00+00:00"/>
    <meta property="og:title" content="Het nieuwe toetsenbord van de 16-inch MacBook Pro"/>
    <meta property="og:description" content="Soms is achteruitgang juist voortgang."/>
  </head>
  <body>
    <article>
      <h1>Het nieuwe toetsenbord van de 16-inch MacBook Pro</h1>
      <h2>Soms is achteruitgang juist voortgang.</h2>
      <address><time datetime="2019-11-16T09:06:00+00:00">16 Nov 2019, 09:06</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Apple heeft de afgelopen jaren flink lopen aanpoten met de toetsenborden van de MacBook Pro’s. Het vlindertoetsenbord zorgde voor problemen en keer op keer kwam het techbedrijf met een nieuwe variant op dit mechanisme. Ze werden inderdaad beter, maar de kern van het probleem werd nog steeds niet opgelost.</p>
      <p>Uiteindelijk zijn de dames en heren uit Cupertino terug naar de tekentafel gegaan. Het resultaat zien we met de <a href="https://www.apparata.nl/nieuws/officieel-apple-kondigt-16-inch-macbook-pro-aan-33119">16-inch MacBook Pro</a>. Weg is het vlindertoetsenbord en een nieuw toetsenbord, dat veel wegheeft van de eerdere generaties MacBook-toetsenborden, werd geïntroduceerd.</p>
      <p>Hoe zit dit nieuwe toetsenbord eigenlijk in elkaar? Bij <a href="https://nl.ifixit.com/News/16-inch-macbook-pro-magic-keyboard-throwback">iFixit</a> hebben ze de nieuwste 16-inch MacBook inmiddels uit elkaar gehaald om daar een antwoord op te vinden. Volgens hun bevindingen komen de technische componenten sterk overheen met de MacBook Pro uit 2015 en de Bluetooth Magic Keyboard.</p>
      <p>Het toetsenbord met het vlindermechanisme werd op de 12-inch MacBook in 2015 geïntroduceerd. Een jaar later kwam het toetsenbord ook naar de MacBook Pro’s. De techniek bleek uiterst onbetrouwbaar met veel MacBook-bezitters die het toetsenbord moesten laten vervangen door Apple, soms zelfs meerdere keren.</p>
    </article>
  </body>
</html>