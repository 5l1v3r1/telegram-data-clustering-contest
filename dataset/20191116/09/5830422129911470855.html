<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140690/%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%B4%D9%86%D8%A8%D8%AF%D8%B1-%D9%88-%D9%85%D8%AF%DB%8C%D8%B1-%D8%A7%D9%86%D8%AC%D9%85%D9%86-%D8%A7%D8%AB%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D9%BE%D8%A7%D9%84%D8%A7%DB%8C%D8%B4%DA%AF%D8%A7%D9%87-%D9%87%D8%A7-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF%D9%86%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T09:10:00+00:00"/>
    <meta property="og:title" content="مدیرعامل &quot;شنبدر&quot; و مدیر انجمن اثر افزایش قیمت بنزین بر پالایشگاه ها را اعلام کردند"/>
    <meta property="og:description" content="مدیرعامل پالایشگاه بندرعباس و مدیر مالی انجمن صنعت پالایش نفت اعلام کردند افزایش قیمت بنزین هیچ تاثیری در درآمد پالایشگاه ها ندارد."/>
  </head>
  <body>
    <article>
      <h1>مدیرعامل "شنبدر" و مدیر انجمن اثر افزایش قیمت بنزین بر پالایشگاه ها را اعلام کردند</h1>
      <h2>در گفت وگو با بورس پرس :</h2>
      <address>
        <time datetime="2019-11-16T09:10:00+00:00">16 Nov 2019, 09:10</time>
      </address>
      <p>
        <i>مدیرعامل پالایشگاه بندرعباس و مدیر مالی انجمن صنعت پالایش نفت اعلام کردند افزایش قیمت بنزین هیچ تاثیری در درآمد پالایشگاه ها ندارد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، هاشم نامور مدیرعامل پالایشگاه بندرعباس درباره اثر افزایش قیمت بنزین بر درآمد و هزینه شرکت های پالایشی و باور برخی تحلیل گران بازار سرمایه به بهبود درآمد این گروه به بورس پرس گفت : این رویداد هیچ تاثیری در سود و زیان و هزینه پالایشگاه ها ندارد. چرا که این گروه از دیر باز تاکنون ،  قیمت نفت و فروش فرآورده های نفتی را با قیمت فوب خلیج فارس محاسبه می کرد.</p>
      <p>وی ادامه داد: بنابراین اگر قیمت بنزین یک ریال یا یک میلیون تومان هم شود ، وضعیت درآمدی پالایشگاه ها تغییری نخواهد کرد.</p>
      <p>ناصر تنگستانی مدیر مالی و اداری انجمن صنعت پالایش نفت هم به بورس پرس گفت: با توجه به اینکه پالایشگاه ها از قدیم اقدام به فروش بنزین با قیمت های جهانی می کرده و دولت یارانه می داد ، افزایش قیمت بنزین تاثیری بر درآمد گروه پالایشی ندارد و مربوط به درآمدهای دولت بوده اما ممکن است بر هزینه های عمومی اثر گذار باشد.</p>
      <p>انتهای پیام</p>
    </article>
  </body>
</html>