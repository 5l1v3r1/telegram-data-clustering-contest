<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232153/"/>
    <meta property="og:site_name" content="Українська правда"/>
    <meta property="article:published_time" content="2019-11-16T09:30:39+00:00"/>
    <meta property="og:title" content="Зеленський: Радіо і телебачення є важливою складовою нацбезпеки"/>
    <meta property="og:description" content="Президент Володимир Зеленський наголошує, що в умовах війни радіо та телебачення є важливою складовою національної безпеки."/>
  </head>
  <body>
    <article>
      <h1>Зеленський: Радіо і телебачення є важливою складовою нацбезпеки</h1>
      <address>
        <time datetime="2019-11-16T09:30:39+00:00">16 Nov 2019, 09:30</time>
      </address>
      <p>Президент Володимир Зеленський наголошує, що в умовах війни радіо та телебачення є важливою складовою національної безпеки.</p>
      <p><b>Джерело</b>: пост Зеленського у <a href="https://www.facebook.com/zelenskiy95/posts/2382082675375428">Facebook </a>до дня працівників радіо, телебачення та зв'язку</p>
      <p><b>Деталі</b>: Президент зазначив, що за кожним теле- та радіопродуктом стоїть робота тисяч фахівців та подякував їм за "професіоналізм, креативність, відчуття прекрасного, за постійний пошук нового та актуального".</p>
      <p><b>Пряма мова</b>: "А в умовах війни ваша робота є важливою складовою національної безпеки та пошуку власної ідентичності".</p>
      <p><b>Деталі</b>: За словами Зеленського, з радіоефіру можна отримати "не лише музику та гарний настрій, а й корисну інформацію – новини та прогноз погоди".</p>
      <p><b>Пряма мова</b>: "А ввечері вдома після метушливого робочого дня ми вмикаємо розважальні телешоу. Чи, може, – освітні телепередачі для дітей. Чи віддаємо перевагу серйозним документальним фільмам.</p>
      <p>Які б у нас не були вподобання, але телебачення та радіо є невід’ємною складовою нашого життя".</p>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232128/"/>
        <a href="https://www.pravda.com.ua/news/2019/11/15/7232125/"/>
        <a href="https://www.pravda.com.ua/news/2019/11/15/7232096/"/>
      </related>
    </article>
  </body>
</html>