<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741984"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T09:11:00+00:00"/>
    <meta property="og:title" content="'ช้างศึก'ถึงญวนซ้อมทันที 'เอกนิษฐ์'ยันขวัญยังดี"/>
    <meta property="og:description" content="'ช้างศึก' ถึงฮานอยปุ๊บ เตรียมซ้อมทันที ก่อนเจอ 'ดาวทอง' วันที่ 19 พ.ย.นี้"/>
  </head>
  <body>
    <article>
      <h1>'ช้างศึก'ถึงญวนซ้อมทันที 'เอกนิษฐ์'ยันขวัญยังดี</h1>
      <address>
        <time datetime="2019-11-16T09:11:00+00:00">16 Nov 2019, 09:11</time>
      </address>
      <figure>
        <img src="https://www.dailynews.co.th/admin/upload/20191116/news_iLEBxltpXA161703_533.jpg?v=20191116171"/>
      </figure>
      <p>
        <b>"ช้างศึก" ถึงฮานอยปุ๊บ เตรียมซ้อมทันที ก่อนเจอ "ดาวทอง" วันที่ 19 พ.ย.นี้</b>
      </p>
      <p>"ช้างศึก" ทีมฟุตบอลชาติไทย เดินทางจากประเทศมาเลเซีย ถึงกรุงฮานอย ประเทศเวียดนาม เมื่อช่วงบ่ายวันที่ 16 พ.ย. เตรียมแข่งขันฟุตบอลโลกกับทีมดาวทอง โดยในการมาถึงครั้งนี้มี นายธานี แสงรัตน์ เอกอัครราชทูต ณ กรุงฮานอย รวมทั้งแฟนบอล ให้การต้อนรับ <br/><br/>ทั้งนี้ แม้จะเพิ่งมาถึง แต่ อากิระ นิชิโนะ หัวหน้าโค้ชทีมชาติไทย จะนำทีมลงฝึกซ้อมทันที เวลา 18.00 น. เปิดให้สื่อมวลชนถ่ายภาพได้ไม่จำกัดเวลา<br/><br/>ทีมชาติไทย จะลงสนามพบ เวียดนาม วันที่ 19 พ.ย. เวลาไทย 20.00 น.ในศึกฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 5 โดยไทย เพิ่งแพ้ มาเลเซีย มี 7 แต้ม ที่ 2 ของกลุ่ม ส่วน เวียดนาม ยังไม่แพ้ใคร มี 10 แต้ม นำจ่าฝูง<br/><br/>ด้าน เอกนิษฐ์ ปัญญา นักเตะทีมชาติไทย กล่าวว่า แม้นัดแรกจะส่งให้ ชนาธิป สรงกระสินธ์ ทำประตูได้ แต่โดยรวมไม่พอใจฟอร์มตัวเองนัก อยากชนะมากกว่า และ สิ่งที่ทีมต้องปรับ น่าจะเป็นเรื่องสมาธิในเกมรับ และ ความเข้าใจในการเล่น หลังจบเกม ต่างให้กำลังใจกัน และ พยายามปรึกษากันมากขึ้น โดยรวมบรรยากาศในทีมยังดีเหมือนเดิม แน่นอนว่า อาจจะรู้สึกผิดหวังอยู่บ้าง แต่ทุกคนก็รู้หน้าที่ว่า มีเกมสำคัญรออยู่ ไม่มีความกังวลอะไร และมั่นใจเหมือนเดิม เวียดนาม พัฒนาดีขึ้นทุกปี แต่จะพยายามเก็บ 3 แต้ม.</p>
      <figure>
        <iframe src="https://www.youtube.com/embed/LitUTn6eixo" width="640" height="360" data-service="Youtube" scrolling="no"/>
      </figure>
      <figure>
        <img src="https://www.dailynews.co.th/admin/upload/20191116/news_oQqmxhtdNX161703_533.jpg?v=20191116171?v=5478"/>
      </figure>
      <figure>
        <img src="https://www.dailynews.co.th/admin/upload/20191116/news_LSUOoBgohy161704_533.jpg?v=20191116171?v=3983"/>
      </figure>
    </article>
  </body>
</html>