<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdiv-otbelyazva-sedmata-Nosht-na-teatrite-eto-kak-914241"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T09:00:00+00:00"/>
    <meta property="og:title" content="Пловдив отбелязва седмата Нощ на театрите, ето как!"/>
    <meta property="og:description" content="Днес, 16.11.2019г. Пловдив отбелязва седмата нощ на театрите. Ще бъдат осъществени 15 събития в 7 ло..."/>
  </head>
  <body>
    <article>
      <h1>Пловдив отбелязва седмата Нощ на театрите, ето как!</h1>
      <address>
        <time datetime="2019-11-16T09:00:00+00:00">16 Nov 2019, 09:00</time>
      </address>
      <p>Днес, 16.11.2019г. Пловдив отбелязва седмата нощ на театрите. Ще бъдат осъществени 15 събития в 7 локации в рамките на европейската инициатива.</p>
      <p>Хитовото представление "Слава“ и 5 тура с разходки зад кулисите на Драматичния театърще зарадват театралните фенове.</p>
      <p>Началният час на представлението, което разказва истинската история на най-лошата певица на света Флорънс Фостър Дженкинс, на Камерна сцена e тази вечер от 19.30 ч. След края на постановката екипът ще се срещне с публиката.</p>
      <p>Актьорите ще бъдат гидове в магичния свят на театралното изкуство, като първото "Театрално пътешествие – зад кулисите на спектакъла "Събитие“ е в 16:30 ч., а последното - в 18:30. От съображения за сигурност деца под 12 години няма да се допускат без придружител.</p>
      <p>Театър "ХЕНД“ ще отбележи Нощта с три свои продукции - детската куклена постановка "12-те братя“, абсурдната сатира "Крал Юбю“ и Stand up шоуто "Лъжи за масово поразяване“.  </p>
      <p>Днес в Кукления театър ще има две последователни представления (в 10:30 и 11:45 ч.) на "Мързеливата пчеличка“.</p>
      <p>Национална гимназия за сценични и екранни изкуства в Пловдив за първи път ще участва в театралната Нощ. Днес там ще случи един спектакъл за деца и родители, базиран на принципа на играта и импровизацията. </p>
      <p>В проекта "Приказки за живота" участници ще бъдат учениците от НГСЕИ Пловдив, както и деца и възрастни от публиката. История, съставена от няколко по-малки - за желанията, за радостите и разочарованията, за личностните човешки качества, за емпатията и вниманието към околните, за всичко истинско и ценно, като обич, прошка, благодарност.</p>
      <p>Проектът е отворен за участие от всички етностни и социални групи, както и за гостите на града. Входът е свободен, а началото ще бъде поставено в 16 ч.</p>
    </article>
  </body>
</html>