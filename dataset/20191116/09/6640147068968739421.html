<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/asus-prevede-un-calo-delle-vendite-di-pc-cresce-nel-settore-dei-notebook-gaming/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T09:30:00+00:00"/>
    <meta property="og:title" content="Asus prevede un calo delle vendite di PC, cresce nel settore dei notebook gaming | Tom's Hardware"/>
    <meta property="og:description" content="Asus prevede un calo del 5% delle vendite di PC nel quarto trimestre di quest'anno: tensioni tra USA e Cina e il perdurare della carenza di CPU Intel influiscono sull'andamento del settore."/>
  </head>
  <body>
    <article>
      <h1>Asus prevede un calo delle vendite di PC, cresce nel settore dei notebook gaming | Tom's Hardware</h1>
      <address>
        <time datetime="2019-11-16T09:30:00+00:00">16 Nov 2019, 09:30</time>
      </address>
      <p>Secondo le <a href="https://www.digitimes.com/news/a20191114PD211.html">previsioni</a> di <b>Asus</b>, il quarto trimestre di quest’anno corrisponderà a un <b>momento di crescita zero per le vendite dei suoi PC</b><b> che, nel peggiore dei casi, potrebbero scendere fino al </b><b>5%</b>; lo stesso dato potrebbe riguardare il mercato dei componenti, schede video e madre incluse.</p>
      <p>Le cause di questo andamento andrebbero ricercate nelle incertezze legate alle<b> tensioni commerciali tra Stati Uniti e Cina</b>, paese nel quale l’azienda ha agito con grande impegno per gestire al meglio il proprio inventario. Al momento, il 20% dei PC prodotti da Asus è spedita negli Stati Uniti e l’azienda ha già preparato linee di produzione al di fuori della Cina per evitare i dazi americani.</p>
      <figure>
        <img src="https://www.tomshw.it/images/images/2019/04/asus-rog-strix-notebook-29964.768x432.jpg"/>
      </figure>
      <p>Asus si dichiara comunque ottimista circa la sua attività nel medio e lungo termine e prevede una ripresa delle vendite il prossimo anno. L’azienda, nel terzo trimestre, ha fatturato circa <b>2,87 miliardi di dollari</b>, un aumento rispetto ai tre mesi precedenti del 24% ma un calo del 6% sull’anno precedente.</p>
      <p>In particolare il segmento dei <b>PC gaming</b> fa ben sperare con una <b>crescita complessiva del 17%</b>; nonostante il settore gaming globale sia in rallentamento, con una crescita di solo il 9% nell’anno, le vendite nei primi nove mesi del 2019 dei notebook Asus hanno fatto segnare un +17%, permettendo all’azienda di raggiungere<b> una</b> <b>quota del 15% sul mercato globale dei notebook destinati giocatori</b>. </p>
      <p>Con il lancio di nuovi prodotti nel 2020, questo segmento è destinato a crescere ulteriormente del 15/20% il prossimo anno.</p>
      <p>Nei primi nove mesi del 2019, <b>il 58% delle spedizioni di notebook ha riguardato i modelli ultrasottili, </b>un dato in crescita rispetto al 42% dello stesso periodo dello scorso anno. Asus sta valutando al meglio i segmenti di mercato nei quali investire e ha creato un <b>team per la gestione del business dei PC aziendali, </b>e si aspetta i primi frutti nella seconda metà del 2020.</p>
      <p>I prodotti  destinati ai <b>Creator</b> – agli utenti CAD – dovrebbero inoltre incidere per il 5-10% al fatturato annuo previsto per il 2020. L’azienda ha parlato infine della <b>carenza di CPU Intel</b>, confermando che si sta protraendo anche in questo trimestre (<a href="https://www.tomshw.it/hardware/intel-ancora-difficolta-nella-produzione-di-cpu-a-14-nanometri/">la stessa Intel l’ha confermato</a>), mentre per il futuro non vi è certezza. Nel primo trimestre 2020 potrebbe esserci ancora qualche problema, mentre per i trimestri successivi Asus afferma che manca trasparenza su cosa accadrà per fare una stima.</p>
    </article>
  </body>
</html>