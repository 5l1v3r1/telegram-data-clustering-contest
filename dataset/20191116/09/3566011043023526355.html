<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547545.html/%D8%A7%D9%81%D8%B2%D8%A7%DB%8C%D8%B4-%D8%B3%D9%88-%D8%A7%D8%B3%D8%AA%D9%81%D8%A7%D8%AF%D9%87-%D8%AC%D9%86%D8%B3%DB%8C-%D8%A7%D8%B2-%DA%A9%D9%88%D8%AF%DA%A9%D8%A7%D9%86-%D8%A7%D9%86%DA%AF%D9%84%DB%8C%D8%B3%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T09:05:00+00:00"/>
    <meta property="og:title" content="افزایش سوءاستفاده جنسی از کودکان انگلیسی"/>
    <meta property="og:description" content="موسسه خیریه چایلدلاین انگلیس می‌گوید نرخ سوءاستفاده جنسی از کودکان در این کشور به دلیل حضور کودکان در فضای آنلاین افزایش داشته است."/>
  </head>
  <body>
    <article>
      <h1>افزایش سوءاستفاده جنسی از کودکان انگلیسی</h1>
      <address>
        <time datetime="2019-11-16T09:05:00+00:00">16 Nov 2019, 09:05</time>
      </address>
      <p>موسسه خیریه چایلدلاین انگلیس می‌گوید نرخ سوءاستفاده جنسی از کودکان در این کشور به دلیل حضور کودکان در فضای آنلاین افزایش داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سازمان‌های حامی حقوق کودکان در انگلیس از رشد ۱۶ درصدی سوءاستفاده جنسی از کودکان انگلیسی خبر می‌دهند.</p>
      <p>به گزارش گاردین، شمار قربانیان سوءاستفاده جنسی در انگلیس طی یک سال گذشته ۱۶ درصد افزایش یافته است. کارشناسان دلیل اصلی این افزایش را جست‎وجوی آنلاین قربانیان توسط افراد سوءاستفاده کننده می‌دانند. رئیس موسسه خیریه «چایلد لاین» انگلیس با اشاره به نقش افزایش آگاهی کودکان در گزارش آزارهای جنسی، تاکید کرد این تنها عامل افزایش دهنده آمارهای مربوط نیست، بلکه سوءاستفاده در فضای آنلاین نیز افزایش یافته است.   براساس گزارش مربوط به سوء استفاده جنسی از کودکان، بیش از یک سوم معادل ۳۸ درصد کودکان قربانی اعلام کردند به صورت آنلاین و عمدتا در رسانه‌های اجتماعی یا بازی‌های ویدئویی هدف قرار گرفتند.   برخی از این قربانیان برای مقابله با مسائل روحی ناشی از این سوءاستفاده‎ها، به خود آسیب می‌زنند یا به الکل و مواد مخدر روی می‌آورند. منبع: میزان</p>
    </article>
  </body>
</html>