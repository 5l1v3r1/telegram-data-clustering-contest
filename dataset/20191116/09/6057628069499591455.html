<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191116-shugaban-congo-ya-sha-alwashin-kawar-da-ebola-2019"/>
    <meta property="og:site_name" content="RFI"/>
    <meta property="article:published_time" content="2019-11-16T09:16:46+00:00"/>
    <meta property="og:title" content="Shugaban Congo ya sha alwashin kawar da Ebola a 2019"/>
    <meta property="og:description" content="Shugaban Jamhuriyar Congo Felix Tshisekedi ya sha alwashin kawar da cutar Ebola daga kasar a karshen wannan shekara."/>
  </head>
  <body>
    <article>
      <h1>Shugaban Congo ya sha alwashin kawar da Ebola a 2019</h1>
      <address><time datetime="2019-11-16T09:16:46+00:00">16 Nov 2019, 09:16</time> by <a rel="author">Nura Ado Suleiman</a></address>
      <p>
        <b>Shugaban Jamhuriyar Congo Felix Tshisekedi ya sha alwashin kawar da cutar Ebola daga kasar a karshen wannan shekara.</b>
      </p>
      <p>Alwashin da shugaban ya sha yayin ziyarar da ya kai Jamus, na zuwa ne bayan da aka kaddamar da sabbin magungunan cutar ta Ebola har kashi biyu.</p>
      <p>Cikin watan Agustan shekarar bara, annobar ta sake bulla a lardin arewacin Kivu dake Jamhuriyar Congo, daga bisani ta yadu zuwa kudancin lardin na Kivu da kuma Ituri, wadanda ke iyaka da kasashen Uganda, Rwanda da kuma Burundi.</p>
      <p>Tun bayan sake bullar tata zuwa wannan lokaci, annobar ta halaka sama da mutane dubu 2.</p>
    </article>
  </body>
</html>