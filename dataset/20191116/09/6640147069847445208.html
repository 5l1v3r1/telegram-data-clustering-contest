<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/gundam-astray-red-frame-kai-alternative-strike-in-versione-metal-build/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T09:00:00+00:00"/>
    <meta property="og:title" content="Gundam, Astray Red Frame Kai (Alternative Strike) in versione Metal Build | Cultura Pop"/>
    <meta property="og:description" content="Il nuovo Gundam Astray Red Frame di Tamashii Nations è appena stato annunciato per la linea Metal Build."/>
  </head>
  <body>
    <article>
      <h1>Gundam, Astray Red Frame Kai (Alternative Strike) in versione Metal Build | Cultura Pop</h1>
      <address>
        <time datetime="2019-11-16T09:00:00+00:00">16 Nov 2019, 09:00</time>
      </address>
      <p>Parliamo di Robottoni e di action figure in solido metallo, il nuovo<b> Gundam Astray Red Frame</b> di <a href="https://tamashii.jp/special/metalbuild/alternative-strike/astray_red_kai/">Tamashii Nations</a> è appena stato annunciato per la linea <b>Metal Build</b>. La linea Metal Build nasce con lo scopo di riproporre robottoni tratti dai mitici anime giapponesi sotto forma di action figure, in cui gran parte del materiale è composto da metallo. Fanno parte di questa linea diverse rielaborazioni di personaggi robotici in chiave ancora più moderna e disegnati dai migliori designer di Mecha Giapponesi.</p>
      <figure>
        <img src="https://www.tomshw.it/images/images/2019/11/gundam-red-frame-63185.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/gundam-red-frame-63188.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63187.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63186.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63183.768x432.jpg"/>
        </figure>
      </slideshow>
      <blockquote>
        <i>Il robot in questione, MBF-P02 l’Astray Red Frame, è tratto dalla serie Gundam Seed Astray e vede il prototipo di Gundam in diverse versioni e colorazioni. La particolarità di questa versione è sicuramente il richiamo alle armi bianche che fanno parte della cultura nipponica infatti la particolarità del Red Frame, che prende il nome dal suo telaio meccanico di colore rosso, è quello di avere due enormi Katane chiamate Gerbera Sword. Tutti e cinque i prototipi di Gundam Astrays sono inoltre progettati con un backpack che può essere abbassato nella parte posteriore, consentendo il montaggio di attrezzature aggiuntive sul retro.</i>
      </blockquote>
      <p>Questa versione del Red Frame è in parte una ristampa perché è già uscito in passato sia nella sua forma base che con la Flight Unit. In questa edizione, chiamata <b>Alternative Strike</b> appare con l’equipaggiamento posteriore (già visto nella sua versione model kit) capace di trasformarsi da Spadone a due mani in Flight Unit ma anche in Arco. Il modello del robot sarà alto circa 17 cm e come il modello originale da cui trae spunto anche questo sarà compatibile con le versioni precedenti e tutti i vari accessori opzionali già disponibili sul mercato. Il design accattivante e l’estrema possibilità di combinazioni possibili da realizzare fanno di questo modello un autentico must have per gli appassionati di Gundam.</p>
      <figure>
        <img src="https://www.tomshw.it/images/images/2019/11/gundam-red-frame-63190.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/gundam-red-frame-63196.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63195.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63194.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63193.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-red-frame-63189.768x432.jpg"/>
        </figure>
      </slideshow>
      <p><b>Gundam Astray Red Frame Kai (Alternative Strike Ver.)</b> è al momento in preordine per il mercato giapponese, in attesa del distributore italiano, ad un <b>prezzo di 27.500 Yen</b> con uscita fissata per il mese di <b>Marzo 2020</b>.</p>
    </article>
  </body>
</html>