<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76638-Takto-vyzera-pokracovanie-legendarnej-hry-Age-of-Empires-Stvrty-diel-predstavili-v-kratkom-gameplay"/>
    <meta property="og:site_name" content="REFRESHER"/>
    <meta property="article:published_time" content="2019-11-16T09:05:00+00:00"/>
    <meta property="og:title" content="Takto vyzerá pokračovanie legendárnej hry Age of Empires. Štvrtý diel predstavili v krátkom gameplay"/>
    <meta property="og:description" content="Konečne môžeme vidieť, ako hra bude vyzerať."/>
  </head>
  <body>
    <article>
      <h1>Takto vyzerá pokračovanie legendárnej hry Age of Empires. Štvrtý diel predstavili v krátkom gameplay</h1>
      <address><time datetime="2019-11-16T09:05:00+00:00">16 Nov 2019, 09:05</time> by <a rel="author">Vladimír Mičuda</a></address>
      <p>
        <b>Konečne môžeme vidieť, ako hra bude vyzerať.</b>
      </p>
      <p>Microsoft už pár dní dával najavo, že sa chystá ukázať niečo veľké. Nakoniec sme sa dočkali a po 14-tich rokoch je isté, že môžeme očakávať nový diel legendárnej strategickej hry Age of Empires. Ak si fanúšikom tejto hry, zrejme ti je známy aj legendárny cheat <i>how do you turn this on</i>, vďaka ktorému si dostal špeciálnu jednotku v podobe auta <b>Cobra a bol si prakticky neporaziteľný.</b></p>
      <related>
        <a href="https://refresher.sk/68524-Age-of-Empires-2-dostava-remastrovanu-4K-verziu-vyjde-uz-v-novembri"/>
      </related>
      <p>Ak si ale čakal veľký trailer, zrejme budeš sklamaný. Vývojári nám totiž  ukázali len krátke minútové video. Navyše, veľa v ňom ani nie je. Ukázali nám krátky boj jednotiek, vieme približne, do akého obdobia je hra zasadená a máme akú-takú predstavu, ako bude vyzerať hra po grafickej stránke. To je tak všetko.</p>
      <figure>
        <iframe src="https://www.youtube.com/embed/rAbI0fewc7w" width="700" height="393" data-service="Youtube" scrolling="no"/>
      </figure>
      <p>Prvý dojem taktiež nie je dychberúci. Hra totiž pôsobí strojene a umelo, väčšina jednotiek sa pohybuje rovnako a grafici si vybrali pestré farby. Hra sa teda zrejme nebude ani snažiť priblížiť sa realite a vybrala si ľahšiu cestu. </p>
      <p>V hre určite uvidíme Mongolov a Angličanov, viac toho zatiaľ nevieme. Hru vyvíja štúdio Relic Entertainment. Spolu s AoE4  nám ukázali aj nový trailer na Age of Empires II: Definitive Edition. Modré auto teda budeš môcť opäť prevetrať.</p>
      <figure>
        <iframe src="https://www.youtube.com/embed/N6kd1SYHW5k" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/39352-Legendarna-modra-obrazovka-smrti-z-Windowsu-sa-zmeni-na-zelenu-Microsoft-tak-vizualne-odlisi-jednotlive-verzie"/>
        <a href="https://refresher.sk/41051-Nintendo-Virtual-Boy-Apple-Newton-alebo-GoPro-Karma-5-elektronickych-produktov-ktore-zlyhali-na-plnej-ciare"/>
        <a href="https://refresher.sk/37546-Microsoft-predstavil-desktop-Surface-Studio-novy-VR-headset-a-nezabudol-ani-na-vylepseny-Surface-Book"/>
        <a href="https://refresher.sk/31480-Microsoft-dostal-patent-na-modularny-PC-ktory-zvladne-zlozit-a-zapojit-kazdy-z-nas"/>
        <a href="https://refresher.sk/29903-Microsoft-a-Volvo-spajaju-sily-vo-vyvoji-autonomneho-vozidla-Velku-rolu-zohraju-aj-HoloLens"/>
        <a href="https://refresher.sk/27874-Windows-10-bude-podporovat-aplikacie-z-Androidu"/>
        <a href="https://refresher.sk/32124-Apple-je-stale-najhodnotnejsou-znackou-na-svete-Samsung-tentokrat-obsadil-az-tretie-miesto"/>
        <a href="https://refresher.sk/31634-Microsoft-ponuka-neuveritelnych-25-miliona-dolarov-za-vyhru-na-turnaji-v-Halo-5"/>
      </related>
    </article>
  </body>
</html>