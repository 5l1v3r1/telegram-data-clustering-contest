<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/gomilshanski-lisi-z-derzhvlasnosti-vibuli-zemli-novini-harkova-50053901.html"/>
    <meta property="og:site_name" content="НВ"/>
    <meta property="article:published_time" content="2019-11-16T09:16:00+00:00"/>
    <meta property="og:title" content="Під Харковом незаконно вивели з держвласності 200 га земель природного парку на 200 мільйонів гривень"/>
    <meta property="og:description" content="Прокуратура Харківської області розпочала кримінальне провадження щодо осіб, через дії яких з державної власності вибули землі Національного природного парку Гомільшанські ліси."/>
  </head>
  <body>
    <article>
      <h1>Під Харковом незаконно вивели з держвласності 200 га земель природного парку на 200 мільйонів гривень</h1>
      <h2>Прокуратура Харківської області розпочала кримінальне провадження щодо осіб, через дії яких з державної власності вибули землі Національного природного парку Гомільшанські ліси.</h2>
      <address>
        <time datetime="2019-11-16T09:16:00+00:00">16 Nov 2019, 09:16</time>
      </address>
      <p>Про це повідомляє пресслужба відомства.</p>
      <p>Прокуратура встановила, що посадові особи Держгеокадастру в Харківській області протягом 2015−2017 років під виглядом земель сільськогосподарського призначення незаконно безоплатно передали у власність громадян 406 земельних ділянок загальною площею близько 200 га і оціночною вартістю понад 200 млн грн.</p>
      <p>Земельні ділянки розташовані у межах Національного парку Гомільшанські ліси і відносяться до категорії земель природно-заповідного фонду. Зміна їх цільового призначення може відбуватися тільки у виняткових випадках для суспільних потреб за погодженням з Кабміном.</p>
      <p>Триває досудове розслідування і проводяться першочергові слідчі дії з метою встановлення всіх винних осіб.</p>
      <p>Прокуратурою області також вирішується питання про пред’явлення позовних заяв на користь держави з метою скасування незаконних наказів, якими передано у власність громадян земельні зазначені ділянки, і повернення особливо цінних земель у державну власність.</p>
    </article>
  </body>
</html>