<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/zadovolena-apeljacijna-skarga-energodarskoi-miscevoi-prokuraturi/"/>
    <meta property="og:site_name" content="МИГ"/>
    <meta property="article:published_time" content="2019-11-16T09:19:51+00:00"/>
    <meta property="og:title" content="Задоволена апеляційна скарга Енергодарської місцевої прокуратури"/>
    <meta property="og:description" content="Енергодарська місцева прокуратура звернулась до суду апеляційної інстанції з апеляційною скаргою на вирок Енергодарського міського суду Запорізької області від 07.02.2019, яким К. визнано винуватим та засуджено за ч. 2 ст. 186 КК України та йому призначено покарання у виді позбавлення волі на строк"/>
  </head>
  <body>
    <article>
      <h1>Задоволена апеляційна скарга Енергодарської місцевої прокуратури</h1>
      <address><time datetime="2019-11-16T09:19:51+00:00">16 Nov 2019, 09:19</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>Енергодарська місцева прокуратура звернулась до суду апеляційної інстанції з апеляційною скаргою на вирок Енергодарського міського суду Запорізької області від 07.02.2019, яким К. визнано винуватим та засуджено за ч. 2 ст. 186 КК України та йому призначено покарання у виді позбавлення волі на строк 5 років. На підставі ст. 75 КК України звільнено від відбування покарання з випробуванням строком на 3 роки, на підставі ч. 1 ст. 76 КК України зобов’язано періодично з’являтись для реєстрації до уповноваженого органу пробації та повідомляти про зміну місця проживання, роботи чи навчання.</p>
      <p>В апеляційній скарзі прокурор просив вирок скасувати у зв’язку з невідповідністю призначеного покарання ступеню тяжкості кримінального правопорушення та особі обвинуваченого внаслідок його м’якості та ухвалити новий вирок, яким призначити покарання за ч. 2 ст. 186 КК України у виді позбавлення волі на строк 4 роки 6 місяців.</p>
      <p>Вимоги прокуратури обґрунтовані тим, що суд першої інстанції при призначенні покарання обвинуваченому К. недостатньо врахував ступінь тяжкості вчиненого злочину, який віднесено до категорії тяжких, те, що К. раніше неодноразово судимий за умисні злочини проти власності, проте на шлях виправлення не став та знову вчинив умисний злочин проти власності, що являється обставиною, яка обтяжує покарання і є рецидивом злочину.</p>
      <p>Колегією суддів Запорізького апеляційного суду апеляційна скарга Енергодарської місцевої прокуратури задоволена, ухвалений новий вирок, згідно якого К. призначено покарання за ч. 2 ст. 186 КК України у виді позбавлення волі на строк 4 роки.</p>
      <p>(<i>Прес-служба прокуратури Запорізької області</i>)</p>
    </article>
  </body>
</html>