<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15406/nicolas-cage-si-zahraje-sam-sebe/"/>
    <meta property="og:site_name" content="filmserver.cz"/>
    <meta property="article:published_time" content="2019-11-16T09:30:00+00:00"/>
    <meta property="og:title" content="Nicolas Cage si zahraje sám sebe"/>
    <meta property="og:description" content="Nicolas Cage si zahraje Nicolase Cage ve filmu s názvem The Unbearable Weight of Massive Talent."/>
  </head>
  <body>
    <article>
      <h1>Nicolas Cage si zahraje sám sebe</h1>
      <h2>Nicolas Cage si zahraje Nicolase Cage ve filmu s názvem <i>The Unbearable Weight of Massive Talent</i>.</h2>
      <address><time datetime="2019-11-16T09:30:00+00:00">16 Nov 2019, 09:30</time> by <a rel="author">Václav Limberk</a></address>
      <figure>
        <a href="https://filmserver.cz/nicolas-cage-osoba-5648/">
          <img src="https://filmserver.cz/img/58214.jpg"/>
        </a>
      </figure>
      <p>Nicolas Cage<br/> si zahraje v chystaném snímku s názvem <b>The Unbearable Weight of Massive Talent</b> sám sebe. Hlavní postavou filmu bude Nicolas Cage ucházející se o roli v novém Tarantinově filmu, zatímco se snaží srovnat napjatý vztah s vyrůstající dcerou. Zároveň je pod náporem dluhů donucen vystoupit na narozeninovém večírku mexického miliardáře, který je jeho fanouškem a z něhož se vyklube drogový král. <br/><br/>Film bude obsahovat četné narážky na Cageovy role z 90. let, kdy byl díky filmům jako <a href="https://filmserver.cz/leaving-las-vegas-film-62078/">Leaving Las Vegas</a>, <a href="https://filmserver.cz/tvari-v-tvar-film-48665/">Tváří v tvář</a> nebo <a href="https://filmserver.cz/con-air-film-67189/">Con Air</a> velkou hvězdou. Má jít o křížence snímků <a href="https://filmserver.cz/adaptace-film-7555/">Adaptace</a>, <a href="https://filmserver.cz/chytte-ho-film-106892/">Chyťte ho!</a> a <a href="https://filmserver.cz/jcvd-film-7123/">JCVD</a>. <b>The Unbearable Weight of Massive Talent</b> bude jeho prvním velkým studiovým filmem od snímku <a href="https://filmserver.cz/ghost-rider-2-film-169501/">Ghost Rider 2</a>. Film natočí <a href="https://filmserver.cz/tom-gormican-osoba-392590/">Tom Gormican</a> podle scénáře, který s ním napsal <a href="https://filmserver.cz/kevin-etten-osoba-737596/">Kevin Etten</a>. O projekt byl v Hollywoodu prý tak velký zájem, že si mohl Cage říci o honorář, jaký dostával v dobách své největší slávy.</p>
    </article>
  </body>
</html>