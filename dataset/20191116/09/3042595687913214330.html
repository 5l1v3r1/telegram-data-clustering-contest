<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/avslorer-hemmelig-kjaereste---og-babynyhet/71825972"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T09:58:47+00:00"/>
    <meta property="og:title" content="Avslører «hemmelig» kjæreste - og babynyhet"/>
    <meta property="og:description" content="Lykken smiler for den tidligere «Farmen»-finalisten."/>
  </head>
  <body>
    <article>
      <h1>Avslører «hemmelig» kjæreste - og babynyhet</h1>
      <h2>Lykken smiler for den tidligere «Farmen»-finalisten.</h2>
      <address><time datetime="2019-11-16T09:58:47+00:00">16 Nov 2019, 09:58</time> by <a rel="author">Marcus Brenden</a></address>
      <p>Det er ingen tvil om at det har skjedd mye i livet til den tidligere «Farmen»-deltakeren Marte Søreide (27) siden hun deltok i det populære realityprogrammet høsten 2015.</p>
      <p>
        <b>Søreide kom helt til finalen - men måtte til slutt se seg slått av<a href="https://www.dagbladet.no/kultur/slik-er-livet-etter-farmen/60398051"> Eilev Bjerkerud (31)</a> i en nervepirrende kunnskapskonkurranse.</b>
      </p>
      <p>Siden «Farmen»-deltakelsen har det vært ganske stille fra Søreide, men nå avslører 27-åringen at hun er i full gang med å etablere seg med familie og barn i hjembygda Søreide i Sogn og Fjordane.</p>
      <p>Hun bekrefter nemlig overfor Dagbladet at hun og kjæresten Siri Øveraas venter sitt første barn i begynnelsen av januar - og hun kan røpe at paret venter ei lita jente.</p>
      <figure>
        <img src="https://dbstatic.no/71826344.jpg?imageId=71826344&amp;x=1.0769230769231&amp;y=2.7713625866051&amp;cropw=98.923076923077&amp;croph=97.228637413395&amp;width=643&amp;height=422"/>
        <figcaption><b>VENTER BARN:</b> Den tidligere realitydeltaketen Marte Søreide og kjæresten Siri Øveraas venter en jente neste år. Foto: Andreas Fadum / Se og Hør Vis mer</figcaption>
      </figure>
      <p>- Vi gleder oss masse til å møte henne. Navnet er hemmelig inntil vi møter henne. Terminen er i januar. Livet smiler, sier den tidligere «Farmen»-finalisten til Dagbladet.</p>
      <figure>
        <img src="https://dbstatic.no/71827114.jpg?imageId=71827114&amp;x=16.266666666667&amp;y=0.2&amp;cropw=77.6&amp;croph=99.8&amp;width=291&amp;height=499"/>
        <figcaption><b>POSITIV TEST:</b> Søreide og kjæresten da de fant ut at de ventet barn sammen. Foto: Privat Vis mer</figcaption>
      </figure>
      <figure>
        <img src="https://dbstatic.no/71827116.jpg?imageId=71827116&amp;x=8.0838323353293&amp;y=0&amp;cropw=87.425149700599&amp;croph=100&amp;width=292&amp;height=501"/>
        <figcaption><b>BLIR FORELDRE:</b> Den lille jenta er ventet å komme i januar 2020. Foto: Privat Vis mer</figcaption>
      </figure>
      <p>Søreide har vært kjæreste med Siri Øveraas i flere år, men har ikke snakket om forholdet offentlig før nå. Paret har vært sammen siden november 2017, og i september 2018 ble de forlovet.</p>
      <h3>Kapret drømmegården</h3>
      <p>I 2016 flyttet hun tilbake til hjembygda Søreide - ei lita bygd ved Sognefjorden med knappe 350 innbyggere. I et intervju med <a href="https://www.firda.no/nyheiter/landbruk/hoyanger/farmen-marte-sikra-seg-draumegarden-for-2-1-mill/s/5-15-274375">Firda</a> i 2016, fortalte «Farmen»-profilen at hun hadde sikret seg drømmegården for 2,1 millioner.</p>
      <p>- Jeg har alltid drømt om å bo landlig og å eie mitt eget småbruk, så da jeg fikk sjansen om å kjøpe denne gården, måtte jeg bare slå til, sa hun til lokalavisa den gang.</p>
      <figure>
        <embed-post data-src="https://www.instagram.com/p/BjW8WkWjO7p" data-service="Instagram"/>
      </figure>
      <p>Ifølge Firda er gården på 132 mål, med et over 100 år gammelt bolighus på 200 kvadratmeter, i tillegg til fjøs. Gården ligger også bare et par kilometer unna familiegården der den tidligere «Farmen»-deltakeren vokste opp.</p>
      <figure>
        <img src="https://dbstatic.no/71826336.jpg?imageId=71826336&amp;width=1024&amp;height=615"/>
        <figcaption><b>FLYTTET HJEM:</b> I 2016 flyttet Søreide hjem til hjembygda. Nå venter hun og kjæresten spent på barnet som kommer på nyåret. Foto: Lars Eivind Bones / Dagbladet Vis mer</figcaption>
      </figure>
      <p>
        <b>Søreide la heller ikke skjul på at hun var svært fornøyd med å vende tilbake til røttene.</b>
      </p>
      <p>- Bygda ligger hjertet mitt nær, det er solrikt og vakkert her, og det ligger midt mellom Førde og Bergen. Så jobbmessig er det gode muligheter.</p>
      <figure>
        <img src="https://dbstatic.no/71826353.jpg?imageId=71826353&amp;x=12.658227848101&amp;y=0&amp;cropw=81.392405063291&amp;croph=73.244781783681&amp;width=643&amp;height=387"/>
        <figcaption><b>FINALE:</b> Her er Søreide og Eilev Bjerkerud sammen med programleder Gaute Grøtta Grav under finalen høsten 2015. Foto: Morten Eik Vis mer</figcaption>
      </figure>
      <h3>Populær «Farmen»-deltaker</h3>
      <p>Søreide ble som nevnt et kjent fjes for det norske folk da hun deltok i TV 2-serien «Farmen» høsten 2015. Der kom hun helt til finalen, hvor hun måtte se seg slått av Eilev Bjerkerud.</p>
      <p>De tre deltakerne som sto igjen i finaleuka var Søreide, Bjerkerud og Øystein Hetland. Sistnevnte ble slått ut i semifinalen etter at han tapte i blant annet melkespannholding.</p>
      <p>Bjerkerud har på sin side blitt et kjent fjes etter «Farmen»-deltakelsen, og har deltatt i en rekke tv-programmer, deriblant «Skal vi Danse» og «4 stjerners middag».</p>
      <p>
        <b>Etter deltakelsen i «Farmen», la ikke Søreide skjul på at det hadde vært en svært krevende erfaring å skru tida 100 år tilbake.</b>
      </p>
      <p>- Mange tror kanskje at vi har dagens hjelpemiddel med oss. Vi bruker gammeldags verktøy og har virkelig levd som de gjorde i 1915, så det har vært en kjempestor læringskurve, sa hun til <a href="https://www.seher.no/kjendis/ble-i-darligere-form-av-farmen/64116419">Se og Hør</a> om gårdsoppholdet i desember 2015.</p>
    </article>
  </body>
</html>