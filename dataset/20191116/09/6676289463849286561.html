<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/englezoaica-moare-tuse-banala-325749.html"/>
    <meta property="og:site_name" content="Observator"/>
    <meta property="article:published_time" content="2019-11-16T09:43:00+00:00"/>
    <meta property="og:title" content="Englezoaică, mamă a trei a copii, moare după ce a mers la doctor cu o tuse banală"/>
    <meta property="og:description" content="Jane Brogan, 38 de ani, din Bedlington, Anglia, a murit zilele trecute, după ce a mers la doctor cu ceea ce părea o tuse banală, iar medicii i-au transmis că are cancer pulmonar în stadiu avansat."/>
  </head>
  <body>
    <article>
      <h1>Englezoaică, mamă a trei a copii, moare după ce a mers la doctor cu o tuse banală</h1>
      <address><time datetime="2019-11-16T09:43:00+00:00">16 Nov 2019, 09:43</time> by <a rel="author">Cristi Ioniţă</a></address>
      <p>
        <b>
          <b>Jane Brogan, 38 de ani, din Bedlington, Anglia, a murit zilele trecute, după ce a mers la doctor cu ceea ce părea o tuse banală, iar medicii i-au transmis că are cancer pulmonar în stadiu avansat.</b>
        </b>
      </p>
      <p>Jane era mamă a trei copii, Molly, de 14 ani, Elena, de şapte ani, şi Thomas, de cinci ani.</p>
      <h3>Jane nu a mai apucat să petreacă un ultim Crăciun alături de cei trei copii</h3>
      <p>Conform <a href="https://www.chroniclelive.co.uk/news/north-east-news/we-thought-wed-one-last-17265736?_ga=2.212250268.960696550.1573889365-991333359.1560952244">Chronicle Live</a>, Jane s-a prezentat la medicul de familie cu ceea ce părea să fie doar o tuse banală, provocată de o infecţie a căilor respiratorii.</p>
      <p>Însă după ce au supus-o unor investigaţii, medicii i-au acordat un verdict necruţător.</p>
      <p>Jane avea cancer pulmonar în stadiu avansat.</p>
      <p>Imediat a început tratamentul bazat în special pe chimioterapie.</p>
      <p>Femeia mai avea o ultimă dorinţă, respectiv să mai petreacă un ultim Crăciun alături de copiii ei.</p>
      <p>Din păcate, zilele trecute, Jane a murit, la şase săptămâni după ce a primit vestea necruţătoare.</p>
      <p>O pneumonie a împiedicat-o să continue tratamentul împotriva cancerului, iar până ca medicii să găsească o altă soluţie, femeia a murit.</p>
    </article>
  </body>
</html>