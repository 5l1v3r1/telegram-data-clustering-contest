<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-state-school-meet-begins-today-sport-teachers-stike-will-not-affect-the-meet-mercikuttan111.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T09:16:00+00:00"/>
    <meta property="og:title" content="സംസ്ഥാന സ്‌കൂള്‍ കായിക മേള: കായികാധ്യാപകരുടെ സമരം ബാധിക്കില്ലെന്ന് ജെ.മേഴ്സിക്കുട്ടന്‍"/>
    <meta property="og:description" content="Kerala State School Meet Sports Sport-News കണ്ണൂര്‍: കായികാധ്യാപകരുടെ സമരം സംസ്ഥാന സ്‌കൂള്‍ കായിക മേളയെ ഒരുതരത്തിലും ബാധിക്കില്ലെന്ന് സ്പോര്‍ട്സ് കൗണ്‍സില്‍ പ്രസിഡന്റ് ജെ"/>
  </head>
  <body>
    <article>
      <h1>സംസ്ഥാന സ്‌കൂള്‍ കായിക മേള: കായികാധ്യാപകരുടെ സമരം ബാധിക്കില്ലെന്ന് ജെ.മേഴ്സിക്കുട്ടന്‍</h1>
      <address><time datetime="2019-11-16T09:16:00+00:00">16 Nov 2019, 09:16</time> by <a rel="author">ന്യൂസ് ഡെസ്‌ക്</a></address>
      <p>കണ്ണൂര്‍: കായികാധ്യാപകരുടെ സമരം സംസ്ഥാന സ്‌കൂള്‍ കായിക മേളയെ ഒരുതരത്തിലും ബാധിക്കില്ലെന്ന് സ്പോര്‍ട്സ് കൗണ്‍സില്‍ പ്രസിഡന്റ് ജെ.മേഴ്സിക്കുട്ടന്‍. കുട്ടികളുടെ പരിശീലനം മുടങ്ങിയിട്ടില്ല. അധ്യാപരുടെ ആവശ്യങ്ങള്‍ പരിഹരിക്കപ്പെടുമെന്നാണ് വിശ്വാസമെന്നും അവര്‍ പറഞ്ഞു.<br/>എന്നാല്‍, ചട്ടപ്പടി സമരം തുടരുമെന്നു തന്നെയാണ് കായികാധ്യാപകരുടെ തീരുമാനം. കായികാധ്യാപകരുടെ പ്രതിഷേധം ബാധിക്കില്ലെന്നാണ് നിലവിലുള്ള വിലയിരുത്തല്‍.</p>
      <related>
        <a href="https://www.doolnews.com/sena-ncp-congress-to-meet-governor-today-789.html?utm_source=doolnews&amp;utm_medium=related"/>
      </related>
      <p>അതേസമയം, സംസ്ഥാന സ്‌കൂള്‍ കായികോത്സവത്തിന് കണ്ണൂരില്‍ തുടക്കം കുറിച്ചു. മേളയില്‍ ആദ്യ സ്വര്‍ണം എറണാകുളം സ്വന്തമാക്കി. കോതമംഗലം മാര്‍ബേസിലിന്റെ അമിത് എന്‍.കെയാണ് ആദ്യ സ്വര്‍ണം നേടിയത്. സീനിയര്‍ ആണ്‍കുട്ടികളുടെ 3000 മീറ്ററിലാണ് സ്വര്‍ണം. ആദ്യദിനം പതിനെട്ട് ഫൈനലുകളാണ് നടക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഉച്ചയ്ക്ക് ശേഷം നടക്കുന്ന 400 മീറ്റര്‍ ഫൈനലുകളാണ് ഇന്നത്തെ പ്രധാന ആകര്‍ഷണം. വൈകിട്ട് മൂന്നരയ്ക്ക് മന്ത്രി ഇപി ജയരാജന്‍ കായികമേള ഉദ്ഘാടനം ചെയ്യും. ഒളിംപ്യന്‍ ടിന്റു ലൂക്ക മീറ്റിന്റെ ദീപം തെളിയിക്കും. പി.ടി ഉഷ, എം.ഡി വത്സമ്മ തുടങ്ങിയവരെ ചടങ്ങില്‍ ആദരിക്കും.</p>
      <p>മത്സരങ്ങള്‍ക്കായി സിന്തറ്റിക് ട്രാക്ക് തയ്യാറാക്കിയിട്ടുണ്ട്. സ്ഥലപരിമിതിയെ തുടര്‍ന്ന് ട്രാക്കിലും ഫീല്‍ഡിലും നിയന്ത്രണങ്ങള്‍ കര്‍ശനമാക്കിയിട്ടുണ്ട്. പാലായിലുണ്ടായ ഹാമര്‍ ത്രോ അപകടം കൂടി കണക്കിലെടുത്തുള്ള ക്രമീകരണമാണ് ഒരുക്കിയിരിക്കുന്നത്. അതേസമയം തന്നെ പവലിയനും വാം അപ്പ് ട്രാക്കുമടക്കം ആവശ്യത്തിനുള്ള മികച്ച സജ്ജീകരണങ്ങള്‍ ഇവിടെ ഒരുക്കിയിട്ടുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
    </article>
  </body>
</html>