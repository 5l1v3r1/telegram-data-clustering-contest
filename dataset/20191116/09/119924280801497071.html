<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/16/228717/novice/dolenjska/Kulturni_dom_bo_dobil_se_prenovljeno_notranjost/"/>
    <meta property="og:site_name" content="Dolenjski list"/>
    <meta property="article:published_time" content="2019-11-16T09:00:00+00:00"/>
    <meta property="og:title" content="Kulturni dom bo dobil še prenovljeno notranjost"/>
    <meta property="og:description" content="Kulturni dom v Šentvidu pri Stični bo po letu dni, ko so obnovili njegovo zunanjost, deležen še prenove notranjosti. Kot so sporočili iz občine Ivančna..."/>
  </head>
  <body>
    <article>
      <h1>Kulturni dom bo dobil še prenovljeno notranjost</h1>
      <address><time datetime="2019-11-16T09:00:00+00:00">16 Nov 2019, 09:00</time> by <a rel="author">M. Ž.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/15/dsc_7326.jpg"/>
          <figcaption>Dom kulture v Šentvidu pri Stični<cite>Foto: G. S.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/15/dsc_4145.jpg"/>
          <figcaption>Ivanški župan Dušan Strnad in direktor podjetja Primkom Jože Redl sta v sredo podpisala gradbeno pogodbo za prenovo notranjosti kulturnega doma.<cite>Foto: G. S.</cite></figcaption>
        </figure>
      </slideshow>
      <p><b>Šentvid pri Stični</b> - Kulturni dom v Šentvidu pri Stični bo po letu dni, ko so obnovili njegovo zunanjost, deležen še prenove notranjosti. Kot so sporočili iz občine Ivančna Gorica, gre za pogodbeno vrednost v višini 262.341,42 evra, dela pa naj bi podjetje Primkom predvidoma končalo v roku štirih mesecev od uvedbe v delo.</p>
      <p>V sklopu prenove bodo naredili nove tlake v dvorani z novo hidroizolacijo in toplotno izolacijo ter razširili balkon. V dvorani bodo namestili nove lesene akustične plošče, radiatorske niše vključno z menjavo radiatorjev in nove sedeži. Prenove bodo deležni obstoječi sanitarni prostori v dvorani in zaodrju, nove bodo tudi garderobe. V samem odrskem delu kulturnega doma bodo posodobili električno inštalacijo, scensko razsvetljavo z reflektorji in avdiovizualno opreme.</p>
    </article>
  </body>
</html>