<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-pivnichnomu-mostu-u-kiyevi-chastkovo-obmezhat-ruh-329912_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T09:59:00+00:00"/>
    <meta property="og:title" content="На Північному мосту у Києві частково обмежать рух"/>
    <meta property="og:description" content="Продовжується поточний ремонт покриття мосту."/>
  </head>
  <body>
    <article>
      <h1>На Північному мосту у Києві частково обмежать рух</h1>
      <h2>Продовжується поточний ремонт покриття мосту.</h2>
      <address>
        <time datetime="2019-11-16T09:59:00+00:00">16 Nov 2019, 09:59</time>
      </address>
      <p>У Києві на Північному мосту в понеділок, 18 листопада, знову частково обмежать рух транспорту із 8:00 до 17:00. Як повідомляють у пресслужбі комунальної корпорації "Київавтодор", наразі продовжуть ремонтувати покриття мосту.</p>
      <p>Вказується, що роботи виконують поетапно, тому обмеження руху мінімізоване. Проведення основних робіт заплановано до вечірніх годин пік, під час самого ремонту рух обмежують частково.</p>
      <figure>
        <img src="https://image.zn.ua/media/images/original/Nov2019/245261.png"/>
        <figcaption>kyivcity.gov.ua</figcaption>
      </figure>
      <p>Раніше повідомлялося, що у Києві планують розпочати <a href="https://dt.ua/UKRAINE/u-kiyevi-rozpochnut-remont-dvoh-mostiv-329504_.html"><b>капітальний ремонт шляхопроводів №1 та №2</b></a> на перетині магістралі безперервного руху та Стратегічного шосе. Капітальний ремонт заплановано здійснити у 2019-2022 роках. Замовником робіт є комунальна корпорація "Київавтодор". Схема організації дорожнього руху на період робіт буде погоджена з Управлінням патрульної поліції.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>