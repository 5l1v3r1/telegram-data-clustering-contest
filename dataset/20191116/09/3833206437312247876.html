<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914242.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T09:05:00+00:00"/>
    <meta property="og:title" content="Стивън Езе пропуска днешната контрола на Локомотив!"/>
    <meta property="og:description" content="Двама от чуждестранните футболисти на Локомотив (Пловдив) ще пропуснат днешната проверка със Струмск..."/>
  </head>
  <body>
    <article>
      <h1>Стивън Езе пропуска днешната контрола на Локомотив!</h1>
      <address>
        <time datetime="2019-11-16T09:05:00+00:00">16 Nov 2019, 09:05</time>
      </address>
      <p>Двама от чуждестранните футболисти на Локомотив (Пловдив) ще пропуснат днешната проверка със Струмска слава. Това са защитниците <a href="https://www.plovdiv24.bg/sport/persons/5212.html">Стивън Езе</a> и Диниш Алмейда.</p>
      <p>Нигериецът и португалецът са с контузии от последния двубой срещу Ботев (Враца). Те тренират на облекчен режим и от треньорския щаб на "черно-белите" не искат да рискуват излишно здравето им, пише "Тема спорт".</p>
      <p>Както е известно, след паузата на Локо (Пд) предстои изключително важен мач. "Смърфовете" гостуват на лидера Лудогорец. След изтърпяно наказание в състава ще се завърне Йосип Томашевич, който днес ще вземе участие в спаринга със Струмска слава.</p>
      <p>Визитата в Разград е на 23 ноември (събота), като към момента Локомотив изостава на 6 точки от "орлите".</p>
    </article>
  </body>
</html>