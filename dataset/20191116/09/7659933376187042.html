<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1994116/l%C3%BCbnan%E2%80%99%C4%B1n-eski-ba%C5%9Fbakanlar%C4%B1-hariri%E2%80%99nin-ismini-yineledi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T09:15:00+00:00"/>
    <meta property="og:title" content="Lübnan’ın eski başbakanları Hariri’nin ismini yineledi"/>
    <meta property="og:description" content="Lübnan’ın eski başbakanları Necip Mikati, Fuad Sinyora ve Tammam Salam, bir sonraki hükümet başkanlığı için Saad Hariri’nin yeniden atanması gerektiğini belirterek, hükümeti devralması için eski Maliye Bakanı Muhammed Safadi’nin Başbakanlık görevine"/>
  </head>
  <body>
    <article>
      <h1>Lübnan’ın eski başbakanları Hariri’nin ismini yineledi</h1>
      <address>
        <time datetime="2019-11-16T09:15:00+00:00">16 Nov 2019, 09:15</time>
      </address>
      <p>Lübnan’ın eski başbakanları Necip Mikati, Fuad Sinyora ve Tammam Salam, bir sonraki hükümet başkanlığı için Saad Hariri’nin yeniden atanması gerektiğini belirterek, hükümeti devralması için eski Maliye Bakanı Muhammed Safadi’nin Başbakanlık görevine getirilmesi konusunda anlaştıkları bilgisine karşı çıktılar.<br/><br/>Eski başbakanlar tarafından konuyla ilgili yapılan açıklamada, Lübnan’da siyasi krizin başlamasından bugüne dek yeni bir hükümetin oluşturulması için Saad Hariri’nin yeniden başbakan olması konusunda aynı fikirde oldukları belirtilerek, mevcut durumda tüm siyasi güçlerin işleri kolaylaştırması gerektiği ifade edildi.<br/><br/>Lübnan resmi haber ajansının kaynaklardan edindiği bilgiye göre, eski başbakanların Hariri’yi Safadi konusunda bilgilendirdiği haberi ise yalanlandı.</p>
    </article>
  </body>
</html>