<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-tv-actress-ride-bullet-to-ladakh-on-her-own-share-photo-on-social-media-ekta-kaul-2852123.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T09:37:29+00:00"/>
    <meta property="og:title" content="टीवी की वो एक्ट्रेस जो ‘बुलेट’ चलाकर पहुंची लद्दाख, शेयर की फोटो"/>
    <meta property="og:description" content="टीवी दुनिया की नॉट-सो पॉपुलर एक्ट्रेस एकता कौल ने 2012 में अपना करियर बतौर &amp;lsquo;रब से सोना इश्क&amp;rsquo; से शुरू किया था। इसमें इन्होंने &amp;lsquo;साहिबा&amp;rsquo; का किरदार निभाया था और अपनी एक पहचान बनाई..."/>
  </head>
  <body>
    <article>
      <h1>टीवी की वो एक्ट्रेस जो ‘बुलेट’ चलाकर पहुंची लद्दाख, शेयर की फोटो</h1>
      <address><time datetime="2019-11-16T09:37:29+00:00">16 Nov 2019, 09:37</time> by <a rel="author">लाइव हिन्दुस्तान टीम,नई दिल्ली</a></address>
      <p>टीवी दुनिया की नॉट-सो पॉपुलर एक्ट्रेस एकता कौल ने 2012 में अपना करियर बतौर ‘रब से सोना इश्क’ से शुरू किया था। इसमें इन्होंने ‘साहिबा’ का किरदार निभाया था और अपनी एक पहचान बनाई थी। </p>
      <p>कश्मीर में जन्मीं एकता कौल अपना शहर छोड़कर मुंबई आकर बस गई थीं। एकता हमेशा से बॉलीवुड का हिस्सा बनना चाहती थीं। जानें-मानें एक्टर सुमित व्यास संग रिलेशन में रहने के बाद उन्होंने शादी की। आपको बता दें कि सुमित व्यास अकसर अपनी वेब सीरिज को लेकर खबरों में छाए रहते हैं।</p>
      <figure>
        <embed-post data-src="https://www.instagram.com/p/B46vPk_lNKe" data-service="Instagram"/>
      </figure>
      <p>दरअसल, शादी के बाद एकता कौल ने धारा 370 और 35A हटाए जाने पर अपनी राय रखी थी। शादी के एक साल बाद वे दोबारा सुर्खियों में आ चुकी हैं। आएं भी क्यों न आखिर उन्होंने काम जो इतना बड़ा किया है। बताते चलें कि एकता कौल को बाइक चलाने का शौक है। और पूरे दो साल बाद अपने इस शौक को पूरा करने के लिए वे खुद ‘बुलेट’ चलाकर लद्दाख पहुंची हैं। जिसकी फोटो उन्होंने अपने सोशल मीडिया अकाउंट से शेयर की है। </p>
      <p>एकता कौल फोटो शेयर करते हुए लिखती हैं कि जब आप एक अकेली महिला होती हैं वह भी बाइक राइड गैंग में, तो बेहद अच्छा महसूस होता है। दो साल मैं बाइक नहीं चला सकी, नहीं जानती क्यों? लेकिन मुझे जल्दी ही अहसास हुआ कि मैंने ऐसा करना क्यों बंद किया था, इसलिए आज मैं यहां हूं और बाइक राइड को खूब एंजॉय कर रही हूं। </p>
      <p>
        <b>
          <a href="https://www.livehindustan.com/entertainment/story-sidharth-malhotra-ritesh-deshmukh-starrer-marjavaan-review-2850174.html">Movie Review: तीन फुटिया रितेश देशमुख ने जीता दर्शकों का दिल, पढ़ें कैसी है 'मरजावां'</a>
        </b>
      </p>
      <p>
        <b>
          <a href="https://www.livehindustan.com/entertainment/story-top-10-tv-news-and-gossip-in-hindi-2852023.html">TV GOSSIP: पढ़ें टीवी की 10 बड़ी खबरें और गॉसिप</a>
        </b>
      </p>
    </article>
  </body>
</html>