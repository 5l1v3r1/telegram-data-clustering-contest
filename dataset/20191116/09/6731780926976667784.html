<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/calcio-choc-proiettile-antonio-conte-cosa-successo/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T09:44:21+00:00"/>
    <meta property="og:title" content="Calcio sotto choc, un proiettile per Antonio Conte: cosa è successo"/>
    <meta property="og:description" content="Il mondo del calcio è sotto choc: il tecnico dell'Inter Antonio Conte ha ricevuto delle minacce corredate da proiettile per posta."/>
  </head>
  <body>
    <article>
      <h1>Calcio sotto choc, un proiettile per Antonio Conte: cosa è successo</h1>
      <address><time datetime="2019-11-16T09:44:21+00:00">16 Nov 2019, 09:44</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Antonio-Conte.jpg"/>
        <figcaption>(Getty Images)</figcaption>
      </figure>
      <p>
        <b>Il mondo del calcio è sotto choc: il tecnico dell’Inter Antonio Conte ha ricevuto delle minacce corredate da proiettile per posta.</b>
      </p>
      <p>Con la pausa per le nazionali, <a href="https://www.viagginews.com/2019/05/31/chi-e-antonio-conte-allenatore-inter/"><b>Antonio Conte</b> </a>si stava godendo una settimana di riposo in famiglia, nella quale provare a studiare meglio il prossimo impegno in casa con il <b>Torino</b>. L’allenatore pugliese, infatti, punta a mantenere quantomeno inalterato il distacco dalla capolista <b>Juventus</b> sino al periodo invernale, momento in cui la società gli garantirà qualche innesto per aumentare le alternative in rosa.</p>
      <p>Purtroppo, però, ai pensieri professionali si sono aggiunte preoccupazioni di altra natura. Qualche ora fa si è venuto a sapere che a casa sua è stata inviata una busta contenente delle <b>minacce</b>, al cui interno c’erano anche dei <b>proiettili</b>. Una minaccia in stile mafioso che ha comprensibilmente preoccupato Conte; ma che lascia stupefatti per modalità e obbiettivo: il fine è chiaramente intimidatorio, ma quale sia la motivazione resta un mistero.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Minacce ad Antonio Conte: scorta sotto casa</h3>
      <p>Immediatamente dopo aver aperto la busta ed aver visto il contenuto il tecnico dei nerazzurri ha esposto denuncia alla Polizia. Sulla vicenda è stata aperta un’<b>inchiesta</b> al fine di scoprire chi possa essere il mittente dell’atto intimidatorio e se Antonio Conte e la sua famiglia corrono<b> reali pericoli</b>. In attesa che venga fatta luce su vari aspetti è stata organizzato un servizio di scorta sia sotto l’abitazione dell’allenatore che sotto la sede dell’Inter. Dopo aver contattato le forze dell’ordine, Conte ha anche avvisato la società di quanto successo.</p>
      <figure>
        <img src="https://www.viagginews.com/wp-content/uploads/2019/11/polizia-3.jpg"/>
        <figcaption>Polizia (screenshot video)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/15/dirigente-scolastica-abusa-studente-12-anni/"/>
        <a href="https://www.viagginews.com/2019/11/15/samira-el-attar-chi-e-donna-scomparsa-padova/"/>
        <a href="https://www.viagginews.com/2019/11/15/nicolo-zaniolo-fidanzata-sara-confessa/"/>
      </related>
    </article>
  </body>
</html>