<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/incidente-correggio-1.4889171"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T09:45:10+00:00"/>
    <meta property="og:title" content="Incidente a Correggio, sbanda in auto e finisce in bilico nel canale"/>
    <meta property="og:description" content="Grande paura nella notte a Canolo"/>
  </head>
  <body>
    <article>
      <h1>Incidente a Correggio, sbanda in auto e finisce in bilico nel canale</h1>
      <h2>Grande paura nella notte a Canolo</h2>
      <address><time datetime="2019-11-16T09:45:10+00:00">16 Nov 2019, 09:45</time> by <a rel="author">il Resto del Carlino</a></address>
      <p>Correggio (Reggio Emilia), 16 novembre 2019 – Un pensionato di 77 anni, abitante a Rio Saliceto, è rimasto ferito in una sbandata in auto, pochi minuti dopo la mezzanotte, avvenuta <b>in via Frassinara</b>, una strada di campagna che collega il territorio di Novellara alla frazione di Canolo di Correggio. Proprio alle porte della frazione si è verificata la sbandata della Toyota Rav4, finita nel canale laterale, dove <b>è rimasta in bilico</b> a ridosso del ponticello del cavo di bonifica. Mobilitati i soccorsi, arrivati in forze sul posto, con ambulanza della Croce rossa, l’autoinfermieristica di Correggio, l’automedica di Reggio, vigili del fuoco da Reggio e Carpi.</p>
      <p>I<b>l pensionato è stato estratto dall’abitacolo</b> della vettura, mentre sono state avviate <b>ricerche intorno all’auto </b>nell’eventualità (poi scartata) della presenza di altre persone coinvolte nell’incidente. Il pensionato, dopo le prime cure, è stato accompagnato al pronto soccorso del Santa Maria Nuova di Reggio. Non risulta in pericolo di vita. Per i rilievi di legge sono intervenuti gli agenti della <b>polizia stradale</b> del distaccamento di Guastalla. Non risultano altri veicoli coinvolti nell’incidente.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>