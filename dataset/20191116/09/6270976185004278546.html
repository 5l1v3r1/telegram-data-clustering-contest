<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/lutsenko-zvynuvatyv-eksposla-ssha-u-brehni-pid-prysyagoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-16T09:24:46+00:00"/>
    <meta property="og:title" content="Луценко звинуватив експосла США у брехні під присягою"/>
    <meta property="og:description" content="Колишній генпрокурор України Юрій Луценко звинуватив експосла США в Україні Марі Йованович у брехні під присягою.  Про це повідомляє “Європейська правда“. Йованович напередодні під час відкритих слухань у Палаті представників США в рамках розслідування імпічменту президента Дональда Трампа заявила, що ніколи не давала вказівок Луценку щодо людей, проти яких необхідно проводити розслідування в Україні. Луценко, який висунув це твердження, […]"/>
  </head>
  <body>
    <article>
      <h1>Луценко звинуватив експосла США у брехні під присягою</h1>
      <address><time datetime="2019-11-16T09:24:46+00:00">16 Nov 2019, 09:24</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/08/2179564-860x580-c-1.jpg"/>
      </figure>
      <p>
        <b>
          <b>Колишній генпрокурор України Юрій Луценко звинуватив експосла США в Україні Марі Йованович у брехні під присягою. </b>
        </b>
      </p>
      <p>Про це повідомляє “<a href="https://www.eurointegration.com.ua/news/2019/11/16/7103113/">Європейська правда</a>“.</p>
      <figure>
        <img src="https://rubryka.com/wp-content/uploads/2019/11/15-3.png"/>
      </figure>
      <p>Йованович напередодні під час відкритих слухань у Палаті представників США в рамках розслідування імпічменту президента Дональда Трампа заявила, що ніколи не давала вказівок Луценку щодо людей, проти яких необхідно проводити розслідування в Україні.</p>
      <p>Луценко, який висунув це твердження, визнав, що цього списку не існувало, зазначила вона.</p>
      <p>Йованович також розповіла, що “українці, які хотіла грати за корумпованими правилами”, намагались змістити її з посади.</p>
      <p>“Вона бреше. І я маю докази”, – такий коментар Луценко зробив у соцмережі Facebook.</p>
      <p>Як відомо, 13 листопада Палата представників Конгресу США розпочала<b> </b>публічну фазу слухань у справі імпічменту Трампа. Перед законодавцями перед Йованович виступили двоє свідків – тимчасовий повірений у справах США в Україні Вільям Тейлор і заступник помічника державного секретаря з європейських та євразійських справ Джордж Кент.</p>
    </article>
  </body>
</html>