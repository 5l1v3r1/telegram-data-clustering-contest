<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597628/kai-omos-tou-esteilan-apeilitiko-gramma-pou-eixe-mesa-mia-sfaira"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T09:24:00+00:00"/>
    <meta property="og:title" content="Και όμως: Του έστειλαν απειλητικό γράμμα που είχε μέσα μια σφαίρα!"/>
    <meta property="og:description" content="Ο Αντόνιο Κόντε δέχτηκε απειλητικό γράμμα το οποίο είχε μέσα σφαίρα και πλέον ο τεχνικός της Ιντερ κυκλοφορεί με αστυνομική συνοδεία.   Σύμφωνα με..."/>
  </head>
  <body>
    <article>
      <h1>Και όμως: Του έστειλαν απειλητικό γράμμα που είχε μέσα μια σφαίρα!</h1>
      <address><time datetime="2019-11-16T09:24:00+00:00">16 Nov 2019, 09:24</time> by <a rel="author">Sigmalivesports</a></address>
      <p>Ο Αντόνιο Κόντε δέχτηκε απειλητικό γράμμα το οποίο είχε μέσα σφαίρα και πλέον ο τεχνικός της Ιντερ κυκλοφορεί με αστυνομική συνοδεία.<br/> <br/>Σύμφωνα με τα όσα αναφέρουν οι  Corriere della Sera και Gazzetta dello Sport, στον Κόντε εστάλη ένας ανώνυμος φάκελος ο οποίος μέσα είχε μια σφαίρα αλλά και απειλές προς το πρόσωπό του.<br/> <br/>Ο Κόντε είναι ο τελευταίος από μια σειρά προσωπικοτήτων που έχουν δεχτεί ανώνυμες απειλές, αφού το τελευταίο διάστημα ανάλογοι φάκελοι έχουν σταλεί σε πολιτικούς. Παρότι, όπως αναφέρουν οι Αρχές το πιο πιθανό είναι να πρόκειται για κακόγουστη φάρσα, αποφασίστηκε να υπάρξει αστυνομική προστασία.<br/> <br/>Ο Κόντε πάντως, τα έχει ακούσει από τους οπαδούς της Γιουβέντους για την απόφασή του να αναλάβει το καλοκαίρι την εχθρό Ιντερ.  <br/> <br/>gazzetta.gr</p>
    </article>
  </body>
</html>