<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/danijel-po-izpadu-o-meni-in-bratih-klobasa-se-bo-se-govorilo-249672"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T09:54:00+00:00"/>
    <meta property="og:title" content="Danijel po izpadu: O meni in bratih Klobasa se bo še govorilo"/>
    <meta property="og:description" content="Danijel Frigelj (28) iz Velikega Obreža po slovesu iz šova Kmetija priznava, da bi moral tudi on bolj taktizirati in ne samo delati na kmetiji. Izgubil je proti dvojčkoma Janu in Tilnu Klobasa, ki ..."/>
  </head>
  <body>
    <article>
      <h1>Danijel po izpadu: O meni in bratih Klobasa se bo še govorilo</h1>
      <h2>Zmagal bo eden, ostali bodo pa izpadli bedaki, o taktiziranju in lažeh v šovu pravi Danijel.</h2>
      <address><time datetime="2019-11-16T09:54:00+00:00">16 Nov 2019, 09:54</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/15/1658825.jpg"/>
          <figcaption>Dvojčka sta izbrala spretnost in premagala Danijela. FOTO: Pop TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1658822.jpg"/>
          <figcaption>Danijel si je za tekmeca v areni izbral enega izmed dvojčkov Klobasa. FOTO: Pop TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1658823.jpg"/>
          <figcaption>Žal mu je, da je izpadel, a je bil vesel, da je ponovno objel svoje domače. FOTO: Pop TV</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1658824.jpg"/>
          <figcaption>Danijel je bil na kmetiji devet tednov. FOTO: Pop TV</figcaption>
        </figure>
      </slideshow>
      <p><b>Danijel Frigelj</b> (28) iz<b> </b>Velikega Obreža po slovesu iz šova Kmetija priznava, da bi moral tudi on bolj taktizirati in ne samo delati na kmetiji. Izgubil je proti dvojčkoma <b>Janu </b>in <b>Tilnu Klobasa</b>, ki sta se pred tem kljub porazu v areni vrnila v šov. V nadaljevanju Kmetije napoveduje velik zaplet, za katerega pravi, da bo poskrbel kar sam.<br/><br/><b>Kako ste se počutili po izpadu iz šova?</b><br/>Mešani občutki ob spominu na kmetijo, ki je bila letos res prečudovita. Na vse ostale, na živali, na to, kar smo naredili, se navežeš in potem greš nazaj v resničnost. Dejansko mi ni bilo vseeno, ampak hotel sem pa doma videti domače, predvsem otroke. Ko jih vidiš, pozabiš na vse in ti je takoj lažje.<br/> </p>
      <figure>
        <img src="https://www.slovenskenovice.si/images/slike/2019/11/15/1658822.jpg"/>
        <figcaption>Danijel si je za tekmeca v areni izbral enega izmed dvojčkov Klobasa. FOTO: Pop TV</figcaption>
      </figure>
      <p><b>Kakšno je vaše mnenje o dvojčkih? Je pošteno, da sta se vrnila v šov?</b><br/>Najbolje, da še onadva na koncu zmagata, potem bodo imeli ljudje spet kaj pisati. Ni bilo fer. Če izpadeš, izpadeš. Tak je šov: izpadeš v areni, ne pa da dobiš drugo priložnost. To je meni brez zveze. Na koncu sta bila še glava družine, tako da še en teden nista izpadla. Mislim, halo! Jaz sem navajen, če tekmuješ in zgubiš, greš domov. Še se bo o tem pisalo, veliko. Zelo zanimivo bo še, bom jaz naredil, da bo zanimivo s tem, da ju bom postavil za glavo družino, da bi ščitila <b>Marjanco</b>, ko se vrnemo na kmetijo. Zgodba se bo zapletla, marsikdo od mojih navijačev mi bo zameril, ampak koga pa naj dam noter, če so pa vsi hinavci.<br/><br/><b>Koliko je bilo taktiziranja, pretvarjanja v šovu?</b><br/>Celi dan so taktizirali. Saj so delali, ampak ostalo je bilo pa vse taktiziranje. Vsak ima svoj pristop, na koncu pa zmaga samo eden.<br/> <br/><b>Kdo je največji hinavec, kdo je najbolj taktiziral?</b><br/>Saj se vidi po televiziji.<br/><br/><b>Ste po koncu šova še s kom v stiku?</b><br/>Moram reči, da smo vsi še precej v stiku. Najbolj sem v stiku s temi malce starejšimi: <b>Marjanco</b>, <b>Goranom</b>, <b>Bojanom </b>… Tudi z Janom sva se že dobila.<br/> </p>
      <figure>
        <img src="https://www.slovenskenovice.si/images/slike/2019/11/15/1658822.jpg"/>
        <figcaption>Danijel si je za tekmeca v areni izbral enega izmed dvojčkov Klobasa. FOTO: Pop TV</figcaption>
      </figure>
      <p><b>Je kdo, s katerim ne bi šel na kavo?</b><br/>Jaz grem lahko z vsakim na kavo, mogoče pa kdo ne bi šel z menoj, mogoče mi je kdo kaj zameril tisti teden, ko sem prišel nazaj. Saj sem imel kar veliko funkcijo. Kar nekaj sem jih domov poslal, sicer nehote, ampak zaradi sistema igre. Vsi so bili zadnje teden zadovoljni, da bodo še uživali in se zabavali, ampak so morali pakirati kovčke. Zadnji teden je bil naporen. Kot pravim: zelo se bo še pisalo o meni in dvojčkih. Sem pa tudi z Janom govoril, ki je pred celo Slovenijo rekel, da sem jaz edini iskren. Drugi so pa lagali in prikrivali resnico. Ne vem, kaj imaš od tega, če te bodo dobili, samo iz sebe so delali bedake. Na koncu bo zmagal samo eden, vsi ostali bodo pa bedaki.<br/><br/><b>So se izpolnila vaša pričakovanja o šovu?</b><br/>Po eni strani me je celo sezulo. Nisem si mislil, da bo tako težko. Z gasilci smo imeli v našem koncu migrante in smo jih dva meseca stražili 24 ur na dan, bili ves čas v pogonu. Osem ur smo spali, osem ur stražili dva meseca. Vsi smo bili utrujeni, a smo imeli isti cilj, za isto dobro, kar je veliko lažje, kot če je vsak za sebe. 24 ur si pod kamerami. Po navadi sta bila eden ali dva negativca in vsi kontra, letos je bil pa eden ali dva pozitivca, vsi ostali pa kontra. Preveč so se poznali med seboj: dva sta bila iz Bara, dva imata skupnega frizerja, dva sta blizu doma, dva skupaj hodita na fitnes …</p>
      <figure>
        <img src="https://www.slovenskenovice.si/images/slike/2019/11/15/1658824.jpg"/>
        <figcaption>Danijel je bil na kmetiji devet tednov. FOTO: Pop TV</figcaption>
      </figure>
      <p><b>Kako je šov spremenil vaše življenje?</b><br/>Nisem si mislil, da bo tako. Kamor koli pridem, me vsi prepoznajo. Vsi bi se radi fotografirali z mano, se pogovarjali, mi čestitajo … Tudi če nisem zmagovalec sem za marsikoga zmagovalec. Odzivi od zunaj so fenomenalni. Po pravici povedano mi je žal, da sem izpadel. V finalu sem že vodil za cel krog, nato pa me je nekaj ustavilo, nisem mogel več koraka prav narediti, tako da dobesedno sem hotel iti domov.<br/><br/><b>Kaj delate zdaj?</b><br/>Sem v komerciali, nabavi. Blizu doma, blizu imam gasilski dom. Je pa zanimivo, ko stranke, ki jih imamo, pravijo, da me gledajo v Kmetiji. Moram reči, da podpore imam pa zunaj, skoraj bi si upal trditi, največ. Sem kar vesel.<br/> <br/><b>Imate kakšne načrte ali željo, da bi gradili na svoji trenutni medijski prepoznavnosti?</b><br/>Vse se zgodi z razlogom. Če bo kaj, bo dobrodošlo, sem pa trenutno zadovoljno s svojo službo in trenutno situacijo, ko imam tudi veliko prostega časa za sebe in za otroke. Moram reči, da meni zaenkrat ne manjka nič. Če bi pa kaj prišlo in če bi bil še kdaj v kakem šovu, pa zakaj ne. Tudi v Kmetijo bi šel še enkrat. Ni se mi zamerila. Zdaj sem šele »skužil« sistem igre. Treba je že od prvega dneva malo taktizirati in malo bolj na prijateljstvu delati, ne pa samo delati na Kmetiji. Ampak če ne moreš iz svoje kože, in če rad delaš, pač delaš. Časa je pa notri dovolj tudi za delo, samo treba si ga je vzeti.<br/> <br/><b>Komu najbolj privoščite zmago v šovu?</b><br/>Marjanci. Je bila poleg mene in Jana najbolj pridna, delavna. Vsako jutro je poskrbela za živali, medtem ko nekaterim to ni bilo mar.<br/> <br/><b>Komu pa najmanj, kdo je ne zasluži?</b><br/>Takih je več, ne bi nobenega izpostavljal. Saj se bo vse videlo po televiziji, kdo dela in kdo ne. Letos je bila bolj Kmetija taktiziranja, ampak v redu, zmaga vedno na koncu samo eden. Pa še tisti, ki zmaga, ni vedno tak zmagovalec, kot bi moral biti. Včasih je bolje biti moralni zmagovalec. Meni je bilo vse super, doživel sem eno super izkušnjo. Bil mi je izziv, saj rad tekmujem. Če bi mene kdo vprašal, bi bil vsak teden v dvoboju. Je pa vseeno bolje biti drugi, da lahko izbiraš dvoboj in imaš neko prednost.</p>
    </article>
  </body>
</html>