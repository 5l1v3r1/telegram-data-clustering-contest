<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741985"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T09:08:00+00:00"/>
    <meta property="og:title" content="เซียนหวยคอตกเลขดังไม่ออก!!!"/>
    <meta property="og:description" content="สู้กันใหม่ งวดนี้เซียนหวยคอตก หลังสารพัดเลขดังไม่มาตามนัด เลขท้าย 2 ตัว ออก  32 ขณะที่รางวัลที่ 1 ออก หมายเลข 017223 งวดหน้าออกสลากฯสัญจรพะเยา 1 ธ.ค.62"/>
  </head>
  <body>
    <article>
      <h1>เซียนหวยคอตกเลขดังไม่ออก!!!</h1>
      <address>
        <time datetime="2019-11-16T09:08:00+00:00">16 Nov 2019, 09:08</time>
      </address>
      <p>
        <b>สู้กันใหม่ งวดนี้เซียนหวยคอตก หลังสารพัดเลขดังไม่มาตามนัด เลขท้าย 2 ตัว ออก  32 ขณะที่รางวัลที่ 1 ออก หมายเลข 017223 งวดหน้าออกสลากฯสัญจรพะเยา 1 ธ.ค.62</b>
      </p>
      <p>ผู้สื่อข่าวรายงานบรรยากาศในห้องออกรางวัลสำนักงานสลากกินแบ่งรัฐบาล สนามบินน้ำ จังหวัดนนทบุรี งวดวันที่ 16 พ.ย.62 มีนายทองเปลว กองจันทร์ อธิบดีกรมชลประทาน เป็นประธานการออกรางวัล ท่ามกลางประชาชนเดินทางเข้ามาร่วมลุ้นรางวัลหนาตา เพราะตรงกับวันหยุด อีกทั้งยังมีเลขดังให้ลุ้นติดตามจำนวนมาก</p>
      <figure>
        <img src="https://www.dailynews.co.th/admin/upload/20191116/news_haEEzbcHux162237_533.jpg?v=20191117093?v=3050"/>
      </figure>
      <p>สำหรับเลขที่ได้รับความนิยมมากสุดในงวดนี้ เป็นเลข 11 ตรงกับวันลอยกระทง และเลขทะเบียนรถนายกรัฐมนตรีเดินทางไป ครม.สัญจร ขายกันใบละ 130-150 บาท และชุด 5 ใบขายกันที่ 800-900 บาท ส่วนเลขอื่นที่ได้รับความนิยมรองลงมาเป็นเลขมงคล 13, 26, 89, 70, 471 รวมถึงเลข 28, 728, 10, 910, 495,  เลขหลวงตาละมัย 89 ปี 69 พรรษา เลขทะเบียนรถนายกฯ บิ๊กตู่ กน 1122 6กย2825 เลขมิสอินเตอร์เนชันแนลในรอบ 59 ปี หมายเลข 79 และเลขคำโชนด 876, 82<br/><br/>ขณะที่ผลการออกรางวัลเลขหน้า 3 ตัว ได้แก่ หมายเลข 164 และ  640 รางวัลเลขท้าย 3 ตัว ได้แก่ หมายเลข  085 และ 194  รางวัลเลขท้าย 2 ตัว ได้แก่ หมายเลข 32 และรางวัลที่ 1 หมายเลข 017223  โดยช่วงก่อนการออกรางวัลเลขหน้า 3 ตัว ปรากฎว่าฝาตลับลูกบอลในเครื่องออกรางวัลหลักที่ 1 เกิดเปิดออกก่อน ประธานออกรางวัลจึงให้เปิดตลับลูกบอลออกโชว์ตัวเลขทั้ง 10 หลักก่อนจะนำใส่กลับเพื่ออกรางวัลต่อไป<br/><br/>ส่วนบรรยากาศการลุ้นในห้องออกรางวัล บรรดาเซียนลอตเตอรี่ต่างออกอาการลุ้นกันหนัก แต่ก็ต้องผิดหวังกลับไปเมื่อเลขดังไม่มาตามที่นัดหมายไว้เลย ส่วนการออกรางวัลสลากฯ งวดหน้าออกวันที่ 1 ธ.ค.62 เป็นการรางวัลสลากสัญจร ที่จังหวัดพะเยา  ตั้งแต่ เวลา 14.30 น. เป็นต้นไป<br/> </p>
    </article>
  </body>
</html>