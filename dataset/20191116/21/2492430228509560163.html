<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188618/Woningen-ontruimd-na-koolmonoxidelek"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T21:02:15+00:00"/>
    <meta property="og:title" content="Woningen ontruimd na koolmonoxidelek"/>
    <meta property="og:description" content="Meerdere mensen zijn zaterdagavond gewond geraakt in Rotterdam-Charlois na een koolmonoxidelek. Die was ontstaan in een woning aan de Madeliefstraat."/>
  </head>
  <body>
    <article>
      <h1>Woningen ontruimd na koolmonoxidelek</h1>
      <address>
        <time datetime="2019-11-16T21:02:15+00:00">16 Nov 2019, 21:02</time>
      </address>
      <h4>Meerdere mensen zijn zaterdagavond gewond geraakt in Rotterdam-Charlois na een koolmonoxidelek. Die was ontstaan in een woning aan de Madeliefstraat.</h4>
      <p>Vier woningen in de straat werden tijdelijk ontruimd, om te onderzoeken waar het lek vandaan kwam. Een keukengeiser in een van de huizen bleek uiteindelijk de boosdoener.</p>
      <p>Twee mensen zijn naar het ziekenhuis gebracht. Nog eens vijf mensen zijn nagekeken door ambulancepersoneel.</p>
      <p>De brandweer heeft metingen verricht en heeft geventileerd. Daarna werden de vier woningen weer vrijgegeven. De keukengeiser is uitgeschakeld. "Daar moet eerst een installateur naar kijken", laat een woordvoerder van de brandweer weten.</p>
    </article>
  </body>
</html>