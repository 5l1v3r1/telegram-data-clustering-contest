<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/paraskinio/24o-evaggelio/h-nyremvergh-mplokarei-ton-kananti.5641290.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-16T21:22:00+00:00"/>
    <meta property="og:title" content="Η Νυρεμβέργη μπλοκάρει τον Κάναντι!"/>
    <meta property="og:description" content="Το 24ο ΕΥΑΓΓΕΛΙΟ αποκαλύπτει πότε &amp; γιατί έχασε το... τρίτο κανονάκι του ο Γιάννης Αναστασίου, πως ο Νταμίρ Κάναντι θα μπορούσε να είχε επιστρέψει απο τώρα στον Ατρόμητο και τον λόγο που ζήτησε υπομονή ακόμη και 2 εβδομάδων απο τον Αγγελόπουλο αλλά και την ευκαιρία των Κορακάκη -Οφρυδόπουλου να μονιμοποιηθούν."/>
  </head>
  <body>
    <article>
      <h1>Η Νυρεμβέργη μπλοκάρει τον Κάναντι!</h1>
      <h2>Το 24ο ΕΥΑΓΓΕΛΙΟ αποκαλύπτει πότε &amp; γιατί έχασε το... τρίτο κανονάκι του ο Γιάννης Αναστασίου, πως ο Νταμίρ Κάναντι θα μπορούσε να είχε επιστρέψει απο τώρα στον Ατρόμητο και τον λόγο που ζήτησε υπομονή ακόμη και 2 εβδομάδων απο τον Αγγελόπουλο αλλά και την ευκαιρία των Κορακάκη -Οφρυδόπουλου να μονιμοποιηθούν.</h2>
      <address><time datetime="2019-11-16T21:22:00+00:00">16 Nov 2019, 21:22</time> by <a rel="author">Ευάγγελος Μίχος</a></address>
      <p>Μόνο... αιφνιδιασμό δεν προκάλεσε <a href="https://www.sport24.gr/football/omades/Atromitos/atromhtos-telos-o-anastasioy.5641086.html">το σημερινό διαζύγιο του Ατρομήτου με τον Γιάννη Αναστασίου</a>. Η διαδικασία λύσης της συνεργασίας τους είχε ξεκινήσει απο χθες αλλά ... καθυστέρησε ένα 24ωρο, επειδή βασικά έπρεπε να διευθετηθεί το θέμα της αποζημιωσής του καθώς και για να δουν στο Περιστέρι αν θα μπορούσε ο Νταμίρ Κάναντι να... απεμπλακεί απο την Νυρεμβέργη. Γιατί μπορεί πλέον να μην προπονεί την γερμανική ομάδα αλλά το συμβολαιό του παραμένει σε ισχύ!!</p>
      <p>Ας πάρουμε τις δυο αυτές παράλληλες ιστορίες με την σειρά: στον Γιάννη Αναστασίου είχε απομείνει μόνο ένα... κανονάκι στον πάγκο του Ατρομήτου. Είχε χάσει τα άλλα δυο μετά τον ευρωπαικό αποκλεισμό της ομάδας αλλά και την εντός έδρας ήττα απο τον Παναθηναϊκό.</p>
      <p>Εκείνο το βράδυ στο Περιστέρι ο έξαλλος Γιάννης Σπανός έλεγε στην εξέδρα πως θα τον τελείωνε αλλά την επόμενη ημέρα το πήρε πίσω και του έδωσε μια (τελευταία) ευκαιρία. Κάτι ο Αγγελόπουλος, κάτι η αποζημίωση που έπρεπε να πληρώσει και κάτι η άποψη πως κάνει καλή προπόνηση που δεν έβγαινε στα παιχνίδια. Tελικά όμως, δεν γλίτωσε και ο βασικός λόγος δεν ήταν ο φτωχός βαθμολογικός απολογισμός αλλά η προβληματική αγωνιστική εικόνα και η μη βελτίωση της ομάδας...</p>
      <p>Πάμε τώρα στην "επόμενη ημέρα"; Σύμφωνα με όσα κυκλοφορούν στην ελληνική πιάτσα agents το προηγούμενο διάστημα από τον Ατρόμητο είχαν βολιδοσκοπήσει κάποιους προπονητές που θα μπορούσαν να αποτελέσουν, υπό προυποθέσεις, τον "αντί-Αναστασίου". Δηλαδή τον Κάναντι, τον Πετράκη ενώ εξέτασαν και περιπτώσεις τύπου Ράσταβατς (πρώην της Ξάνθης).</p>
      <p>Σύμφωνα με την ανακοίνωση του Ατρομήτου η ομάδα θα πάει προσωρινά με τεχνικό δίδυμο τους Κορακάκη-Οφρυδόπουλο. Αν θα αποδειχθούν υπηρεσιακοί ή μονιμοποιηθούν, θα εξαρτηθεί σε πολύ μεγάλο βαθμό απο τα αποτελέσματα. Εδώ στην εξίσωση μπαίνει πως τον Κορακάκη πιστεύει πολύ ο Σπανός, του έχει αδυναμία και ήθελε μια ημέρα να τον δει πρώτο προπονητή στον Ατρόμητο. Και τον Οφρυδόπουλο πιστεύει εξίσου ο Γιάννης Αγγελόπουλος!!</p>
      <p>Για την "μετά-Αναστασίου" εποχή απο τους... κανονικούς προπονητές Νο 1 φαβορί για να επιστρέψει στον περιστεριώτικο πάγκο είναι ο Νταμίρ Κάναντι. Μόνο που ο Αυστριακός δεν έχει ξεμπλέξει ακόμη με την Νυρεμβέργη!! Ο λόγος; Δεν έχει λυθεί το συμβολαιό του και το πρόβλημα βρίσκεται στην υψηλή αποζημίωση που είναι να παίρνει (κοντά στα 500 χιλιάρικα).</p>
      <p>Την Παρασκευή (15/11) υπήρξε νέα συνάντηση στην Νυρεμβέργη, μεταξύ των δικηγόρων των δυο πλευρών, χωρίς όμως και πάλι να βρεθεί η συμβιβαστική φόρμουλά. Δόθηκε νέο ραντεβού για την Δευτέρα και όπως κυκλοφόρησε χθές στην μανατζερική πιάτσα agents, ο Κάναντι ζήτησε χρόνο απο τον Αγγελόπουλο, ο οποίος τον κάλεσε στο τηλέφωνο. Μπορεί μάλιστα να χρειαστεί ακόμη και δυο εβδομάδες... Μέχρι τότε , λοιπόν, ο Ατρομητος θα πορευτεί με τους Κορακάκη - Οφρυδόπουλο κι αν τους... κάτσει μπορεί και να μονιμοποιηθούν!</p>
      <p>Θυμίζουμε πως τον Οκτώβριο, όταν διένυε τις τελευταίες του ημέρες στον πάγκο της Νυρεμβέργης, <a href="https://www.sport24.gr/paraskinio/24o-evaggelio/24o-eyaggelio-ta-dyo-rantevou-toy-kananti-sthn-athhna.5634284.html">το 24ο ΕΥΑΓΓΕΛΙΟ αποκάλυψε το ταξίδι αστραπή του Νταμίρ Κάναντι στην Αθηνα</a> και τα δυο ποδοσφαιρικά ραντεβού που έκανε (κακώς το ένα είχε συνδεθεί - όχι πάντως απο εμας- με την ΑΕΚ αφού είχε να κάνει με άλλη Σουπερλιγκάτη ομάδα/έκπληξη).</p>
      <p>Όπως είναι αλήθεια οτι το τελευταίο διάστημα ο Αυστριακός κόουτς μάζευε διαφορες πληροφορίες για το φετινό ρόστερ του Ατρομήτου! Το οποίο μάλιστα βρηκε καλό, όπως μας μεταφέρθηκε. Οπως μέχρι κι ένα προγραμματισμένο επιμορφωτικό (γύρω απο την προονητική) ταξίδι στην Αγγλία ακύρωσε πριν απο λίγες ημέρες, που ήταν για το τέλος του μήνα!</p>
    </article>
  </body>
</html>