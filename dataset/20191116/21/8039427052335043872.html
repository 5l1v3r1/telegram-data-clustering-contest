<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956619"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T21:17:35+00:00"/>
    <meta property="og:title" content="సీఎం యడియూరప్పకు కొత్త చిక్కులు"/>
    <meta property="og:description" content="ADVT బెంగళూరు : సీఎం యడియూరప్పకు కొత్త చిక్కులు వచ్చిపడ్డాయి. అనర్హత వేటు పడ్డ 13 మంది ఎమ్మెల్యేలు ఉప ఎన్నికల్లో పోటీ చేస్తున్నారని ప్రకటించడంతో మిగితా ఆశావహులు యడియూరప్పపై అలిగారు. చాలా మంది నేతలు బహిరంగంగానే ఈ విషయంపై తమ అసంతృప్తిని వెళ్లగక్కారు. అయితే ప్రస్తుతం వీరందరినీ బుజ్జగించే ప్రయత్నంలో యడియూరప్ప బిజీ అయ్యారు.  మాజీ ఎమ్మెల్యే ఆర్. శంకర్ అనుచరులైతే ఏకంగా సీఎం యడియూరప్ప అధికారిక నివాసం ముందు ధర్నాచేశారు. దీంతో యడియూరప్ప శంకర్‌ను పిలిపించుకొని, బుజ్జగించారు. ఎమ్మెల్సీకి నామినేట్ చేస్తూ, ఓ మంత్రి పదవి కూడా ఇస్తానని యడియూరప్ప మాటివ్వడంతో ఆయన వెనక్కు తగ్గారు.  ఇక డిప్యూటీ సీఎం లక్ష్మణ్ సవాది కూడా అసంతృప్తితో ఉన్నారు. అదానీ అనే నియోజకవర్గం నుంచి పోటీ చేస్తానని అనుకున్నారు. సీఎం దీనికి గ్రీన్ సిగ్నల్ ఇవ్వకపోవడంతో తన అసంతృప్తిని సీనియర్ల ముందు వ్యక్తం చేసినట్లు సమాచారం. అంతేకాకుండా రాజీనామా చేస్తానని కూడా హెచ్చరించారు. దీంతో ఉలిక్కిపడ్డ సీఎం... వెంటనే ఆయనతో సమావేశమై ఆయనను బుజ్జగించారు. ఎమ్మెల్సీగా నామినేట్ చేస్తానని, దీంతో డిప్యూటీ సీఎంగా కొనసాగవచ్చునని చెప్పడంతో లక్ష్మణ్ వెనక్కి తగ్గారు. మిగితా సీనియర్ నేతలు…"/>
  </head>
  <body>
    <article>
      <h1>సీఎం యడియూరప్పకు కొత్త చిక్కులు</h1>
      <address>
        <time datetime="2019-11-16T21:17:35+00:00">16 Nov 2019, 21:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>బెంగళూరు : </b>సీఎం యడియూరప్పకు కొత్త చిక్కులు వచ్చిపడ్డాయి. అనర్హత వేటు పడ్డ 13 మంది ఎమ్మెల్యేలు ఉప ఎన్నికల్లో పోటీ చేస్తున్నారని ప్రకటించడంతో మిగితా ఆశావహులు యడియూరప్పపై అలిగారు. చాలా మంది నేతలు బహిరంగంగానే ఈ విషయంపై తమ అసంతృప్తిని వెళ్లగక్కారు. అయితే ప్రస్తుతం వీరందరినీ బుజ్జగించే ప్రయత్నంలో యడియూరప్ప బిజీ అయ్యారు.  మాజీ ఎమ్మెల్యే ఆర్. శంకర్ అనుచరులైతే ఏకంగా సీఎం యడియూరప్ప అధికారిక నివాసం ముందు ధర్నాచేశారు. దీంతో యడియూరప్ప శంకర్‌ను పిలిపించుకొని, బుజ్జగించారు. ఎమ్మెల్సీకి నామినేట్ చేస్తూ, ఓ మంత్రి పదవి కూడా ఇస్తానని యడియూరప్ప మాటివ్వడంతో ఆయన వెనక్కు తగ్గారు.  ఇక డిప్యూటీ సీఎం లక్ష్మణ్ సవాది కూడా అసంతృప్తితో ఉన్నారు. అదానీ అనే నియోజకవర్గం నుంచి పోటీ చేస్తానని అనుకున్నారు. సీఎం దీనికి గ్రీన్ సిగ్నల్ ఇవ్వకపోవడంతో తన అసంతృప్తిని సీనియర్ల ముందు వ్యక్తం చేసినట్లు సమాచారం. అంతేకాకుండా రాజీనామా చేస్తానని కూడా హెచ్చరించారు. దీంతో ఉలిక్కిపడ్డ సీఎం... వెంటనే ఆయనతో సమావేశమై ఆయనను బుజ్జగించారు. ఎమ్మెల్సీగా నామినేట్ చేస్తానని, దీంతో డిప్యూటీ సీఎంగా కొనసాగవచ్చునని చెప్పడంతో లక్ష్మణ్ వెనక్కి తగ్గారు. మిగితా సీనియర్ నేతలు ఈయనను బుజ్జగించడంతో పార్టీ అభ్యర్థి తరపున ప్రచారం చేయడానికి లక్ష్మణ్ అంగీకరించారు.  ఇక మరో సీనియర్ నేత హరీశ్ కూడా అలిగారు. ఏకంగా మల్లేశ్వరం పార్టీ కార్యాలయం ముందు ధర్నాకు దిగారు. ఈయన 2013 లో పోటీ చేసి జేడీఎస్ అభ్యర్థి చేతిలో ఓటమి పాలయ్యారు. ఇలా ఒక్కొక్కరు తమ అసంతృప్తిని బాహాటంగానే వెళ్లగక్కడంతో యడియూరప్పకు ఏం చేయాలో పాలుపోవడం లేదు.</p>
    </article>
  </body>
</html>