<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/cirkin-provokasyon-muslumanlar-sert-tepki-gosterdi-1207648.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T21:14:00+00:00"/>
    <meta property="og:title" content="Çirkin provokasyon! Müslümanlar sert tepki gösterdi"/>
    <meta property="og:description" content="Norveç'te, &quot;Norveç'in İslamlaşmasını Durdurun (SION)&quot; isimli aşırı sağcı grup, Kur'an-ı Kerim üzerinden provokasyon yapmaya çalıştı."/>
  </head>
  <body>
    <article>
      <h1>Çirkin provokasyon! Müslümanlar sert tepki gösterdi</h1>
      <h2>Norveç'te, "Norveç'in İslamlaşmasını Durdurun (SION)" isimli aşırı sağcı grup, Kur'an-ı Kerim üzerinden provokasyon yapmaya çalıştı.</h2>
      <address>
        <time datetime="2019-11-16T21:14:00+00:00">16 Nov 2019, 21:14</time>
      </address>
      <p><b>Norveç devlet</b> televizyonu <b>NRK</b>'nin haberine göre, göçmenlerin yoğun yaşadığı <b>Kristiansand </b>kentinde gösteri yapan grup, Kur'an-ı Kerim yakmak istedi. Polisin buna izin vermemesi üzerine grubun lideri Arne Tumyr, iki adet <b>Kur'an-ı Kerim</b>'i <b>çöpe attı</b>.</p>
      <p><b>Norveçli aktivist </b>ve Müslümanlardan oluşan 500 kişilik başka bir grup da Tumyr'e tepki gösterdi. </p>
      <p><b>Kristiansand </b>polisinden yapılan açıklamada, aşırı sağcı grubun gösterisine son verildiği ve 5 kişinin gözaltına alındığı duyuruldu.</p>
      <p>Aktivist ve Müslümanlardan oluşan grup ise polise tepki göstererek, "Sokaklarımızda ırkçı ve İslam düşmanı istemiyoruz" şeklinde sloganlar attı.</p>
      <p>Mayıs ayında Danimarka'da aşırı sağcı Sıkı Yön Hareketi Lideri Rasmus Paludan'ın, Müslümanların yoğun yaşadığı bir semtte Kur'an-ı Kerim yakıp Müslümanlara küfür etmesi büyük tepki çekmişti.</p>
      <p>Haziranda da Finlandiya'da aşırı sağcı Önce Finlandiya İnsanı Partisi Başkanı Marco de Wit, Kur'an-ı Kerim'i yırtıp yere atarak, provokasyon yapmaya çalışmıştı. </p>
    </article>
  </body>
</html>