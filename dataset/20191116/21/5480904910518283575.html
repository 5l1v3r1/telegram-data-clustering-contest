<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/ceske-budejovice-vyhraly-v-litomericich-a-vedou-o-14-bodu/1821948?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T21:03:00+00:00"/>
    <meta property="og:title" content="České Budějovice vyhrály v Litoměřicích a vedou o 14 bodů"/>
    <meta property="og:description" content="Praha - Hokejisté vedoucího Motoru České Budějovice vyhráli ve 22. kole první ligy na ledě druhých Litoměřic 8:5 a zvýšili svůj náskok už na 14 bodů. Porážky Stadionu, který neuspěl po sérii pěti vítězství, nevyužila dosud třetí Poruba a prohrála v Benátkách nad Jizerou 2:4. Klesla tak na čtvrtou pozici za Přerov, který zvítězil v Jihlavě 1:0 v prodloužení."/>
  </head>
  <body>
    <article>
      <h1>České Budějovice vyhrály v Litoměřicích a vedou o 14 bodů</h1>
      <address><time datetime="2019-11-16T21:03:00+00:00">16 Nov 2019, 21:03</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Hokejisté vedoucího Motoru České Budějovice vyhráli ve 22. kole první ligy na ledě druhých Litoměřic 8:5 a zvýšili svůj náskok už na 14 bodů. Porážky Stadionu, který neuspěl po sérii pěti vítězství, nevyužila dosud třetí Poruba a prohrála v Benátkách nad Jizerou 2:4. Klesla tak na čtvrtou pozici za Přerov, který zvítězil v Jihlavě 1:0 v prodloužení.</p>
      <p>Motor potvrdil svou formu a naplno bodoval už podvanácté za sebou. Bodoval dokonce patnáctkrát v řadě a během této série utrpěl jen jednu ztrátu při prohře s Porubou 2:3 po samostatných nájezdech. Naprázdno vyšel naposledy v 7. kole 25. září, kdy podlehl právě Litoměřicím před vlastním publikem 2:6.</p>
      <p>Odvetu zlomil ve druhé třetině, kterou vyhrál 5:1 a po 40 minutách vedl 7:3. Hattrickem zazářil Radek Prokeš, tři asistence si připsal Jan Kloz. V sestavě Jihočechů ještě chyběl americký obránce Conor Allen. Nová posila působila v minulé sezoně v Plzni a neuspěla na zkoušce v Hradci Králové.</p>
      <p>Poruba venku prohrála pátý z posledních šesti zápasů. V Benátkách prohrávala ve 21. minutě už 0:4. Za domácí dvakrát skóroval Jiří Průžek a tři body za gól a dvě asistence si připsal Radek Duda. Benátky vyhrály potřetí za sebou, ale na plný bodový zisk dosáhly po osmi utkáních.</p>
      <p>Přerov zabral po dvou porážkách a v Jihlavě uspěl díky trefě Šimona Kratochvila v čase 64:55. Gólman Lukáš Klimeš udržel díky 29 úspěšným zákrokům potřetí v této sezoně první ligy čisté konto. Devátá Dukla po středeční porážce v Českých Budějovicích (2:3) prohrála i druhý zápas pod novým trenérem Viktorem Ujčíkem, který nahradil Petra Vlka. Celkově čeká na vítězství čtyři duely.</p>
      <p>Na pátou pozici se posunul Chomutov, který vyhrál na ledě Slavie 4:1 a zvítězil potřetí z uplynulých čtyř utkání. Pražané po šňůře osmi domácích výher v Edenu neuspěli podruhé za sebou. Piráti předstihli o skóre Vsetín, který vyhrál v Ústí nad Labem díky dvěma gólům David Tůmy 3:2 v prodloužení. Valaši nepoznali přemožitele šest zápasů za sebou.</p>
      <p>Prostějov vyhrál nad předposledním Sokolovem 4:2 a podruhé za sebou uspěl doma. Pro Jestřáby to bylo teprve druhé vítězství z posledních devíti utkání. Při výhře Frýdku-Místku na ledě poslední Kadaně 7:2 zazářil čtyřmi body za tři branky a jednu asistenci Jan Hladonik. Třebíč po pětigólové přestřelce ve třetí třetině zdolala Havířov 4:3.</p>
      <h3>Výsledky 22. kola první hokejové ligy</h3>
      <h4>Slavia Praha - Chomutov 1:4 (0:0, 1:2, 0:2)</h4>
      <p>Branky: 26. Vampola - 27. Llewellyn, 37. Hlava, 48. Stloukal, 60. L. Klíma. Rozhodčí: Maršálek, Souček - Beneš, Otáhal. Vyloučení: 4:7. Využití: 0:1. Diváci: 1326. </p>
      <h4>Ústí nad Labem - Vsetín 2:3 v prodl. (1:0, 1:1, 0:1 - 0:1)</h4>
      <p>Branky: 7. Maršoun, 33. Š. Bláha - 54. a 64. D. Tůma, 36. Kucharczyk. Rozhodčí: Grech, Micka - Hnát, O. Doležal. Vyloučení: 2:3. Využití: 1:1. Diváci: 609. </p>
      <h4>Kadaň - Frýdek-Místek 2:7 (1:2, 1:2, 0:3)</h4>
      <p>Branky: 18. Zabloudil, 35. Kůs - 15., 28. a 48. Hladonik, 3. a 52. Stuchlík, 37. Kaukič, 55. P. Kafka. Rozhodčí: Kostourek, Pavlovič - Tichý, Kokrment. Vyloučení: 3:5. Využití: 1:2. Diváci: 332. </p>
      <h4>Prostějov - Sokolov 4:2 (1:1, 2:0, 1:1)</h4>
      <p>Branky: 8. a 53. Žálčík, 23. a 33. Machala - 15. a 47. M. Zadražil. Rozhodčí: Skopal, Barek - Kotlík, Zídek. Vyloučení: 2:6. Využití: 1:0. Diváci: 863. </p>
      <h4>Litoměřice - Motor České Budějovice 5:8 (2:2, 1:5, 2:1)</h4>
      <p>Branky: 12. a 28. M. Kadlec, 56. a 59. Střondala, 16. Korkiakoski - 29., 39. a 44. Prokeš, 6. a 23. M. Novák, 15. Plášil, 24. Holec, 34. Z. Doležal. Rozhodčí: Zubzanda, Jechoutek - Flegl, Belko. Vyloučení: 15:13, navíc Plášil (České Budějovice) 5 min. a do konce utkání. Využití: 4:2. V oslabení: 0:1. Diváci: 1740. </p>
      <h4>Benátky nad Jizerou - Poruba 6:2 (3:0, 1:1, 2:1)</h4>
      <p>Branky: 15. a 17. Průžek, 4. Chrtek, 21. R. Duda, 59. Jiruš, 60. Kunst - 29. Husák, 41. J. Káňa. Rozhodčí: M. Petružálek, Valenta - Hejl, Podrazil. Vyloučení: 4:2. Bez využití. Diváci: 204. </p>
      <h4>Jihlava - Přerov 0:1 v prodl. (0:0, 0:0, 0:0 - 0:1)</h4>
      <p>Branka: 65. Š. Kratochvil. Rozhodčí: Veselý, Vrba - O. Polák, Komínek. Vyloučení: 2:2. Bez využití. Diváci: 1785. </p>
      <h4>Třebíč - Havířov 4:3 (1:0, 0:1, 3:2)</h4>
      <p>Branky: 3. Kunc, 47. Šťovíček, 50. Bittner, 52. Vodný - 51. a 59. L. Bednář, 21. Toman. Rozhodčí: Hucl, Ondráček - Štofa, Tvrdík. Vyloučení: 6:5. Využití: 1:0. V oslabení: 0:1. Diváci: 1563. </p>
      <h3>Tabulka:</h3>
      <ul>
        <li>1. | České Budějovice | 22 | 19 | 0 | 2 | 1 | 104:48 | 59</li>
        <li>2. | Litoměřice | 22 | 13 | 2 | 2 | 5 | 80:54 | 45</li>
        <li>3. | Přerov | 22 | 12 | 3 | 2 | 5 | 62:42 | 44</li>
        <li>4. | Poruba | 22 | 13 | 2 | 0 | 7 | 80:64 | 43</li>
        <li>5. | Chomutov | 22 | 13 | 1 | 1 | 7 | 69:47 | 42</li>
        <li>6. | Vsetín | 22 | 13 | 1 | 1 | 7 | 71:55 | 42</li>
        <li>7. | Slavia Praha | 22 | 11 | 2 | 1 | 8 | 58:56 | 38</li>
        <li>8. | Havířov | 22 | 11 | 1 | 1 | 9 | 57:51 | 36</li>
        <li>9. | Jihlava | 22 | 9 | 1 | 4 | 8 | 52:48 | 33</li>
        <li>10. | Prostějov | 22 | 9 | 0 | 3 | 10 | 61:71 | 30</li>
        <li>11. | Frýdek-Místek | 22 | 6 | 4 | 2 | 10 | 71:63 | 28</li>
        <li>12. | Třebíč | 22 | 8 | 1 | 1 | 12 | 56:64 | 27</li>
        <li>13. | Benátky nad Jizerou | 22 | 5 | 5 | 1 | 11 | 55:70 | 26</li>
        <li>14. | Ústí nad Labem | 22 | 3 | 2 | 2 | 15 | 49:90 | 15</li>
        <li>15. | Sokolov | 22 | 3 | 1 | 1 | 17 | 58:95 | 12</li>
        <li>16. | Kadaň | 22 | 2 | 0 | 2 | 18 | 38:103 | 8</li>
      </ul>
      <h3>Další program:</h3>
      <h4>Pondělí 18. listopadu - 23. kolo:</h4>
      <p>17:30 Vsetín - Benátky nad Jizerou, Poruba - Slavia Praha, Chomutov - Jihlava,</p>
      <p>18:00 Prostějov - Litoměřice, Sokolov - Třebíč, Havířov - Kadaň, Frýdek-Místek - Ústí nad Labem, Přerov - Motor České Budějovice.</p>
    </article>
  </body>
</html>