<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/auto-moto/verstapen-na-pol-poziciji-u-brazilu-392964.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T21:15:00+00:00"/>
    <meta property="og:title" content="Verstapen na pol poziciji u Brazilu"/>
    <meta property="og:description" content="Vozač Red Bula Maks Verstapen startovaće sa prve pozicije u trci Formule 1 za Veliku nagradu Brazila, pošto je večeras bio najbrži u kvalifikacijama."/>
  </head>
  <body>
    <article>
      <h1>Verstapen na pol poziciji u Brazilu</h1>
      <h2>Vozač Red Bula Maks Verstapen startovaće sa prve pozicije u trci Formule 1 za Veliku nagradu Brazila, pošto je večeras bio najbrži u kvalifikacijama.</h2>
      <address><time datetime="2019-11-16T21:15:00+00:00">16 Nov 2019, 21:15</time> by <a rel="author">Beta</a></address>
      <p>Verstapen je do druge pol pozicije u karijeri došao rezultatom 1:07,508 sekundi. <br/><br/><i>"Bolid je bio zaista dobar. Temperatura staze se menjala i morali smo da se prilagodimo na to, ali od prvog dela kvalifikacija bolid je leteo i bilo je uživanje voziti ga. Zaista sam zadovoljan ovom pol pozicijom. Naravno, sutra ću pokušati da završim posao</i>", rekao je Verstapen posle kvalifikacija. <br/><br/>Drugi je bio Sebastijan Fetel iz Ferarija sa 0,123 sekunde zaostatka, a sa treće pozicije krenuće šampion vozač Mercedesa Luis Hamilton, koji je zaostao 0,191 sekundu.<br/><br/>Četvrto mesto zauzeo je Šarl Lekler, ali će startovati sa 14. pozicije zbog kazne koju je dobio zbog zamene motora. Peto najbrže vreme imao je Valteri Botas iz Mercedesa, a iza njega slede Aleksandar Albon iz Red Bula, Pjer Gasli iz ekipe Toro Roso, Roman Grožan iz Hasa, vozač Alfa Romea Kimi Raikonen i Kevin Magnusen iz Hasa.<br/><br/>Pretposlednja trka u šampionatu Formule 1 vozi se u nedelju od 18.10 na stazi Interlagos u Sao Paolu.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/auto-moto/hamilton-najbrzi-na-trecem-treningu-u-brazilu-392945.html"/>
        <a href="https://www.sportske.net/vest/auto-moto/botas-ima-tajni-plan-kako-da-pobedi-hamiltona-naredne-godine-392766.html"/>
        <a href="https://www.sportske.net/vest/auto-moto/lekler-ce-dobiti-kaznu-od-10-mesta-u-brazilu-392590.html"/>
        <a href="https://www.sportske.net/vest/auto-moto/gasli-i-kvjat-i-sledece-sezone-voze-za-toro-roso-392581.html"/>
        <a href="https://www.sportske.net/vest/auto-moto/f1-u-red-bulu-odlucili-on-ce-biti-drugi-vozac-392582.html"/>
      </related>
    </article>
  </body>
</html>