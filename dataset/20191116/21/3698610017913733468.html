<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/serbiya-ukrayina-anons-de-divitisya-vidbirkoviy-match-yevro-2020-329936_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T21:03:00+00:00"/>
    <meta property="og:title" content="Сербія - Україна: анонс, де дивитися відбірковий матч Євро-2020"/>
    <meta property="og:description" content="Збірна України проведе заключний матч відбору."/>
  </head>
  <body>
    <article>
      <h1>Сербія - Україна: анонс, де дивитися відбірковий матч Євро-2020</h1>
      <h2>Збірна України проведе заключний матч відбору.</h2>
      <address>
        <time datetime="2019-11-16T21:03:00+00:00">16 Nov 2019, 21:03</time>
      </address>
      <p>У неділю, 17 листопада, в матчі заключного туру відбіркового турніру чемпіонату Європи-2020 <b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">збірна України</a></b> в Белграді на стадіоні "Райко Мітіч" зіграє з національною командою Сербії.</p>
      <p>Збірна України достроково гарантувала собі перше місце в групі та наступного літа зіграє у фінальній частині чемпіонату Європи з футболу.</p>
      <p>Серби знаходяться на третьому місці, відстаючи перед заключною зустріччю від Португалії на одне очко. Їм треба обігравати українців і сподіватися на те, що діючі чемпіони Європи не зможуть перемогти Люксембург.</p>
      <p>Відзначимо, що у Львові в матчі першого кола підопічні Шевченка розгромили сербів з рахунком 5:0.</p>
      <p>Кілька днів тому Україна провела товариський матч з Естонією і зуміла вирвати перемогу лише в додатковий час - 1:0. Автором голу став Роман Безус. Андрій Шевченко використав експериментальний склад і знову може дати шанс резервістам.</p>
      <p>Через дискваліфікацію пропустить матч Степаненко, через травми з обойми випали Зінченко, Мораєс і Марлос. Тим не менш, у тренерського штабу вистачає варіантів практично на кожній позиції.</p>
      <p>Через напружені відносини офіційна делегація українських вболівальників не відвідає матч. Аналогічно не приїжджали серби на львівський поєдинок.</p>
      <p>
        <b>Сербія - Україна</b>
      </p>
      <p>
        <i>Неділя, 17 листопада, Белград, "Райко Мітіч", 16:00</i>
      </p>
      <p><b>Арбітр:</b> Роберт Медден (Шотландія)</p>
      <p><b>Трансляція:</b> ТРК "Україна", "Футбол 1"</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">ZN.UA проведе текстову трансляцію матчу</a></b>.</p>
      <p>
        <b>Орієнтовні склади:</b>
      </p>
      <p><b>Сербія:</b> Дмитрович, Младенович, Міленкович, Нік. Максимович, Коларов, Миливоевич, Нем. Максимович, Мілінкович-Савич, Ляіч, Мітрович, Тадіч</p>
      <p><b>Україна:</b> Пятов, Караваєв, Матвієнко, Кривцов, Миколенко, Сидорчук, Буяльський, Малиновський, Ярмоленко, Циганков, Яремчук</p>
      <p>
        <b>Прогноз ZN.UA: 1:1.</b>
      </p>
      <p>Раніше повідомлялося про те, що<b> <a href="https://dt.ua/SPORT/bukmekeri-zrobili-prognoz-na-match-zbirnoyi-ukrayini-proti-serbiyi-329762_.html">букмекери зробили прогноз на матч збірної України проти Сербії</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>