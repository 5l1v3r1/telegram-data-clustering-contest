<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aneipoti-thlipsi-sta-megara-sygklonizoyn-oi-martyries-gia-ton-dolofonimeno-giatro-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-16T21:44:09+00:00"/>
    <meta property="og:title" content="Ανείπωτη θλίψη στα Μέγαρα: Συγκλονίζουν οι μαρτυρίες για τον δολοφονημένο γιατρό! (Βίντεο)"/>
    <meta property="og:description" content="Καταθέσεις ψυχής για τον γιατρό που δολοφονήθηκε από τον πρώην γαμπρό του στα Μέγαρα. Τι αναφέρει ο κουμπάρος του θύματος για το μοιραίο βράδυ. Ο άτυχος άνδρας βοηθούσε αφιλοκερδώς τετραπληγικό νεαρό! Ακόμα δεν μπορούν να"/>
  </head>
  <body>
    <article>
      <h1>Ανείπωτη θλίψη στα Μέγαρα: Συγκλονίζουν οι μαρτυρίες για τον δολοφονημένο γιατρό! (Βίντεο)</h1>
      <address>
        <time datetime="2019-11-16T21:44:09+00:00">16 Nov 2019, 21:44</time>
      </address>
      <p>Καταθέσεις ψυχής για τον γιατρό που δολοφονήθηκε από τον πρώην γαμπρό του στα Μέγαρα. Τι αναφέρει ο κουμπάρος του θύματος για το μοιραίο βράδυ. Ο άτυχος άνδρας βοηθούσε αφιλοκερδώς τετραπληγικό νεαρό! Ακόμα δεν μπορούν να το πιστέψουν οι κοντινοί του άνθρωποι.</p>
      <p>Είναι μια υπόθεση η οποία πραγματικά συγκλόνισε την χώρα. Δύο περίπου εβδομάδες μετά το σοκαριστικό συμβάν, οι μαρτυρίες για την δολοφονία του γιατρού στα Μέγαρα, που σημειώθηκε στις 31 Οκτωβρίου, είναι αποκαλυπτικές. Δείχνουν το πώς βίωσαν το τραγικό περιστατικό οι κοντινοί του άνθρωποι και αποκαλύπτουν πτυχές της ζωής του άτυχου άνδρα που συγκινούν.</p>
      <p>Μιλώντας στην εκπομπή “Μαζί σου” με την Τατιάνα Στεφανίδου στον ΣΚΑΪ, ο κουμπάρος του θύματος – επίσης γιατρός – μιλά για το τι άνθρωπος ήταν ο δολοφονημένος, αλλά και το πως έζησε το τραγικό περιστατικό.</p>
      <p>“Πήγαινε κόσμος και του έλεγε τα προβλήματά του, ήταν άνθρωπος που βοηθούσε όποιον περνούσε από το γραφείο του” αναφέρει χαρακτηριστικά.</p>
      <p>Για την νύχτα της δολοφονίας, ανέφερε πως δέχτηκε ξαφνικά ένα τηλεφώνημα από έναν άγνωστο αριθμό. Ήταν η πρώην σύζυγος του φονιά, η οποία τον ειδοποιούσε για το τι έγινε στα Μέγαρα.</p>
      <p>Σοκαρισμένος όπως λέει έσπευσε στο νοσοκομείο, και είδε το ασθενοφόρο να καταφτάνει και να ανοίγει την πόρτα. Εκεί συνειδητοποίησε πως όλα είχαν τελειώσει.</p>
      <p>“Προσπαθήσαμε με το που πήγαμε μέσα να κάνουμε ανάνηψη αλλά δεν. Η σύζυγός του ήταν στον διπλανό θάλαμο για να μην βλέπει, ήταν σε κατάσταση σοκ. Κανείς ακόμα δεν το έχει χωνέψει, είναι πάρα πολύ άδικο” λέει στην κάμερα του ΣΚΑΪ μη μπορώντας να συγκρατήσει τα δάκρυά του.</p>
      <p>Δείτε το βίντεο με όσα λέει για τον γιατρό που δολοφονήθηκε στα Μέγαρα</p>
      <figure>
        <iframe src="https://www.youtube.com/embed/zJK-6mNwIMU" width="696" height="392" data-service="Youtube" scrolling="no"/>
      </figure>
      <p>Μέγαρα – Βοηθούσε τετραπληγικό αφιλοκερδώς!<br/>Στην εκπομπή “Μαζί σου” όμως μίλησε και ο αδερφός του Χάρη, ο Βαγγέλης. Ο Χάρης είναι ένας νέος που μετά από ένα ατύχημα έμεινε τετραπληγικός. Τον άνθρωπο αυτό λοιπόν ο δολοφονημένος γιατρός τον φρόντιζε αφιλοκερδώς!</p>
      <p>Μάλιστα ο Βαγγέλης είπε πως ήταν αυτός που τον έμαθε ξανά να κουνά τα δάχτυλά του. Μιλά για έναν άνθρωπο που βοηθούσε τους πάντες, και που δεν πίστευε στα αυτιά του όταν άκουσε την είδηση του θανάτου του.</p>
      <p>Πηγή: Μαζί σου το Σαββατοκύριακο.</p>
    </article>
  </body>
</html>