<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_eksnardepa-svyatasha-ogolosili-v-rozshuk/938501"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T21:37:00+00:00"/>
    <meta property="og:title" content="Екснардепа Святаша оголосили в розшук"/>
    <meta property="og:description" content="Екснардепа Верховної Ради Дмитра Святаша оголосили в розшук. Інформацію про розшук Святаша у справі, яка розслідується НАБУ, розміщено у розділі &quot;Особи, які переховуються від органів влади&quot; з позначкою про дату його зникнення 8 листопада 2019 р, йдеться на сайті Міністерства внутрішніх ..."/>
  </head>
  <body>
    <article>
      <h1>Екснардепа Святаша оголосили в розшук</h1>
      <address><time datetime="2019-11-16T21:37:00+00:00">16 Nov 2019, 21:37</time> by <a rel="author">Gazeta.ua</a></address>
      <p>Екснардепа Верховної Ради <b>Дмитра Святаша</b> оголосили в розшук.</p>
      <p>Інформацію про розшук Святаша у справі, яка розслідується НАБУ, розміщено у розділі "Особи, які переховуються від органів влади" з позначкою про дату його зникнення 8 листопада 2019 р, йдеться на сайті Міністерства внутрішніх справ України.</p>
      <p>Святаш звинувачується за ч.1 ст.366-1 КК, запобіжний захід до нього не застосовувався.</p>
      <figure>
        <img src="https://static2.gazeta.ua/img2/cache/gallery/938/938501_1_w_1200_lq.jpg?v=0"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_kolishnomu-regionalu-ogolosili-pidozru/931853"/>
      </related>
      <blockquote>На початку жовтня прокуратура м.Києва оголосила підозру колишньому народному депутату від Партії регіонів та "Партії "Відродження" Дмитру Святашу у заволодінні 1,1 млрд гривень коштів "Уксиббанку".<br/>Йому також інкримінують вчинення злочинів за ч.4 ст.190 (заволодіння чужим майном шляхом зловживання довірою (шахрайство), вчинене за попередньою змовою групою осіб, в особливо великих розмірах) та за ч.3 ст.27, ч. 3 ст. 358 (підроблення офіційного документа з метою використання їх як підроблювачем, так і іншими особами, за попередньою змовою групою осіб).<br/>В межах даного кримінального провадження раніше повідомили про підозру гендиректору корпорації "АИС", а також топ-менеджерам ПП "Імпульс-В" (директору та засновнику) за ч. 5 ст. 27, ч. 4 ст. 190 (пособництво у заволодінні чужим майном шляхом шахрайства за попередньою змовою в особливо великих розмірах).</blockquote>
    </article>
  </body>
</html>