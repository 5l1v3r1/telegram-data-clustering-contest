<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/Tennis/tsitsipas-kontra-se-tim-ston-teliko-toy-atp-finals.5641296.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-16T21:47:00+00:00"/>
    <meta property="og:title" content="Τσιτσιπάς: Κόντρα σε Τιμ στον τελικό του ATP Finals"/>
    <meta property="og:description" content="Ο Ντόμινικ Τιμ επικράτησε 7-5, 6-3 επί του Σάσα Ζβέρεφ και θα είναι ο αντίπαλος του Στέφανου Τσιτσιπά στον τελικό του ATP Finals το βράδυ της Κυριακής (17/11, 20.00)."/>
  </head>
  <body>
    <article>
      <h1>Τσιτσιπάς: Κόντρα σε Τιμ στον τελικό του ATP Finals</h1>
      <h2>Ο Ντόμινικ Τιμ επικράτησε 7-5, 6-3 επί του Σάσα Ζβέρεφ και θα είναι ο αντίπαλος του Στέφανου Τσιτσιπά στον τελικό του ATP Finals το βράδυ της Κυριακής (17/11, 20.00).</h2>
      <address><time datetime="2019-11-16T21:47:00+00:00">16 Nov 2019, 21:47</time> by <a rel="author">Κώστας Χολίδης</a></address>
      <p>Τον αντίπαλο του στον τελικό του <a href="https://www.sport24.gr/Sports/Tennis/">ATP Finals</a> έμαθε ο <a href="https://www.sport24.gr/Sports/Tennis/">Στέφανος Τσιτσιπάς</a>. Απέναντι του στον αγώνα της Κυριακής (17/11, 20.00) θα βρει τον Ντόμινικ Τιμ, ο οποίος επικράτησε με 7-5, 6-3 απέναντι στον Σάσα Ζβέρεφ και επιβεβαίωσε τον τίτλο του πιο φορμαρισμένου τενίστα στο tour.</p>
      <p>Στο πρώτο σετ ο αγώνας ήταν κλειστός και ο Αυστριακός χρειάστηκε ένα break στο δωδέκατο game του πρώτου σετ για να κάνει το 1-0 με 7-5. Στο δεύτερο ο Τιμ έκανε πιο νωρίς το break και στη συνέχεια κράτησε το σερβίς του για να φτάσει στο τελικό 2-0 σετ.</p>
      <p>Υπενθυμίζουμε ότι νωρίτερα ο Στέφανος Τσιτσιπάς είχε επικρατήσει <a href="https://www.sport24.gr/Sports/Tennis/mythikos-tsitsipas-nikhse-ton-fenterer-kai-prokrithhke-ston-teliko.5641126.html">με 6-3, 6-4</a> επί του Ρότζερ Φέντερερ και είχε σφραγίσει το πρώτο εισιτήριο για τον τελικό της Κυριακής.</p>
      <p>
        <b>ΥΠΕΡ ΤΟΥ ΑΥΣΤΡΙΑΚΟΥ Η ΙΣΤΟΡΙΑ</b>
      </p>
      <p>Ο Στέφανος Τσιτσιπάς και ο Ντόμινικ Τιμ έχουν τεθεί αντιμέτωποι άλλες έξι φορές με τον Αυστριακό να έχει πανηγυρίσει τις τέσσερις εξ αυτών και τον Στεφ άλλες δύο. Σε σκληρή επιφάνεια, όπως είναι αυτή του Λονδίνου, έχουν δώσει τέσσερις αγώνες με τον Τιμ να έχει επικρατήσει στους τρεις αγώνες.</p>
      <p>Η ιστορία των αναμετρήσεων των δύο αθλητών ξεκίνησε το 2018 στην Ντόχα με τον Τιμ να επικρατεί με 7-5, 6-4 και ακολούθησε ο αγώνας τους στο Indian Wells όπου o Αυστριακός πήρε τη νίκη με 6-2, 3-6, 6-3. Στον επόμενο αγώνα των δύο ο Στέφανος Τσιτσιπάς πανηγύρισε την πρώτη του νίκη.</p>
      <p>Αυτή την φορά ήταν στο χώμα όπου ο Στεφ επικράτησε με 6-3, 6-2 επί του Τιμ στη Βαρκελώνη. Ο Αυστριακός πήρε ρεβάνς στο Roland Garros όπου με 6-2, 2-6, 6-4, 6-4 πήρε το εισιτήριο για τους 32 του Grand Slam. Οι αναμετρήσεις των δύο για το 2018 έκλεισαν στον Καναδά με τον Τσιτσιπά να χαμογελά, αφού επικράτησε με 6-3, 7-6 (6).</p>
      <p>Φέτος, έχουν βρεθεί μία φορά αντιμέτωποι και αυτή ήταν στον τελικό του Πεκίνου πριν από λίγες ημέρες με τον Τιμ να κάνει την ανατροπή και να κατακτά το τρόπαιο με 3-6, 6-4, 6-1.</p>
      <p>
        <b>ΔΙΑΒΑΣΤΕ ΑΚΟΜΑ</b>
      </p>
      <h4>
        <a href="https://www.sport24.gr/Sports/Tennis/mythikos-tsitsipas-nikhse-ton-fenterer-kai-prokrithhke-ston-teliko.5641126.html">Μυθικός Τσιτσιπάς νίκησε τον Φέντερερ και προκρίθηκε στον τελικό</a>
      </h4>
      <h4>
        <a href="https://www.sport24.gr/Sports/Tennis/tsitsipas-ta-highlights-toy-thriamvoy-epi-toy-fenterer.5641150.html">Τσιτσιπάς: Τα highlights του θριάμβου επί του Φέντερερ</a>
      </h4>
      <h4>
        <a href="https://www.sport24.gr/Sports/Tennis/tsitsipas-yperhfanos-gia-ton-eayto-moy-den-mporw-na-pistepsw-pws-eimai-edw.5641164.html">Τσιτσιπάς: "Υπερήφανος για τον εαυτό μου, δεν μπορώ να πιστέψω πως είμαι εδώ"</a>
      </h4>
      <h4>
        <a href="https://www.sport24.gr/viral/o-papanikolaoy-evlepe-taytoxrona-olympiako-v-kai-tsitsipa.5641214.html">Ο Παπανικολάου έβλεπε ταυτόχρονα Ολυμπιακό Β' και Τσιτσιπά</a>
      </h4>
      <h4>
        <a href="https://www.sport24.gr/Sports/Tennis/fenterer-o-tsitsipas-den-me-afhse-na-paiksw-opws-tha-hthela.5641256.html">Φέντερερ: "Ο Τσιτσιπάς δεν με άφησε να παίξω όπως θα ήθελα"</a>
      </h4>
    </article>
  </body>
</html>