<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T21:50:00+00:00"/>
    <meta property="og:title" content="Как убийството на Кенеди промени дизайна на президентските автомобили"/>
    <meta property="og:description" content="От отвореният Continental до &quot;Звяра&quot; на Обама и Тръмп | Dnes.bg"/>
  </head>
  <body>
    <article>
      <h1>Как убийството на Кенеди промени дизайна на президентските автомобили</h1>
      <h2>От отвореният Continental до "Звяра" на Обама и Тръмп</h2>
      <address><time datetime="2019-11-16T21:50:00+00:00">16 Nov 2019, 21:50</time> by <a rel="author" href="https://www.dnes.bg/author/291" target="_blank">Нели Христова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251716-middle.jpg"/>
        </figure>
        <p>Джон Кенеди минути преди да бъде убит</p>
        <p>Снимка: Reuters</p>
        <p>1<a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image2#photo">2</a><a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image3#photo">3</a><a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image4#photo">4</a><a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image5#photo">5</a><a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image6#photo">6</a><a href="https://www.dnes.bg/index/2019/11/16/kak-ubiistvoto-na-kenedi-promeni-dizaina-na-prezidentskite-avtomobili.429254,image7#photo">7</a></p>
        <p>Снимките от един от най-черните дни в историята на Америка не са малко. На една от тях се вижда как служител на Службите за сигурност на САЩ се опитва да се качи в кабриолета Lincoln Continental. Първата дама, Жаклин Кенеди, се опитва да слезе от него.</p>
        <p>Минути преди фаталният изстрел да убие президента Джон Кенеди, той спокойно маха на тълпата от возилото си.</p>
        <p>Случилото се на 22 ноември 1963 година шокира света, но и доведе до пълна промяна в разбиранията за това как трябва да изглеждат президентските коли. Откритият Lincoln остави държавния глава незащитен. Моделите след него обаче стават все по-масивни, покрити с все по-дебели брони. Ето как се промениха президентските коли през последните 40 десетилетия – от кабриолета на Кенеди до "Звярът“, който Тръмп и Обама ползват.</p>
        <p>Колата, в която Кенеди намира смъртта си, е на служба от 1961 до 1963 година. Моделът Lincoln Continental от 61-ва бил идеален за образа, който Кенеди искал да покаже пред народа си. Когато Службите за сигурност на САЩ взимат автомобила на лизинг от Ford, те правят някои подобрения. Те прокарали специална телефонна линия, а седалката на Кенеди можело да се повдига, за да има президентът по-хубава гледка към публиката.</p>
        <p>Ала тя нямала никакви защитни средства. Дори и в този ужасен ден на 22 ноември подвижният покрив на автомобила да е бил вдигнат, той нямаше да предпази Кенеди от куршума, летящ към него.</p>
        <p>След фаталния случай президентите на САЩ отново се возят в Continental, но този път по-предпазени от външния свят. Моделът претърпява значителен редизайн. По данни на музея на Хенри Форд, автомобилът получава постоянен покрив, броня от титан и взривозащитен резервоар.</p>
        <p>Наследникът на Кенеди, Линдън Джонсън, пожелава цветът на колата да бъде променен и тъмносиньото превозно средство става черно, за да привлича по-малко внимание. Тази модификация на Lincoln Continental е на служба в Белия дом от 1963 до 1972 година.</p>
        <p>Следващият редизайн на Continental-а идва по време на управлението на Ричард Никсън. Моделът не е кабриолет, но е имал подвижни панели, които позволявали на президента да се изправи и да помаха на публиката си.</p>
        <p>Добавена е допълнителна броня, която увеличава теглото на колата до 2267 килограма.</p>
        <p>Този Lincoln Continental претърпява два нежелани теста. Той спасява президента Джералд Форд след като Сара Джейн Мур почити успява да го застреля през 1975 година.</p>
        <p>След това Джими Картър наследява автомобила през 1977 година, а след него Роналд Рейгън  през 1981 г. През тази година шест куршума летят срещу прозореца Lincoln-на. Един рикошира от покрива и ранява президента, но той се възстановява напълно.</p>
        <p>През 1983 година администрацията на Рейгън решава да пенсионира напълно Lincoln Continental и започва да използва Cadillac. Той имал по-висок покрив, с по-големи прозорци и вдигнати седалки, за да може тълпата добре да вижда президента. Стъклата обаче били бронирани. Моделът бил наследен от Джордж Х. У. Буш и Бил Клинтън.</p>
        <p>През 1992 г. Клинтън модифицира модела за повече сигурност. Cadillac Fleetwood Brougham служи до 2001 г. - Тогава Джордж Уокър Буш поема властта.</p>
        <p>Неговият автомобил е построен специално според спецификите на службите за сигурност и за негова основа не е използвал комерсиален модел. Спецификите, които службите добавят към предишните модели, за да ги превърнат в президентски коли, правят автомобилите толкова тежки, че носят само проблеми, като срив на спирачките например.</p>
        <p>Така се появява Cadillac DeVille - повече танк, отколкото кола.</p>
        <p>Дните, в които държавните глави пътували с отворени покриви, останали в миналото. Машината имала собствено подаване на въздух, петинчова броня, а стъклата били толкова дебели, че блокирали част от цветния спектър.</p>
        <p>Двигателят бил толкова мощен, че 6-тонното чудовище можело да премине през всички препятствия по пътя си. То служело вярно до 2009 г., когато било заменено то The Beast (Звярът).</p>
        <p>Масивният президентски Cadillac закупен за Барак Обама тежи цели 10 тона. "Звярът“ има собствено въоръжение, а осеминчовите стени и петинчовите прозорци правят вратите толкова тежки, колкото тези на самолет. Те могат да предпазят държавните глави и от биологична атака.</p>
        <p>"Звярът“ може да пуска димна завеса, сълзотворен газ или следа от масло, за да накара колите, които го преследват, да се подхлъзнат и да се блъснат. Дори по дръжките на вратите тече ток, който да спре онези, дръзнали да се опитат да влязат вътре.</p>
        <p>Автомобилът, който в момента е на служба при Доналд Тръмп има и хладилник, в който има банки кръв от кръвната група на президента, в случай, че той бъде ранен и има нужда от спешно преливане.</p>
      </anchor>
    </article>
  </body>
</html>