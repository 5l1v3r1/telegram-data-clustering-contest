<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232190/"/>
    <meta property="og:site_name" content="Українська правда"/>
    <meta property="article:published_time" content="2019-11-16T21:39:10+00:00"/>
    <meta property="og:title" content="Слідство у справах Майдану зупиниться з 20 листопада - адвокат"/>
    <meta property="og:description" content="Слідство у справах Майдану зупиниться з 20 листопада на невизначений час - Верховна Рада не проголосувала необхідні поправки до закону про ДБР, які б дозволили продовжити розслідування."/>
  </head>
  <body>
    <article>
      <h1>Слідство у справах Майдану зупиниться з 20 листопада - адвокат</h1>
      <address>
        <time datetime="2019-11-16T21:39:10+00:00">16 Nov 2019, 21:39</time>
      </address>
      <p>Слідство у справах Майдану зупиниться з 20 листопада на невизначений час - Верховна Рада не проголосувала необхідні поправки до закону про ДБР, які б дозволили продовжити розслідування.</p>
      <p><b>Джерело:</b> адвокат сімей Героїв Небесної сотні <a href="https://www.facebook.com/eugeniyazz/posts/2712589265447522">Євгенія Закревська</a>, <a href="https://www.facebook.com/watch/?v=583839605715085">Адвокатська дорадча група</a></p>
      <p><b>Дослівно: </b>"Норму про забезпечення слідства у справах Майдану після 20 листопада  Верховна Рада не проголосувала... "не встигла". Наступна спроба лише 3 грудня. Тобто 20 листопада у нас таки - "чорна діра". Передавати справи нема кому, нема куди, і тому ... слідство зупиняється", - зазначила Закревська. </p>
      <p>"Напередодні голосування змін до закону про ДБР, які б дозволили продовжити розслідування справ Майдану і перевести хоча б частину слідчих з Генпрокуратури до ДБР потерпілі, поранені, учасники Революції Гідності прийшли нагадати про важливість цих справ і необхідність негайного голосування поправки. Тому що 20 листопада - дедлайн. Момент, коли слідство зупиниться".</p>
      <p>"Але ВР наплювала на все це. Депутати пішли додому. Розуміючи, що відправляють розслідування у прірву", - додала адвокат. </p>
      <p>
        <b>Нагадаємо,</b>
      </p>
      <p>20 листопада 2019 року органи прокуратури остаточно втрачають слідчі функції, після чого справи Майдану мають перейти частково - до Державного бюро розслідувань, частково - до НАБУ.</p>
      <p>14 листопада активісти та родичі загиблих під час Революції Гідності провели <a href="https://www.facebook.com/watch/?v=583839605715085">акцію</a> під будівлею Офісу президента, вимагаючи ефективного розслідування справ Майдану після переходу їх у підслідність ДБР, створення у ДБР окремого слідчого управління та ухвалення спеціальної поправки, яка дала б змогу слідчим ГПУ перейти до нової структури.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/6/7231179/"/>
        <a href="https://www.pravda.com.ua/news/2019/11/6/7231132/"/>
        <a href="https://www.pravda.com.ua/news/2019/11/4/7230931/"/>
      </related>
    </article>
  </body>
</html>