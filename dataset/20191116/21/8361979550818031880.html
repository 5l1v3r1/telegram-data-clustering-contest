<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/milovanov-kuriv-travku-novini-ukrajini-50053958.html"/>
    <meta property="og:site_name" content="НВ"/>
    <meta property="article:published_time" content="2019-11-16T21:00:00+00:00"/>
    <meta property="og:title" content="«Що курив, що не курив». Милованов зізнався, що вживав марихуану"/>
    <meta property="og:description" content="Міністр розвитку економіки, торгівлі і сільського господарства Тимофій Милованов зізнався, що курив марихуану, коли писав дисертацію в США."/>
  </head>
  <body>
    <article>
      <h1>«Що курив, що не курив». Милованов зізнався, що вживав марихуану</h1>
      <h2>Міністр розвитку економіки, торгівлі і сільського господарства Тимофій Милованов зізнався, що курив марихуану, коли писав дисертацію в США.</h2>
      <address>
        <time datetime="2019-11-16T21:00:00+00:00">16 Nov 2019, 21:00</time>
      </address>
      <p>Про це він розповів в інтерв'ю <a href="https://www.facebook.com/pryamiy/videos/350086569168647/?__xts__%5b0%5d=68.ARC2wLE67nKkF2yGww0P19CeQq0LRGi6h2QlPoG_WDSAj7xDJ5yvQujRsoZZ5c5BTeewDqCqs-PVGB_U01smd9rvZ1Q_FGsg4_VsMKJFTGyYrloBJBtEdKUG5ukJP-PNgbfzahoQdQSSOPWPWjMEIlgzigUgtVgk-MxvERiu7fV5eQZiwDf3NcbCgzo0aa8e_5xUrfD8W49hh_MnMuzpbmex5khhiZMRSZpIKE9kYP9gq-sLrnUcYkpiKMSJDB87xfGJ8_oIOKKVzazIYdwwMUsyIYiH0O34KX60rqENTYlGGeqLihFTKuXb_ksx5D75AjyU_Ufijda5kbB_PsE73AYKRWkQYLmEz_ZQow&amp;__tn__=-R">Прямому</a>.</p>
      <p>Міністра запитали, чи він курить зараз і чи вживав наркотики. На що він відповів, що пробував одного разу марихуану, коли був в США і працював над дисертацією. За його словами, всі докторанти в США «смалять марихуану нон-стоп».</p>
      <p>«Так ось марихуану в Україні я ніколи не курив, хоча це і нескладно в школі було або в університеті. Тому що ні. А ось знаєте, де я її курив і тільки там? Це коли в аспірантурі був на докторській (в США, — ред.). Всі американці курять, а хто докторанти — вони просто смалять марихуану нон-стоп. І там мені дали … Тільки в той період, коли мені потрібно було придумати дисертацію», — зазначив Милованов.</p>
      <p>За словами Милованова, куріння марихуани його не вразило.</p>
      <p>«Воно якось не пішло мені … Може, я неправильно якось курю — що курив, що не курив. Може, вони мене обманювали, просто мені насипали тютюну … Може, я якось реагую по-іншому. Я навіть кави не п’ю, хоча всі вчені сидять з кавою. Я тільки чай п’ю», — заявив Милованов.</p>
      <p>Тимофій Милованов також є почесним президентом Київської школи економіки. Саме він розробляв <a href="https://nv.ua/ukr/biz/economics/sluga-narodu-v-truskavci-skilki-vitratyat-na-navchannya-deputativ-novini-ukrajini-50034922.html">програму для навчання в Трускавці</a>.</p>
      <p>За кілька місяців Милованов запам’ятався сміливими заявами. Так, нещодавно він зізнався, <a href="https://nv.ua/ukr/ukraine/politics/milovanov-golosuvav-za-poroshenka-novini-ukrajini-50051647.html">що на президентських виборах в 2019 році голосував за Петра Порошенка.</a></p>
      <p>Також він єхидно відповів на <a href="https://nv.ua/ukr/biz/finance/kolomoyskiy-oligarh-nazvav-ministriv-debilami-i-pokidkami-novini-ukrajini-50049034.html">образи олігарха Ігоря Коломойського</a>, який назвав його «дебілом».</p>
      <p><a href="https://nv.ua/ukr/biz/economics/milovanov-vidpoviv-na-obrazi-z-boku-kolomoyskogo-novini-ukrajini-50049129.html">«Я ніколи не приховував, що я дебіл. Жартую, звичайно ж»,</a> — сказав Милованов в ході брифінгу 22 жовтня, відповідаючи на питання про висловлення Коломойського.</p>
    </article>
  </body>
</html>