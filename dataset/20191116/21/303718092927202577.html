<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/donar-imponeert-niet-tegen-amsterdam/"/>
    <meta property="og:site_name" content="OOG"/>
    <meta property="article:published_time" content="2019-11-16T21:44:00+00:00"/>
    <meta property="og:title" content="Donar imponeert niet tegen Amsterdam"/>
    <meta property="og:description" content="Donar heeft zaterdagavond in Amsterdam gewonnen van Apollo. Het werd tegen de hekkensluiter uit de competitie 71-86.Eerder dit seizoen wonnen de Groninger basketballers in eigen huis nog met 100-6"/>
  </head>
  <body>
    <article>
      <h1>Donar imponeert niet tegen Amsterdam</h1>
      <address><time datetime="2019-11-16T21:44:00+00:00">16 Nov 2019, 21:44</time> by <a rel="author">redactie</a></address>
      <p>
        <b>Donar heeft zaterdagavond in Amsterdam gewonnen van Apollo. Het werd tegen de hekkensluiter uit de competitie 71-86.</b>
      </p>
      <p>Eerder dit seizoen wonnen de Groninger basketballers in eigen huis nog met 100-63. Zaterdagavond maakte Donar alleen in de openingsfase (0-14) indruk. Daarna kwamen de Amsterdammers terug tot 15-18, en het kwart werd afgesloten bij 19-25. Ook in de tweede kwart kon de thuisploeg in het spoor blijven van de Groningers. Bij rust was het verschil ten opzichte van het eerste kwart nagenoeg gelijk: 41-46. Aan het eind van het derde kwart liep Donar wat verder uit, tot 58-67.</p>
      <p>In het laatste kwart bleken de Amsterdammers hun kruit verschoten te hebben. Donar nam afstand, mede door drie driepunters achter elkaar van Matt Williams. Het verschil werd even 22 punten, bij 64-86, waarna de Amsterdammers in de slotfase het verschil terugbrachten tot 15 punten.</p>
      <p>Topscorers bij Donar waren Donte Thomas en Jason Dourisseau met beiden 17 punten, en Matt Williams met 15 punten.</p>
      <p>Donar staat op de derde plaats in de Dutch Basketball League en heeft 12 punten uit 8 wedstrijden.</p>
    </article>
  </body>
</html>