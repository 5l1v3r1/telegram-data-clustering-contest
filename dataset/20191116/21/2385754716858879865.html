<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597714/parelasi-tou-velgiou-kai-stin-agia-petroupoli-apotelesmata"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T21:13:00+00:00"/>
    <meta property="og:title" content="«Παρέλαση» του Βελγίου (και) στην Αγία Πετρούπολη! (ΑΠΟΤΕΛΕΣΜΑΤΑ)"/>
    <meta property="og:description" content="Με τους Εντέν και Θόργκαν Αζάρ να σκοράρουν, το Βέλγιο έφτασε στο 9x9 και στο εντυπωσιακό 34-2 τέρματα στον όμιλο των προκριματικών.   Η Ρωσία..."/>
  </head>
  <body>
    <article>
      <h1>«Παρέλαση» του Βελγίου (και) στην Αγία Πετρούπολη! (ΑΠΟΤΕΛΕΣΜΑΤΑ)</h1>
      <address><time datetime="2019-11-16T21:13:00+00:00">16 Nov 2019, 21:13</time> by <a rel="author">SigmaliveSportime</a></address>
      <p><b>Με τους Εντέν και Θόργκαν Αζάρ να σκοράρουν, το Βέλγιο έφτασε στο 9x9 και στο εντυπωσιακό 34-2 τέρματα στον όμιλο των προκριματικών.<br/></b> <br/>Η Ρωσία μπορεί να [νόμιζε ότι] ακολουθούσε το Βέλγιο καθώς ήταν πίσω μόλις τρεις βαθμούς πριν το μεταξύ τους ματς, όμως οι Κόκκινοι Διάβολοι δεν αγχώθηκαν ιδιαίτερα. Με τον Εντέν Αζάρ να βάζει δύο γκολ και τον αδερφό του, Θόργκαν, ένα, πέρασαν εύκολα από την Μόσχα σε βάρος της Ρωσίας, την οποία συνέτριψαν με 1-4, με τον Ρομέλου Λουκάκου να πετυχαίνει το τέταρτο γκολ και τον Τζικίγια εκείνο της τιμής για τους γηπεδούχους.<br/> <br/>Ετσι, η ομάδα του Ρομπέρτο Μαρτίνεθ έφτασε στο αδιανόητο 9x9 στο group Νο9, με τον συντελεστή τερμάτων να είναι το... εξωγήινο, 34-2. Στο ντέρμπι των αδύναμων του ίδιου ομίλου, το Καζακστάν πέρασε με 1-3 από το Σαν Μαρίνο φτάνοντας τους 10 πόντους και αφήνοντας τον αντίπαλο στο «μηδέν».<br/> <br/>Στα άλλα παιχνίδια που έγιναν την ίδια ώρα, για τον 5ο όμιλο, η Ουαλία πέρασε με 0-2 από το Αζερμπαϊτζάν χάρη σε γκολ των Μουρ και Γουίλσον και διατηρεί μαθηματικές ελπίδες αναζητώντας ένα σπάνιο 'θαύμα' για να περάσει. Τέλος, σε έναν εντελώς αδιάφορο βαθμολογικά αγώνα, η Σλοβενία με αυτογκόλ του Ταράσοβς λύγισε με 1-0 την Λετονία στο πλαίσιο του 7ου group και την άφησε χωρίς βαθμό έπειτα από 9 ματς.<br/> </p>
    </article>
  </body>
</html>