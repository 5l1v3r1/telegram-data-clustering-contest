<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76657-Desat-rokov-zbieral-vyhodene-negativy-Dokonale-zachytil-ako-sa-Cina-menila-v-obdobi-ekonomickeho-rozmachu"/>
    <meta property="og:site_name" content="REFRESHER"/>
    <meta property="article:published_time" content="2019-11-16T21:06:00+00:00"/>
    <meta property="og:title" content="Desať rokov zbieral vyhodené negatívy. Dokonale zachytil, ako sa Čína menila v období ekonomického rozmachu"/>
    <meta property="og:description" content="Pre Thomasa je záhadou, prečo sa ľudia rozhodli zahodiť útržky svojej minulosti."/>
  </head>
  <body>
    <article>
      <h1>Desať rokov zbieral vyhodené negatívy. Dokonale zachytil, ako sa Čína menila v období ekonomického rozmachu</h1>
      <address><time datetime="2019-11-16T21:06:00+00:00">16 Nov 2019, 21:06</time> by <a rel="author">Alexandra Murajdová</a></address>
      <p>
        <b>Pre Thomasa je záhadou, prečo sa ľudia rozhodli zahodiť útržky svojej minulosti.</b>
      </p>
      <p>Thomas Sauvin sa posledných desať rokov venoval tomu, že <b>kupoval vyradené negatívy z recyklačného závodu</b> hneď za Pekingom. Vytvoril tak zbierku každodenných spomienok cudzích ľudí, ktoré by sa inak navždy stratili. Pre Thomasa je záhadou, prečo sa ľudia rozhodli <b>zahodiť útržky svojej minulosti, </b>informuje <a href="https://edition.cnn.com/style/article/china-beijing-silvermine-negatives/index.html">CNN</a>.</p>
      <figure>
        <img src="https://i.refresher.sk/public/alexandra-murajdova/118-19761489_1809858239328145_537902395640774656_n.jpg"/>
        <figcaption>
          <cite>Bejing Silvermine</cite>
        </figcaption>
      </figure>
      <p>Celý jeho projekt nesie názov „Beijing Silvermine“ a vykresľuje krajinu, ktorá prechádzala zmenami. Zbierka obsahuje 850 tisíc fotografií obyčajných ľudí, na ktorých sa často nikto nedíva, <b>práve preto je skutočne presvedčivá</b>.</p>
      <p>Väčšina snímok zo zbierky vznikla v rokoch 1985 až 2000, teda v čase rýchleho ekonomického rozvoja a fotografie ukazujú aj to, ako na to reagovali ľudia. Pózujú napríklad pri soche Ronalda McDonalda, po tom, čo začiatkom 90. rokov prišiel obľúbený fastfood do Číny.</p>
      <figure>
        <img src="https://i.refresher.sk/public/alexandra-murajdova/http___cdn.cnn.com_cnnnext_dam_assets_191115103359-beijing-silvermine-9.jpg"/>
        <figcaption>
          <cite>www.beijingsilvermine.com/gallery</cite>
        </figcaption>
      </figure>
      <p>Autor zbierky hovorí, že jedným z najčastejších obrazov, ktoré sa mu na fotkách naskytli boli muži, ktorí fajčia na svadbe. Kedysi bola v Číne tradícia, že nevesta zapálila mužským hosťom cigarety na znak vďaky, že na svadbu prišli.</p>
      <figure>
        <img src="https://i.refresher.sk/public/alexandra-murajdova/http___cdn.cnn.com_cnnnext_dam_assets_191115085829-beijing-silvermine-13.jpg"/>
        <figcaption>
          <cite>www.beijingsilvermine.com/gallery</cite>
        </figcaption>
      </figure>
      <p>Hovorí tiež o tom, že staršie filmy boli oveľa vzácnejšie. Svedčí o tom fakt, že na jednom filme vedel nájsť polovicu života nejakej rodiny. Odfotili jednu fotku na narodeniny a <b>fotoaparát opäť vytiahli až o rok</b>. Neskôr bol film oveľa dostupnejší a lacnejší a ľudia ho celý minuli počas jedného výletu.</p>
      <related>
        <a href="https://refresher.sk/59071-Vasen-a-zalubenci-vo-vode-predstavuju-dokonalu-kombinaciu-Spanielsky-fotograf-zachytava-splynutie-zivlov"/>
      </related>
      <p>Thomas opisuje aj zážitok, kedy niekto muža na jednej z fotiek spoznal. O pár mesiacov neskôr sa stretli a Thomas mu doniesol jeho fotku v ráme. Muž ho požiadal, aby ju podpísal: „<i>O pár rokov bude veľmi vzácna,</i>“ povedal mu. Spomínanú fotografiu nájdeš o kúsok nižšie, ak ťa však jeho práca zaujala a chceš vidieť viac, navštív jeho <a href="http://www.beijingsilvermine.com/gallery">internetovú galériu</a> <a href="http://www.beijingsilvermine.com/gallery">tu</a>.</p>
      <figure>
        <img src="https://i.refresher.sk/public/alexandra-murajdova/efr.jpg"/>
        <figcaption>
          <cite>www.beijingsilvermine.com/gallery</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/32842-Zamilovany-fotograf-a-krasna-priatelka-spolu-tvoria-mysticke-fotografie-Precestovali-kvoli-nim-napriklad-Cesko-Island-ci-Skotsko"/>
        <a href="https://refresher.sk/32332-Dychberuci-zaber-stratovulkanu-ci-dalsie-stovky-skvelych-snimok-dali-porote-fotografickej-sutaze-poriadne-zabrat"/>
        <a href="https://refresher.sk/31738-Najlepsie-fotografie-roku-2015-odkryvaju-pribehy-skryte-pred-svetom-Vitazom-sa-stala-dojemna-momentka-z-hranic"/>
        <a href="https://refresher.sk/28354-Vedci-objavili-momentalne-najvzdialenejsiu-galaxiu-v-nasom-vesmire-Extremne-ziari-a-mozno-uz-ani-neexistuje"/>
        <a href="https://refresher.sk/28728-Fotografie-od-cestovatelov-z-celeho-sveta-vas-donutia-zbalit-batoh-fotak-a-vybrat-sa-k-tym-najtajomnejsim-kutom-planety"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
      </related>
    </article>
  </body>
</html>