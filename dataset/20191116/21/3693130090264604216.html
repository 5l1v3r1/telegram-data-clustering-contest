<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/dugunde-pasta-yerine-cig-kofte-kestiler-1207660.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T21:44:00+00:00"/>
    <meta property="og:title" content="Düğünde pasta yerine çiğ köfte kestiler"/>
    <meta property="og:description" content="Muğla'nın Seydikemer ilçesinde düğünlerinin unutulmaz olmasını isteyen gelin ve damat pasta yerine çiğ köfte kesti. İlginç görüntülere sahne olan pasta kesim merasimi sonrası çiğ köfte davetlilere ikram edildi."/>
  </head>
  <body>
    <article>
      <h1>Düğünde pasta yerine çiğ köfte kestiler</h1>
      <h2>Muğla'nın Seydikemer ilçesinde düğünlerinin unutulmaz olmasını isteyen gelin ve damat pasta yerine çiğ köfte kesti. İlginç görüntülere sahne olan pasta kesim merasimi sonrası çiğ köfte davetlilere ikram edildi.</h2>
      <address>
        <time datetime="2019-11-16T21:44:00+00:00">16 Nov 2019, 21:44</time>
      </address>
      <p>Fethiye'de <b>çiğ köftecilik yapan</b> Sedat Göbüt (34), özel bir şirkette çalışan Pınar Göbüt (29) ile <b>dünya evine</b> girdi. Çiftin Sedyiekemer'in Çaykenarı Mahallesi'nde gerçekleştirilen düğün törenine yakınları, arkadaşları ve mahallelile sakinleri ile çok sayıda davetli katıldı.</p>
      <figure>
        <img src="https://images.bursadabugun.com/editor/haber/16112019/aw857526-01-5dd060174ee7c.jpg"/>
      </figure>
      <p>Gelin ve damat bir süre davetlilerle oynadıktan sonra <b>pasta kesim merasimine</b> geçildi. Düğün alanına pasta yerine, <b>pasta şekli verilerek acı biberlerle süslenmiş çiğ köfte getirildi</b>. Gelin ve damat, <b>davetlilerin şaşkın bakışları arasında, çiğ köfteyi kesti</b>. Çiğ köfte daha sonra davetlilere ikram edildi.</p>
      <figure>
        <img src="https://images.bursadabugun.com/editor/haber/16112019/aw857526-02-5dd0601e4fcfa.jpg"/>
      </figure>
      <p>10 yıldır Fethiye'de çiğ köfte dükkanı işlettiğini belirten Sedat Göbüt, düğünde <b>geleneklerin dışına çıkmak istediklerini</b> söyledi. Törene renk katmak için pasta yerine çiğ köfte kestiklerini anlatan Göbüt, "Umarım tüm davetliler memnun kalmıştır. Biz çok mutlu olduk" dedi.</p>
      <figure>
        <img src="https://images.bursadabugun.com/editor/haber/16112019/aw857526-03-5dd06024d64a5.jpg"/>
      </figure>
      <p>Düğünde çiğ köfte kesme fikrinden haberdar olduğunu aktaran gelin Pınar Göbüt de, "Çok mutluyuz. Pasta yerine çiğ köfte keserek bir farklılık olsun istedik. Yalnız acısı biraz fazla olmuş" diye konuştu.<br/>Davetlilerden Süleyman Akabik ise, "İlk kez bir düğünde pasta yerine çiğ köfte kesildiğini görüyorum. Çiğ köfteden tatmak için bekliyorum" diye konuştu.</p>
    </article>
  </body>
</html>