<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904030/martinez-haalt-uit-catastrofe-dat-we-geen-ek-stadion-hebben-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T21:30:00+00:00"/>
    <meta property="og:title" content="Martinez haalt uit: 'Catastrofe dat we geen EK-stadion hebben'"/>
    <meta property="og:description" content="Onze Rode Duivels hebben zich na de 1-4 zege tegen Rusland verzekerd van groepswinst tijdens de EK-kwalificatiecampagne. De Rode Duivels mochten zich al langer opmaken voor het EK, maar doet dat nu nog met wat extra glans. Een partij zal er echter niet gespeeld worden in België, tot grote treurnis van Roberto Martinez."/>
  </head>
  <body>
    <article>
      <h1>Martinez haalt uit: 'Catastrofe dat we geen EK-stadion hebben'</h1>
      <address>
        <time datetime="2019-11-16T21:30:00+00:00">16 Nov 2019, 21:30</time>
      </address>
      <p>
        <b>Onze Rode Duivels hebben zich na de 1-4 zege tegen Rusland verzekerd van groepswinst tijdens de EK-kwalificatiecampagne. De Rode Duivels mochten zich al langer opmaken voor het EK, maar doet dat nu nog met wat extra glans. Een partij zal er echter niet gespeeld worden in België, tot grote treurnis van Roberto Martinez.</b>
      </p>
      <p>Na de gewonnen wedstrijd was de bondscoach bijzonder scherp voor de Belgische politici. "We blijven groeien als ploeg en we gaan nu vieren in Brussel, met onze fans. Het is echt een catastrofe dat we op het EK niet in Brussel kunnen spelen met deze geweldige generatie voetballers", klonk het bij <i>VTM</i>.</p>
      <p>De Spanjaard had ook zijn analyse klaar over de partij. "Rusland speelde aanvallend en ze zorgden voor een open wedstrijd. De eerste helft waren we zeer sterk en in de tweede helft verloren we te vaak de bal. We kwamen voor de zege en die hebben we gehaald na een prachtige prestatie", gaf hij nog aan.</p>
      <p>Makkelijk voetballen was het echter niet. "Het veld was niet goed voor beide ploegen, maar in de eerste helft waren we efficiënt. Achterin speelden ze ook zeer sterk en ze verdienden eigenlijk niet om een tegengoal te incasseren. De honger was ook deze partij zeer groot", aldus Martinez.</p>
    </article>
  </body>
</html>