<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825177.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T21:00:00+00:00"/>
    <meta property="og:title" content="بیانیه آیت الله مکارم شیرازی درباره افزایش قیمت بنزین"/>
    <meta property="og:description" content=" "/>
  </head>
  <body>
    <article>
      <h1>بیانیه آیت الله مکارم شیرازی درباره افزایش قیمت بنزین</h1>
      <address>
        <time datetime="2019-11-16T21:00:00+00:00">16 Nov 2019, 21:00</time>
      </address>
      <p>آیت الله ناصر مکارم شیرازی ازمراجع عظام تقلید با صدور بیانیه‌ای با اشاره به افزایش قیمت بنزین ، از روسای قوای سه‌گانه خواست دلایل خود را برای این‌کار بیان کنند.</p>
      <p> <br/>به گزارش الف به نقل از پایگاه اطلاع رسانی دفتر آیت الله مکارم شیرازی ، وی دراین بیانیه آورده‌است: گرانی بنزین آن هم درحدّ سه برابر و آن هم در وقت نامناسب و بدون ذکر دلیل، یک شوک مهم بر افکار عمومی وارد کرد و اسباب بعضی نارضایتی ها گردید.</p>
      <p>بیانیه حاکیست: آیا بهتر نیست دولت یا رؤسای قوای سه گانه دلائل خود را برای این کار بیان کنند و افکار عمومی را به مدد طلبند و اگر بعد از شنیدن آن دلائل، افکار عمومی هماهنگ شد، اقدام نمایند و اگر دولت مشکلی دارد ـ که قطعا دارد ـ آیا آن مشکل را با راه حل دیگری غیر از این راه نمی‌توان حل کرد؟!</p>
      <p>دربخش دیگری از بیانیه آیت الله مکارم شیرازی آمده‌است: به هر حال این‌کار آن هم بدین صورت، شتابزده به نظر می رسد و باید پیرامون آن بررسی بیشتری شود، و آنچه افکار عمومی را قانع کند، انجام دهند.</p>
      <p>بر اساس مصوبه شورای عالی هماهنگی اقتصادی سران قوا از بامداد جمعه ۲۴ آبان بنزین برای تمام وسایل نقلیه بنزین سوز سهمیه بندی شد و براساس اطلاعیه شرکت ملی پخش فراورده‌های نفتی، قیمت بنزین معمولی سهمیه‌ای هر لیتر ۱۵۰۰ تومان و قیمت بنزین معمولی غیرسهمیه‌ای به ازای هر لیتر سه هزار تومان خواهد بود، همچنین قیمت بنزین سوپر هر لیتر ۳۵۰۰ تومان تعیین شده‌است.</p>
    </article>
  </body>
</html>