<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04721022"/>
    <meta property="og:site_name" content="De Standaard"/>
    <meta property="article:published_time" content="2019-11-16T21:57:00+00:00"/>
    <meta property="og:title" content="Verrassende finale op ATP Finals: Stefanos Tsitsipas krijgt Dominic Thiem tegenover zich"/>
    <meta property="og:description" content="Roger Federer zal de ATP Finals niet voor een zevende keer winnen. De Zwitser moest in twee sets zijn meerdere erkennen in Stefanos Tsitsipas: 6-3 en 6-4. ..."/>
  </head>
  <body>
    <article>
      <h1>Verrassende finale op ATP Finals: Stefanos Tsitsipas krijgt Dominic Thiem tegenover zich</h1>
      <address>
        <time datetime="2019-11-16T21:57:00+00:00">16 Nov 2019, 21:57</time>
      </address>
      <p>
        <b>Roger Federer zal de ATP Finals niet voor een zevende keer winnen. De Zwitser moest in twee sets zijn meerdere erkennen in Stefanos Tsitsipas: 6-3 en 6-4. De Griek staat zo verrassend in de finale in Londen. Zijn tegenstander daarin wordt Dominic Thiem, die eveneens maar twee sets nodig had tegen titelverdediger Alexander Zverev: 7-5 en 6-3.</b>
      </p>
      <p>Roger Federer was op recordjacht, maar struikelde met de finale in zicht. De Zwitser liet maar liefst elf breakpoints onbenut. Tsitsipas had in de eerste set aan één breakpoint, in het tweede game, genoeg om de set naar zich toe te trekken. Federer liet zes kansen liggen om de service van de Griek te breken. De debutant sloeg in de tweede set wel direct weer toe. Federer wist de stand weer gelijk te trekken door in de vierde game, op zijn tiende breakpoint, eindelijk toe te slaan. De Zwitser vierde het uitbundig, maar leverde vervolgens gelijk weer z’n eigen service in. Tsitsipas hield de voorsprong wel vast.</p>
      <figure>
        <iframe data-src="https://twitter.com/atptour/status/1195738319453327360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://static.standaard.be/Assets/Images_Upload/2019/11/16/e251fc6c-088c-11ea-a5dc-88dd132df140_web_scale_0.0921659_0.0921659__.jpg?maxheight=513&amp;maxwidth=767&amp;scale=both"/>
        <figcaption>Tsitsipas nam de maat van Federer. Foto: Photo News</figcaption>
      </figure>
      <p>
        <b>Thiem verrast Zverev</b>
      </p>
      <p>In de tweede halve finale stond titelverdediger Zverev tegenover Thiem. Voor de Duitser een uitgelezen kans om zijn kansen op een tweede opeenvolgende eindzege gaaf te houden. De eerste set ging gelijk op tot 5-5. Net wanneer een tiebreak onvermijdelijk leek, brak Thiem door de opslag van Zverev. Die herstelde daar niet meer van en gaf al vroege in de tweee set zijn opslag af aan zijn opponent. Thiem kreeg vleugels een maakte het zonder twijfelen af na iets meer dan anderhalf uur tennis.</p>
      <figure>
        <img src="https://static.standaard.be/Assets/Images_Upload/2019/11/16/793b0b30-08bc-11ea-a5dc-88dd132df140_web_scale_0.1333333_0.1333333__.jpg?maxheight=513&amp;maxwidth=767&amp;scale=both"/>
        <figcaption>Foto: AFP</figcaption>
      </figure>
      <figure>
        <img src="https://static.standaard.be/Assets/Images_Upload/2019/11/16/8160aaa4-08bc-11ea-a5dc-88dd132df140_web_scale_0.0980152_0.0980152__.jpg?maxheight=513&amp;maxwidth=767&amp;scale=both"/>
        <figcaption>Thiem kan het amper geloven. Foto: REUTERS</figcaption>
      </figure>
    </article>
  </body>
</html>