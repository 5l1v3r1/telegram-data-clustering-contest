<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/17-yasindaki-ali-nin-organlari-5-hastaya-umut-oldu-1207665.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T21:56:00+00:00"/>
    <meta property="og:title" content="17 yaşındaki Ali'nin organları 5 hastaya umut oldu"/>
    <meta property="og:description" content="Manisa'nın Soma ilçesinde kafa travması sonucu beyin ölümü gerçekleşen 17 yaşındaki Ali E.'nin organları İzmir ve Denizli'de 5 farklı hastaya umut oldu."/>
  </head>
  <body>
    <article>
      <h1>17 yaşındaki Ali'nin organları 5 hastaya umut oldu</h1>
      <h2>Manisa'nın Soma ilçesinde kafa travması sonucu beyin ölümü gerçekleşen 17 yaşındaki Ali E.'nin organları İzmir ve Denizli'de 5 farklı hastaya umut oldu.</h2>
      <address>
        <time datetime="2019-11-16T21:56:00+00:00">16 Nov 2019, 21:56</time>
      </address>
      <p><b>Soma Devlet Hastanesi</b>'ne 5 gün önce kaldırılan 17 yaşındaki Ali E. yapılan operasyon sonrasında yoğun bakıma alındı. Tedaviye cevap vermeyen Ali E.'nin beyin ölümü gerçekleşti.</p>
      <p>Ailesi Ali'nin organları için bağışlama talebinde bulundu. Ailenin de rızasıyla <b>Soma Devlet Hastanesi</b>nde dün gece organ bağışı için çalışma yapıldı. Bağış kabulü sonrasında <b>Soma Devlet Hastanesi</b> doku ve organ nakil koordinatörü Anestezi Uzmanı Dr. Feray Baş, vakit geçirmeden <b>İzmir Doku</b> ve <b>Organ Nakli Bölge Koordinasyon Merkezi </b>ile irtibata geçerek organ nakli sürecini başlattı. Ege <b>Üniversitesi Tıp Fakültesinde</b>n organ nakil ekibi gece saat 02.00 sıralarında Soma İlçe Devlet Hastanesinde nakil çalışması yaptı. 17 yaşındaki Ali'nin organları, İzmir ve Denizli'deki 5 farklı hastaya umut olmak üzere yola çıktı.</p>
    </article>
  </body>
</html>