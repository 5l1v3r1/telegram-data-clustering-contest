<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/proces-povernennya-zahoplenih-rf-korabliv-na-zavershalnomu-etapi-jermak-640421.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T21:26:00+00:00"/>
    <meta property="og:title" content="Процес повернення захоплених РФ кораблів на завершальному етапі - Єрмак"/>
    <meta property="og:description" content="За даними ЗМІ, повернення кораблів відбудеться вже сьогодні вночі"/>
  </head>
  <body>
    <article>
      <h1>Процес повернення захоплених РФ кораблів на завершальному етапі - Єрмак</h1>
      <address>
        <time datetime="2019-11-16T21:26:00+00:00">16 Nov 2019, 21:26</time>
      </address>
      <h4>За даними ЗМІ, повернення кораблів відбудеться вже сьогодні вночі</h4>
      <p>Офіс президента України підтвердив, що процес повернення з РФ українських кораблів знаходиться на завершальному етапі.</p>
      <p>Про це <a href="https://nv.ua/ukraine/events/v-ukrainu-skoro-vernutsya-korabli-novosti-ukrainy-50053952.html">НВ</a> повідомив радник президента Андрій Єрмак.</p>
      <p>«Процес повернення малих броньованих катерів «Бердянськ» і «Нікополь», а також буксиру «Яни Капу», захоплених в минулому листопаді, вже на завершальному етапі», — заявив Єрмак.</p>
      <p>Нагадаємо, раніше ЗМІ повідомляли, що захоплені росіянами кораблі <a href="https://glavcom.ua/odesa/news/rosija-poverne-zahopleni-ukrajinski-korabli-sogodni-vnochi-zmi-640402.html">повернуть Україні сьогодні вночі.</a></p>
      <p>В якому стані знаходяться катери та «Яни Капу» після річного полону, невідомо.</p>
      <p>Раніше про підготовку передачі кораблів повідомили російські ЗМІ.</p>
      <p>4 листопада МЗС України надіслало Росії ноту з проханням повідомити, де і коли українські військові можуть забрати захоплені в Керченській протоці кораблі.</p>
      <p>Як повідомлялося, <a href="https://glavcom.ua/world/observe/rosija-vidhrestilasja-vid-planiv-povernuti-ukrajini-vijskovi-korabli-640390.html">Росія відхрещувалася від планів повернути Україні військові кораблі</a>.</p>
      <blockquote>
        <i>25 листопада 2018 року російські силовики біля берегів анексованого Криму обстріляли і захопили три кораблі Військово-морських сил України: катери «Бердянськ» і «Нікополь» і буксир «Яни Капу», які прямували з Одеси в Маріуполь. У полон потрапили 24 українці, троє з них отримали поранення. <br/></i>
        <br/>
        <i>Міжнародний трибунал з морського права 25 травня зобов’язав Росію негайно звільнити всіх моряків і дати їм можливість повернутися в Україну, а також повернути кораблі. 7 вересня між Україною і Росією відбувся обмін у форматі 35 на 35, в рамках якого, зокрема, були звільнені 24 полонені моряки.<br/></i>
        <br/>
        <i>Захоплені судна Росія досі не повернула.</i>
      </blockquote>
      <related>
        <a href="https://glavcom.ua/news/kabmin-pidtrimav-projekt-iz-zakupivli-u-franciji-20-patrulnih-kateriv-640306.html"/>
        <a href="https://glavcom.ua/world/observe/ministr-oboroni-moldovi-nazvav-teroristiv-na-donbasi-vzirtsem-dlja-armiji-640407.html"/>
        <a href="https://glavcom.ua/odesa/news/rosija-poverne-zahopleni-ukrajinski-korabli-sogodni-vnochi-zmi-640402.html"/>
      </related>
    </article>
  </body>
</html>