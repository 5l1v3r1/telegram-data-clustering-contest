<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/mylovanov-rozpoviv-yak-kuryv-maryhuanu/"/>
    <meta property="og:site_name" content="Рубрика"/>
    <meta property="article:published_time" content="2019-11-16T21:08:36+00:00"/>
    <meta property="og:title" content="Милованов розповів, як курив марихуану"/>
    <meta property="og:description" content="Міністр розвитку економіки, торгівлі та сільського господарства Тимофій Милованов зізнався, що під час перебування в США і написання дисертації пробував марихуану. Про це він розповів в інтерв’ю телеканалу “Прямий”. Так, на запитання, чи вживав він наркотики, міністр заявив, що в Україні ні, а ось у США курив марихуану. “Ні, я не курю нічого… Скажу вам […]"/>
  </head>
  <body>
    <article>
      <h1>Милованов розповів, як курив марихуану</h1>
      <address><time datetime="2019-11-16T21:08:36+00:00">16 Nov 2019, 21:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Mylovanov-bryfing-860x580-c-1.jpg"/>
      </figure>
      <p>
        <b>
          <b>Міністр розвитку економіки, торгівлі та сільського господарства Тимофій Милованов зізнався, що під час перебування в США і написання дисертації пробував марихуану.</b>
        </b>
      </p>
      <p>Про це він розповів в інтерв’ю телеканалу <a href="https://www.facebook.com/pryamiy/videos/350086569168647/?__xts__[0]=68.ARC2wLE67nKkF2yGww0P19CeQq0LRGi6h2QlPoG_WDSAj7xDJ5yvQujRsoZZ5c5BTeewDqCqs-PVGB_U01smd9rvZ1Q_FGsg4_VsMKJFTGyYrloBJBtEdKUG5ukJP-PNgbfzahoQdQSSOPWPWjMEIlgzigUgtVgk-MxvERiu7fV5eQZiwDf3NcbCgzo0aa8e_5xUrfD8W49hh_MnMuzpbmex5khhiZMRSZpIKE9kYP9gq-sLrnUcYkpiKMSJDB87xfGJ8_oIOKKVzazIYdwwMUsyIYiH0O34KX60rqENTYlGGeqLihFTKuXb_ksx5D75AjyU_Ufijda5kbB_PsE73AYKRWkQYLmEz_ZQow&amp;__tn__=-R">“Прямий”.</a></p>
      <p>Так, на запитання, чи вживав він наркотики, міністр заявив, що в Україні ні, а ось у США курив марихуану.</p>
      <p>“Ні, я не курю нічого… Скажу вам чесно: сигарети я курив 7 разів у житті. Це коли мене “на слабо” брали в школі. Але я в той час займався вітрильним спортом, і якось у мене цей період — пити та курити — минув. А ось марихуану, це ж нелегально її курити, залежить від штату — в Колорадо зараз легально курити. Так ось марихуану в Україні я ніколи не курив, хоча це і нескладно в школі було або в університеті. Тому що ні. А ось знаєте, де я її курив і тільки там? Це коли в аспірантурі був на докторській (у США, – ред.). Всі американці курять, а хто докторанти — вони просто смалять марихуану нон-стоп. І там мені дали… Тільки в той період, коли мені потрібно було придумати дисертацію”, – зазначив Милованов.</p>
      <p>За словами міністра, вживання марихуани його не вразило.</p>
      <p>“Воно якось не йде мені… Може, я неправильно якось курю — що курив, що не курив. Може, вони мене обманювали, просто мені насипали тютюну… Може, я якось реагую по-іншому. Я навіть кави не п’ю, хоча всі вчені сидять на каві. Я тільки чай п’ю”, – заявив Милованов.</p>
    </article>
  </body>
</html>