<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/insetti-morti-scarti-cucina-chiuso-ristorante/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T21:58:36+00:00"/>
    <meta property="og:title" content="Insetti morti e scarti alimentari in cucina, chiuso ristorante cinese"/>
    <meta property="og:description" content="Chiuso ristorante cinese a Senigallia: in un controllo a sorpresa di Nas e carabinieri sono stati trovati insetti morti e scarti sul pavimento della cucina. Blitz a sorpresa dei Nas, dell’Ispettorato del Lavoro e dei carabinieri in un ristorante cinese di Senigallia nelle scorse ore. Durante il controllo, i militari hanno trovato diverse irregolarità riguardo …"/>
  </head>
  <body>
    <article>
      <h1>Insetti morti e scarti alimentari in cucina, chiuso ristorante cinese</h1>
      <address><time datetime="2019-11-16T21:58:36+00:00">16 Nov 2019, 21:58</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Insetti-morti-in-cucina.jpg"/>
      </figure>
      <p>Chiuso ristorante cinese a Senigallia: in un controllo a sorpresa di Nas e carabinieri sono stati trovati insetti morti e scarti sul pavimento della cucina.</p>
      <p>Blitz a sorpresa dei <b>Nas</b>, dell’<b>Ispettorato del Lavoro</b> e dei <b>carabinieri</b> in un ristorante cinese di <b>Senigallia</b> nelle scorse ore. Durante il controllo, i militari hanno trovato diverse irregolarità riguardo i requisiti minimi d’igiene. Nella cucina sono stati trovati numerosi insetti morti e un quantitativo esorbitante di scarti alimentari lasciati sul pavimento. Il controllo era stato fatto proprio per verificare le condizioni igieniche del ristorante e per quelle lavorative dei dipendenti.</p>
      <p>Annotate le condizioni igieniche precarie della cucina, i carabinieri hanno richiesto l’intervento del <b>Servizio Sanitario Asur</b> di Senigallia. Una volta ultimato il controllo è stata disposta la chiusura immediata del locale che potrà essere riaperto solo dopo una pulizia straordinaria di strumentazioni e ambienti.</p>
      <p>Se vuoi seguire tutte le nostre notizie in tempo reale<a href="https://bit.ly/ViaggiGoogleNews"> CLICCA QUI</a></p>
      <h3>Insetti morti in cucina: ristorante chiuso e maxi multa</h3>
      <figure>
        <img src="https://www.viagginews.com/wp-content/uploads/2019/11/Ristorante-cinese-insetti.jpg"/>
      </figure>
      <p>Le cose non sono andate bene nemmeno durante il controllo dei <b>dipendenti</b> da parte dell’Ispettorato del Lavoro. Quattro dei lavoratori interrogati, infatti, non avevano un regolare contratto di lavoro. In seguito al <b>reato riscontrato</b> è stata disposta una sospensione immediata dell’impresa che potrà tornare in attività solo dopo il pagamento di una multa di <b>16.500 euro</b>. Comminata una multa anche per le irregolarità riscontrate sull’igiene del locale, i proprietari dovranno versare in questo caso 1.000 euro.</p>
      <p>Non è la prima volta che si verifica qualcosa del genere in un ristorante cinese. Nel mese di settembre un cliente ha denunciato i proprietari di un locale dopo aver trovato nella sua zuppa un <b><a href="https://www.viagginews.com/2018/09/12/topo-nella-zuppa-cliente-scioccato-ristorante-cinese/">topo morto</a></b>. L’animale era evidentemente entrato nella pentola e cucinato insieme al resto. Il giorno successivo, il disgustato cliente ha postato la foto della disgustosa sorpresa su Twitter.</p>
      <figure>
        <img src="https://www.viagginews.com/wp-content/uploads/2019/11/D2533B9F-96EC-4AC1-B54D-571F40088627-600x400.jpeg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/aggredisce-padre-martello-mamma/"/>
        <a href="https://www.viagginews.com/2019/11/16/lino-guanciale-carriera-vita-privata-curiosita/"/>
        <a href="https://www.viagginews.com/2019/11/16/ilaria-cucchi-frase-choc-fama-soldi/"/>
      </related>
    </article>
  </body>
</html>