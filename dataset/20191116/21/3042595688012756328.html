<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/overtidstap-for-zucca/71828684"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T21:57:36+00:00"/>
    <meta property="og:title" content="Overtidstap for Zucca"/>
    <meta property="og:description" content="Tapte 3-4 etter ekstratid mot Carolina Hurricanes."/>
  </head>
  <body>
    <article>
      <h1>Overtidstap for Zucca</h1>
      <h2>Tapte 3-4 etter ekstratid mot Carolina Hurricanes.</h2>
      <address><time datetime="2019-11-16T21:57:36+00:00">16 Nov 2019, 21:57</time> by <a rel="author">NTB I</a></address>
      <p>Mats Zuccarello og hans Minnesota Wild fikk med seg ett poeng, men tapte 3-4 etter ekstratid mot Carolina Hurricanes. Det ble ingen målpoeng på nordmannen.</p>
      <p>
        <b>Gjestene Carolina Hurricanes kom fra to seire med en god porsjon selvtillit og fikk de en god start på kampen. Hjemmelaget virket litt tamme og gjestene ledet 2-0 før det var gått seks minutter av kampen. Joel Edmundson og Brock McGinn hadde scoret hvert sitt mål.</b>
      </p>
      <p>I midtperioden reduserte hjemmelaget ved Luke Kunin, men Warren Foegele sendte gjestene i ny tomålsledelse. Hjemmelaget spilte merkelig tamt i sitt overtallsspill og slapp</p>
      <p>Zach Parise klarte å redusere da de fire mot fem kjempet seg til flere gode avslutninger og Parise klarte endelig å få pucken i mål.</p>
      <p>Kort etter hadde også backen Carson Soucy utlignet til 3-3 med sitt første mål for sesongen. Mats Zuccarello var på isen ved et av baklengsmålene, men var også på isen da Soucy utlignet.</p>
      <p>
        <b>Etter en målløs tredje periode fikk Andrej Svetsjnikov avgjøre i spill tre mot tre etter 1.33. Zuccarello fikk 16.56 minutter på isen og løsnet ett skudd mot mål.</b>
      </p>
      <p>Den lille nordmannen har derimot gått av isen de fire siste kampene uten målpoeng. Ikke siden bortekampen mot San Jose 7. november har han hatt assist, og han har ikke scoret siden Anaheim-kampen 5. november.</p>
    </article>
  </body>
</html>