<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/stasera-in-tv-dottori-in-corsia-anticipazioni-16-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T15:01:44+00:00"/>
    <meta property="og:title" content="Stasera in tv – “Dottori in corsia”, le anticipazioni del 16 novembre"/>
    <meta property="og:description" content="Appuntamento questa sera, sabato 16 novembre, con una puntata speciale di &quot;Dottori in corsia&quot; in onda su Raitre a partire dalle 21:45: ecco le anticipazioni"/>
  </head>
  <body>
    <article>
      <h1>Stasera in tv – “Dottori in corsia”, le anticipazioni del 16 novembre</h1>
      <address><time datetime="2019-11-16T15:01:44+00:00">16 Nov 2019, 15:01</time> by <a rel="author">Salvatore I</a></address>
      <p>
        <b>Appuntamento questa sera, sabato 16 novembre, con una puntata speciale di “Dottori in corsia” in onda su Raitre a partire dalle 21:45: ecco le anticipazioni</b>
      </p>
      <figure>
        <img src="https://www.viagginews.com/wp-content/uploads/2019/11/Screenshot-718.jpg"/>
        <figcaption>Screenshot video</figcaption>
      </figure>
      <p>Questa sera, sabato 16 novembre, andrà in onda su Rai3 a partire dalle 21:45 con una puntata speciale di “<b>Dottori in corsia</b>“, la nuova edizione della docu-serie di <b>Simona Ercolani</b>, prodotta da Stand by me in collaborazione con Rai Fiction. Poi ci saranno sette puntate da 50 minuti in onda ogni domenica dal 24 novembre in seconda serata su <b>Rai3</b>. Verranno raccontate le storie di coraggio dei piccoli pazienti dell’Ospedale pediatrico Bambino Gesù, delle loro famiglie, dei medici e del personale ospedaliero, per documentare il miracolo quotidiano della <b>Medicina</b>. Ci sarà la partecipazione straordinaria di Federica <b>Sciarelli</b>, che affronta storie di eccellenza medica del passato e del presente. Saranno storie dei piccoli pazienti dell’<b>Ospedale Pediatrico Bambino Gesù</b>, delle loro famiglie e dei professionisti che ruotano loro intorno, tutti impegnati nella quotidiana ricerca della guarigione. Verranno presi in esami i casi, di alta e media complessità,  che nascono all’interno dell’ospedale. Poi la docu-serie ripercorre la vita di chi la malattia l’ha sconfitta e, grazie alle cure, ha ritrovato il sorriso.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Stasera in tv – “Dottori in corsia”, la prima puntata</h3>
      <p>Nella prima puntata Federica <b>Sciarelli</b> racconterà le storie di <b>Alex</b>, <b>Giulia</b>, <b>Anna</b> e <b>Guido</b>. Nel reparto di oncoematologia si racconterà la storia di <b>Alessandro Maria Montresor</b>, conosciuto da tutti come “il piccolo Alex” che arriva dall’Inghilterra all’Ospedale Pediatrico Bambino Gesù nell’inverno del 2018 accompagnato da  catena di solidarietà che si è creata in tutto il mondo attorno al suo caso, grazie a un appello lanciato sui social dal papà Paolo per cercare un donatore di midollo compatibile. Ad Alex infatti a 16 mesi viene diagnosticata una malattia genetica rara: l’HLH, patologia che colpisce il sistema immunitario, la cui unica cura possibile è un trapianto di midollo.</p>
      <p>Poi la Sciarelli si sposterà nel reparto di cardiologia dove incontrerà <b>Giulia Rossi</b>, una donna di trent’anni che al <b>Bambino Gesù</b> ci è venuta quando aveva appena pochi mesi di vita.</p>
      <p>La terza storia è quella di <b>Anna</b>, una ragazzina di 11 anni, costretta ad un’operazione d’urgenza a cuore aperto dopo la nascita del 2008, poiché affetta da una patologia cardiaca molto complessa detta <b>TGA</b>.</p>
      <p>Infine, ci sarà la quarta storia che sarà il racconto live di un neonato, Guido, proprio con la stessa patologia di Anna.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/stasera-in-tv-tu-si-que-vales-anticipazioni-16-novembre/"/>
        <a href="https://www.viagginews.com/2019/11/16/thomas-bocchimpani-chi-e/"/>
        <a href="https://www.viagginews.com/2019/11/16/fasma-chi-e-rapper/"/>
      </related>
    </article>
  </body>
</html>