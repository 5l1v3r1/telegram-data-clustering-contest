<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825122.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T15:12:00+00:00"/>
    <meta property="og:title" content="یارانه نقدی فردا شب واریز می‌شود"/>
    <meta property="og:description" content="به گزارش ایسنا، یارانه‌ای که در ۲۶ آبان‌ماه پرداخت می‌شود صد و پنجمین مرحله از پرداخت یارانه‌های نقدی است که به حساب سرپرستان خانوار واریز خواهد شد. البته به همراه یارانه‌های نقدی افزایش حداقل مستمری خانوارهای مددجویان تحت حمایت کمیته امداد امام خمینی (ره) و سازمان بهزیستی نیز پرداخت خواهد شد."/>
  </head>
  <body>
    <article>
      <h1>یارانه نقدی فردا شب واریز می‌شود</h1>
      <address>
        <time datetime="2019-11-16T15:12:00+00:00">16 Nov 2019, 15:12</time>
      </address>
      <p>یارانه نقدی ساعت ۲۴ فردا (یکشنبه) به حساب سرپرستان خانوار واریز می‌شود.</p>
      <p>به گزارش ایسنا، یارانه‌ای که در ۲۶ آبان‌ماه پرداخت می‌شود صد و پنجمین مرحله از پرداخت یارانه‌های نقدی است که به حساب سرپرستان خانوار واریز خواهد شد. البته به همراه یارانه‌های نقدی افزایش حداقل مستمری خانوارهای مددجویان تحت حمایت کمیته امداد امام خمینی (ره) و سازمان بهزیستی نیز پرداخت خواهد شد.</p>
      <p>از شهریورماه دولت وارد فرآیند حذف دهک‌های بالای درآمدی از دریافت یارانه نقدی شده است که طبق آنچه که اعلام شده ظاهرا تا پرداخت یارانه مهرماه حدود یک میلیون نفر حذف شدند اما بعد از آن دیگر گزارشی از سوی دستگاه‌های مربوطه درباره حذف یارانه‌بگیران اعلام نشد.</p>
      <p>این در حالی است که در حال حاضر ۷۸ میلیون نفر یارانه نقدی دریافت می‌کنند که در ماه حداقل ۳۵۰۰ میلیارد تومان برای دولت هزینه به همراه دارد.</p>
      <p>از سوی دیگر با اصلاح قیمت سوخت، دولت طرح حمایت معیشتی از خانوارهای هدف را در دستور کار قرار داده که از محل افزایش قیمت بنزین پرداختی به حدود ۱۹ میلیون خانوار هدف خواهد داشت.</p>
      <p>پرداخت کمک حمایتی مانند یارانه نقدی، هر ماه انجام می‌شود؛ با این تفاوت که مبلغ یارانه نقدی ثابت و ۴۵ هزار و ۵۰۰ تومان است. اما مبلغ واریزی در طرح حمایتی دولت برای خانوارهای تک نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهار نفره ۱۷۲ هزار تومان و پنج نفره و بیشتر ۲۰۵ هزار تومان است.</p>
      <p>طبق اعلام نوبخت - رئیس سازمان برنامه و بودجه - اولین مرحله‌ طرح حمایت معیشتی حداکثر تا ۱۰ روز آینده واریز خواهد شد.</p>
    </article>
  </body>
</html>