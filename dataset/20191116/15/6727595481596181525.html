<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/assam-nrc-a-tool-to-target-minorities-render-muslims-stateless-us-commission-on-religious-freedom111.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T15:59:00+00:00"/>
    <meta property="og:title" content="ദേശീയ പൗരത്വ പട്ടിക മുസ്‌ലിങ്ങള്‍ക്കെതിരെയുള്ള ഉപകരണമാണെന്ന് യു.എസ് ഗവണ്‍മെന്റ് ഫെഡറല്‍ കമ്മീഷന്‍"/>
    <meta property="og:description" content="Assam Assam Citizens' List Assam NRC BJP Government World വാഷിംഗ്ടണ്‍: മത ന്യൂനുക്ഷങ്ങളെ ലക്ഷ്യമിടാനും മുസ്‌ലിങ്ങളെ സംസ്ഥാനരഹിതരാക്കാനും വേണ്ടിയുള്ള ഒരു ഉപകരണമാണ് അസമിലെ"/>
  </head>
  <body>
    <article>
      <h1>ദേശീയ പൗരത്വ പട്ടിക മുസ്‌ലിങ്ങള്‍ക്കെതിരെയുള്ള ഉപകരണമാണെന്ന് യു.എസ് ഗവണ്‍മെന്റ് ഫെഡറല്‍ കമ്മീഷന്‍</h1>
      <address><time datetime="2019-11-16T15:59:00+00:00">16 Nov 2019, 15:59</time> by <a rel="author">ന്യൂസ് ഡെസ്‌ക്</a></address>
      <p>വാഷിംഗ്ടണ്‍: മത ന്യൂനുക്ഷങ്ങളെ ലക്ഷ്യമിടാനും മുസ്‌ലിങ്ങളെ സംസ്ഥാനരഹിതരാക്കാനും വേണ്ടിയുള്ള ഒരു ഉപകരണമാണ് അസമിലെ ദേശീയ പൗരത്വ പട്ടിക (എന്‍.ആര്‍.സി) എന്ന് യുണൈറ്റഡ് സ്റ്റേറ്റ്‌സ് കമ്മീഷന്‍ ഓണ്‍ ഇന്റര്‍നാഷണല്‍ റിലീജിയസ് ഫ്രീഡം (യു.എസ്.സി.ഐ.ആര്‍.എഫ്)ആരോപിച്ചു.</p>
      <p>നിരവധി അന്താരാഷ്ട്ര സംഘടനകള്‍ ഇതേ ആശങ്ക വ്യക്തമാക്കിയിട്ടുണ്ട്. അസ്സാമിലെ ബംഗാളി മുസ്‌ലിം സമൂദായങ്ങളെ ലക്ഷ്യം വച്ചുകൊണ്ടുള്ള തന്ത്രപരമായ നീക്കമായാണ് യു.എസ്.സി.ഐ.ആര്‍.എഫ്.ദേശീയ പൗരത്വ പട്ടികയെ വിലയിരുത്തുന്നത്.</p>
      <p>അസ്സാമിലെ 19 ലക്ഷം താമസക്കാരെയാണ് ദേശീയ പൗരത്വ പട്ടികയില്‍ നിന്നും പുറന്തള്ളിയിട്ടുള്ളത്. അതില്‍ ഭൂരിപക്ഷവും ഹിന്ദുക്കളാണ്.</p>
      <figure>
        <img src="https://www.doolnews.com/assets/2019/11/nrc-last.jpg"/>
      </figure>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>യഥാര്‍ഥ ഇന്ത്യന്‍ പൗരന്മാരുടെ പേരുകള്‍ ഉള്‍ക്കൊള്ളിച്ചുകൊണ്ടുള്ള പട്ടികയാണ് നാഷണല്‍ രജിസ്റ്റര്‍ ഓഫ് സിറ്റിസണ്‍സ്. 2013 ലെ സുപ്രീംകോടതി ഉത്തരവിനെത്തുടര്‍ന്നാണ് അസ്സാമില്‍ ദേശീയ പൗരത്വ പട്ടിക പുതുക്കുന്നത്. 1971 മാര്‍ച്ച് 24ന് മുന്‍പുള്ള 33 മില്യണ്‍ പൗരന്മാര്‍ക്ക് ഇന്ത്യക്കാരാണെന്ന് തെളിയിക്കേണ്ട സാഹചര്യം ഉണ്ട്.</p>
      <figure>
        <img src="https://www.doolnews.com/assets/2019/11/nrc1.jpg"/>
      </figure>
      <p>പുതുക്കിയ ലിസ്റ്റ് ആഗസ്റ്റ് 31 നാണ് പുറത്തു വിട്ടത്. ബി.ജെ.പി സര്‍ക്കാരിന്റെ മുസ് ലിം വിരുദ്ധതയുടെ ചുവടുവെപ്പായാണ് പുതിയ പട്ടികയെ ഫെഡറല്‍ കമ്മീഷന്‍ വിലയിരുത്തുന്നത്.<br/>മുസ്‌ലിങ്ങളെ ഒഴിവാക്കിക്കൊണ്ടുള്ളതും ഹിന്ദുക്കള്‍ക്കും തെരഞ്ഞെടുത്ത മത ന്യൂനസമുദായങ്ങള്‍ക്കും അനുകൂലവുമായ ഒരു മതപരീക്ഷണത്തിനുള്ള സൂചനയാണ് ബി.ജെ.പി നല്‍കിയിരിക്കുന്നതെന്നും യു.എസ്. ഫെഡറല്‍ കമ്മീഷന്‍ കുറ്റപ്പെടുത്തുന്നുണ്ട്.</p>
      <p>ഇരുപതാംനൂറ്റാണ്ട് മുതല്‍ മറ്റ് സ്ഥലങ്ങളില്‍ നിന്ന്, പ്രത്യേകിച്ച് ബംഗ്ലാദേശില്‍ നിന്ന് അസ്സാമിലേക്ക് വന്‍തോതില്‍ ആളുകള്‍ ഒഴുകിയെത്തിയിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം, ദേശീയ പൗരത്വ പട്ടിക നിയമപരവും സുതാര്യവുമായ ഒന്നാണെന്നും സര്‍ക്കാര്‍ മുന്നിട്ട്‌നിന്ന് ചെയ്യുന്ന പ്രക്രിയ അല്ലെന്നും വിദേശകാര്യ മന്ത്രാലയം പറഞ്ഞു.</p>
      <figure>
        <img src="https://www.doolnews.com/assets/2019/11/nrc2.jpg"/>
      </figure>
      <p>”ഇത് സുപ്രീംകോടതി നേരിട്ട് നിരീക്ഷിക്കുന്ന കാര്യമാണ്. കോടതിയുടെ നിര്‍ദ്ദേശപ്രകാരമാണ് കാര്യങ്ങള്‍ നടക്കുന്നത്. എല്ലാത്തിനും കോടതി തന്നെ സമയപരിധി നിശ്ചയിച്ചിട്ടുണ്ട് ” മന്ത്രാലയം വ്യക്തമാക്കി.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>