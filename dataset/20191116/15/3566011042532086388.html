<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547774.html/%D9%88%D8%AD%D8%B4%D8%AA-%D9%85%D9%87%D9%85%D8%A7%D9%86%D8%AF%D8%A7%D8%B1%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A7%D8%B2-%D8%A8%D9%88%D8%A6%DB%8C%D9%86%DA%AF----"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T15:29:00+00:00"/>
    <meta property="og:title" content="وحشت مهمانداران آمریکایی از بوئینگ ۷۳۷"/>
    <meta property="og:description" content="علیرغم آنکه شرکت بوئینگ آمریکا در حال نزدیک شدن به گرفتن مجوز برای پرواز بوئینگ‌های 737 مکس است اما بسیاری از خدمه پرواز شرکت‌های بزرگ آمریکای نظیر امریکن ایرلاینز از کار کردن در این هواپیما به شدت واهمه دارند."/>
  </head>
  <body>
    <article>
      <h1>وحشت مهمانداران آمریکایی از بوئینگ ۷۳۷</h1>
      <address>
        <time datetime="2019-11-16T15:29:00+00:00">16 Nov 2019, 15:29</time>
      </address>
      <p>علیرغم آنکه شرکت بوئینگ آمریکا در حال نزدیک شدن به گرفتن مجوز برای پرواز بوئینگ‌های 737 مکس است اما بسیاری از خدمه پرواز شرکت‌های بزرگ آمریکای نظیر امریکن ایرلاینز از کار کردن در این هواپیما به شدت واهمه دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از راشاتودی، با وجود اینکه شرکت بوئینگ آمریکا روز به روز به گرفتن مجوز و تائید ایمنی از سوی سازمان‌های هوانوردی آمریکا برای پرواز دوباره بوئینگ‌های ۷۳۷ مکس نزدیک می‌شود اما بسیاری از خدمه پرواز در شرکت‌های هواپیمایی نظیر امریکن ایرلانز به شدت از حضور در این هواپیماها می‌ترسند.</p>
      <p>سقوط دو فروند از هواپیماهای بوئینگ ۷۳۷ مکس در اواخر سال گذشته و اوایل سال جاری به کشته شدن ۳۴۶ نفر در اندونزی و اتیوپی منجر شده است.   چند روز پس از سقوط بوئینگ ۷۳۷ مکس خطوط هوایی اتیوپی پرواز آنها در سراسر جهان ممنوع شد.   بنا به اعلام انجمن مهمانداران حرفه‌ای آمریکا آنها خواستار شفاف سازی کامل نسبت به اتفاقی که در سقوط دو فروند هواپیما افتاد و اقداماتی که شرکت بوئینگ برای ایمن سازی بوئینگ‌های ۷۳۷ کرده است، هستند.   این اتحادیه گفته که تا پیش از تصمیم‌گیری نهایی برای حضور مهماندارن در هواپیمایی بونینگ ۷۳۷ مکس اطلاعات ارائه شده از سوی بوئینگ، سازمان‌های نظارت بر هوانوردی، شرکت‌های هواپیمایی و خلبان‌ها را مدنظر قرار خواهد داد.   لری باسانی، رئیس انجمن مهمانداران حرفه‌ای آمریکا به خبرنگاران گفت: من هر روز شاهد آن هستم که بسیاری از مهمانداران به من التماس می‌کنند که آنها را دوباره به هواپیماهای ۷۳۷ مکس بازنگردانم. ما خواهان آن هستیم که به ایمنی این هواپیماها بدون شک و تردید برسیم.   بوئینگ که به شدت در تلاش است تا به ممنوعیت پرواز هواپیماهای بونینگ ۷۳۷ مکس پایان دهد این هفته اعلام کرد که سازمان هوانوردی فدرال آمریکا روند صدور مجوز برای تأیید ایمنی باز طراحی نرم افزار کنترل پرواز این هواپیماها را تا اواسط ماه دسامبر آغاز کرده است.   در صورت صدور این مجوز بوئینگ می‌تواند تحویل هواپیماهای ۷۳۷ مکس به مشتریان را آغاز کند.   منبع: فارس</p>
    </article>
  </body>
</html>