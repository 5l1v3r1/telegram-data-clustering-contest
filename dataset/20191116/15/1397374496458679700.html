<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/tadic-objasnio-ako-srbija-zeli-da-bude-ozbiljna-ekipa-ovo-je-krucijalno-392927.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T15:46:00+00:00"/>
    <meta property="og:title" content="Tadić objasnio - Ako Srbija želi da bude ozbiljna ekipa, ovo je krucijalno!"/>
    <meta property="og:description" content="Srpski fudbaler Dušan Tadić rekao je danas da reprezentacija oseća veliku odgovornost zbog debakla od Ukrajine i da će pokušati da se &quot;koliko-toliko&quot; revanšira."/>
  </head>
  <body>
    <article>
      <h1>Tadić objasnio - Ako Srbija želi da bude ozbiljna ekipa, ovo je krucijalno!</h1>
      <h2>Srpski fudbaler Dušan Tadić rekao je danas da reprezentacija oseća veliku odgovornost zbog debakla od Ukrajine i da će pokušati da se "koliko-toliko" revanšira.</h2>
      <address><time datetime="2019-11-16T15:46:00+00:00">16 Nov 2019, 15:46</time> by <a rel="author">Beta</a></address>
      <p><b>Reprezentacija Srbije</b> je u Ukrajini doživela debakl porazom 5:0 u prvom delu kvalifikacija za Evropsko prvenstvo. Ukrajina je obezbedila plasman na EURO. <br/><br/><i>"To je jedan od težih poraza koje smo imali. Svi koji smo igrali osećamo dozu odgovornosti za to što se desilo. Ukrajina je bila mnogo bolja u toj utakmici, dominirala je... Da se ne vraćam na to, znate najbolje zašto smo izgubili. Sada ćemo pokušati da im se koliko toliko revanširamo",</i> rekao je <b>Tadić</b> novinarima u Staroj Pazovi.<br/><br/>Srbija će sutra od 15.00 na stadionu "Rajko Mitić" igrati protiv Ukrajine u poslednjem kolu kvalifikacija za Evropsko prvenstvo.<br/><br/>Nacionalnom timu Srbije je potrebna pobeda uz kiks Portugala u Luksemburgu da bi se plasirala na kontinentalni šampionat. U suprotnom, ostaje baraž Lige nacija.<br/><br/><i>"Ukrajina me nije iznenadila jer smo znali da imaju veliki kvalitet i potencijal. Očekivali smo da ćemo biti medju prve dve ekipe. Nada i dalje postoji. Biće jako teško. Prvo treba da odradimo što je do nas, a to je da pobedimo Ukrajinu",</i> kazao je Tadić.<br/><br/>Fudbaler Ajaksa je bio veoma nezadovoljan posle poslednje utakmice srpskog tima, koji je u četvrtak sa 3:2 pobedio Luksemburg.<br/><br/><i>"Jasno i glasno sam rekao šta sam mislio. Bilo je dobrih stvari u prvom poluvremenu. Zabolelo me je što se nismo dovoljno zalagali u drugom jer nam se to dešava već par godina unazad. Dugo sam ovde i to mi smeta.<br/></i><i><br/></i><i>Jednostavno, moderan fudbal je takav da mora uvek da se poštuju zadaci, bez opuštanja, bez obzira na rezultat. Imamo dovoljno iskustva i ne treba to da nam se dešava. Mi kao igrači imamo najveću odgovornost jer moramo uvek da pružamo maksimum",</i> naveo je Tadić.<br/><br/>Po njegovim rečima, Srbija ne bi trebalo da ima previše oscilacija ako hoće da bude ozbiljna ekipa.<br/><br/><i>"<b>Ako hoćemo da budemo ozbiljna ekipa, ne bi trebalo da imamo previše oscilacija u igri. To je krucijalno. Imamo fantastične momente, na momente izgledamo jako dobro, ali ima i nekih gde je pad koncentracije ili ne znam ni ja šta više. Moramo da budemo konstantnija ekipa, da se zajedno branimo i zajedno napadamo</b>",</i> rekao je Tadić.<br/><br/>Dušan Tadić je izrazio nadu da će što više ljudi doći na stadion "Rajko Mitić" da gleda utakmicu protiv Ukrajine i apelovao je na navijače da se ponašaju tako da ne bude novog razloga da UEFA kazni srpski nacionalni tim.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/vec-se-vidi-ko-nije-za-reprezentaciju-392907.html"/>
        <a href="https://www.sportske.net/vest/domaci-fudbal/orlici-pobedu-posvetili-saigracu-koji-prolazi-kroz-teske-trenutke-392902.html"/>
        <a href="https://www.sportske.net/vest/domaci-fudbal/gotovo-je-srbija-zna-rivala-u-potencijalnom-barazu-392883.html"/>
        <a href="https://www.sportske.net/vest/domaci-fudbal/briljirao-joveljic-estonija-osetila-bes-orlica-392875.html"/>
        <a href="https://www.sportske.net/vest/domaci-fudbal/mitrova-lekcija-kako-se-u-fudbalu-dobija-po-du-etu-392847.html"/>
      </related>
    </article>
  </body>
</html>