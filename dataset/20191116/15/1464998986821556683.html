<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/murder-attempt-against-students"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T15:36:00+00:00"/>
    <meta property="og:title" content="ഉപജില്ല കലോത്സവത്തിനിടെ വിദ്യാർത്ഥികളെ കൊലപ്പെടുത്താൻ ശ്രമം"/>
    <meta property="og:description" content="കൊല്ലം: പറവൂർ ഉപജില്ല കലോത്സവത്തിനിടെ 2 വിദ്യാർത്ഥികളെ കുത്തി കൊലപ്പെടുത്താൻ ശ്രമിച്ച കേസിലെ പ്രധാന പ്രതി പിടിയിൽ. വൈപ്പിൻ കുഴുപ്പള്ളി സ്വദേശി ശരത്താണ് പിടിയിലായത്. താമരശേരിയിൽ ഒളിവിൽ കഴിയവെയാണ് ഇയാളെ പൊലീസ് പിടികൂടിയത്. പറവൂർ..."/>
  </head>
  <body>
    <article>
      <h1>ഉപജില്ല കലോത്സവത്തിനിടെ വിദ്യാർത്ഥികളെ കൊലപ്പെടുത്താൻ ശ്രമം</h1>
      <address><time datetime="2019-11-16T15:36:00+00:00">16 Nov 2019, 15:36</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>കൊല്ലം: പറവൂർ ഉപജില്ല കലോത്സവത്തിനിടെ 2 വിദ്യാർത്ഥികളെ കുത്തി കൊലപ്പെടുത്താൻ ശ്രമിച്ച കേസിലെ പ്രധാന പ്രതി പിടിയിൽ. വൈപ്പിൻ കുഴുപ്പള്ളി സ്വദേശി ശരത്താണ് പിടിയിലായത്. താമരശേരിയിൽ ഒളിവിൽ കഴിയവെയാണ് ഇയാളെ പൊലീസ് പിടികൂടിയത്. പറവൂർ ഉപജില്ല കലോത്സവം നടക്കുന്നതിനിടെയാണ് 9 ആം ക്ലാസ് വിദ്യാർത്ഥികളായ 2 കുട്ടികൾക്ക് കത്തിക്കുത്തേറ്റത്. സഹപാഠിയായ വിദ്യാർത്ഥിനിയോട് സംസാരിച്ച് കൊണ്ടിരുന്ന ഇവരെ ശരത്തും കൂട്ടാളികളും ആക്രമിക്കുകയായിരുന്നു. വിദ്യാർത്ഥികൾ സഹപാഠിയോട് സംസാരിച്ചത് ശരത്തിന് ഇഷ്ട്ടമാകാതിരുന്നതാണ് ആക്രമണത്തിന് കാരണം. കൈയിൽ കരുതിയിരുന്ന കത്തി ഉപയോഗിച്ച് ശരത്ത് കുട്ടികളെ കുത്തി സാരമായി പരുക്കേൽപ്പിക്കുകയായിരുന്നു.</p>
      <p>ഗുരുതരമായി പരുക്കേറ്റ വിദ്യാർത്ഥികളിൽ ഒരാൾ കോട്ടയം മെഡിക്കൽ കോളേജ് ആശുപത്രിയിലും മറ്റാരാൾ എറണാകുളം ജനറൽ ആശുപത്രിയിലും ചികിത്സയിലാണ്. ശരത്തിനോടൊപ്പം ആക്രമണത്തിൽ പങ്കാളികളായിരുന്ന 3 പേർക്ക് വേണ്ടിയുള്ള തിരച്ചിൽ പൊലീസ് ഊർജിതമാക്കി.</p>
    </article>
  </body>
</html>