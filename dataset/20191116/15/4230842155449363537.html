<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191116-misiya-mvf-ochikuye-na-pryskorennya-reform-v-ukrayini/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T15:10:15+00:00"/>
    <meta property="og:title" content="Місія МВФ очікує на прискорення реформ в Україні"/>
    <meta property="og:description" content="Місія Міжнародного валютного фонду розраховує на прискорення реформ в Україні."/>
  </head>
  <body>
    <article>
      <h1>Місія МВФ очікує на прискорення реформ в Україні</h1>
      <address>
        <time datetime="2019-11-16T15:10:15+00:00">16 Nov 2019, 15:10</time>
      </address>
      <p>Місія Міжнародного валютного фонду розраховує на прискорення реформ в Україні.</p>
      <p>Прем’єр Олексій Гончарук та міністр фінансів Оксана Маркарова обговорили з місією Міжнародного валютного фонду в Україні умови відкриття нової трирічної програми розширеного фінансування.</p>
      <p>Українські політики поспілкувалися з керівником місії МВФ в Україні Роном ван Роденом та економістом місії Габором Пулою.</p>
      <p>Роден відзначив важливість реформ, які українська влада успішно провела протягом останнього часу, та висловив сподівання на підтримку та прискорення їхнього темпу.</p>
      <figure>
        <img src="https://fakty.com.ua/wp-content/uploads/2019/11/16/5dcfd67f588c3230564977_820x360.jpg?1573914526"/>
      </figure>
      <p>
        <b>Читайте: </b>
        <a href="https://fakty.com.ua/ua/ukraine/20191107-ukrayina-potrebuye-reform-dlya-zmenshennya-roli-derzhavy-ta-oligarhiv-mvf/">Україна потребує реформ для зменшення ролі держави та олігархів – МВФ</a>
      </p>
      <blockquote>– Україна продемонструвала та продовжує демонструвати швидке та успішне втілення реформ, задекларованих президентом, нашим урядом і парламентом.<br/>Протягом останніх тижнів український парламент ухвалив за основу проект закону про обіг земель сільськогосподарського призначення, а також ухвалив за основу та в цілому закон про анбандлінг. Останній вже підписав президент, – зазначив Гончарук.</blockquote>
      <p>Нагадаємо,<a href="https://fakty.com.ua/ua/ukraine/20191114-5-6-mlrd-dlya-ukrayiny-misiya-mvf-rozpochala-robotu-v-kyyevi/"> місія МВФ</a> розпочала роботу в Києві 14 листопада в рамках переговорів щодо можливість відкриття нової програми фінансування України обсягом $5-6 млрд.</p>
    </article>
  </body>
</html>