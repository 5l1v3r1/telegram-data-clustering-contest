<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76650-Papez-Frantisek-sa-verejne-zastal-homosexualov-Negativny-postoj-ludi-k-LGBT-papez-Frantisek-prirovnava-k-nacizmu"/>
    <meta property="og:site_name" content="REFRESHER"/>
    <meta property="article:published_time" content="2019-11-16T15:53:00+00:00"/>
    <meta property="og:title" content="Pápež František sa verejne zastal homosexuálov. Negatívny postoj ľudí k LGBT pápež František prirovnáva k nacizmu"/>
    <meta property="og:description" content="Hovorí, že vyjadrenia vlády k tejto téme mu pripomínajú prejavy Hitlera."/>
  </head>
  <body>
    <article>
      <h1>Pápež František sa verejne zastal homosexuálov. Negatívny postoj ľudí k LGBT pápež František prirovnáva k nacizmu</h1>
      <address><time datetime="2019-11-16T15:53:00+00:00">16 Nov 2019, 15:53</time> by <a rel="author">Alexandra Murajdová</a></address>
      <p>
        <b>Hovorí, že vyjadrenia vlády k tejto téme mu pripomínajú prejavy Hitlera.</b>
      </p>
      <p>Pápež František už niekoľkokrát šokoval verejnosť svojimi činmi a prejavmi. Skoro všetkým, čo robí dáva najavo, že nie je ako akýkoľvek pápež predtým.<b> Jeho pokrokové názory majú nadšencov aj mimo rímskokatolíckej cirkvi. </b>Podľa <a href="https://www.newsweek.com/pope-francis-compares-homophobes-nazis-says-persecution-represents-culture-waste-hate-1472135">newsweek</a><b> </b>robí množstvo reforiem, ktoré sa vymykajú z toho, čo rímskokatolícka cirkev doteraz poznala.</p>
      <figure>
        <img src="https://i.refresher.sk/public/alexandra-murajdova/Pope_Francis_South_Korea_2014.jpg"/>
        <figcaption>
          <cite>wikipédia</cite>
        </figcaption>
      </figure>
      <p>Ak o činoch terajšieho pápeža nič nevieš, tak ti ho skúsime v krátkosti priblížiť jednou vecou, ktorú urobil ešte v roku 2015. Katolícka cirkev považuje interrupciu, teda umelé prerušenie tehotenstva za obrovský hriech a netají sa tým. Po celom svete, ako aj na Slovensku bojujú za zákaz interrupcií. Pápež František vtedy umožnil všetkým kňazom, aby formálne udelili odpustenie ženám, ktoré na potrat šli, ak po odpustení túžili.</p>
      <p>Tento piatok sa <b>pápež František verejne zastal ľudí, ktorí patria do LGBT komunity</b>. To, ako sa k nim svet stavia, prirovnal k tomu, čo kedysi robili nacisti.</p>
      <related>
        <a href="https://refresher.sk/69725-Krestania-maju-moralnu-povinnost-pomahat-migrantom-povedal-papez-Frantisek-pocas-omse"/>
      </related>
      <p>„<i>Priznávam, že keď niekedy počujem vyjadrenia vlády, tak mi to pripomína prejavy Adolfa Hitlera z rokov 1934 až 1936,</i>“ povedal pápež. „<i><b>Sú to typické prejavy nacizmu,</b> kedy sa prenasledujú Židia, Rómovia či homosexuáli a predstavuje to dokonalý model kultúry vyraďovania a nenávisti. To sa dialo vtedy a teraz sa to opakuje</i>.“</p>
      <p>Snáď netreba hovoriť, že podobné vyjadrenia sú pre hlavu Rímskokatolíckej cirkvi skutočne odvážne. Rozruch spôsobil už v roku 2013, keď povedal: „<i>Keď je niekto gej a hľadá Pána a má len dobré úmysly, kto som ja, aby som súdil?“</i></p>
      <related>
        <a href="https://refresher.sk/64687-Papez-Frantisek-bozkaval-nohy-sudanskym-vodcom-aby-sa-uz-nikdy-nevracali-k-obcianskej-vojne"/>
      </related>
      <p>Jeho vyjadrenia sa výrazne líšia od toho, čo hlásal jeho predchodca, Benedikt XVI. Ten povedal, že homosexualita je <i>,,silná tendencia nariadená k vnútornému morálnemu zlu"</i> a <i>,,objektívna porucha"</i>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52079-Diskusia-Suhlasis-s-tym-aby-mohli-uzatvarat-manzelstva-aj-homosexuali"/>
        <a href="https://refresher.sk/55815-Policia-sa-im-vyhrazala-no-prave-zazili-prvy-Duhovy-Pride-Homosexualom-v-Svazijsku-nechyba-odvaha"/>
        <a href="https://refresher.sk/54993-Facebook-opat-celi-kritike-pouzivatelov-Ludom-sa-nepaci-ze-zrusil-duhovu-reakciu-na-prispevky-pocas-mesiaca-LGBTI"/>
        <a href="https://refresher.sk/56808-Dvojice-dosahujuce-orgazmus-vratane-gayov-Do-britskych-televizii-sa-dostala-poriadne-kontroverzna-reklama"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>