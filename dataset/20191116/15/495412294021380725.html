<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T15:10:18+00:00"/>
    <meta property="og:title" content="Black Friday 2019, offerte e sconti/ PS4 e Nintendo Switch in promozione da Unieuro"/>
    <meta property="og:description" content="Black Friday 2019, offerte e sconti: da Unieuro troverete interessanti promozioni per la PS4 e la Nintendo Switch, le due console più vendute"/>
  </head>
  <body>
    <article>
      <h1>Black Friday 2019, offerte e sconti/ PS4 e Nintendo Switch in promozione da Unieuro</h1>
      <h2>Black Friday 2019, offerte e sconti: se voleste acquistare una PS4 o una Nintendo Switch, occhio a queste promozioni da Unieuro</h2>
      <address><time datetime="2019-11-16T15:10:18+00:00">16 Nov 2019, 15:10</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Proseguono le grandi offerti e gli sconti interessanti, in vista del Black Friday 2019. Ovviamente le grandi catene stanno cercando di anticipare i saldi, di modo da soddisfare la voglia sfrenata di fare shopping di molti acquirenti “seriali”, e non può mancare a questo elenco anche <b>Unieuro</b>. Numerose le promozioni già in corso presso la nota catena, fra cui molte riguardanti i videogiochi. Come vi ricordiamo spesso e volentieri, saranno moltissimi coloro che regaleranno o si regaleranno una console durante il periodo natalizio, a cominciare da<b> Playstation 4</b> di casa Sony, e dalla <b>Switch </b>di Nintendo. A riguardo, i colleghi di Spaziogames.it segnalato delle offerte interessanti, come ad esempio una PS4 a 349.99 in versione da 1 TB + Horizon: Zero Dawn + The Last of Us + Uncharted 4, con un risparmio pari a 110 euro. Se voleste invece la versione in bundle con FIFA 20 la paghereste 349.99 invece che 459.98, e stesso prezzo nella versione con il secondo DualShock 4, o con il nuovo Call of Duty: Modern Warfare. Per quanto riguarda Switch, invece, la versione con la borsa sarà in vendita a 299.99 anziché 354.98, mentre il New Nintendo 2DS XL PokéBall Limited, lo potrete acquistare a 119.99 euro invece che a 199. (aggiornamento di Davide Giancristofaro)</p>
      <h4>BLACK FRIDAY 2019, LE OFFERTE DI REVOLUT</h4>
      <p><b>Offerte </b>e<b> sconti</b> di ogni tipo per il <b>Black Friday 2019</b>: dalla tecnologia alla casa, tantissime promozioni a disposizioni di tutti. Ma non solo: da non sottovalutare la proposta targata <b>Revolut</b>, nota società di tecnologia finanziaria. La compagnia britannica offre un conto corrente gratuito, una carta ricaricabile e una serie di servizi innovativi nel campo del digital banking: come evidenzia Tomshw, la società di Storonsky ha raggiunto l’intesa con sette brand italiani per offrire agli utenti interessanti sconti in occasione del venerdì nero. Con l’annuncio di Revolut Business – con una ricarica di 50 euro si avranno a disposizione 50 euro in omaggio – segnalate agevolazioni degne di nota dal 25 novembre al 2 dicembre: dal 20% di sconto su Foorban (40% nella giornata di venerdì 29 novembre), al 5% su tutti gli acquisti effettuati su Giglio.com, passando per i 5 euro di sconto su GioiaPura ed i 10 euro di sconto su Uala. Promozioni anche con PrenotaUnCampo, first e Zappyrent. (Aggiornamento di Massimo Balsamo)</p>
      <h4>BLACK FRIDAY 2019, VIDEOGIOCHI IN OFFERTA SU AMAZON</h4>
      <p>Stanchi di aspettare il Black Friday 2019? Se la risposta è affermativa potrete approfittare dei numerosi sconti e delle molteplici offerte che sono già in corso su numerosi portali di e-commerce, a cominciare da Amazon. Sono infatti già a migliaia i prodotti in promozione in vista del venerdì nero, partendo dai dai videogame, fra gli oggetti più acquistati in questo periodo sia perché è in autunno che escono storicamente le migliori uscite dell’anno, sia in previsione Natale. Nel caso steste cercando un’occasione videoludica, eccone alcune segnalate dai colleghi di Everyeye.it, a cominciare dal remake dello storico Resident Evil 2, acquistabile a 28.99 euro. Interessante anche l’offerta per Devil May Cry 5, proposto a 30.75 euro, mentre chi si fosse perso il secondo capitolo di Red Dead Redemption, straordinario gioco Rockstar, sappia che potrà trovarlo a 37.20 euro. In offerta anche PES 2020 a 40.50, nonché Call of Duty Black Ops 4 a 19.99 euro. Infine, “l’immortale” GTA 5, a 24.99 euro. (aggiornamento di Davide Giancristofaro)</p>
      <h4>BLACK FRIDAY 2019, VODAFONE REGALA AMAZON PRIME</h4>
      <p>Black Friday 2019 significa sconti e offerte su abbigliamento, tecnologia, elettrodomestici, ma anche molto altro. Pressoché ogni punto vendita e ogni azienda, realizzerà durante il venerdì nero delle promozioni degne di nota, a cominciare anche dagli operatori mobili. A riguardo, è senza dubbio meritevole d’attenzione l’iniziativa promossa da <b>Vodafone</b>, una delle compagnie telefoniche più diffuse sul territorio italiano, che per premiare i propri utenti, ha messo in regalo ben <b>6 mesi di Amazon Prime</b>, il servizio video streaming del noto portale di e-commerce di Jeff Bezos. Come funziona? Semplicemente i clienti già dell’operatore rosso riceveranno una notifica tramite l’apposita app MyVodafone, che li informerà appunto della possibilità di ricevere gratis il servizio video di cui sopra. Ovviamente la prova gratuita sarà valida solo per i nuovi account. Una volta terminati i sei mesi, il servizio proseguirà al costo di 3.99 euro mese, “prelevati” direttamente dalla Sim Vodafone: in caso contrario, potrete disdirlo in qualsiasi momento. (aggiornamento di Davide Giancristofaro)</p>
      <h4>BLACK FRIDAY 2019, ITALIANI PRONTI A FARE I REGALI DI NATALE</h4>
      <p>Un giorno in meno al <b>Black Friday 2019.</b> Al venerdì nero ne mancano solo 13, poi potremo finalmente dare sfogo alla nostra voglia sfrenata di fare shopping.<b> <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/">Da Amazon a Zalando</a></b>, passando per Mediaworld, Uniero, Euronics, ma anche Yoox, Asos, H&amp;M, Zara, Primark e chi più ne ha più ne metta, saranno moltissimi i siti e i negozi che verranno presi d’assalto per fare acquisti. Una voglia di shopping sfrenato derivante anche dal fatto che quest’anno il Black Friday è “alto”, cadendo al 29 novembre, praticamente all’inizio delle festività natalizie. Inoltre, a molti dei potenziali clienti sarà già arrivata la paga, un altro motivo in più per fare acquistare in maggiore libertà. Insomma, c’è tutto affinchè il prossimo venerdì nero sia un grande successo, e lo si capisce anche da un sondaggio effettuato in questi giorni da GfK, secondo cui l’Italia ha registrato un incremento di vendite nel BF del 2018, del 42% rispetto all’anno precedente, e con grande probabilità verrà confermato anche a breve questo trend positivo.</p>
      <h4>BLACK FRIDAY 2019: I CONSUMATORI SONO PIÙ ESPERTI RISPETTO AL PASSATO</h4>
      <p>Inoltre, Il 73% degli italiani, quindi più di sette su dieci, ha spiegato di conoscere il Black Friday, e il 43% ha dichiarato di avere un forte desiderio di fare acquisti in quel giorno. Come detto sopra, quest’anno <b><a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/">il venerdì cadrà vicino al Natale</a>,</b> e di conseguenza il giorno degli acquisti verrà dedicato anche e soprattutto per fare appunto regali. L’anno scorso il 45% di tutti gli acquirenti ne hanno approfittato per portarsi avanti con le festività, mentre fra coloro che avevano fatto acquisti online, ben l’83% aveva fatto dei regali natalizi. Nel contempo diminuisce il rischio delle truffe, visto che i consumatori sono sempre più esperti, confrontano spesso e volentieri i prezzi di vendita fra i vari portali, ed inoltre, esistono strumenti appositi come app o plugin che possono aiutare molto in tal senso. Insomma, c’è tutto affinchè il prossimo Black Friday sia un grande successo sia per coloro che venderanno, ma anche per i clienti. Non ci resta che proseguire il conto alla rovescia…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
        <a href="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
        <a href="https://www.ilsussidiario.net/news/tiktok-anche-salvini-sbarca-sullapp-del-momento-social-ecco-i-primi-video/1948931/"/>
      </related>
    </article>
  </body>
</html>