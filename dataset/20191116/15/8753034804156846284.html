<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/pLxwe6/sp-vil-gjenopprette-20-politikontorer"/>
    <meta property="og:site_name" content="Aftenbladet"/>
    <meta property="article:published_time" content="2019-11-16T15:27:49+00:00"/>
    <meta property="og:title" content="Sp vil gjenopprette 20 politikontorer"/>
    <meta property="og:description" content="Senterpartiet vil gjenopprette 20 av lensmannskontorene som ble lagt ned da politireformen ble iverksatt."/>
  </head>
  <body>
    <article>
      <h1>Sp vil gjenopprette 20 politikontorer</h1>
      <h2>Senterpartiet vil gjenopprette 20 av lensmannskontorene som ble lagt ned da politireformen ble iverksatt.</h2>
      <address><time datetime="2019-11-16T15:27:49+00:00">16 Nov 2019, 15:27</time> by <a rel="author">NTB</a></address>
      <p>Det foreslår partiet når det legger fram sitt alternativet budsjett tirsdag, ifølge <a href="https://www.nationen.no/article/sp-lover-a-gjenopprette-20-politikontorer/">Nationen</a>.</p>
      <p>– Vi har anslått et tall på 20 lensmannskontorer. Vi forstår at vi ikke får gjenopprettet alle. Da må de viktigste gjenopprettes først, sier stortingsrepresentant Jenny Klinge for Senterpartiet.</p>
      <p>Totalt ble 126 lensmannskontorer nedlagt som følge av politireformen.</p>
      <p>Klinge har ikke svar på hvilke lensmannskontor partiet vil gjenopprette først.</p>
      <p>Senterpartiet vil videre bruke en halv milliard kroner mer enn regjeringen på politiet. Pengene skal blant annet brukes til å styrke påtalemyndigheten og til å ansette ferdigutdannede fra Politihøgskolen.</p>
      <p>Partiet foreslår samtidig gjøre store kutt i Politidirektoratet.</p>
      <p>– Domstolene venter faktisk på å få flere saker fra politiet. Det blir jo nesten absurd når regjeringen vil legge ned både domstoler og fengsler fordi disse ikke har nok å gjøre, når problemet faktisk er at straffesakene stopper opp i politietaten, sier Klinge.</p>
      <p>Senterpartiets alternativet budsjett legges fram tirsdag og er en indikator på hvordan partiet vil styre landet hvis det blir regjeringsskifte i 2021.</p>
    </article>
  </body>
</html>