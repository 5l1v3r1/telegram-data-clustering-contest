<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819686-zbirna-ukraini-z-futbolu-u17-peremogla-albaniu-u-vidbori-evro2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T15:58:00+00:00"/>
    <meta property="og:title" content="Збірна України з футболу U17 перемогла Албанію у відборі Євро-2020"/>
    <meta property="og:description" content="Футболісти юнацької збірної України U17 (вік гравців до 17-ти років) здобули другу перемогу на кваліфікаційному турнірі Євро-2020, що триває в Португалії."/>
  </head>
  <body>
    <article>
      <h1>Збірна України з футболу U17 перемогла Албанію у відборі Євро-2020</h1>
      <h2>Футболісти юнацької збірної України U17 (вік гравців до 17-ти років) здобули другу перемогу на кваліфікаційному турнірі Євро-2020, що триває в Португалії.</h2>
      <address>
        <time datetime="2019-11-16T15:58:00+00:00">16 Nov 2019, 15:58</time>
      </address>
      <p>У суботу підопічні Олександра Петракова на стадіоні міста Мангуалде обіграли команду Албанії - 2:0, повідомляє Укрінформ.</p>
      <p>Голи на рахунку Дмитра Шостака (57-я хвилина) та Марка Мампасі (84).</p>
      <p>В іншому поєдинку ігрового дня португальці зустрінуться з грузинами.</p>
      <p>У першому турі українці були сильнішими однолітків з Грузії - 2:0. Заключний поєдинок наша команда проведе 19 листопада проти господарів турніру португальців. Початок зустрічі о 17.00.</p>
      <p>Становище команд у квартеті 8: Україна - 6 очок (після 2-х ігор), Португалія - ​​3 (1), Грузія - 0 (1), Албанія - 0 (2).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819499-konoplanka-i-malinovskij-povernulisa-do-trenuvan-u-skladi-zbirnoi.html">Коноплянка і Малиновський повернулися до тренувань у складі збірної</a>
      </blockquote>
      <p>До елітного раунду відбору вийдуть дві найсильніші команди кожної з 13-ти груп та чотири найкращі збірні, які посіли треті місця (за результатами зустрічей з двома лідерами своєї групи). Матчі цієї стадії відбудуться у березні. Фінальний турнір першості Європи 2020 року пройде в Естонії у травні.</p>
    </article>
  </body>
</html>