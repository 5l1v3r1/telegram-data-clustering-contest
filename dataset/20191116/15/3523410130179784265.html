<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640335/%DA%A9%D8%B4%D9%81-%D9%85%D8%AD%D9%85%D9%88%D9%84%D9%87-%D9%86%D9%88%D8%B4%DB%8C%D8%AF%D9%86%DB%8C%E2%80%8C%D9%87%D8%A7%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%A2%D8%A8%E2%80%8C%D9%87%D8%A7%DB%8C-%D8%A2%D8%A8%D8%A7%D8%AF%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T15:10:00+00:00"/>
    <meta property="og:title" content="کشف محموله نوشیدنی‌های قاچاق در آب‌های آبادان"/>
    <meta property="og:description" content="فرمانده مرزبانی استان خوزستان از توقیف یک فروند شناور باری و کشف محموله نوشیدنی‌های قاچاق در آب‌های شمالی خلیج فارس خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640335/%DA%A9%D8%B4%D9%81-%D9%85%D8%AD%D9%85%D9%88%D9%84%D9%87-%D9%86%D9%88%D8%B4%DB%8C%D8%AF%D9%86%DB%8C%E2%80%8C%D9%87%D8%A7%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%A2%D8%A8%E2%80%8C%D9%87%D8%A7%DB%8C-%D8%A2%D8%A8%D8%A7%D8%AF%D8%A7%D9%86">کشف محموله نوشیدنی‌های قاچاق در آب‌های آبادان</a>
      </h1>
      <h2>فرمانده مرزبانی استان خوزستان از توقیف یک فروند شناور باری و کشف محموله نوشیدنی‌های قاچاق در آب‌های شمالی خلیج فارس خبر داد.</h2>
      <address><time datetime="2019-11-16T15:10:00+00:00">16 Nov 2019, 15:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سردار "لطفعلی پاکباز" اظهار کرد: مرزبانان پایگاه دریابانی آبادان در راستای مبارزه با قاچاق کالا و ارز، حین کنترل شناور‌های عبوری در دهانه بهمنشیر، یک فروند شناور باری حامل کالای قاچاق که به سمت بندر "چوئبده" آبادان در حرکت بود را شناسایی و متوقف کردند.</p>
      <p>وی افزود: دریابانان در بازرسی از شناور، ۸ هزار و ۴۰۰ لیتر روغن زیتون، ۷ هزار و ۲۰۰ قوطی نوشیدنی ماالشعیر که بدون مجوز، قاچاق و با هدف عرضه در بازار داخلی کشور بارگیری شده بود را کشف کردند.</p>
      <p>فرمانده مرزبانی استان خوزستان در ادامه با اشاره به دستگیری ۶ متهم و توقیف یک فروند شناور، تصریح کرد: کارشناسان ارزش کالا‌های کشف شده را ۵ میلیارد ریال برآورد کردند که پس از تشکیل پرونده اولیه به همراه متهمان به مرجع قضائی تحویل داده شدند.</p>
      <p>سردار پاکباز در پایان خاطرنشان کرد: قاچاقچیان و مخلان اقتصاد داخلی کشور بدانند دریابانان خوزستان با اشراف اطلاعاتی کوچکترین تحرکات را در نوار مرزی زیر نظرگرفته و با هرگونه اقدام سودجویانه قاطعانه برخورد خواهند کرد.</p>
    </article>
  </body>
</html>