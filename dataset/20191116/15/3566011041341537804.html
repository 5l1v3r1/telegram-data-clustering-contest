<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547778.html/%D8%AC%D9%86%D8%A7%DB%8C%D8%A7%D8%AA-%D8%B5%D9%87%DB%8C%D9%88%D9%86%DB%8C%D8%B3%D8%AA-%D9%87%D8%A7-%D8%B9%D9%84%DB%8C%D9%87-%D9%85%D8%B1%D8%AF%D9%85-%D9%85%D8%B8%D9%84%D9%88%D9%85-%D9%81%D9%84%D8%B3%D8%B7%DB%8C%D9%86-%D8%A8%D8%A7%DB%8C%D8%AF-%D8%AF%D8%B1-%D9%85%D8%AC%D8%A7%D9%85%D8%B9-%D8%AC%D9%87%D8%A7%D9%86%DB%8C-%D9%BE%DB%8C%DA%AF%D8%B1%D8%AF-%D8%AD%D9%82%D9%88%D9%82%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T15:43:00+00:00"/>
    <meta property="og:title" content="جنایات صهیونیست ها علیه مردم مظلوم فلسطین باید در مجامع جهانی پیگرد حقوقی شود"/>
    <meta property="og:description" content="دکتر ابراهیم عزیزی در کمیسیون تخصصی حقوقدانان جهان اسلام در تهران گفت: جنایات صهیونیست ها علیه مردم مظلوم فلسطین که با حمایت استکبار جهانی انجام می شود،باید در مجامع جهانی پیگرد حقوقی و قضایی شود."/>
  </head>
  <body>
    <article>
      <h1>جنایات صهیونیست ها علیه مردم مظلوم فلسطین باید در مجامع جهانی پیگرد حقوقی شود</h1>
      <h2>ابراهیم عزیزی در کمیسیون تخصصی حقوقدانان جهان اسلام:</h2>
      <address>
        <time datetime="2019-11-16T15:43:00+00:00">16 Nov 2019, 15:43</time>
      </address>
      <p>دکتر ابراهیم عزیزی در کمیسیون تخصصی حقوقدانان جهان اسلام در تهران گفت: جنایات صهیونیست ها علیه مردم مظلوم فلسطین که با حمایت استکبار جهانی انجام می شود،باید در مجامع جهانی پیگرد حقوقی و قضایی شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دکتر ابراهیم عزیزی در کمیسیون تخصصی حقوقدانان جهان اسلام در تهران گفت: جنایات صهیونیست ها علیه مردم مظلوم فلسطین که با حمایت استکبار جهانی انجام می شود،باید در مجامع جهانی پیگرد حقوقی و قضایی شود.<br/>این حقوقدان که به عنوان رئیس کمیسیون تخصصی حقوقدانان جهان اسلام سخن می گفت، افزود: مبارزه با رژیم صهیونیستی رژیمی جعلی، کودک کش،ظالم،اشغالگر ، غارتگر و تفرقه افکن صهیونیستی یکی از اصلی ترین محورهای وحدت در جامعه مسلمین است و ملت های مسلمان به این نکته مهم اهتمام دارند.<br/>وی ادامه داد: ملت فلسطین مظلوم است و حمایت از مظلوم واجب است بنابراین براساس آیه 92 سوره مبارکه انبیاء که می فرماید: إِنَّ هَٰذِهِ أُمَّتُکُمْ أُمَّةً وَاحِدَةً وَأَنَا رَبُّکُمْ فَاعْبُدُونِ و نیز حدیٍث شریفی که از پیامبر مکرم اسلام در صفحه 239 جلد سوم اصول کافی آمده است که می فرماید: مَنْ أَصْبَحَ لَا یَهْتَمُّ بِأُمُورِ الْمُسْلِمِینَ فَلَیْسَ بِمُسْلِمٍ یعنی هر که صبح کند و بامور مسلمین همت نگمارد مسلمان نیست. از این رو حمایت از این مردم مظلوم برمومنین واجب است.<br/>عضو اسبق حقوقدانان شورای نگهبان تاکید کرد: همان گونه که در اصول مختلف سوم، یازدهم و 152 قانون اساسی نیز تاکید شده است، حمایت از ملت های مظلوم و ستمدیده به ویژه ملت مظلوم فلسطین دربرابر جنایات صهیونیست های کودک کش و حامیان آنها، مورد توجه جدی و از آموزه های اسلام است.<br/>دکتر عزیزی با اشاره به معامله قرن، گفت: طرح شیطانی معامله قرن حاصل حمایت و پشتیبانی استکبارجهانی برای تفرقه و جداسازی وحدت مسلمین طراحی شده بود که با هوشیاری و مقاومت ملت های مسلمان، خنثی و بی اثر شد.<br/>در این کمیسیون مصوب شد اتحادیه حقوقدان های مسلمان با بهره گیری از ظرفیت های حقوقی، قانونی و قضایی همه کشورها، به ویژه کشورهای مسلمان، برای حمایت از ملت مظلوم فلسطین استفاده شود، همچنین ایجاد دادگاه های مردمی برای محکومیت رژیم غاصب صهیونیستی و آمریکای جنایتکار درجهت احقاق حقوق ملت مظلوم فلسطین و ارائه گزارش سالیانه جنایات رژیم صهیونیستی و ارائه آن به مجامع جهانی و بین المللی و مردم جهان براساس مستندات و اسناد متقن تصویب شد.<br/> کمیسیون تخصصی حقوقدانان جهان اسلام همزمان با کنفرانس بزرگ وحدت اسلامی با حضور نمایندگان و حقوقدانان 16کشور جهان و 150 حقوقدان داخلی در تهران برگزار شد.</p>
      <p>منبع:فارس<br/>انتهای پیام/</p>
    </article>
  </body>
</html>