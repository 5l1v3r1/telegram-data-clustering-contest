<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/742028"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T15:48:00+00:00"/>
    <meta property="og:title" content="คลิประทึกบุกกราดยิงระหว่างการแข่งขันอเมริกันฟุตบอล"/>
    <meta property="og:description" content="คนร้ายบุกกราดยิงระหว่างการแข่งขันอเมริกันฟุตบอล โรงเรียนมัธยมปลาย ในรัฐนิวเจอร์ซีย์ ทางภาคตะวันออกกเฉียงเหนือของสหรัฐอเมริกา เมื่อคืนวันศุกร์ ทำให้ทั้งนักกีฬาและผู้ชมแตกตื่นหนีตายโกลาหล มีผู้ได้รับบาดเจ็บ 2 ราย "/>
  </head>
  <body>
    <article>
      <h1>คลิประทึกบุกกราดยิงระหว่างการแข่งขันอเมริกันฟุตบอล</h1>
      <address>
        <time datetime="2019-11-16T15:48:00+00:00">16 Nov 2019, 15:48</time>
      </address>
      <p>
        <b>คนร้ายบุกกราดยิงระหว่างการแข่งขันอเมริกันฟุตบอล โรงเรียนมัธยมปลาย ในรัฐนิวเจอร์ซีย์ ทางภาคตะวันออกกเฉียงเหนือของสหรัฐอเมริกา เมื่อคืนวันศุกร์ ทำให้ทั้งนักกีฬาและผู้ชมแตกตื่นหนีตายโกลาหล มีผู้ได้รับบาดเจ็บ 2 ราย </b>
      </p>
      <p>สำนักข่าวเอพีรายงานจากเมืองพลีแซนต์วิลล์ ประเทศสหรัฐอเมริกา เมื่อวันที่ 15 พ.ย. ว่า เกิดเหตุคนร้ายใช้ปืนไม่ทราบชนิด กราดยิงใส่ประชาชน ขณะที่กำลังมีการแข่งขันอเมริกันฟุตบอลโรงเรียนมัธยมปลาย ในรัฐนิวเจอร์ซีย์ ระหว่างทีมแคมเดน แพนเธอร์ กับทีมพลีแซนต์วิลล์ เกรย์ฮาวนด์ ที่สนามของโรงเรียนพลีแซต์วิลล์ โดยเสียงปืนดังขึ้นเมื่อเวลาประมาณ 20.30 น. คืนวันศุกร์ ตามเวลาท้องถิ่น ทำใหเการแข่งขันยุติลงโดยอัตโนมัติ และทั้งผู้เล่นและผู้ชมต่างแตกตื่นหนีนายอลหม่าน ก่อนที่คนร้ายจะหลบหนีไป และตำรวจกำลังตามล่าตัว<br/><br/>นายดามอน ไทเนอร์ อัยการเขตปกครองแอตแลนติก เคาน์ตี เผยว่า มีผู้ได้รับบาดเจ็บในเหตุการณ์ 2 ราย โดยรายแรกเป็นเด็กชาย ถูกยิงที่บริเวณลำคอ อาการสาหัส และถูกนำตัวขึ้นเฮลิคอปเตอร์หน่วยกู้ภัย ส่งโรงพยาบาลในเมืองฟิลาเดลเฟีย อีกรายเป็นผู้ชาย ถูกนำตัวส่งโรงพยาบาลศูนย์การแพทย์แอตแลนติกแคร์ แต่ไม่ทราบความหนักเบาของอาการ<br/> </p>
      <figure>
        <img src="https://www.dailynews.co.th/admin/upload/20191116/news_riLAVydQUt230056_533.jpg?v=20191117092?v=2186"/>
      </figure>
      <figure>
        <img src="https://www.dailynews.co.th/admin/upload/20191116/news_JslBHSAbgE230050_533.jpg?v=20191117092?v=3551"/>
      </figure>
      <p>นายไทเนอร์เผยอีกว่า คนร้ายหลบหนีไปหลังก่อเหตุ และตำรวจกำลังติดตามไล่ล่า ผู้เห็นเหตุการณ์หลายคนเผยว่า ได้ยินเสียงปืนดังอย่างน้อย 6 นัด<br/><br/>ความรุนแรงเกี่ยวพันกับอาวุธปืนครั้งล่าสุดในสหรัฐ เกิดขึ้นเพียง 1 วันหลังเกิดเหตุเด็กนักเรียนชายวัย 16 ปี ใช้ปืนพกยิงเพื่อนนักเรียน ภายในโรงเรียนมัธยมปลายซอกัส ในเมืองซานตาแคลริตา ทางเหนือของเมืองลอสแอนเจลีส รัฐแคลิฟอร์เนีย เมื่อวันพฤหัสบดี ทำให้นักเรียนชายและหญิงเสียชีวิต 2 ศพ บาดเจ็บ 3 คน ผู้ต้องสงสัยที่ก่อเหตุใช้ปืนยิงศีรษะตนเองบาดเจ็บสาหัส และเสียชีวิตที่โรงพยาบาลในวันศุกร์.</p>
      <figure>
        <iframe src="https://www.youtube.com/embed/Hg0wKl7Pf5o" width="640" height="360" data-service="Youtube" scrolling="no"/>
      </figure>
      <p>ภาพ - AP<br/>คลิป - On Demand News<br/> </p>
    </article>
  </body>
</html>