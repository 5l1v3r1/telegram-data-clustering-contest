<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/formula-1-niepewna-przyszlosc-zespolu-haasa-wlasciciel-moze-opuscic-team,985937.html"/>
    <meta property="og:site_name" content="TVN24"/>
    <meta property="article:published_time" content="2019-11-16T15:48:00+00:00"/>
    <meta property="og:title" content="Kuszą Kubicę, ale przyszłość zespołu Haas niepewna. Właściciel się waha"/>
    <meta property="og:description" content="Od pewnego czasu spekuluje się, że Robert Kubica może znaleźć pracę w zespole Haas. Tymczasem właściciel teamu zastanawia się nad przyszłością. Gene Haas może zrezygnować z finansowania go po kolej..."/>
  </head>
  <body>
    <article>
      <h1>Kuszą Kubicę, ale przyszłość zespołu Haas niepewna. Właściciel się waha</h1>
      <address>
        <time datetime="2019-11-16T15:48:00+00:00">16 Nov 2019, 15:48</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/9b1f2f53-20c1-4400-bbc1-387ba2a5b26d.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/35ecbd55-d0c3-4ef9-a011-8dae28142cb8-480p.mp4"/>
          <figcaption>Kubica: W tym sezonie wydarzyły się pewne rzeczy, o których...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/f195de59-27fd-42f8-812a-d41d513cbc4f-480p.mp4"/>
          <figcaption>Robert Kubica miał problem z bolidem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/9a241b88-36b5-4e28-b757-cd5466b267de-480p.mp4"/>
          <figcaption>Robert Kubica odchodzi z ROKiT Willams Racing</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/b62fb7c8-9aed-419e-9578-86ca2b0bf297-480p.mp4"/>
          <figcaption>Robert Kubica zwrócił się do kibiców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figcaption>Robert Kubica może znaleźć pracę w Haasie Foto: Panoramic | Video: tvn24</figcaption>
      </slideshow>
      <h3>Od pewnego czasu spekuluje się, że Robert Kubica może znaleźć pracę w zespole Haas. Tymczasem właściciel teamu zastanawia się nad przyszłością. Gene Haas może zrezygnować z finansowania go po kolejnym sezonie.</h3>
      <related>
        <a href="https://eurosport.tvn24.pl/f1,116/haas-potwierdza-ze-kusi-kubice-prowadzimy-rozmowy,980317.html"/>
      </related>
      <p>Amerykański zespół czwarty rok występuje w Formule 1, ale ten sezon jest bardzo słaby. Pojawiają się plotki, że Haas zastanawia się nad dalszym finansowaniem tego projektu.</p>
      <h3>Musimy nadal mocno pracować</h3>
      <p>- Po pierwsze, nie jestem pewny, czy on nadal będzie w sezonie 2021. Żaden kontrakt nie został jeszcze podpisany. To, co się stanie, nie zależy ode mnie. Mimo to nie możemy zaprzestać ciągłego rozwoju naszego zespołu oraz samochodu. Musimy kontynuować wytężoną pracę, tak jakbyśmy mieli zostać w Formule 1 na kolejne lata – mówi szef ekipy Guenther Steiner.</p>
      <p>W tym sezonie kierowcy Haasa spisują się poniżej oczekiwań. W klasyfikacji generalnej mistrzostw świata zajmują kolejno 16. oraz 17. miejsce. Duńczyk Kevin Magnussen zdobył jak dotąd tylko 20 punktów, a Romain Grosjean z Francji - osiem.</p>
      <h3>Szef był w Warszawie</h3>
      <p>- Wiem, że w ostatnich tygodniach nie zrobiliśmy żadnego postępu, ale mam nadzieję, że w kolejnych będzie lepiej. Gene Haas musi zrozumieć, co dokładnie chce robić. Teraz możemy tylko cierpliwie czekać na jego decyzję. Zdaję sobie sprawę, że to nie jest łatwe - dodał Steiner.</p>
      <p>W ostatnich tygodniach mówiło się, że włoski szef zespołu Haasa był w Warszawie, gdzie rozmawiał z szefami PKN Orlen. Polski koncern w tym roku wspierał Kubicę w ekipie Williamsa. Być może w kolejnym będzie współfinansował amerykański team.</p>
      <p>35-letni krakowianin miałby być kierowcą testowym.</p>
      <p>Autor: Srogi / Źródło: Eurosport.pl/grandprix247.com</p>
    </article>
  </body>
</html>