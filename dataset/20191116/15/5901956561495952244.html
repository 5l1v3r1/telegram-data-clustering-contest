<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/arso-izdal-opozorilo-najhuje-bo-v-nedeljo-249744"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T15:22:00+00:00"/>
    <meta property="og:title" content="Arso izdal opozorilo, najhuje bo v nedeljo"/>
    <meta property="og:description" content="LJUBLJANA – Po podatkih Agencije RS za okolje imajo reke po Sloveniji velike pretoke, pri čemer reka Drava poplavlja na izpostavljenih območjih vzdolž celotnega toka, posamezne reke pa se razliva..."/>
  </head>
  <body>
    <article>
      <h1>Arso izdal opozorilo, najhuje bo v nedeljo</h1>
      <h2>Gladina morja bo ponovno povišana, morje lahko poplavi v višini okoli 40 centimetrov.</h2>
      <address><time datetime="2019-11-16T15:22:00+00:00">16 Nov 2019, 15:22</time> by <a rel="author">N. Č.</a></address>
      <p>LJUBLJANA – Po podatkih Agencije RS za okolje imajo reke po Sloveniji velike pretoke, pri čemer reka Drava poplavlja na izpostavljenih območjih vzdolž celotnega toka, posamezne reke pa se razlivajo na območjih vsakoletnih poplav. Pretoki rek se prehodno zmanjšujejo, naraščajo pa še kraški vodotoki in Sava v spodnjem toku.<br/> </p>
      <hr/>
      <p>Preberite tudi: <a href="https://www.slovenskenovice.si/novice/slovenija/clanek/razkrivamo-kateri-deli-slovenije-so-najbolj-ogrozeni-249719">Razkrivamo, kateri deli Slovenije so najbolj ogroženi</a></p>
      <hr/>
      <p>Reka Drava ima na meji z Avstrijo ustaljen pretok okoli 1.100 m3/s, v spodnjem toku, dolvodno od pregrade Markovec, pa okoli 700 m3/s. V noči na nedeljo bo Drava predvidoma še narasla in na meji z Avstrijo dosegla pretok okoli 1.350 m3/s, ki bo v nedeljo in ponedeljek ustaljen. V nedeljo zvečer in noči na ponedeljek pa se bodo prehodno povečali lokalni dotoki v Sloveniji.</p>
      <figure>
        <iframe data-src="https://twitter.com/meteoSI/status/1195698788465336320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V soboto čez dan se bodo pretoki večine rek zmanjševali, od noči na nedeljo pa bodo znova začeli naraščati. V nedeljo se bo naraščanje vodnatosti še nadaljevalo in predvidoma dopoldne okrepilo. Močneje bodo narasli reke in hudourniški vodotoki v zahodni, osrednji in severni Sloveniji, kjer obstaja velika verjetnost razlivanj.<br/><br/>V ponedeljek bodo manjše reke že upadale, večje reke pa bodo še naraščale.<br/><br/>V soboto ob večerni plimi bo gladina morja ponovno povišana, morje se bo razlivalo v višini okoli 20 centimetrov. Močneje pa bo gladina povišana v nedeljo med 9. in 13. uro, ko lahko morje poplavi v višini okoli 40 centimetrov.</p>
    </article>
  </body>
</html>