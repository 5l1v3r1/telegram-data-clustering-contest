<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232176/"/>
    <meta property="og:site_name" content="Українська правда"/>
    <meta property="article:published_time" content="2019-11-16T15:50:01+00:00"/>
    <meta property="og:title" content="Арсенал у Балаклії не становить загрози для місцевого населення - військові"/>
    <meta property="og:description" content="Військовий арсенал у Балаклії, де під час утилізації боєприпасів сталися вибухи, не становить загрози для місцевих мешканців. Відео"/>
  </head>
  <body>
    <article>
      <h1>Арсенал у Балаклії не становить загрози для місцевого населення - військові</h1>
      <address>
        <time datetime="2019-11-16T15:50:01+00:00">16 Nov 2019, 15:50</time>
      </address>
      <p>Військовий арсенал у Балаклії, де під час утилізації боєприпасів сталися <a href="https://www.pravda.com.ua/news/2019/11/15/7232086/">вибухи</a>, не становить загрози для місцевих мешканців.</p>
      <p><b>Джерело: </b>коментар командувача Сил логістики ЗСУ, генерал-лейтенант Олега Вишнівського, повідомляє <a href="https://armyinform.com.ua/2019/11/vijskovyj-arsenal-u-misti-balakliya-ne-stanovyt-zagrozy-misczevym-meshkanczyam/">АрміяInform</a></p>
      <p><b>Дослівно:</b> "Протягом ночі визначеним складом пожежного наряду здійснювалося патрулювання технічної території. Загорань та задимлень не спостерігалося. Нині військовий арсенал є безпечним щодо вибухо-пожежної безпеки", зазначив Вишнівський.</p>
      <p>Деталі: За словами Вишнівського, наразі на технічній території військового арсеналу тривають слідчі дії.</p>
      <p>За його словами, після <a href="https://www.pravda.com.ua/news/2019/11/15/7232075/">подій 2017 року</a> територія арсеналу очищена майже на 60%.</p>
      <p>"Усі інші боєприпаси вивезені або складені у захищене бетонне сховище, на відкритих майданчиках боєприпаси не зберігаються", - повідомив Вишнівський. </p>
      <figure>
        <iframe src="https://www.youtube.com/embed/ptjcgg4sPh8" width="640" height="360" data-service="Youtube" scrolling="no"/>
      </figure>
      <p>
        <b>Нагадаємо, </b>
      </p>
      <ul>
        <li>15 листопада під час утилізації боєприпасів на території центральної артилерійської бази біля Балаклії Харківської області сталися <a href="https://www.pravda.com.ua/news/2019/11/15/7232086/">вибухи</a>.</li>
        <li>За даними військових, на технічній території утилізували залишки боєприпасів та їхніх елементів, які не можна транспортувати. Військові здійснювали планове знищення у спеціально обладнаному для цього місці – котловані, пролунало близько 20 вибухів.</li>
        <li>Міністерство оборони повідомило, що ситуація на території бази біля Балаклії <a href="https://www.pravda.com.ua/news/2019/11/15/7232084/">контрольована та безпечна</a>.</li>
        <li>За даними Генштабу,  внаслідок вибухів загинули двоє саперів, 5 військових зазнали поранень різного ступеня важкості.</li>
      </ul>
      <p>
        <b>Знати більше:</b>
      </p>
      <p>
        <i>
          <b>
            <a href="https://www.pravda.com.ua/articles/2017/09/27/7156527/">На пороховій бочці. Коли й чому в Україні вибухали армійські склади</a>
          </b>
        </i>
      </p>
      <p>
        <i>
          <b><a href="https://www.pravda.com.ua/articles/2017/10/10/7157847/">Місто гріхів. Як "пиляють" бюджет у підірваній Балаклі</a> </b>
        </i>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232075/"/>
        <a href="https://www.pravda.com.ua/news/2019/11/13/7231870/"/>
        <a href="https://www.pravda.com.ua/news/2019/11/13/7231850/"/>
      </related>
    </article>
  </body>
</html>