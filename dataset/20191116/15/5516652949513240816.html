<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425943/apo-twra-xekina-h-organwsh-sto-rhodes-tour"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T15:40:01+00:00"/>
    <meta property="og:title" content="Από τώρα ξεκινά η οργάνωση στο «Rhodes Tour»"/>
    <meta property="og:description" content="Από χθες βρίσκεται στη Ρόδο ο Γιώργος Λεβεντάκης της Sports Tour Hellas ως τεχνικός διευθυντής, στο πλαίσιο των πρώτων επαφών με τον Ροδήλιο αλλά και τους φορείς όσον αφορά την οργάνωση για τους διεθνείς αγώνες ποδηλασίας της Ρόδου τον Μάρτιο του 2020."/>
  </head>
  <body>
    <article>
      <h1>Από τώρα ξεκινά η οργάνωση στο «Rhodes Tour»</h1>
      <h2>Οι διοργανωτές των διεθνών ποδηλατικών αγώνων στη Ρόδο τον ερχόμενο Μάρτιο θέλουν να κυλήσουν όλα άψογα, γι’ αυτό και οι συναντήσεις αυτό το διάστημα αφορούν ίσως και κάποιες αλλαγές προς το καλύτερο</h2>
      <address>
        <time datetime="2019-11-16T15:40:01+00:00">16 Nov 2019, 15:40</time>
      </address>
      <p>
        <b>Από χθες βρίσκεται στη Ρόδο ο Γιώργος Λεβεντάκης της Sports Tour Hellas ως τεχνικός διευθυντής, στο πλαίσιο των πρώτων επαφών με τον Ροδήλιο αλλά και τους φορείς όσον αφορά την οργάνωση για τους διεθνείς αγώνες ποδηλασίας της Ρόδου τον Μάρτιο του 2020.</b>
      </p>
      <p>Οι διοργανωτές δεν χάνουν καθόλου χρόνο και θέλουν πια όλα να είναι έτοιμα πολύ πριν τις εκκινήσεις των αγώνων, πάντα σε συνεργασία με την Περιφέρεια και τον Δήμο. Το έντονο ενδιαφέρον από σημαντικές ομάδες δείχνει πως η συνάντηση στο νησί έχει αποκτήσει κύρος σε όλα τα επίπεδα, συμβάλλοντας αρκετά στην επιμήκυνση της τουριστικής περιόδου με αποστολές σημαντικές, αποτελούμενες από μέλη υψηλού οικονομικού επιπέδου, ώστε να κινηθεί και η αγορά εντός κι εκτός πόλεως.</p>
      <p>Να σημειωθεί πως υπάρχει μάλιστα πιθανότητα κάποιες διαδρομές από τις ήδη χαραγμένες για τους αγώνες ν’ αλλάξουν, διευκολύνοντας περισσότερο τους αθλητές με βάση και το επίπεδο της προετοιμασίας τους εκείνο το διάστημα.<br/>Οι συμμετέχουσες ομάδες στην περασμένη διοργάνωση ήταν οι παρακάτω:</p>
      <p><b>ΕΘΝΙΚΕΣ ΟΜΑΔΕΣ</b><br/>ΕΛΛΑΔΑ</p>
      <p>ΚΥΠΡΟΣ</p>
      <p><b>UCI CONTINENTAL TEAMS</b><br/>SVL SPORTS GMBH &amp; TEAM SAUERLAND (ΓΕΡΜΑΝΙΑ)</p>
      <p>TUFO PARDUS (ΤΣΕΧΙΑ),</p>
      <p>TEAM HUROM (ΠΟΛΩΝΙΑ)</p>
      <p>TEAM AKROS-THOMUS (ΕΛΒΕΤΙΑ)</p>
      <p>UNO-X DEVELOPMENT TEAM (ΝΟΡΒΗΓΙΑ)</p>
      <p>LOTTO KERN HAUS (ΓΕΡΜΑΝΙΑ)</p>
      <p>SWISS RACING ACADEMY SRA (ΕΛΒΕΤΙΑ)</p>
      <p>ADRIA MOBIL (ΣΛΟΒΕΝΙΑ)</p>
      <p>JOKER ICOPAL TEAM (ΝΟΡΒΗΓΙΑ)</p>
      <p>TEAM VORARLBERG SANTI (ΑΥΣΤΡΙΑ)</p>
      <p>BEAT CYCLING CLUB (ΟΛΛΑΝΔΙΑ)</p>
      <p><b>TEAMS-CLUBS</b><br/>ΤEAM ZAPPI RACING U23 TEAM (ΙΤΑΛΙΑ)</p>
      <p>OSLOFJORD CYCLING TEAM (ΝΟΡΒΗΓΙΑ)</p>
      <p>TEAM KIBAG-BNP-COSTELO (ΚΩΣ)</p>
      <p>ΑΙΟΛΟΣ ΑΘΗΝΑΣ (ΕΛΛΑΣ)</p>
      <p>ΡΟΔΗΛΙΟΣ(ΕΛΛΑΣ)</p>
      <p>BYGDØ IL (ΝΟΡΒΗΓΙΑ)</p>
      <p>CMI (ΗΠΑ)</p>
      <p>ZEROBC (ΜΕΓΑΛΗ ΒΡΕΤΑΝΙΑ)</p>
      <p>
        <b>Οι διαδρομές όπως ίσχυσαν τον περασμένο Μάρτιο:</b>
      </p>
      <p><b>Διεθνές Γκραν Πρι</b><br/>Εκκίνηση από Ρόδο με κατεύθυνση προς τη Ρόδου-Καλλιθέας-Φαληράκι κι από ‘κει έξοδος στη Ρόδου-Λίνδου προς Αφάντου-Αρχάγγελο-Χαράκι-Κάλαθο-Λίνδο-Πεύκους-Λάρδο-Κιοτάρι-Γεννάδι-Λαχανιά-Κατταβιά-Απολακκιά-Μονόλιθο-Σιάννα-Κρητηνία-Κάμειρο Σκάλα-Μανδρικό-Καλαβάρδα-Φάνες-Θεολόγο-Ιαλυσό και τερματισμό πάλι στη Ρόδο, απόστασης 195χλμ.</p>
      <p><b>Διεθνής Γύρος Ρόδου<br/>1ο ΕΤΑΠ</b><br/>Ρόδος-Νέα Μαρίνα-προς Ρόδου-Καλλιθέας-Φαληράκι- προς Ρόδου-Λίνδου-Κολύμπια-Αρχίπολη-Ελεούσα-Απόλλωνα-Έμπωνα-Κρητηνία-Πεταλούδες-Μανδρικό-Καλαβάρδα-Φάνες-Σορωνή-Καλαμώνας-Δαματριά-Μαριτσά και μετά από δύο στροφές εκεί, τερματισμός στο χωριό. Απόσταση 150χλμ.</p>
      <p><b>2ο ΕΤΑΠ</b><br/>Εκκίνηση από Ρόδο-προς Κρεμαστή-Ψίνθο-Αρχίπολη-Ελεούσα-Διμυλιά-Προφήτη Ηλία-Λάερμα-Λίνδο-Ρόδου-Λίνδου προς Φαληράκι κι από Paradise τερματισμός στα Κοσκινού. Απόσταση 161χλμ.</p>
      <p><b>3ο ΕΤΑΠ</b><br/>Εκκίνηση από Ρόδο προς Ρόδου-Καλλιθέας-Φαληράκι, παραλιακά-έξοδος προς Ρόδου-Λίνδου-Γεννάδι-Άγιος Ισίδωρος-Έμπωνα-Κρητηνία-Κάμειρος και τερματισμός στη Ρόδο. Απόσταση 157,5χλμ.</p>
    </article>
  </body>
</html>