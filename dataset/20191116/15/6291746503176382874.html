<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/16/cosa-ce-stasera-in-tv-99/"/>
    <meta property="og:site_name" content="Il Post"/>
    <meta property="article:published_time" content="2019-11-16T15:48:07+00:00"/>
    <meta property="og:title" content="Cosa c’è stasera in tv"/>
    <meta property="og:description" content="Uno speciale su Fabrizio De André, qualche film mediocre, e poco altro"/>
  </head>
  <body>
    <article>
      <h1>Cosa c’è stasera in tv</h1>
      <h2>Uno speciale su Fabrizio De André, qualche film mediocre, e poco altro</h2>
      <address>
        <time datetime="2019-11-16T15:48:07+00:00">16 Nov 2019, 15:48</time>
      </address>
      <p>La programmazione televisiva di sabato sera, come da tradizione, non offre moltissimo. Su Rai 1 inizia uno speciale in tre parti su Fabrizio De André, mentre Rete 4 trasmette un bel western e Italia 1 il sequel del film d’animazione andato in onda lo scorso sabato. Spingendosi più in là si trova qualche film discreto come <i>Un sogno, una vittoria</i>, le qualifiche del Gran Premio di Formula 1 di domani e una partita di qualificazione degli Europei di calcio del 2020. Non granché, insomma.</p>
      <p>
        <b>Rai 1</b>
      </p>
      <p><b>21.25 – Una storia da cantare – Fabrizio De André</b><br/>Prima puntata di uno speciale in tre parti sul celebre cantautore, condotto da Enrico Ruggeri e Bianca Guaccero.</p>
      <figure>
        <iframe data-src="https://twitter.com/RaiUno/status/1195701215654481920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>21.05 – N.C.I.S.</b><br/>23esimo episodio della sedicesima stagione della serie che sembra non finire mai.</p>
      <figure>
        <iframe src="https://www.youtube.com/embed/yyoXfVfpaaE" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai 3</b>
      </p>
      <p><b>21.45 – Dottori in corsia</b><br/>Nuova stagione del programma di Federica Sciarelli che racconta le storie notevoli di medici professionisti.</p>
      <figure>
        <iframe data-src="https://twitter.com/DottoriinCorsia/status/1195343561866326018?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.27 – Sentieri selvaggi</b><br/>Western del 1956 di John Ford con protagonista John Wayne, citato spesso nella categoria dei migliori-film-di-sempre.</p>
      <figure>
        <iframe src="https://www.youtube.com/embed/0o1FWMnlYNs" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.20 – Tu si que vales</b><br/>Quinta puntata della quinta edizione del talent show in cui Maria De Filippi, Gerry Scotti, Rudy Zerbi e Teo Mammucari giudicano le esibizioni di aspiranti artisti in qualsiasi disciplina.</p>
      <figure>
        <iframe data-src="https://twitter.com/tusiquevales_it/status/1195683846064418823?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Italia 1</b>
      </p>
      <p><b>21.20 – Madagascar 2</b><br/>Sequel del film d’animazione del 2005 con protagonisti un leone, una zebra, una giraffa e un ippopotamo. Ai critici e al pubblico piacque più del primo, tanto che incassò più di 600 milioni di dollari.</p>
      <figure>
        <iframe src="https://www.youtube.com/embed/cN0Sx2P8UBU" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.15 – Atlantide</b><br/>Puntata speciale del programma di approfondimento condotto da Andrea Purgatori, che si occuperà di Benito Mussolini assieme ad Antonio Scurati, scrittore e vincitore dell’ultimo Premio Strega con <a href="https://www.ilpost.it/2018/10/24/scurati-m-il-figlio-del-secolo/">un romanzo</a> sull’ascesa di Mussolini.</p>
      <figure>
        <iframe data-src="https://twitter.com/La7tv/status/1195699284332679168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.30 – Gran Premio di Formula 1 del Brasile, qualifiche</b><br/>Penultimo Gran Premio della stagione, già vinta dal pilota della Mercedes Lewis Hamilton. La corsa vera e propria si correrà domenica 17 novembre alle 18.10 ora italiana.</p>
      <hr/>
      <p>
        <b>Mediaset 20</b>
      </p>
      <p><b>20.30 – Croazia-Slovacchia</b><br/>È una delle partite di qualificazione per gli Europei di calcio che si giocheranno nell’estate del 2020. Le due squadre fanno parte del gruppo E, uno dei pochi dove la situazione non è ancora ben definita: la Croazia è prima ma non è ancora qualificata matematicamente, mentre la Slovacchia si gioca il secondo posto – che insieme al primo qualifica direttamente per gli Europei – con Ungheria e Galles.</p>
      <figure>
        <iframe data-src="https://twitter.com/MaxCallegari/status/1195629045960126465?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Paramount Channel</b>
      </p>
      <p><b>21.20 – Un sogno, una vittoria</b><br/>Film del 2002 di John Lee Hancock basato sulla storia vera di un professore di scienze che riesce a diventare un giocatore di baseball protagonista a 35 anni. Il protagonista è interpretato da Dennis Quaid.</p>
      <figure>
        <iframe src="https://www.youtube.com/embed/ZaqVeDVg2pI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – Eddie The Eagle</b><br/>Un altro film di sport tratto da una storia vera: questo parla di Eddie “The Eagle” Edwards, un saltatore con gli sci britannico che riuscì a partecipare alle Olimpiadi invernali del 1988 nonostante provenisse da una nazione senza una grande tradizione nella disciplina e avesse un fisico molto diverso rispetto ai tradizionali saltatori.</p>
      <figure>
        <iframe src="https://www.youtube.com/embed/UfIkEaiNBBg" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>21.15, Sky Cinema Uno: Premonitions</b>
      </p>
      <figure>
        <iframe src="https://www.youtube.com/embed/DDKyyyRggoU" width="675" height="380" data-service="Youtube" scrolling="no"/>
      </figure>
      <p>
        <b>21.15, Sky Cinema Due: Il primo re</b>
      </p>
      <figure>
        <iframe src="https://www.youtube.com/embed/boaHGOqWjTA" width="675" height="380" data-service="Youtube" scrolling="no"/>
      </figure>
      <p>
        <b>21.00, Sky Cinema Romance: Jerry Maguire</b>
      </p>
      <figure>
        <iframe src="https://www.youtube.com/embed/dZdqTsI0HMI" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>Oppure</b>
      </p>
      <blockquote>
        <a href="https://www.ilpost.it/2019/11/01/netflix-novembre-novita-catalogo/">Netflix Italia: le novità di novembre</a>
      </blockquote>
      <related>
        <h4>Articoli Correlati</h4>
        <a href="https://www.ilpost.it/2019/11/16/bolivia-evo-morales/"/>
        <a href="https://www.ilpost.it/2019/11/12/migliori-spettacoli-stand-up-comedy-comici-netflix/"/>
        <a href="https://www.ilpost.it/2019/11/12/champagne-unione-sovietica/"/>
      </related>
    </article>
  </body>
</html>