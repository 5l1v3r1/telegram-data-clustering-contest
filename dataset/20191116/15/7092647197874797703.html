<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39728/%D8%B9%D8%B1%D8%A7%D9%82-%D8%A8%D8%AF%D9%86%D8%A8%D8%A7%D9%84-%DA%A9%D8%A7%D9%87%D8%B4-%D9%88%D8%A7%D8%B1%D8%AF%D8%A7%D8%AA-%D8%A8%D8%B1%D9%82-%D8%A7%D8%B2-%D8%A7%DB%8C%D8%B1%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-16T15:02:00+00:00"/>
    <meta property="og:title" content="عراق بدنبال کاهش واردات برق از ایران"/>
    <meta property="og:description" content="پس از امضای تفاهم‌نامه اتصال شبکه برق میان اردن و عراق، اکنون خبر از تصمیم عراق برای تسریع واردات برق از اردن به گوش می‌رسد."/>
  </head>
  <body>
    <article>
      <h1>عراق بدنبال کاهش واردات برق از ایران</h1>
      <address><time datetime="2019-11-16T15:02:00+00:00">16 Nov 2019, 15:02</time> by <a rel="author">پایگاه خبری صنعت برق - برق نیوز BarghNews</a></address>
      <p><i>پس از امضای تفاهم‌نامه اتصال شبکه برق میان اردن و عراق، اکنون خبر از تصمیم عراق برای تسریع واردات برق از اردن به گوش می‌رسد. </i>به گزارش <a href="http://www.barghnews.com/">برق نیوز</a>، دی‌ماه سال گذشته تفاهم‌نامه‌ای به منظور اتصال شبکه برق میان اردن و عراق امضا شد. بر اساس این یادداشت تفاهم، اتصال شبکه‌های برق دو کشور قرار بود زمینه تبادل برق را فراهم کند و همچنین گامی در جهت ایجاد یک شبکه هشتگانه برق و بازار منطقه‌ای برق شامل کشور‌های حوزه خلیج فارس و خاورمیانه بوجود آورد که شبکه هشتگانه برق شامل ترکیه، عراق، سوریه، لبنان، اردن، فلسطین، مصر و لیبی است.<br/>در همین راستا اخیرا وزیر انرژی اردن از تصمیم عراق در تسریع انعقاد قرارداد با اردن به منظور واردات برق از کشورش خبر داد.<br/><br/>گفتنی است عراق به منظور بازسازی هرچه سریعتر صنایع از دست رفته خود با هدف تقویب شبکه برق در تلاش است تا با تامین‌کنندگان متعدد برق از جمله عربستان و اردن وارد قرارداد شود.<br/><br/>در این بین همچنین اقدامات آمریکا در کم کردن سهم ایران در بازار برق عراق نیز نباید از نظر غافل بماند. در حال حاضر ایران۲۶ درصد از برق عراق را تامین می‌کند. اخیرا نیز با حضور وزیر نیرو و معاون وزیر انرژی عراق، شبکه برق دو کشور سنکرون یا همسان سازی شد.<br/><br/>ولی باید توجه داشت که عراق بعنوان بازار بکر برق برای ایران باقی نخواهد ماند و رقبایی همچون اردن و عربستان در کمین این صادرات نشسته‌اند.   منبع: اقتصاد آنلاین</p>
    </article>
  </body>
</html>