<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640344/%D8%AA%D8%B1%D8%A7%D9%85%D9%BE-%D8%B5%D9%88%D8%B1%D8%AA%E2%80%8C%D8%AD%D8%B3%D8%A7%D8%A8-%DB%B8-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A8%D8%B1%D8%A7%DB%8C-%DA%98%D8%A7%D9%BE%D9%86-%D9%81%D8%B1%D8%B3%D8%AA%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T15:58:00+00:00"/>
    <meta property="og:title" content="ترامپ صورت‌حساب ۸ میلیارد دلاری برای ژاپن فرستاد"/>
    <meta property="og:description" content="یک رسانه آمریکایی می‌گوید رئیس‌جمهوری این کشور از توکیو خواسته سهم سالانه خود از پرداخت هزینه نظامیان آمریکایی مستقر در ژاپن را به ۸ میلیارد..."/>
  </head>
  <body>
    <article>
      <h1>
        <a href="https://www.bultannews.com/fa/news/640344/%D8%AA%D8%B1%D8%A7%D9%85%D9%BE-%D8%B5%D9%88%D8%B1%D8%AA%E2%80%8C%D8%AD%D8%B3%D8%A7%D8%A8-%DB%B8-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A8%D8%B1%D8%A7%DB%8C-%DA%98%D8%A7%D9%BE%D9%86-%D9%81%D8%B1%D8%B3%D8%AA%D8%A7%D8%AF">ترامپ صورت‌حساب ۸ میلیارد دلاری برای ژاپن فرستاد</a>
      </h1>
      <h2>یک رسانه آمریکایی می‌گوید رئیس‌جمهوری این کشور از توکیو خواسته سهم سالانه خود از پرداخت هزینه نظامیان آمریکایی مستقر در ژاپن را به ۸ میلیارد...</h2>
      <address><time datetime="2019-11-16T15:58:00+00:00">16 Nov 2019, 15:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  فارین پالیسی به نقل از منابع آگاه می‌گوید دونالد <b>ترامپ</b> رئیس‌جمهوری <b>آمریکا</b> از ژاپن خواسته سطح مشارکت در پرداخت هزینه نظامیان آمریکایی مستقر در این کشور را به ۴ برابر و رقم ۸ میلیارد دلار افزایش دهد.</p>
      <p>این درحالی است که روز پنجشنبه نیز «مارک میلی» رئیس ستاد مشترک ارتش آمریکا در سفر به کره جنوبی، درخواست مشابهی را به سئول ارائه داد.</p>
      <p>اما سابقه اصرار ترامپ برای تحمیل هزینه نظامیان آمریکایی به دولت توکیو به ماه میلادی جولای و زمان سفر جان بولتون مشاور سابق امنیت ملی کاخ سفید به ژاپن باز می‌گردد.</p>
      <p>البته وزارت خارجه ژاپن با رد گزارش فارین پالیسی مدعی شده که هیچ مذاکره‌ای با دولت واشنگتن پیرامون این موضوع انجام نشده است.</p>
      <p>گفتنی است حدود ۵۴ هزار نظامی آمریکایی با ادعای تامین امنیت ژاپن به ویژه در برابر حملات احتمالی کره شمالی، در این کشور مستقر هستند. توکیو در حال حاضر سالانه ۲ میلیارد دلار از هزینه نظامیان آمریکایی را می‌پردازد.</p>
    </article>
  </body>
</html>