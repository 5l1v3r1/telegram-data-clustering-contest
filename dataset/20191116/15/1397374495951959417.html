<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/najnovija-odluka-danila-medvedeva-razocarala-ruse-ali-obradovala-je-hrvate-i-spance-392926.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T15:25:00+00:00"/>
    <meta property="og:title" content="Najnovija odluka Danila Medvedeva razočarala Ruse, ali obradovala je Hrvate i Špance"/>
    <meta property="og:description" content="Moraće bez njega."/>
  </head>
  <body>
    <article>
      <h1>Najnovija odluka Danila Medvedeva razočarala Ruse, ali obradovala je Hrvate i Špance</h1>
      <h2>Moraće bez njega.</h2>
      <address><time datetime="2019-11-16T15:25:00+00:00">16 Nov 2019, 15:25</time> by <a rel="author">Darko Mitrović</a></address>
      <p>Nekoliko odličnih turnira odigrao je <b>Danil Medvedev</b> ove jeseni, osvajao titule u Sankt Petersburgu i Šangaju, pre toga igrao u finalu US opena, gde je izgubio od Nadala. <br/><br/>Izbio je i na četvrto mesto na ATP listi, ali kako se bližio kraj sezone, počeo je da ređa poraze. <br/><br/>Posle eliminacije na završnom turniru u Londonu, očekivalo se da će do kraja sezone još predvoditi reprezentaciju Rusije u predstojećem Dejvis kupu, ali se to neće dogoditi. <br/><br/>Selektor Šamil Tarpiščev potvrdio je da Medvedev neće igrati za Rusiju zbog umora, pa su mu na raspolaganju ostali još Karen Hačanov (17. na ATP listi), Andrej Rubljev (23.) i Jevgenij Donskoj (114.) <br/><br/>Rusi se 18. novembra sastaju sa Hrvatima, a dan kasnije sa selekcijom Španije.</p>
      <p>Izvor: Sportske.net</p>
    </article>
  </body>
</html>