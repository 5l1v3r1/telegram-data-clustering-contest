<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819687-roztrata-38-miljoniv-gpu-peredala-do-sudu-spravu-ekspracivnikiv-banku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T15:59:00+00:00"/>
    <meta property="og:title" content="Розтрата $38 мільйонів: ГПУ передала до суду справу експрацівників банку"/>
    <meta property="og:description" content="Генпрокуратура скерувала до суду обвинувальний акт стосовно колишніх посадовців одного з банків за фактом розтрати 38 млн доларів США."/>
  </head>
  <body>
    <article>
      <h1>Розтрата $38 мільйонів: ГПУ передала до суду справу експрацівників банку</h1>
      <h2>Генпрокуратура скерувала до суду обвинувальний акт стосовно колишніх посадовців одного з банків за фактом розтрати 38 млн доларів США.</h2>
      <address>
        <time datetime="2019-11-16T15:59:00+00:00">16 Nov 2019, 15:59</time>
      </address>
      <p>Про це повідомляє пресслужба <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261246">Генеральної прокуратури</a>.</p>
      <p>"Прокурори Генеральної прокуратури України завершили досудове розслідування у кримінальному провадженні стосовно колишніх голови правління та фінансового директора одного з банків за ч. 5 ст. 191 КК України (привласнення, розтрата майна або заволодіння ним шляхом зловживання службовим становищем). За версією слідства, вказані посадовці, ймовірно, вчинили розтрату грошових коштів <a href="https://www.ukrinform.ua/tag-bank">банку</a> в сумі близько 38 млн доларів США шляхом зловживання своїм службовим становищем під час передачі у заставу грошових коштів, що знаходились на кореспондентських рахунках даного банку у одній з банківських установ Австрійської Республіки", - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2814617-gpu-provodit-slidci-dii-u-minusti-u-spravi-cornih-reestratoriv.html">ГПУ проводить слідчі дії у Мін’юсті у справі “чорних реєстраторів”</a>
      </blockquote>
      <p>Як зазначається, після ознайомлення сторін з матеріалами кримінального провадження обвинувальний акт скеровано для розгляду по суті до Шевченківського районного суду м. Києва.</p>
    </article>
  </body>
</html>