<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903986/duitse-bondscoach-l-w-geeft-favorieten-voor-ek-winst-maar-noemt-belgi-niet.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T15:16:00+00:00"/>
    <meta property="og:title" content="Duitse bondscoach Löw geeft favorieten voor EK-winst, maar noemt België niet"/>
    <meta property="og:description" content="Het EK staat binnenkort weer voor de deur, met heel wat landen die zullen strijden voor een Europese titel. België wordt door velen als één van kanshebbers op eindwinst gezien. Daar denkt de Duitse bondscoach Joachim Löw anders over."/>
  </head>
  <body>
    <article>
      <h1>Duitse bondscoach Löw geeft favorieten voor EK-winst, maar noemt België niet</h1>
      <address>
        <time datetime="2019-11-16T15:16:00+00:00">16 Nov 2019, 15:16</time>
      </address>
      <p>
        <b>Het EK staat binnenkort weer voor de deur, met heel wat landen die zullen strijden voor een Europese titel. België wordt door velen als één van kanshebbers op eindwinst gezien. Daar denkt de Duitse bondscoach Joachim Löw anders over.</b>
      </p>
      <p>Op zijn persconferentie in de aanloop naar de laatste EK-kwalificatiewedstrijden benoemt hij zijn favorieten. "Frankrijk en Engeland spelen al jaren met dezelfde spelers. Dan heb je ook nog Nederland en Spanje", klinkt het, zonder België te vermelden.</p>
      <p>Ook Duitsland is volgens hem geen favoriet om het EK te winnen. "Wij behoren niet tot dat groepje favorieten. Over twee tot vier jaar bereiken veel van onze jonge spelers hun piek. Met dit team is veel mogelijk, we hebben veel kwaliteit in de selectie. We werken er hard aan om over een paar jaar top te zijn."<br/>"We hebben een jong team en zitten nog steeds in een proces van verandering", aldus Löw. "Wij behoren dus niet tot de favorieten", herhaalde hij.</p>
      <p>Duitsland staat momenteel op een tweede plek in groep C. Het telt vijftien punten, hetzelfde aantal als leider Nederland. Zaterdagavond neemt het het op tegen Wit-Rusland, daarna eindigt Duitsland de EK-kwalificatiecampagne met een partij tegen Noord-Ierland.</p>
    </article>
  </body>
</html>