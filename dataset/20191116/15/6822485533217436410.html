<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825127.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T15:26:00+00:00"/>
    <meta property="og:title" content="واکنش دادستان کشور به اعتراضات درباره افزایش قیمت بنزین"/>
    <meta property="og:description" content="به گزارش تسنیم، حجت‌الاسلام منتظری دادستان کل کشور درباره برخی اعتراضات به افزایش قیمت بنزین و سوءاستفاده برخی اخلالگران از این اعتراضات اظهار کرد: قطعا مردم خط خود را از تعداد اندکی که با راهبندان و حمله به اماکن، ضدیت خود را با نظام و مردم نشان می‌دهند، جدا خواهند کرد. قطعا مردم از این اعمال و رفتار بیزار بوده و به تعداد اندکی اخلالگر اجازه بهره‌برداری نمی‌دهند."/>
  </head>
  <body>
    <article>
      <h1>واکنش دادستان کشور به اعتراضات درباره افزایش قیمت بنزین</h1>
      <address>
        <time datetime="2019-11-16T15:26:00+00:00">16 Nov 2019, 15:26</time>
      </address>
      <p>حجت‌الاسلام منتظری در مورد برخی اعتراضات به افزایش قیمت بنزین گفت: مطمئن هستم مردم خط خود را از اخلالگران جدا می‌کنند و اجازه نمی دهند از این اعتراض‌ها سواستفاده شود.</p>
      <p>به گزارش تسنیم، حجت‌الاسلام منتظری دادستان کل کشور درباره برخی اعتراضات به افزایش قیمت بنزین و سوءاستفاده برخی اخلالگران از این اعتراضات اظهار کرد: قطعا مردم خط خود را از تعداد اندکی که با راهبندان و حمله به اماکن، ضدیت خود را با نظام و مردم نشان می‌دهند، جدا خواهند کرد. قطعا مردم از این اعمال و رفتار بیزار بوده و به تعداد اندکی اخلالگر اجازه بهره‌برداری نمی‌دهند.</p>
      <p>وی ادامه داد: اینگونه اخلال‌گری‌ها به موجب قانون، جرم است و نیروهای انتظامی و قضایی وظیفه خود می‌دانند با اخلالگران در سطح شهر و آسیب‌زنندگان به اموال و امکان عمومی برخورد کنند. مطمئن هستم مردم خط خود را از اخلالگران جدا می‌کنند و اجازه نمی دهند از این اعتراض‌ها سواستفاده شود. مسئولان دولتی هم گفتند که هرچه درآمد از محل افزایش قیمت بنزین باشد، برای قشر متوسط و ضعیف هزینه می‌شود.</p>
      <p>دادستان کل کشور گفت: در دو روز گذشته مشاهده کردیم که چگونه رسانه‌ها و شخصیت‌های معاند سعی کردند مردم ایران را تحریک کنند؛ به اخلالگرانی که ریشه در خارج از کشور دارند نیز می‌گوییم، قطعا مردم تحریک نخواهند شد. مردم قطعا اخلال در نظم عمومی را در همکاری با مسئولان برطرف می‌کنند و انشالله مشکلات حل خواهد شد. دولت نیز تأکید کرده که این اتفاق تأثیری بر سطح عمومی قیمت‌ها نداشته باشد و امیدواریم مسئولان اقتصادی به خوبی مدیریت و نطارت کنند تا از این مقطع نیز عبور کنیم.</p>
      <p>منتظری درباره اینکه قوه‌قضاییه در حوزه کنترل قیمت‌ها و سوءاستفاده‌های احتمالی از افزایش قیمت‌ بنزین، چه اقدامی خواهد کرد، گفت: قوه‌قضاییه موظف است در چارچوب قانون با اخلالگران برخورد کند. درباره قیمت‌ها نیز تعزیرات حکومتی که زیر مجموعه دولت است در کنار بقیه دستگاه‌ها از اخلال‌گری در حوزه بازار و افزایش قیمت‌ها جلوگیری خواهند کرد. </p>
    </article>
  </body>
</html>