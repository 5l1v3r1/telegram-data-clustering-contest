<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/snimka-na-denia/2019/11/16/nedelia-pochva-s-mygla-i-oblaci-prez-denia-do-18-gradusa.429868"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T15:40:00+00:00"/>
    <meta property="og:title" content="Неделя почва с мъгла и облаци, през деня до 18 градуса"/>
    <meta property="og:description" content="Мъгли ще има в по-ниските райони | Dnes.bg"/>
  </head>
  <body>
    <article>
      <h1>Неделя почва с мъгла и облаци, през деня до 18 градуса</h1>
      <h2>Мъгли ще има в по-ниските райони</h2>
      <address><time datetime="2019-11-16T15:40:00+00:00">16 Nov 2019, 15:40</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>През следващото денонощие в равнинната част от страната ще преобладава облачно и мъгливо време. Подобрение на видимостта ще настъпва около и след обяд.</p>
      <p>Над планините и планинските райони ще е предимно слънчево с разкъсана висока облачност. Ще духа слаб източен вятър.</p>
      <p>Минималните температури ще са предимно между 5 и 10 градуса, по морския бряг до 12-13 градуса. Максималните ще са между 13 и 18 градуса, по-ниски ще са в районите с трайна мъгла.</p>
      <p>Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максималните температури на въздуха ще са между 14 и 17 градуса. Температурата на морската вода е около 17 градуса. Вълнението на морето ще е 2 бала, на места след обяд ще се усили до 3 бала.</p>
      <p>Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максималната температура на 1200 метра ще е около 13 градуса, на 2000 метра - около 7 градуса.</p>
      <p>В началото на следващата седмица вятърът ще се ориентира от юг-югозапад, в източната половина от страната и ще се усили. Ще се задържи по-топло от обичайното за сезона. Над Западна и Централна България облачността ще е значителна и на места ще превали дъжд, в понеделник - в западните и южните райони, във вторник - на отделни места в южните. В Североизточна България вероятността за валежи е малка, ще има и временни разкъсвания и намаления на облачността.</p>
    </article>
  </body>
</html>