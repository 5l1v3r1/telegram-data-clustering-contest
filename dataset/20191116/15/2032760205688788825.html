<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89798"/>
    <meta property="og:site_name" content="Denník politika"/>
    <meta property="article:published_time" content="2019-11-16T15:35:09+00:00"/>
    <meta property="og:title" content="Nissan celosvetovo zvoláva státisíce vozidiel, únik brzdovej kvapaliny by mohol spôsobiť požiar"/>
    <meta property="og:description" content="16.11.2019 (Webnoviny.sk) – Japonská automobilka Nissan celosvetovo zvoláva viac ako 450 tis. vozidiel, pretože únik brzdovej kvapaliny by mohol spôsobiť požiar vozidiel. Firma vo vyhlásení totiž uviedla, že v zriedkavých prípadoch by takýto únik mohol vyvolať elektrický skrat. Automobilka preto vyzvala majiteľov áut, aby ich zaparkovali mimo budov, ak kontrolka protiblokovacieho brzdového systému svieti dlhšie ako desať sekúnd."/>
  </head>
  <body>
    <article>
      <h1>Nissan celosvetovo zvoláva státisíce vozidiel, únik brzdovej kvapaliny by mohol spôsobiť požiar</h1>
      <address><time datetime="2019-11-16T15:35:09+00:00">16 Nov 2019, 15:35</time> by <a rel="author">Webnoviny</a></address>
      <p>16.11.2019 (Webnoviny.sk) – Japonská automobilka Nissan celosvetovo zvoláva viac ako 450 tis. vozidiel, pretože únik brzdovej kvapaliny by mohol spôsobiť požiar vozidiel. Firma vo vyhlásení totiž uviedla, že v zriedkavých prípadoch by takýto únik mohol vyvolať elektrický skrat. Automobilka preto vyzvala majiteľov áut, aby ich zaparkovali mimo budov, ak kontrolka protiblokovacieho brzdového systému svieti dlhšie ako desať sekúnd.</p>
      <p>Zvolávanie sa týka vozidiel Murano SUV vyrobených v rokoch 2015 až 2018 a sedanov Maxima s rokom výroby 2016 až 2018. Ďalej ide o autá Infiniti QX60 a Nissan Pathfinder SUV vyrobené v rokoch 2017 až 2019. Väčšina týchto vozidiel sa nachádza v USA a Kanade.</p>
      <footer>Zdroj: Webnoviny.sk – <a href="https://www.webnoviny.sk/nissan-celosvetovo-zvolava-statisice-vozidiel-unik-brzdovej-kvapaliny-by-mohol-sposobit-poziar/"><u>Nissan celosvetovo zvoláva státisíce vozidiel, únik brzdovej kvapaliny by mohol spôsobiť požiar</u></a> © SITA Všetky práva vyhradené.</footer>
    </article>
  </body>
</html>