<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39732/%D8%A8%D8%A7%DB%8C%D9%88-%D8%AF%DB%8C%D8%B2%D9%84-%DA%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-16T15:50:00+00:00"/>
    <meta property="og:title" content="بایو دیزل چیست؟"/>
    <meta property="og:description" content="مکمل سوخت بیو دیزل یا گازوئیل زیستی، یک سوخت گازوئیلی پاک است که از منابع طبیعی و قابل تجدید مانند روغن‌های پسماند خوراکی تولید می‌شود. بیو دیزل درست مانند گازوئیل نفتی عمل می‌کند که قابل استفاده در هر دستگاه دیزلی با سوخت گازوئیل (دیزل ژنراتور، کمپرسور، ماشین‌های حمل بار دیزلی، ماشین‌های راه سازی و …) نیز می‌باشد."/>
  </head>
  <body>
    <article>
      <h1>بایو دیزل چیست؟</h1>
      <address><time datetime="2019-11-16T15:50:00+00:00">16 Nov 2019, 15:50</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مکمل سوخت بیو دیزل یا گازوئیل زیستی، یک سوخت گازوئیلی پاک است که از منابع طبیعی و قابل تجدید مانند روغن‌های پسماند خوراکی تولید می‌شود. بیو دیزل درست مانند گازوئیل نفتی عمل می‌کند که قابل استفاده در هر دستگاه دیزلی با سوخت گازوئیل (دیزل ژنراتور، کمپرسور، ماشین‌های حمل بار دیزلی، ماشین‌های راه سازی و …) نیز می‌باشد. </i><b>سرویس آموزش و آزمون <a href="http://www.barghnews.com/">برق نیوز</a></b>، از مهم‌ترین مواردی که در محیط زیست و موضوع اقتصادی بسیار مورد اهمیت قرار دارد، تامین انرژی‌های لازمه است که متاسفانه در حال حاضر تمرکز ایران و سایر کشور‌ها برای تامین انرژی با هزینه محیط زیستی کمتر می‌باشد. تامین برق اکثر پروژه‌های عمرانی سراسر ایران از طریق دیزل ژنراتور‌های گازوئیل سوز به دست می‌آید که طبق این موضوع، بهتر است سوخت‌های پاک و مکمل‌های زیستی را جایگزین این گازوئیل‌ها و امثال آن‌ها کنیم تا تولید انرژی با هزینه‌های محیط زیستی کمتری انجام شود. به همین منظور اخیرا پیشنهاد شده است که از مکمل‌های سوخت بیو دیزل Biodiesel استفاده شود، زیرا از منابع تجدید پذیر و ضایعاتی تولید می‌شود که نه تنها باعث کاهش آلاینده‌های زیست محیطی می‌گردد بلکه باعث افزایش طول عمر دیزل‌ها شده و همچنین هزینه‌های نگهداری را کاهش می‌دهد.</p>
      <figure>
        <img src="https://barghnews.com/files/fa/news/1398/8/25/83852_233.jpg"/>
      </figure>
      <p><b>مکمل سوخت بیو دیزل چیست؟</b><br/><br/>مکمل سوخت بیو دیزل یا گازوئیل زیستی، یک سوخت گازوئیلی پاک است که از منابع طبیعی و قابل تجدید مانند روغن‌های پسماند خوراکی تولید می‌شود. بیو دیزل درست مانند گازوئیل نفتی عمل می‌کند که قابل استفاده در هر دستگاه دیزلی با سوخت گازوئیل (دیزل ژنراتور، کمپرسور، ماشین‌های حمل بار دیزلی، ماشین‌های راه سازی و …) نیز می‌باشد. <b>مزایای بیو دیزل از لحاظ تولید:</b><br/><br/>۱- بیو دیزل از مواد اولیه‌ی تجدید پذیر بومی مانند روغن‏های گیاهی خوراکی، غیرخوراکی، روغن پسماند حاصل از رستوران‏ها و چربی حیوانی حاصل از دام و طیور تهیه می‌شود.<br/><br/>۲- در صورتی که از روغن‌های پسماند به عنوان ماده‌ی اولیه استفاده شود، پاکیزگی محیط زیست از این پسماند‌ها را نیز باید به مزایای بیو دیزل افزود.<br/><br/>استفاده از این محصول کمکی غیر مستقیم در جهت جلوگیری از پیشرفت بیماری‌های مرتبط با آلودگی هوا نظیز سرطان در ایران می‌باشد.</p>
      <figure>
        <img src="https://barghnews.com/files/fa/news/1398/8/25/83853_225.jpg"/>
      </figure>
      <p><b>چرا از بیو دیزل به عنوان مکمل سوخت گازوئیل استفاده می‌کنیم؟</b><br/><br/>۱- بیو دیزل احتراق کامل تری نسبت به گازوئیل داشته و منجر به کاهش اساسی هیدروکربن‌های نسوخته (UHC)، منواکسید کربن و ذرات (PM) معلق می‏شود.<br/><br/>۲- بیو دیزل دارای نقطه‌ی اشتعال بالا بوده (C°۱۳۰&lt;) که در نتیجه فراریت کمتری داشته و خطرات حین حمل و نقل و نگهداری آن را در مقایسه با گازوئیل کاهش می‌دهد.<br/><br/>۳- استفاده از بیو دیزل به عنوان سوخت جایگزین و پاک می‌تواند هم از نظر اقتصادی و هم از نظر سلامت محیط زیست و شهروندان مفید واقع شود.<br/><br/>۴- بیو دیزل دارای خاصیت روان کنندگی بوده که موجب کاهش فرسایش قطعات و اجزاء موتور و افزایش طول عمر آن می‌گردد.<br/><br/>۵- شستشوی داخل سیلندر‌ها که منجر به افزایش طول عمر کارکرد دیزل و پایین آمدن استهلاک دستگاه‌ها می‌گردد.<br/><br/>۶- ایجاد افزایش روانکاری داخل بخش‌های مرتبط به سوخت رسانی دیزل و جلوگیری از ایجاد خط و خش داخل سیلندر.<br/><br/>۷- بالا بردن کیفیت گازوئیل مصرفی (افزودن بیو پرو دیزل با گازوئیل نفتی با نسبت‌های ۲ تا ۵ درصد)<br/><br/>۸- سوختی پاک‌تر از گازوئیل نفتی به دلیل احتراق کامل‌تر (به دلیل داشتن ۱۱ درصد اکسیژن)<br/><br/>۹- کاهش اکسید‌های سولفور خروجی اگزوز، زیرا در این سوخت اصلاً سولفور وجود ندارد.<br/><br/>۱۰- بیو دیزل به صورت طبیعی، تجزیه پذیر است و به طور کامل در طبیعت تجزیه می‌شود.<br/><br/>۱۱- کاهش میزان کوبش در دیزل‌ها با توجه به احتراق کامل سوخت.<br/><br/>۱۲- بیو دیزل باعث کاهش مقدار گاز‌های گلخانه‌ای می‌شود.</p>
      <figure>
        <img src="https://barghnews.com/files/fa/news/1398/8/25/83854_646.jpg"/>
      </figure>
      <p><b>تولید کنندگان جدید بیو دیزل در آینده:</b><br/><br/>مهم‌ترین مراکز تولید بیو دیزل، در حال حاضر کشور‌های اروپایی و آمریکایی هستند. اما به دلیل اینکه کشور‌های آسیایی و آفریقایی عمدتا در نواحی مجاور استوایی می‌باشند، بنابراین علاوه بر اینکه بهترین مناطق برای تولید دانه‌های روغنی می‌باشند دارای دشت‌های وسیعی از کرچک و جاتروفا هستند که دو گیاه عمده برای تولید بیودیزل می‌باشد و مصارف حیوانی و انسانی ندارند و به طور وسیع برای تولید بیودیزل بکار می‌روند، از این رو، آسیا و آفریقا بیشترین پتانسیل را برای تولید بیودیزل دارا می‌باشند. پیش بینی شده است که در سال ۲۰۲۰ بیودیزل تولید شده از مواد اولیه غیر خوراکی حدود ۲۰% از مصرف دیزل جاده‌ای را در برزیل، اروپا، چین و هند به خود اختصاص دهد.</p>
    </article>
  </body>
</html>