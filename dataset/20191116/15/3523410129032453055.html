<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640338/%D8%AA%D9%84%E2%80%8C%D8%A2%D9%88%DB%8C%D9%88-%D8%A8%D8%A7%DB%8C%D8%AF-%D8%A8%D9%87-%D9%84%D8%A8%D9%86%D8%A7%D9%86-%D8%BA%D8%B1%D8%A7%D9%85%D8%AA-%D8%A8%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T15:22:00+00:00"/>
    <meta property="og:title" content="تل‌آویو باید به لبنان غرامت بدهد"/>
    <meta property="og:description" content="وزارت خارجه لبنان اعلام کرد، کمیته دوم مجمع عمومی سازمان ملل طرحی که رژیم صهیونیستی باید به دلیل ایجاد یک لکه نفتی در سواحل لبنان در جنگ 33 روزه..."/>
  </head>
  <body>
    <article>
      <h1>
        <a href="https://www.bultannews.com/fa/news/640338/%D8%AA%D9%84%E2%80%8C%D8%A2%D9%88%DB%8C%D9%88-%D8%A8%D8%A7%DB%8C%D8%AF-%D8%A8%D9%87-%D9%84%D8%A8%D9%86%D8%A7%D9%86-%D8%BA%D8%B1%D8%A7%D9%85%D8%AA-%D8%A8%D8%AF%D9%87%D8%AF">تل‌آویو باید به لبنان غرامت بدهد</a>
      </h1>
      <h2>وزارت خارجه لبنان اعلام کرد، کمیته دوم مجمع عمومی سازمان ملل طرحی که رژیم صهیونیستی باید به دلیل ایجاد یک لکه نفتی در سواحل لبنان در جنگ 33 روزه...</h2>
      <address><time datetime="2019-11-16T15:22:00+00:00">16 Nov 2019, 15:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت خارجه لبنان اعلام کرد، کمیته دوم مجمع عمومی سازمان ملل متحد در ۱۴ نوامبر ۲۰۱۹ مسأله ایجاد یک لکه نفتی در سواحل لبنان در جنگ ۳۳ روزه در سال ۲۰۰۶ را به رأی گذاشت؛ عامل ایجاد این لکه نفتی، رژیم صهیونیستی است و فلسطین به عنوان رئیس «گروه ۷۷ و چین» این طرح را ارائه داده بود.</p>
      <p>بر اساس گزارش وبگاه «العهد»، بیشتر کشورهای گروه ۷۷ و چین و کشورهای عضو اتحادیه اروپا به نفع این مسأله دادند و طرح ارائه شده با ۱۵۸ رأی مثبت، نه رأی مخالف و شش رأی ممتنع تصویب شد.</p>
      <p>قرار است کمیته دوم مجمع عمومی سازمان ملل این طرح را برای تصویت نهایی در اواخر دسامبر به مجمع عمومی ببرد.</p>
      <p>غرامت تخمین زده شده که رژیم صهیونیستی برای ایجاد این لکه نفتی در سواحل لبنان باید بپردازد حدود ۸۵۶ میلیون دلار است.</p>
      <p>در ۱۲ ژوئیه ۲۰۰۶ ( ۲۱ تیر ماه ۱۳۸۵) مقاومت و متحدانش در لبنان نظامیان صهیونیست در منطقه «خله وردة» از توابع شهرک «عیتا الشعب» را مورد حمله قرار دادند و علاوه بر به هلاکت رساندن سه سرباز صهیونیست، دو تن دیگر را به اسارت گرفتند. درگیری شدیدی بین نیروهای مقاومت و نیروهای اشغالگر که قصد داشتند پیکر سربازانشان را به داخل اراضی اشغالی ببرند، صورت گرفت.</p>
      <p>رژیم اشغالگر اسرائیل که پیش از این تصمیم حمله به لبنان را اتخاذ کرده بود و پیوسته اقدامات تحریک آمیز در مناطق جنوبی لبنان مرتکب می‌شد، عملیات مقاومت در منطقه «خله الورده» را بهانه‌ای برای تسریع در حمله به لبنان قرار داد و روستاهای لبنان را با هدف جلوگیری از انتقال پیکر سربازانش به عقب، بمباران کرد.</p>
      <p>این جنگ ۳۳ روز به طول کشید و در نهایت با شکست هیبت رژیم صهیونیستی با قطعنامه ۱۷۰۱ سازمان ملل به آن پایان داده شد.</p>
    </article>
  </body>
</html>