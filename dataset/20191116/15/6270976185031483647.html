<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/u-reklami-teper-mozhna-porivnyuvaty-tovar/"/>
    <meta property="og:site_name" content="Рубрика"/>
    <meta property="article:published_time" content="2019-11-16T15:34:19+00:00"/>
    <meta property="og:title" content="У рекламі тепер можна порівнювати товари: як це працює"/>
    <meta property="og:description" content="Верховна рРда України проголосувала за законопроєкт №0953, який дозволяє порівнювати у рекламі свої товари з товарами конкурентів. Проєкт закону має гармонізувати українське законодавство з європейським. За відповідне рішення проголосували 326 депутатів. Законопроєкт дає можливість використовувати зображення, посилання на товар, торговельні марки чи інші позначення, назву конкурента чи товару, який порівнюється. У прийнятому законі визначено чіткий […]"/>
  </head>
  <body>
    <article>
      <h1>У рекламі тепер можна порівнювати товари: як це працює</h1>
      <address><time datetime="2019-11-16T15:34:19+00:00">16 Nov 2019, 15:34</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/reklama-860x580-c-1.jpg"/>
      </figure>
      <p>Фото thepage.com.ua<br/><b><b>Верховна рРда України проголосувала за законопроєкт №0953, який дозволяє порівнювати у рекламі свої товари з товарами конкурентів. Проєкт закону має гармонізувати українське законодавство з європейським.</b></b></p>
      <p>За відповідне рішення проголосували 326 депутатів.</p>
      <p>Законопроєкт дає можливість використовувати зображення, посилання на товар, торговельні марки чи інші позначення, назву конкурента чи товару, який порівнюється.</p>
      <p>У прийнятому законі визначено чіткий перелік умов, за дотримання яких підприємці зможуть порівнювати свій товар із позиціями конкурентів. Зокрема, для того, щоб виробник міг згадати продукцію в ролику, білборді або іншому вигляді комунікації разом із товарними позиціями інших підприємств необхідно, щоб реклама не порушувала українське законодавство в сфері недобросовісної конкуренції. У самій же рекламі об’єктивно і без дискредитації повинні порівнюватися подібні товари. При цьому забороняється імітація товарів, захищених торговою маркою.</p>
      <h3>ЗА ЯКИХ УМОВ РЕКЛАМУ МОЖНА ПОРІВНЮВАТИ?</h3>
      <p>Порівнюються однакові (однородні товари) або одна сфера діяльності. Наприклад, не можна порівнювати банківські послуги зі службовою доставки, пояснює <a href="https://bazilik.media/u-reklami-teper-mozhna-porivniuvaty-tovary/?fbclid=IwAR03LlxyVVLazbWvV9WDeOnbkxmmiWOvmrV10qsGHM3WLtM6MnyTzjW7H7s">bazilik.media.</a></p>
      <p>Порівнюються окремі характеристики товару (зокрема, ціна), але не можна стверджувати про погану якість товару.</p>
      <p>
        <i><b>Приклад:</b> “У конкурентів погана якість знімків” — не можна, “Наша камера на сто мегапікселів, а в конкурентів на два” — можна.</i>
      </p>
      <p>Забороняється дискредитувати репутацію, особливості та походження конкурентів.</p>
      <p>
        <i><b>Приклад:</b> “У нас німецька якість, а у них китайський товар” — не можна.</i>
      </p>
      <p>Порівняльна реклама не створює “змішування” між рекламодавцем і конкурентом, а також не імітує товари, які захищаються торговою маркою.</p>
      <h3>А ЩЕ ЗАКОН ЗМІНЮЄ СТАТТЮ ЗАКОНУ «ПРО ЗАХИСТ ПРАВ СПОЖИВАЧІВ»</h3>
      <p>Цей законопроєкт <a href="https://thepage.com.ua/ua/news/deputati-poyasnili-yak-mozhna-v-reklami-porivnyuvati-tovari-svoyi-i-konkurentiv">стосується</a> не тільки порівняльної реклами. Він істотно змінює статтю закону «Про захист прав споживачів», присвячену підприємницьким діям, які вводять споживача в оману. У ній тепер детально вказується:</p>
      <ul>
        <li>ненадання, хибне або неповне надання інформації, яка вводить споживача в оману (10 пунктів);</li>
        <li>потрібно враховувати, що інформація може бути неправильно сприйнята окремими категоріями споживачів (які мають розумові або фізичні недоліки, певного віку або є занадто довірливими);</li>
        <li>не можна недостовірно повідомляти, що продукція закінчується або кількість товару обмежена, йде розпродаж у зв’язку із закриттям тощо.</li>
      </ul>
    </article>
  </body>
</html>