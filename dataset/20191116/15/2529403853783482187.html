<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/sottrae-borsa-ad-una-donna-scappa-denunciato-un-60enne-219372"/>
    <meta property="og:site_name" content="Oggi Treviso"/>
    <meta property="article:published_time" content="2019-11-16T15:00:55+00:00"/>
    <meta property="og:title" content="Sottrae la borsa ad una donna e scappa: denunciato un 60enne"/>
    <meta property="og:description" content="TREVISO - È di 7 denunciati e 2 arrestati il bilancio complessivo dell’attività di prevenzione delle Volanti di Treviso di questa settimana."/>
  </head>
  <body>
    <article>
      <h1>Sottrae la borsa ad una donna e scappa: denunciato un 60enne</h1>
      <address>
        <time datetime="2019-11-16T15:00:55+00:00">16 Nov 2019, 15:00</time>
      </address>
      <p><b>TREVISO - </b>È di <b>7 denunciati e 2 arrestati </b>il bilancio complessivo dell’attività di prevenzione delle Volanti di Treviso di questa settimana. L’attività si è concentrata principalmente sulla prevenzione dei <b>reati</b> <b>contro il patrimonio</b> nel territorio cittadino, con numerosi accertamenti nei confronti di soggetti appiedati e veicoli, oltre ai quotidiani controlli nelle zone più sensibili allo spaccio di sostanze stupefacenti.<br/><br/> <br/><br/>Con l’ausilio del Reparto Prevenzione Crimine, dislocato questa settimana anche nei comuni limitrofi a <b>Treviso</b>, <b>Montebelluna</b> e <b>Conegliano</b>, sono state controllate <b>450 persone e 1800 veicoli</b>. Le volanti, oltre al soggetto arrestato per rapina al bingo il 14 Novembre, sono riuscite inoltre a <b>sventare alcuni taccheggi</b> nei negozi del centro, identificando e denunciato gli autori per il reato di furto aggravato. Sempre nella giornata del 14, inoltre, a seguito di una segnalazione al 113, le Volanti sono intervenute a Santa Maria del Sile, <b>sventando il furto di una bicicletta </b>da un garage condominiale e denunciando in stato di libertà <b>un sedicenne trevigiano</b> colto in flagranza di reato.<br/><br/> <br/><br/>A seguito di attività di indagine, infine, è stato denunciato <b>per ricettazione </b>un sessantenne catanese con numerosi precedenti penali, che, assieme ad una complice, il 15 ottobre scorso, è riuscito a raggirare e sottrarre la borsa di una signora nei pressi dell’Ospedale Ca’ Foncello, riuscendo, inoltre, ad effettuare due prelievi illeciti dal suo conto corrente per <b>1190 euro</b>.</p>
    </article>
  </body>
</html>