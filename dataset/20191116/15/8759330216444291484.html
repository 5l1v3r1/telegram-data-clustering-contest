<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903989/-standard-neemt-duidelijke-beslissing-over-toekomst-van-milinkovic-savic-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T15:47:00+00:00"/>
    <meta property="og:title" content="'Standard neemt duidelijke beslissing over toekomst van Milinkovic-Savic'"/>
    <meta property="og:description" content="Standard kon deze zomer verrassen met de komst van Vanja Milinkovic-Savic. De Servische doelman moest het vertrek van Guillermo Ochoa opvangen. Echt overtuigen kon de lange reus echter niet."/>
  </head>
  <body>
    <article>
      <h1>'Standard neemt duidelijke beslissing over toekomst van Milinkovic-Savic'</h1>
      <address>
        <time datetime="2019-11-16T15:47:00+00:00">16 Nov 2019, 15:47</time>
      </address>
      <p>
        <b>Standard kon deze zomer verrassen met de komst van Vanja Milinkovic-Savic. De Servische doelman moest het vertrek van Guillermo Ochoa opvangen. Echt overtuigen kon de lange reus echter niet.</b>
      </p>
      <p>De Servische doelman kreeg zijn kans tijdens de voorbereiding, maar stelde daar al teleur. Michel Preud'homme besloot daarop om Arnaud Bodart in doel te zetten, die zijn kans wel helemaal greep.</p>
      <p>Milinkovic-Savic kreeg nog enkele kansen in de Europa League, maar wist ook daar helemaal niet te overtuigen voor Standard. Preud'homme lijkt dan ook niet geneigd om Milinkovic-Savic nog kansen te geven, wat uiteraard ook slecht nieuws is voor zijn toekomst.</p>
      <p>Milinkovic-Savic wordt momenteel gehuurd van Torino, dat ook een aankoopoptie van 3,5 miljoen euro toeliet in het huurcontract. Volgens Italiaanse media is de kans echter zo goed als onbestaande dat Standard die optie ook zal lichten.</p>
      <p>De 22-jarige doelman speelde tot dusver drie wedstrijden voor Standard. Daarin slikte hij zes tegendoelpunten en hield hij één keer de nul.</p>
    </article>
  </body>
</html>