<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-farishtey-dilli-ke-aap-mp-sanjay-singh-helps-a-girl-who-injured-in-road-accident-2852524.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T13:11:59+00:00"/>
    <meta property="og:title" content="सड़क हादसे में घायल छात्रा की मदद को 'फरिश्ता' बनकर पहुंचे संजय सिंह"/>
    <meta property="og:description" content="राजधानी दिल्ली में सड़क हादसे में गंभीर रूप से घायल हुई एक छात्रा की मदद के लिए 'फरिश्ता' बनकर पहुंचे आम आदमी पार्टी (आप) के राज्यसभा सांसद संजय सिंह ने तुरंत उसे अस्पताल..."/>
  </head>
  <body>
    <article>
      <h1>सड़क हादसे में घायल छात्रा की मदद को 'फरिश्ता' बनकर पहुंचे संजय सिंह</h1>
      <address><time datetime="2019-11-16T13:11:59+00:00">16 Nov 2019, 13:11</time> by <a rel="author">नई दिल्ली | लाइव हिन्दुस्तान टीम</a></address>
      <p>राजधानी दिल्ली में सड़क हादसे में गंभीर रूप से घायल हुई एक छात्रा की मदद के लिए 'फरिश्ता' बनकर पहुंचे आम आदमी पार्टी (आप) के राज्यसभा सांसद संजय सिंह ने तुरंत उसे अस्पताल भिजवाया। हादसे की यह घटना फिरोजशाह रोड की है। </p>
      <p>जानकारी के अनुसार, शनिवार को 'आप'  सांसद संजय सिंह (AAP MP Sanjay Singh) फिरोजशाह रोड से होकर गुजर रहे थे तभी उन्होंने घायल हालत में एक घायल लड़की को सड़क पर पड़े देखा। इसके बाद उन्होंने खुद मदद के लिए आगे आते हुए तुरंत उस लड़की को एक कार से अस्पताल भिजवाया।  </p>
      <p>बताया जा रहा है कि हादसे में घायल हुई लड़की का नाम अंकिता दूबे है। वह आज ऑटो से सीए की परीक्षा देने जा रही थी तभी अचानक ऑटो से गिर पड़ी। हादसे के बाद आसपास लोग वहां इकट्ठा हो गए, लेकिन कोई भी उसकी मदद नहीं कर पा रहा था। इसी बीच वहां से गुजर रहे 'आप'  सांसद संजय सिंह 'फरिश्ता' बनकर वहां वहां पहुंचे और तुरंत एक कार से उस घायल लड़की को पास के गंगा राम अस्पताल में भर्ती करवाया गया।</p>
      <p>गौरतलब है कि दिल्ली के मुख्यमंत्री अरविंद केजरीवाल ने सड़क हादसे में घायल लोगों की मदद के लिए पिछले महीने अक्टूबर में 'फरिश्ते दिल्ली के' (Farishtey Dilli Ke) स्कीम को लॉन्च किया था। स्कीम को लॉन्च करते हुए केजरीवाल ने कहा था दुर्घटना के बाद अगला एक घंटा गोल्डन ऑवर होता है। इस दौरान घायल को अस्पताल पहुंचा दिया जाए तो उसकी जान बच सकती है। </p>
      <figure>
        <iframe data-src="https://twitter.com/ArvindKejriwal/status/1181181863165079557?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>