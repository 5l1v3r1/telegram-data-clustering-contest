<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15407/zemrel-reziser-vojtech-jasny/"/>
    <meta property="og:site_name" content="filmserver.cz"/>
    <meta property="article:published_time" content="2019-11-16T13:24:00+00:00"/>
    <meta property="og:title" content="Zemřel režisér Vojtěch Jasný"/>
    <meta property="og:description" content="Ve věku 93 let zemřel režisér filmu Všichni dobří rodáci Vojtěch Jasný."/>
  </head>
  <body>
    <article>
      <h1>Zemřel režisér Vojtěch Jasný</h1>
      <h2>Ve věku 93 let zemřel režisér filmu <i>Všichni dobří rodáci</i> Vojtěch Jasný.</h2>
      <address><time datetime="2019-11-16T13:24:00+00:00">16 Nov 2019, 13:24</time> by <a rel="author">Václav Limberk</a></address>
      <figure>
        <a href="https://filmserver.cz/vojtech-jasny-osoba-17691/">
          <img src="https://filmserver.cz/img/33224.jpg"/>
        </a>
      </figure>
      <p>Vojtěch Jasný<br/> se narodil v roce 1925 v Kelči na Moravě. Počátky jeho filmové kariéry byly spojeny s dokumentárním filmem a s <a href="https://filmserver.cz/karel-kachyna-osoba-6355/">Karlem Kachyňou</a>. Spolu v roce 1954 natočili i režijní debut - film <a href="https://filmserver.cz/dnes-vecer-vsechno-skonci-film-144660/">Dnes večer všechno skončí</a>. Jasný pak už sám natočil povídkový film <a href="https://filmserver.cz/touha-film-146215/">Touha</a>, kde se začala jeho spolupráce s kameramanem <a href="https://filmserver.cz/jaroslav-kucera-osoba-153805/">Jaroslavem Kučerou</a>. Spolu pak natočili slavné filmy <a href="https://filmserver.cz/az-prijde-kocour-film-144480/">Až přijde kocour</a> a <a href="https://filmserver.cz/vsichni-dobri-rodaci-film-145949/">Všichni dobří rodáci</a>. Oba dva filmy získaly velkou pozornost v zahraničí, zatímco doma byl druhý z filmů označen jako trezorový a znamenal konec Jasného československé režijní tvorby. <br/><br/>Během normalizace pak byl nucen žít a pracovat v emigraci. V Západním Německu natočil v roce 1976 film <a href="https://filmserver.cz/klaunovy-nazory-film-41743/">Klaunovy názory</a>. Později se usídlil v USA. Byl vysokoškolským pedagogem v New Yorku i dalších místech. Po listopadovém převratu v roce 1989 se vrátil do své vlasti. Natočil tu dokument <a href="https://filmserver.cz/proc-havel-film-175808/">Proč Havel?</a> a také <a href="https://filmserver.cz/navrat-ztraceneho-raje-film-145234/">Návrat ztraceného ráje</a>, volné pokračování<i> Všech dobrých rodáků</i>, které bylo jeho posledním celovečerním hraným filmem. V roce 2007 získal Českého lva za dlouholetý umělecký přínos a v roce 2013 obdržel Cenu prezidenta za přínos české kinematografii v Karlových Varech.</p>
    </article>
  </body>
</html>