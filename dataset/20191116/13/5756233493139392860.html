<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621813/%D9%86%DA%AF%D8%B1%D8%A7%D9%86%DB%8C-%D8%A2%DB%8C%D8%AA%E2%80%8C%D8%A7%D9%84%D9%84%D9%87-%D8%B9%D9%84%D9%88%DB%8C%E2%80%8C%DA%AF%D8%B1%DA%AF%D8%A7%D9%86%DB%8C-%D8%A7%D8%B2-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86-%D8%AF%D9%88%D9%84%D8%AA-%D8%AA%D8%A7-%D8%AF%DB%8C%D8%B1-%D9%86%D8%B4%D8%AF%D9%87-%D8%AF%D8%B1-%D8%AA%D8%B5%D9%85%DB%8C%D9%85-%D8%AE%D9%88%D8%AF-%D8%AA%D8%AC%D8%AF%DB%8C%D8%AF%D9%86%D8%B8%D8%B1-%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="نگرانی آیت‌الله علوی‌گرگانی از گرانی بنزین: دولت تا دیر نشده در تصمیم خود تجدیدنظر کند"/>
    <meta property="og:description" content="آیت الله علوی گرگانی گفته است: هرگونه رفتاری که موجب بروز مشکلات معیشتی بیشتر در شرایط فعلی برای مردم شود، از نظر اینجانب ناپسند و بر خلاف مصالح ملی است. از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز می خواهم که تا دیر نشده در تصمیم خود تجدید نظر کرده..."/>
  </head>
  <body>
    <article>
      <h1>نگرانی آیت‌الله علوی‌گرگانی از گرانی بنزین: دولت تا دیر نشده در تصمیم خود تجدیدنظر کند</h1>
      <h2>افزایش ناگهانی قیمت بنزین در شرایط تحریم بر زندگی مردم فشار زیادی را وارد کرده</h2>
      <address>
        <time datetime="2019-11-16T13:50:00+00:00">16 Nov 2019, 13:50</time>
      </address>
      <p>
        <i>آیت الله علوی گرگانی گفته است: هرگونه رفتاری که موجب بروز مشکلات معیشتی بیشتر در شرایط فعلی برای مردم شود، از نظر اینجانب ناپسند و بر خلاف مصالح ملی است. از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز می خواهم که تا دیر نشده در تصمیم خود تجدید نظر کرده...</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> آیت الله علوی گرگانی نسبت به افزایش ناگهانی قیمت بنزین در شرایط فعلی ابراز ناراحتی کرد.</p>
      <p>در پیام این استاد حوزه علمیه قم آمده است: خبر ناراحت کننده افزایش ناگهانی قیمت بنزین در شرایط فعلی که اثر تحریمها و افزایش غیر متعارف ارز بر زندگی مردم فشار زیادی را وارد کرده است موجب ناراحتی شدید اینجانب گردیده است.</p>
      <figure>
        <img src="https://aftabnews.ir/files/fa/news/1398/8/25/359932_221.jpg"/>
      </figure>
      <p>علوی گرگانی افزوده است: تمام مسئولین دلسوز و مدیران مملکتی باید توجه داشته باشند که در شرایط فعلی ایجاد آرامش در جامعه و دوری از پرداختن به مسائل حاشیه‌ای و حفظ وحدت ملی، پرهیز از ایجاد التهاب در جامعه مخصوصا در وضعیت اقتصادی مردم یک اصل مهم می باشد، لذا هرگونه رفتاری که موجب بروز مشکلات معیشتی بیشتر در شرایط فعلی برای مردم شود، از نظر اینجانب ناپسند و بر خلاف مصالح ملی است.</p>
      <p>اینجانب از همه نمایندگان مجلس می خواهم که با قاطعیت جلوی ایجاد التهاب معیشتی در جامعه را گرفته و از دولت محترم نیز می خواهم که تا دیر نشده در تصمیم خود تجدید نظر کرده و با همفکری کارشناسان دلسوز و متعهد و به کارگیری جوانان مؤمن و متعهد و نخبه به تقویت تولید داخلی و حل اساسی مشکلات آن اهتمام ورزند.</p>
    </article>
  </body>
</html>