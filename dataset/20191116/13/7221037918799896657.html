<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/dugunde-5-kilo-sogan-hediye-edildi/927053"/>
    <meta property="og:site_name" content="medya faresi"/>
    <meta property="article:published_time" content="2019-11-16T13:03:00+00:00"/>
    <meta property="og:title" content="Düğünde geline altın yerine 5 kilo soğan takıldı"/>
    <meta property="og:description" content="Bangladeş’te yükselen soğan fiyatları ülke gündeminden düşmezken, bir düğünde ilginç bir olay yaşandı."/>
  </head>
  <body>
    <article>
      <h1>Düğünde geline altın yerine 5 kilo soğan takıldı</h1>
      <h2>Bangladeş’te yükselen soğan fiyatları ülke gündeminden düşmezken, bir düğünde ilginç bir olay yaşandı.</h2>
      <address>
        <time datetime="2019-11-16T13:03:00+00:00">16 Nov 2019, 13:03</time>
      </address>
      <p>Bangladeş’te, başkent Dakka’dan yaklaşık 90 kilometre uzakta olan Comilla şehrinde gerçekleştirilen bir düğünde, arkadaşları düğün hediyesi olarak damada 5 kilogram soğan hediye etti.</p>
      <p>Bangladeş’te soğan krizi bütün çabalara rağmen son bulmazken, bir kilogram soğan yaklaşık 250 takaya (19 lira) yükseldi.</p>
      <p>Bangladeşli vatandaşlar, çözüm bulunamayan soğan krizi üzerine komik video veya fotoğraflar çekip sosyal medya üzerine paylaşarak yaşananlara tepki göstermeye başladı.</p>
      <p>Comilla şehrinde gerçekleştirilen Ripon Mia adlı vatandaşın düğüne katılan damadın Shohid, Sipon ve Shajahan adlı 3 arkadaşı, 5 kilo soğan satın alıp hediye paketine sararak düğünde damat ve geline hediye etti.</p>
      <p>Olay sırasında çekilen görüntü daha sonra sosyal medya üzerinde paylaşınca tıklanma rekoru kırdı.</p>
      <p>İzleyicilerin bazısı ise, “Çok iyi bir protesto oldu”, “Böyle eylem olur”, “Sonunda bunu da gördük” şeklinde yorumlar yaptı.</p>
      <p>(İHA)</p>
    </article>
  </body>
</html>