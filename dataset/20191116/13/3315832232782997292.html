<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ad9e6f5d3370b8d2/in-primele-noua-luni-ale-acestui-an-republica-moldova-a-importat-marfuri-in-valoare-de-peste-4-mlrd-de-dolari.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T13:20:01+00:00"/>
    <meta property="og:title" content="În primele nouă luni ale acestui an Republica Moldova a importat mărfuri în valoare de peste 4 mlrd de dolari"/>
    <meta property="og:description" content="În primele nouă luni ale anului curent, importurile de mărfuri au constituit 4,272 miliarde de dolari, volum mai mare cu 2,3% față de cel înregistrat în perioada corespunzătoare din anul 2018. Importurile de mărfuri din țările Uniunii Europene s-au cifrat la 2,134 miliarde de dolari deținând o pondere de 50% în totalul importurilor."/>
  </head>
  <body>
    <article>
      <h1>În primele nouă luni ale acestui an Republica Moldova a importat mărfuri în valoare de peste 4 mlrd de dolari</h1>
      <address><time datetime="2019-11-16T13:20:01+00:00">16 Nov 2019, 13:20</time> by <a rel="author">Jurnal.md</a></address>
      <p>
        <b>În primele nouă luni ale anului curent, importurile de mărfuri au constituit 4,272 miliarde de dolari, volum mai mare cu 2,3% față de cel înregistrat în perioada corespunzătoare din anul 2018. Importurile de mărfuri din țările Uniunii Europene s-au cifrat la 2,134 miliarde de dolari deținând o pondere de 50% în totalul importurilor.</b>
      </p>
      <p>Potrivit Biroului Național de Statistică, în aceeași perioadă, importurile de mărfuri provenite din țările CSI au avut o valoare de 1,030 miliarde de dolari, care echivalează cu o cotă de 24,1% în total importuri.</p>
      <p>Analiza evoluției importurilor pe țări în ianuarie-septembrie 2019, comparativ cu perioada similară a anului trecut, relevă creșterea importurilor din Turcia (+17,7%), India (+20,9%), Vietnam (+34,2%), Pakistan (+40,0%), Maroc (+44,1%) etc.</p>
      <p>În primele nouă luni ale acestui an, comparativ cu aceeași perioadă din anul 2018, au sporit importurile de vehicule rutiere (+9,9%), produse medicinale și farmaceutice (+10,5%), gaz și produse industriale obținute din gaz (+10,0%). De asemenea, au crescut importurile de legume și fructe (+7,3%), instrumente și aparate profesionale, științifice și de control (+13,0%), tutun brut și prelucrat (+13,5%) etc.</p>
      <p>Totodată au scăzut importurile de petrol, produse petroliere și produse înrudite (-7,5%), fire, țesături și articole textile și produse conexe (-8,4%), , materiale plastice sub forme primare (-8,8%), semințe și fructe oleaginoase (-11,4%), hrană destinată animalelor (-12,5%) etc.</p>
      <p>Majoritatea importurilor de mărfuri au fost realizate cu mijloacele de transport rutier – 84,8% din importuri.</p>
    </article>
  </body>
</html>