<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/osvitniy-ombudsmen-stala-vidoma-pretendentka-novini-ukrajini-50053923.html"/>
    <meta property="og:site_name" content="НВ"/>
    <meta property="article:published_time" content="2019-11-16T13:57:00+00:00"/>
    <meta property="og:title" content="Відомство Бородянського подало на розгляд уряду кандидатуру мовного омбудсмена"/>
    <meta property="og:description" content="Міністерство культури, молоді і спорту України розглядає кандидатом на посаду мовного омбудсмена завкафедри журналістики Чорноморського національного університету імені Петра Могили (Миколаїв) Тетяну Монахову."/>
  </head>
  <body>
    <article>
      <h1>Відомство Бородянського подало на розгляд уряду кандидатуру мовного омбудсмена</h1>
      <h2>Міністерство культури, молоді і спорту України розглядає кандидатом на посаду мовного омбудсмена завкафедри журналістики Чорноморського національного університету імені Петра Могили (Миколаїв) Тетяну Монахову.</h2>
      <address>
        <time datetime="2019-11-16T13:57:00+00:00">16 Nov 2019, 13:57</time>
      </address>
      <p>Про це <a href="https://mip.gov.ua/news/3219.html">повідомляє </a>прес-служба відомства.</p>
      <p>МінКМС внесло кандидатуру Монахової на розгляд Кабінету міністрів.</p>
      <p>Тетяна Монахова − доктор філологічних наук, професор. У 2002 році закінчила Миколаївський державний педагогічний університет ім. Сухомлинського за спеціальністю Вчитель української мови і літератури та англійської мови і зарубіжної літератури. У 2015 році вона захистила дисертацію на тему Сучасні стратегії текстоутворення в українській мові в Одеському національному університеті ім. Мечникова.</p>
      <p>На <a href="https://chmnu.edu.ua/monahova-tetyana-vasilivna/">сайті </a>університету вказано, що Монахова є автором понад 40 наукових публікацій, зокрема трьох посібників із грифом МОНУ, монографії Народництво, модернізм і постмодернізм у лінгвістиці.</p>
      <p>У червні-липні 2018 року стажувалася на відкритому телеканалі Offener Kanal Magdeburg (м. Магдебург, Німеччина) за програмою Міністерства закордонних справ Німеччини та Media Development Fundation.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/814/original/aebe4cdf3430e3eaa2a16aaeefb8a966.png?stamp=1&amp;q=85&amp;w=115"/>
      </figure>
      <p>Борис Херсонський<br/>Чому я не захищаю російську мову</p>
      <p>У липні 2017 року стажувалася в редакції видання Delo, ua. Є колумністкою інтернет-видань Opinionua.com та Solnik.com.ua. Є авторкою та ведучою телепрограми Діагональ на Петро Могила ТБ.</p>
      <p>Нагадаємо, <a href="https://nv.ua/ukr/ukraine/politics/rada-priynyala-rezonansniy-zakon-pro-ukrajinsku-movu-50018588.html">Верховна Рада проголосувала за проект закону про забезпечення функціонування української мови</a> як державної. Рішення підтримали 278 народних депутатів.</p>
      <p>За публічну образу української мови вводиться кримінальна відповідальність — позбавлення волі до трьох років, як за публічну наругу над прапором, гербом або гімном України.</p>
      <p>Відповідно до закону, в Україні повинен з’явитися уповноважений із захисту державної мови.</p>
    </article>
  </body>
</html>