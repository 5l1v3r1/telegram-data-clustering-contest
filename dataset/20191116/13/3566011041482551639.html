<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547722.html/%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%DA%A9%D8%A7%D9%84%D8%A7-%D9%88-%D8%AE%D8%AF%D9%85%D8%A7%D8%AA-%D9%88%D8%A7%D8%A8%D8%B3%D8%AA%D9%87-%D8%A8%D9%87-%D9%86%D8%A7%D9%88%DA%AF%D8%A7%D9%86-%DA%AF%D8%A7%D8%B2%D9%88%D8%A6%DB%8C%D9%84-%D8%B3%D9%88%D8%B2-%D8%AA%D8%AE%D9%84%D9%81-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T13:43:00+00:00"/>
    <meta property="og:title" content="افزایش نرخ کالا و خدمات وابسته به ناوگان گازوئیل سوز تخلف است"/>
    <meta property="og:description" content="رئیس سازمان صمت استان زاهدان گفت: با توجه به اینکه قمیت نفت گاز هیچ تغییری نداشته، هر گونه افزایش قیمت کالا و نرخ خدمات وابسته به حمل و نقل ناوگان گازوئیل سوز تخلف است."/>
  </head>
  <body>
    <article>
      <h1>افزایش نرخ کالا و خدمات وابسته به ناوگان گازوئیل سوز تخلف است</h1>
      <h2>در کارگروه تنظیم بازار زاهدان مطرح شد:</h2>
      <address>
        <time datetime="2019-11-16T13:43:00+00:00">16 Nov 2019, 13:43</time>
      </address>
      <p>رئیس سازمان صمت استان زاهدان گفت: با توجه به اینکه قمیت نفت گاز هیچ تغییری نداشته، هر گونه افزایش قیمت کالا و نرخ خدمات وابسته به حمل و نقل ناوگان گازوئیل سوز تخلف است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://asrehamoon.ir/">عصرهامون</a>، کارگروه تنظیم بازار شهرستان زاهدان صبح امروز 25 آبان ماه، در محل سالن جلسات فرمانداری این شهرستان با حضور اعضا برگزار شد.<br/><br/>در این جلسه نادر میرشکار، رئیس سازمان صمت سیستان و بلوچستان گفت: در شرایط موجود نقش نظارت‌های سایر دستگاه ها و هم کاری بین دستگاهی در قالب گشت های مشترک، تاثیرگذار خواهد بود.<br/><br/>وی با اشاره به اینکه افزایش قیمت بنزین یک تصمیم ملی و قانونی بوده، افزود: در همین راستا دولت نیز تدابیر لازم را در این خصوص در نظر گرفته و حتی برای آژانس های تاکسی اینترنتی و ... سهمیه در نظر گرفته خواهد شد.<br/><br/>وی با اشاره به آمادگی سازمان صمت جهت همکاری با دستگاه ها برای افزایش نظارت ها، بازرسی ها و گشت های مشترک اجرایی، تصریح کرد: با توجه به افزایش نرخ قیمت بنزین، تمایل مردم به جهت استفاده از حمل و نقل عمومی بیشتر خواهد شد؛ لذا نقش شهرداری، اتوبوس رانی و تاکسی رانی در ساماندهی و نظارت ها پررنگ خواهد بود .<br/><br/>وی ادامه داد: تأمین، توزیع و قیمت گذاری بیشتر کالاهای اساسی در دست دولت است؛ در این ارتباط هیچ افزایش قیمتی نخواهیم داشت و هرگونه افزایش قیمت در کالاهای اساسی تخلف محسوب می شود.<br/><br/>نادر میرشکار در ادامه خاطرنشان کرد: اگرچه قیمت نرخ بنزین تغییر کرده اما به دلیل اینکه قمیت نفت گاز تغییر نداشته، هر گونه افزایش نرخ کالا و خدمات وابسته به حمل و نقل ناوگان گازوئیل سوز تخلف محسوب می شود.<br/><br/>رئیس سازمان صمت استان در پایان گفت: هم استانی های می توانند در صورت هرگونه تخلف اقتصادی جهت پیگیری لازم ، مراتب را از طریق تماس تلفنی با ستاد خبری سامانه بازرسی و نظارت صنعت ، معدن و تجارت استان به شماره 124 گزارش کنند.<br/><br/>انتهای پیام/</p>
    </article>
  </body>
</html>