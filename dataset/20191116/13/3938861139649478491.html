<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_nazvali-mozhlivu-prichinu-vibuhiv-u-balakliyi/938464"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T13:30:00+00:00"/>
    <meta property="og:title" content="Назвали можливу причину вибухів у Балаклії"/>
    <meta property="og:description" content="Причиною вибухів на військовому арсеналі в Балаклії Харківської обл. ймовірно став вибух твердопаливного двигуна ракети 3М9 зенітно-ракетного комплексу &quot;Куб&quot;. Зараз один з поранених військових перебуває у важкому стані, один у середнього ступені тяжкості і троє у легкому ступені тяжкості, ..."/>
  </head>
  <body>
    <article>
      <h1>Назвали можливу причину вибухів у Балаклії</h1>
      <address><time datetime="2019-11-16T13:30:00+00:00">16 Nov 2019, 13:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938464_w_300.jpg?v=0"/>
        <figcaption>Міг вибухнути двигун ракети. Фото: "Цензор"</figcaption>
      </figure>
      <p>Причиною вибухів на військовому арсеналі в Балаклії Харківської обл. ймовірно став вибух твердопаливного двигуна ракети 3М9 зенітно-ракетного комплексу "Куб".</p>
      <p>Зараз один з поранених військових перебуває у важкому стані, один у середнього ступені тяжкості і троє у легкому ступені тяжкості, йдеться в уточненій інформації Генштабу ЗСУ у Facebook</p>
      <p>Двоє перебувають в Харківській міській клінічній лікарні швидкої та невідкладної медичної допомоги і ще двоє у Військово-медичному клінічному центрі Північного регіону. Один військовослужбовець від госпіталізації відмовився.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_v-ukrayini-stvorili-slidchu-komisiyu-dlya-rozsliduvannya-vibuhiv-na-skladah-boyepripasiv/935945"/>
      </related>
      <p>"За попередніми даними оперативної групи Генерального штабу встановлено, що 15 листопада на спеціально обладнаному місці - майданчику зберігання вибухонебезпечних предметів № 4 групами розмінування здійснювалися роботи з розмінування та знищення вибухонебезпечних предметів. О 14.28, ймовірно в ході завантаження залишків боєприпасів та їх елементів, які були підготовлені для подальшого знищення, зокрема твердопаливного двигуна до ракет 3М9 зенітно-ракетного комплексу "Куб", відбулося його загоряння з подальшим підривом накопичених для знищення вибухонебезпечних предметів. Пожежа, що виникла в результаті вибуху, було оперативно локалізована і ліквідована", - сказано в повідомленні.</p>
      <blockquote>В результаті вибухів на території складів Балаклії поранення отримали четверо військових. <a href="https://gazeta.ua/articles/np/_vid-vibuhiv-na-skladah-u-balakliyi-zaginuli-dvoye-saperiv/938404">Ще двоє зазнали поранень не сумісних</a> з життям.</blockquote>
    </article>
  </body>
</html>