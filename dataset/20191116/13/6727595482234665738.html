<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ddca-president-resigned-from-the-position-111.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T13:01:00+00:00"/>
    <meta property="og:title" content="ക്രിക്കറ്റ് അസോസിയേഷന്‍ പിടിവലികള്‍ നിറഞ്ഞത്,സത്യസന്ധമായി ജോലി എടുക്കാന്‍ പറ്റുന്നില്ല; രജത് ശര്‍മ  പ്രസിഡന്റ് സ്ഥാനം രാജിവെച്ചു"/>
    <meta property="og:description" content="Arun Jaitely Cricket Sport-News ന്യൂദല്‍ഹി: മുതിര്‍ന്ന മാധ്യമപ്രവര്‍ത്തകന്‍ രജത് ശര്‍മ ദല്‍ഹി ആന്റ് ഡിസ്ട്രിക്റ്റ്‌സ് അസോസിയേഷന്‍    പ്രസിഡന്റ് സ്ഥാനം രാജിവെച്ചു. ശനിയാഴ്"/>
  </head>
  <body>
    <article>
      <h1>ക്രിക്കറ്റ് അസോസിയേഷന്‍ പിടിവലികള്‍ നിറഞ്ഞത്,സത്യസന്ധമായി ജോലി എടുക്കാന്‍ പറ്റുന്നില്ല; രജത് ശര്‍മ  പ്രസിഡന്റ് സ്ഥാനം രാജിവെച്ചു</h1>
      <address><time datetime="2019-11-16T13:01:00+00:00">16 Nov 2019, 13:01</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മുതിര്‍ന്ന മാധ്യമപ്രവര്‍ത്തകന്‍ രജത് ശര്‍മ ദല്‍ഹി ആന്റ് ഡിസ്ട്രിക്റ്റ്‌സ് അസോസിയേഷന്‍    പ്രസിഡന്റ് സ്ഥാനം രാജിവെച്ചു. ശനിയാഴ്ചയാണ് രജത് ശര്‍മ രാജി സമര്‍പ്പിച്ചത്.</p>
      <p>അസോസിയേഷന്‍ ജനറല്‍ സെക്രട്ടറി വിനോദ് തിഹാരയുമായി രജത് ശര്‍മയ്ക്ക് അഭിപ്രായവ്യത്യാസങ്ങള്‍ ഉണ്ടായിരുന്നു.  ശര്‍മയുടെ 20 മാസക്കലയളവിനിടെ വിനോദ് തിഹാരയും രജത് ശര്‍മയും തമ്മില്‍ പ്രകടമായ പ്രശ്‌നങ്ങള്‍ നിലനിന്നിരുന്നു. എന്നാല്‍ സംഘടനയ്ക്കകത്ത് വിനോദ് തിഹാരയ്ക്കാണ് എല്ലാ പിന്തുണ ഉണ്ടായിരുന്നത്.</p>
      <p>”ഇവിടെയുള്ള ക്രിക്കറ്റ് ഭരണകൂടം പിടിവലികള്‍ നിറഞ്ഞതാണ്. നിരന്തരം സമ്മര്‍ദ്ദമാണ് . ക്രിക്കറ്റിന് വിരുദ്ധമായി നിക്ഷിപ്ത താല്പര്യങ്ങളാണ് സജീവമായി നടക്കുന്നത് എന്നാണ് എനിക്ക് തോന്നിയിട്ടുള്ളത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്റെ നിലപാടുകളും തത്വങ്ങളും സത്യസന്ധതയും സുതാര്യതയും ഉയര്‍ത്തിപ്പിടിച്ച് ഡി.ഡി.സി.എയുടെ പ്രസിഡന്റ് സ്ഥാനത്ത് തുടരാന്‍ സാധിക്കുമെന്ന് തോന്നുന്നില്ല”  ശര്‍മ്മ  വ്യക്തമാക്കി.</p>
      <related>
        <a href="https://www.doolnews.com/harvard-students-walk-out-of-israeli-ambassador-talk123.html?utm_source=doolnews&amp;utm_medium=related"/>
      </related>
      <p>തന്റെ പ്രവര്‍ത്തന കാലയളവില്‍ അസോസിയേഷന്റെ ക്ഷേമത്തിന് വേണ്ടി താന്‍ ആത്മാര്‍ത്ഥമായി പ്രവര്‍ത്തിച്ചിട്ടുണ്ടെന്നും ഒരുപാട് തടസ്സങ്ങള്‍ ഇക്കാലയളവില്‍ തനിക്ക് നേരിടേണ്ടി വന്നിട്ടുണ്ടെന്നും അദ്ദേഹം രാജിക്കത്തില്‍ ചൂണ്ടിക്കാട്ടുന്നുണ്ട്.</p>
      <p>”ഒരുപാട് തടസ്സങ്ങള്‍ ഞാന്‍ നേരിട്ടുണ്ട്. എന്റെ ഉത്തരവാദിത്തങ്ങള്‍ സത്യസന്ധമായും സുതാര്യമായും നിര്‍വഹിക്കുന്നതില്‍ നിന്ന് പിന്നോട്ട് വലിക്കാനായി ഒരുപാട് എതിര്‍പ്പുകളും അടിച്ചമര്‍ത്തലുകളും നേരിടേണ്ടി വന്നു” രജത് ശര്‍മ പറഞ്ഞു. അതുകൊണ്ടാണ് തന്റെ രാജി എന്നും ശര്‍മ്മ കൂട്ടിച്ചേര്‍ത്തു</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>മുന്‍ ധനമന്ത്രി അരുണ്‍ ജെയ്റ്റിലിയില്‍ നിന്ന് സജീവ പിന്തുണ ലഭിച്ചതിന് ശേഷമാണ് ശര്‍മ ക്രിക്കറ്റ് അസോസിയേഷനിലേക്ക് എത്തുന്നത്. ജെയ്റ്റിലിയുടെ മരണത്തോടെ രജത് ശര്‍മ്മയ്ക്ക് അസോസസിയേഷനിലെ സ്ഥാനം നഷ്ടപ്പെട്ടുത്തുടങ്ങി എന്നാണ് അസോസിയേഷനകത്തു നിന്നുള്ളവരുടെഅഭിപ്രായം.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>