<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/salac-se-ve-valencii-blyskl-sestym-mistem-v-kvalifikaci-moto3/1821806?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T13:37:00+00:00"/>
    <meta property="og:title" content="Salač se ve Valencii blýskl šestým místem v kvalifikaci Moto3"/>
    <meta property="og:description" content="Valencie - Motocyklista Filip Salač dosáhl ve Valencii nejlepšího kvalifikačního výsledku v životě. Po šestém místě se v nedělním závěrečném závodu letošního mistrovství světa postaví na startu třídy Moto3 do druhé řady. Dosud byl sedmnáctiletý český talent v kvalifikaci nejlépe dvanáctý v zářijové Velké ceně San Marina."/>
  </head>
  <body>
    <article>
      <h1>Salač se ve Valencii blýskl šestým místem v kvalifikaci Moto3</h1>
      <address><time datetime="2019-11-16T13:37:00+00:00">16 Nov 2019, 13:37</time> by <a rel="author" href="http://www.ctk.cz/" target="_blank">ČTK</a></address>
      <p>Valencie - Motocyklista Filip Salač dosáhl ve Valencii nejlepšího kvalifikačního výsledku v životě. Po šestém místě se v nedělním závěrečném závodu letošního mistrovství světa postaví na startu třídy Moto3 do druhé řady. Dosud byl sedmnáctiletý český talent v kvalifikaci nejlépe dvanáctý v zářijové Velké ceně San Marina.</p>
      <p>Na vítězného Itala Andreu Migna ztratil Salač 473 tisícin sekundy. Porazil i již jistého mistra světa Lorenza Dalla Portu, který se musel spokojit se sedmým místem. Jakub Kornfeil nepostoupil do druhé části kvalifikace a po 29. pozici odstartuje z předposlední řady.</p>
      <p>Do druhé části neprošel ani Karel Abraham v královské třídě MotoGP a obsadil předposlední 21. místo. Šestou pole position v sezoně získal Francouz Fabio Quartararo, jenž porazil o 32 tisícin sekundy již jistého mistra světa Marca Márqueze ze Španělska.</p>
      <h3>Výsledky kvalifikace na Velkou cenu Valencie silničních motocyklů</h3>
      <p><b>Moto3:</b> 1. Migno (It./KTM) 1:38,683, 2. Ramírez (Šp./Honda) -0,274, 3. Masiá (Šp./KTM) -0,424, ...6. Salač -0,473, 29. Kornfeil (oba ČR/KTM) nepostoupil do druhé části kvalifikace.</p>
      <p><b>Moto2:</b> 1. Navarro (Šp./Speed Up) 1:34,461, 2. Martín (Šp./KTM) -0,017, 3. Manzi (It./MV Agusta) -0,172.</p>
      <p><b>MotoGP:</b> 1. Quartararo (Fr./Yamaha) 1:29,978, 2. M. Márquez (Šp./Honda) -0,032, 3. Miller (Austr./Ducati) -0,108, ...<b>21. Abraham</b> (ČR/Ducati) nepostoupil do druhé části kvalifikace.</p>
    </article>
  </body>
</html>