<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/ranni-pozar-bytu-ve-slezske-ostrave-ma-jednu-obet-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T13:05:00+00:00"/>
    <meta property="og:title" content="Ve Slezské Ostravě hořel byt. Požár si vyžádal jednu oběť"/>
    <meta property="og:description" content="Tragický požár bytu ve Slezské Ostravě si dnes ráno vyžádal lidský život."/>
  </head>
  <body>
    <article>
      <h1>Ve Slezské Ostravě hořel byt. Požár si vyžádal jednu oběť</h1>
      <address><time datetime="2019-11-16T13:05:00+00:00">16 Nov 2019, 13:05</time> by <a rel="author">Břetislav Lapisz</a></address>
      <p>"V ranních hodinách byl na krajské operační středisko Hasičského záchranného sboru Moravskoslezského kraje (HZS MSK) nahlášen požár bytu ve Slezské Ostravě, části Hrušov. K požáru domu byly ihned vyslány tři jednotky hasičů. I přes rychlý zásah hasičů má tento požár jednu oběť," uvedl Lukáš Popp z HZS MSK.</p>
      <p>Požár byl ohlášen v 6.48 hodin, na místo byly ihned vyslány jednotky profesionálních hasičů ze stanic Slezská Ostrava a Ostrava-Fifejdy spolu s kolegy z jednotky dobrovolných hasičů Ostrava-Radvanice.</p>
      <figure>
        <img src="https://g.denik.cz/57/d9/ostrava-zoo-vylov-rybnik-ryby201911-06_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/zoo-ostrava-kouzelny-podzim-vylov-rybnika-jarni-pocasi-20191116.html">Podívejte se, jak kouzelně vypadá podzim v Zoo Ostrava. Dnešek patřil rybářům Přečíst článek ›</a>
      </aside>
      <p>"Na místě zasahovaly cekem tři cisternové automobily. Hasiči lokalizovali požár během dvaceti minut, jeho celkovou likvidaci ukončili až krátce před desátou hodinou ranní. Hasiči na likvidaci požáru použili dva vodní proudy a během zásahu vyvedli z domu dvě osoby. Během zásahu byla nalezena další osoba, která již ale nejevila známky života a její stav byl neslučitelný se životem," upž´řesnil Lukáš Popp.</p>
      <p>Podle něj hasiči poté použili k odvětrání kouřem zasažených prostor nasadili přetlakovou ventilaci. Po zlikvidování celého požáru bylo místo zásahu předáno k dalším úkonům přítomné Policii ČR a jednotky se vrátily zpět na základny.</p>
      <figure>
        <img src="https://g.denik.cz/57/67/ostrava-pozar-domu-zraneni_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zlociny-a-soudy/v-ostrave-vitkovicich-mohlo-dojit-k-tragedii-zhar-puvodne-zapalil-jen-kocarek-20191116.html">V Ostravě-Vítkovicích mohlo dojít k tragédii. Žhář původně zapálil "jen" kočárek Přečíst článek ›</a>
      </aside>
      <p>Celková škoda byla předběžně vyčíslena na 200 tisíc korun. Příčina vzniku požáru je v šetření Policie ČR a vyšetřovatelů Hasičského záchranného sboru.</p>
      <p>"Ve Slezské Ostravě – části Hrušov došlo dnes v ranních hodinách k požáru v jednom z rodinných domů. Po uhašení a odvětrání nemovitosti bylo v jedné z místností nalezeno lidské tělo. Policisté zjistili, že se jedná o 66letého muže. Příčinu úmrtí určí nařízená soudní pitva," doplnila krátce před půl třetí odpoledne v tiskové zprávě mluvčí policie Pavla Jiroušková.</p>
      <p> </p>
    </article>
  </body>
</html>