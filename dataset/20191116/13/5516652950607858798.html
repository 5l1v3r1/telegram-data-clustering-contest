<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425931/synanthsh-toy-ypoyrgoy-toyrismoy-xarh-theoxarh-me-ton-eyrwboyleyth-ths-n-d-manwlh-kefalogiannh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T13:15:01+00:00"/>
    <meta property="og:title" content="Συνάντηση του υπουργού Τουρισμού Χάρη Θεοχάρη με τον Ευρωβουλευτή της Ν.Δ. Μανώλη Κεφαλογιάννη"/>
    <meta property="og:description" content="Εποικοδομητική συνάντηση με τον Ευρωβουλευτή της Νέας Δημοκρατίας (Ν.Δ.) κ. Μανώλη Κεφαλογιάννη είχε χθες Παρασκευή 15 Νοεμβρίου ο Υπουργός Τουρισμού κ. Χάρης Θεοχάρης."/>
  </head>
  <body>
    <article>
      <h1>Συνάντηση του υπουργού Τουρισμού Χάρη Θεοχάρη με τον Ευρωβουλευτή της Ν.Δ. Μανώλη Κεφαλογιάννη</h1>
      <address>
        <time datetime="2019-11-16T13:15:01+00:00">16 Nov 2019, 13:15</time>
      </address>
      <p>
        <b>Εποικοδομητική συνάντηση με τον Ευρωβουλευτή της Νέας Δημοκρατίας (Ν.Δ.) κ. Μανώλη Κεφαλογιάννη είχε χθες Παρασκευή 15 Νοεμβρίου ο Υπουργός Τουρισμού κ. Χάρης Θεοχάρης.</b>
      </p>
      <p>Κατά τη διάρκεια της συνάντησης οι δύο άνδρες συζήτησαν τις προοπτικές του ελληνικού τουρισμού αλλά και τα θετικά μηνύματα για την πορεία του την επόμενη χρονιά. Ο κ. Κεφαλογιάννης ενημερώθηκε για τη στρατηγική που χαράσσει η Ελληνική Κυβέρνηση και το Υπουργείο Τουρισμού για την επόμενη ημέρα του ελληνικού τουριστικού προϊόντος. Πολιτική η οποία βασίζεται στη στροφή του εγχώριου τουριστικού προϊόντος σε ένα βιώσιμο και σύγχρονο μοντέλο ανάπτυξης που στόχο έχει και την αύξηση της μέσης δαπάνης των τουριστών.</p>
      <p>Κατά τη διάρκεια της συνάντησης αποφασίσθηκε ο συντονισμός της ηγεσίας του Υπουργού Τουρισμού με τους Έλληνες Ευρωβουλευτές της Νέας Δημοκρατίας για θέματα τουρισμού. Ιδιαίτερα συζητήθηκαν τα μέτρα που ανέλαβε η Ελληνική Κυβέρνηση για την αντιμετώπιση των συνεπειών από την οικονομική κατάρρευση του Thomas Cook.</p>
      <figure>
        <img src="https://www.rodiaki.gr/medias/2019/11/15/cf1a2eea147c572a507cf3d4b227ee0e.jpg"/>
      </figure>
    </article>
  </body>
</html>