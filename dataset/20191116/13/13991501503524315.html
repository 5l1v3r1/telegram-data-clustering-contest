<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501121-igor-cyganyk-vsegda-hochetsya-dobitsya-rezultata-kotorym-mozhno-budet-gorditsya"/>
    <meta property="og:site_name" content="Dynamomania.com"/>
    <meta property="article:published_time" content="2019-11-16T13:21:00+00:00"/>
    <meta property="og:title" content="Игорь ЦЫГАНЫК: &quot;Всегда хочется добиться результата, которым можно будет гордиться&quot;"/>
    <meta property="og:description" content="Ведучий програми «ПРОФУТБОЛ» на каналі «2+2», відомий український журналіст та коментатор, постійний експерт «Рейтингу Букмекерів» Ігор Циганик зробив прогноз на матч 10-го туру кваліфікації до чемпіонату Європи – 2020. У Белграді на стадіоні «Райко Мітич» зустрінуться команди Сербії та України. Наш експерт вважає, що суперники не виявлять сильнішого."/>
  </head>
  <body>
    <article>
      <h1>Игорь ЦЫГАНЫК: "Всегда хочется добиться результата, которым можно будет гордиться"</h1>
      <address>
        <time datetime="2019-11-16T13:21:00+00:00">16 Nov 2019, 13:21</time>
      </address>
      <p>Ведучий програми «ПРОФУТБОЛ» на каналі «2+2», відомий український журналіст та коментатор, постійний експерт «Рейтингу Букмекерів» Ігор Циганик зробив прогноз на матч 10-го туру кваліфікації до чемпіонату Європи – 2020. У Белграді на стадіоні «Райко Мітич» зустрінуться команди Сербії та України. Наш експерт вважає, що суперники не виявлять сильнішого.</p>
      <p>- Потрібно розуміти, що зустріч з Естонією не була показовою. Практично новий склад грав у Запоріжжі. З лідерів був лише Ярмоленко, в принципі. Андрій дуже непогано зіграв у четвер, на своєму рівні.<br/><br/>У Белграді буде зовсім інша гра, зовсім інший склад, зовсім інші футболісти. Практично всі гравців є в розпорядженні Шевченка, які грали впродовж кваліфікації на Євро-2020, за винятком травмованих і дискваліфікованих. Думаю, що в нашої команди буде зовсім інший настрій.</p>
      <p>Завжди хочеться досягти результату, яким можна буде пишатися. Цей відбір збірна України може пройти без поразок. На моїй пам’яті таке відбувалося лише в кваліфікації до Євро-2000, коли в стикових поєдинках поступилися Словенії. Пригадую, що при Блохіну в останньому матчі відбору збірна поступилася Туреччині, хоча той матч уже нічого не вирішував.</p>
      <p>Не хочеться програти. Тим паче, коли мова йде про стратегічні завдання, адже від цього залежатиме наше становище під час жеребкування фінального турніру Євро-2020.<br/><br/>Серби дуже важко зіграли матч проти Люксембурга. Повірте мені, цей поєдинок їм гукнеться. У сербської команди немає великої лавки для ротації, щоб можна було використовувати щоразу свіжих гравців. Думаю, що суперник у будь-якому випадку вже розраховує на Лігу націй, адже навряд чи Португалія відпустить Люксембург в останньому турі кваліфікації.<br/><br/>Я ризикну припустити, що в цьому поєдинку буде нічия. Впевнений, що з перших хвилин на поле вийде Яремчук. Він роззабивався останнім часом. Отож поставлю, що гол збірної України заб’є саме Роман. Гадаю, що українці вийдуть на матч без «кайданів» відповідальності на ногах і спокійно здобудуть потрібний результат.<br/><br/>Малиновський у хорошому настрої, адже на тижні народилася дитинка. Безперечно, для доці він буде викладатися на повну. Щоправда, Руслан прилетить одразу в Белград.</p>
      <footer>Источник: <a href="http://bookmaker-ratings.com.ua/">Рейтинг букмекеров</a></footer>
    </article>
  </body>
</html>