<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/tanara-moarta-soba-buzau-325772.html"/>
    <meta property="og:site_name" content="Observator"/>
    <meta property="article:published_time" content="2019-11-16T13:20:00+00:00"/>
    <meta property="og:title" content="O tânără a murit, iar copilul ei este în stare gravă, din cauza unei sobe defecte, în Buzău"/>
    <meta property="og:description" content="O femeie de 26 de ani, din Călţuna, judeţul Buzău, a murit, iar copilul ei de numai 7 ani a ajuns în stare gravă la spital, din cauza unei sobe defecte."/>
  </head>
  <body>
    <article>
      <h1>O tânără a murit, iar copilul ei este în stare gravă, din cauza unei sobe defecte, în Buzău</h1>
      <address><time datetime="2019-11-16T13:20:00+00:00">16 Nov 2019, 13:20</time> by <a rel="author">Redactia Observator</a></address>
      <p>
        <b>
          <b>O femeie de 26 de ani, din Călţuna, judeţul Buzău, a murit, iar copilul ei de numai 7 ani a ajuns în stare gravă la spital, din cauza unei sobe defecte.</b>
        </b>
      </p>
      <p>Pompierii ajunşi la faţa locului au avut parte de imagini de coşmar, cele două victime fiind descoperite întinse şi în stare de inconştienţă.</p>
      <p>Din păcate, conform <a href="https://www.news.ro/eveniment/buzau-o-femeie-de-26-de-ani-a-murit-iar-copilul-sau-in-varsta-de-7-ani-a-ajuns-in-stare-grava-la-spital-fiind-intoxicati-cu-monoxid-de-carbon-1922405216532019111219172433">news.ro</a>, pentru tânăra mămică nu s-a mai putut face nimic, iar copilul a ajuns în stare gravă la Unitatea de Primiri Urgenţe a spitalului din Buzău.</p>
      <p>Cel care a simţit producerea tragedii a fost chiar capul familiei, plecat la muncă în străinătate.</p>
      <p>Acesta obişnuia să vorbească la telefon constant cu soţia şi copilul lui şi a sesizat forţele de ordine când a văzut că aceştia nu mai răspund.</p>
      <p>Oamenii legii au demarat o anchetă, pentru a stabili cu exactitate ce s-a întâmplat la faţa locului, însă primele informaţii arată că victimele s-au intoxicat cu monoxid de carbon din cauza unei sobe defecte.</p>
    </article>
  </body>
</html>