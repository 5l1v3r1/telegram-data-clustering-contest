<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/cronaca/la-pioggia-non-ferma-gli-spacciatori-nuovo-blitz-a-tor-bella-monaca-2-arresti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-16T13:21:01+00:00"/>
    <meta property="og:title" content="La pioggia non ferma gli spacciatori: nuovo blitz a Tor Bella Monaca, 2 arresti"/>
    <meta property="og:description" content="Non si fermano i controlli antidroga dei Carabinieri della Compagnia di Frascati nei quartieri romani di Tor Bella Monaca e Tor Vergata. La stretta dei militari ha portato, in poche ore, all’arresto di 2 persone e al sequestro di 50 dosi di cocaina e 8 di hashish.  A pochi giorni dall’operazione eseguita a Tor Bella […]"/>
  </head>
  <body>
    <article>
      <h1>La pioggia non ferma gli spacciatori: nuovo blitz a Tor Bella Monaca, 2 arresti</h1>
      <address><time datetime="2019-11-16T13:21:01+00:00">16 Nov 2019, 13:21</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/FRASCATI-Controlli-antidroga-dei-Carabinieri-2.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Non si fermano i controlli antidroga dei Carabinieri della Compagnia di Frascati nei quartieri romani di Tor Bella Monaca e Tor Vergata. La stretta dei militari ha portato, in poche ore, all’arresto di 2 persone e al sequestro di 50 dosi di cocaina e 8 di hashish. </p>
      <p>A pochi giorni dall’operazione eseguita a Tor Bella Monaca, che ha portato allo smantellamento di un’organizzazione, con l’arresto di 20 persone, che gestiva lo spaccio nel quartiere, i Carabinieri della Stazione Roma Tor Bella Monaca hanno sorpreso un 28enne del Marocco sorpreso a cedere droga ad un giovane in via dell’Archeologia. Fermato e controllato, è stato trovato in possesso di 31 dosi di cocaina e 150 euro in contanti, provento dello spaccio. E’ stato arrestato per detenzione e spaccio di sostanze stupefacenti. Identificato anche l’acquirente, poi segnalato all’Ufficio Territoriale del Governo di Roma, quale assuntore.</p>
      <p>I Carabinieri della Stazione Roma Tor Vergata, invece, hanno arrestato una 53enne romana, senza occupazione e con precedenti, “pizzicata” a spacciare dosi di hashish e cocaina in via Carlo Carminati. Nelle sue tasche, i militari hanno trovato 19 dosi di cocaina e 8 dosi di hashish, oltre a 2610 euro in contanti. I <i>pusher </i>sono stati portati in caserma e trattenuti in attesa del rito direttissimo.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/la-pioggia-non-ferma-gli-spacciatori-nuovo-blitz-a-tor-bella-monaca-2-arresti.html"/>
        <a href="https://www.ilcorrieredellacitta.com/news/roma-usi-alternativi-per-gli-autovelox-con-un-sacchetto-ecco-un-funzionale-cestino.html"/>
        <a href="https://www.ilcorrieredellacitta.com/news/roma-furbetti-del-cartellino-licenziati-10-giardinieri-del-comune.html"/>
        <a href="https://www.ilcorrieredellacitta.com/news/eur-beccato-tassista-abusivo-recidivo-al-centro-commerciale-viaggiava-senza-licenza-e-senza-patente.html"/>
        <a href="https://www.ilcorrieredellacitta.com/news/paura-a-primavalle-incendio-in-un-appartamento-vigili-del-fuoco-salvano-una-91enne.html"/>
        <a href="https://www.ilcorrieredellacitta.com/news/furti-e-rapine-in-ville-in-tutta-italia-sgominata-banda-delle-audi-con-base-a-roma.html"/>
      </related>
    </article>
  </body>
</html>