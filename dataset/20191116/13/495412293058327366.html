<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-udinese-spartaks-jurmala-streaming-video-tv-amichevole-internazionale/1949083/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T13:14:29+00:00"/>
    <meta property="og:title" content="DIRETTA/ Udinese Spartaks Jurmala (risultato 0-0) streaming video tv: si comincia!"/>
    <meta property="og:description" content="Diretta Udinese Spartaks Jurmala streaming video e tv: risultato live dell'amichevole tra i friulani e la squadra lettone."/>
  </head>
  <body>
    <article>
      <h1>DIRETTA/ Udinese Spartaks Jurmala (risultato 0-0) streaming video tv: si comincia!</h1>
      <h2>Diretta Udinese Spartaks Jurmala streaming video e tv: risultato live del match amichevole tra i friulani e la formazione lettone.</h2>
      <address><time datetime="2019-11-16T13:14:29+00:00">16 Nov 2019, 13:14</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA UDINESE SPARTAKS JURMALA (0-0): SI GIOCA</h4>
      <p>Si accende la diretta di <b>Udinese Spartaks Jurmala</b>, test match amichevole che permetterà a Gotti, per ora confermato sulla panchina bianconera, di valutare le condizioni dei giocatori rimasti a casa e di tenere alto il ritmo e la concentrazione in casa friulana durante la sosta per le nazionali. Il nuovo tecnico della compagine friulana infatti ha davanti a sè il gravoso compito di tenere a galla il club dopo un avvio di stagione non sempre soddisfacente. La classifica infatti in vista della 13^ giornata di Serie A che occorrerà solo il prossimo weekend, vede l’Udinese ferma alla 12^ piazza e con 14 punti, di cui gli ultimi 4 sono arrivati proprio sotto la conduzione di Gotti. A breve poi i bianconeri saranno di nuovo in campo e pure per un match complicato con la Sampdoria. Anche i liguri infatti vogliono il prima possibile mettersi alle spalle la crisi vissuta all’avvio di campionato e con Ranieri in panchina stanno facendo vedere in campo buone cose. Ma ora diamo la parola al campo: si gioca! (agg Michela Colombo)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Udinese Spartaks Jurmala</b> sarà trasmessa in <b>diretta tv</b> in chiaro sul canale numero 110 del digitale terrestre in Friuli e in Veneto, ovvero <b>Udinese TV</b>. La <b>diretta streaming video</b> via internet della partita si potrà seguire tramite pc oppure dispositivi mobili come tablet o smartphone sul sito udinews.tv.</p>
      <h4>I LETTONI</h4>
      <p>Prima di dare la parola al campo per la diretta <b>Udinese Spartaks</b> certo vale la pena anche conoscere un poco meglio i rivali lettoni e capire lo stato di forma della squadra di Zavettieri. Come è facile immaginare infatti la formazione lettone sta vivendo un momento molto diverso rispetto ai suoi avversario oggi: se infatti in Italia i friulani sono alla 13^ giornata di campionato, lo Spartaks approda a questa amichevole dopo aver disputato il 36^ turno e ultimo turno della Virsliga, primo livello nazionale. Come è noto d’inverno il calcio lettone si ferma e anzi il test match di questo pomeriggio sarà un po’ come un ultimo atto per lo Spartaks Jurmala, che solo lo scorso 9 novembre, con l’insuccesso firmato per 4-1 contro Riga (Campione nazionale), ha confermato il quinto piazzamento finale nella classifica con 44 punti. Oggi dunque si presenterà in casa dell’Udinese  una squadra compatta ma stanca, al termine ormai della sua stagione. (agg Michela Colombo)</p>
      <h4>IL PROTAGONISTA</h4>
      <p>Protagonista annunciato dell’amichevole di questo pomeriggio <b>Udinese Spartaks Jurmala</b> non potrebbe che essere il tecnico stesso della compagine lettone, ovvero Nunzio Zavetteri, che tornerà quindi sul suolo natio. Il personaggio ci è ben noto e pure risulta una specie di ex di questo test match: il tecnico infatti, dopo aver passato da vice di Alberti le panchine dell’Udinese U19, come del Ventspils (campionato lettone) e degli australiani del Adelaide United, da primo tecnico si è poi messo in mostra con Juve Stabia, Bisceglie e Virtus Francavilla prima di fare di nuovo le valigie. E’ infatti dal gennaio del 2019 il suo ritorno in Lettonia e approdo allo Spartaks: con la squadra biancorossa finora il tecnico di Castrovillari ha messo a tabella 33 presenze e una media di 1.33 punti a match. Sarà quindi una piacevole sorpresa rivederlo in Friuli. (agg Michela Colombo)</p>
      <h4>ORARIO E PRESENTAZIONE PARTITA</h4>
      <p><b>Udinese Spartaks Jurmala</b>, che si gioca sabato 16 novembre 2019 alle ore 14.30 presso il centro sportivo Dino Bruseschi di Udine (match a porte chiuse), sarà una sfida amichevole con i friulani chiamati a mettere in campo minuti sulle gambe e nuovi automatismi sotto la guida del tecnico Luca Gotti. Il quale, partito come traghettatore <a href="https://www.ilsussidiario.net/news/udinese-tudor-esonerato-il-vice-gotti-in-panchina-contro-il-genoa-poi-colantuono/1944185/"><b>dopo l’esonero di Igor Tudor</b></a>, in questi ultimi giorni è stato confermato nonostante avesse sottolineato la volontà di tornare dietro le quinte. Dopo la vittoria di Genova l’Udinese in campionato ha sofferto in casa contro la Spal, ma ha mantenuto un pareggio <a href="https://www.ilsussidiario.net/news/video-udinese-spal-0-0-highlights-musso-salva-in-extremis-i-bianconeri-serie-a/1947684/"><b>grazie alla parata in pieno recupero di Juan Musso</b></a> che ha sventato un calcio di rigore. I lettoni dello Spartaks Jurmala hanno chiuso al quinto posto il loro cammino in campionato terminato sabato scorso, con il calcio in Lettonia che si prepara ora alla lunga pausa invernale prevista come ogni anno.</p>
      <h4>PROBABILI FORMAZIONI UDINESE SPARTAKS JURMALA</h4>
      <p>Le probabili formazioni che scenderanno in campo in Udinese Spartaks Jurmala, sabato 16 novembre 2019 alle ore 15.00 presso il centro sportivo Dino Bruseschi di Udine (match a porte chiuse), sfida amichevole con friulani e lettoni alle prese con la sosta dei rispettivi campionati nazionali di massima serie. L’Udinese allenata da Gotti scenderà in campo con un 3-5-2: Nicolas, Opoku, De Maio, Samir, Ter Avest, Barak, Walace, Mandragora, Pussetto, Okaka, Lasagna. Risponderà lo Spartaks Jurmala con un 4-4-2:<b> </b>Nerugals, Abdullahi, Belakovic, Berenfelds, Emsis, Freimanis, Kramens, Opara, Skrebels, Tarasovs, Zalaks.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-motogp-qualifiche-live-pole-position-e-tempi-gp-valencia-2019/1948917/"/>
        <a href="https://www.ilsussidiario.net/news/pronostici-qualificazioni-europei-2020-scommesse-e-quote-per-le-partite-di-oggi/1949568/"/>
        <a href="https://www.ilsussidiario.net/news/risultati-qualificazioni-europei-2020-diretta-gol-live-score-oggi-16-novembre/1948782/"/>
        <a href="https://www.ilsussidiario.net/news/griglia-di-partenza-motogp-gp-valencia-2019-la-lotta-per-la-pole-position/1949276/"/>
        <a href="https://www.ilsussidiario.net/news/diretta-atp-finals-2019-federer-tsitsipas-streaming-video-tv-orario-semifinali/1949989/"/>
        <a href="https://www.ilsussidiario.net/news/diretta-italia-cipro-under-19-streaming-video-tv-azzurrini-favoriti-europei/1948162/"/>
      </related>
    </article>
  </body>
</html>