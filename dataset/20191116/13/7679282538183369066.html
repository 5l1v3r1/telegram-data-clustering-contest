<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ajay-devgn-gets-another-film-after-tanhaji-will-be-seen-in-deewangi-remake-2852603.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T13:18:56+00:00"/>
    <meta property="og:title" content="‘तानाजी’ के बाद अजय देवगन की झोली में गिरी एक और फिल्म, निभाएंगे नेगेटिव किरदार"/>
    <meta property="og:description" content="बॉलीवुड के जाने-माने निर्देशक अनीस बज्मी सिंघम स्टार अजय देवगन को लेकर &amp;lsquo;दीवानगी&amp;rsquo; का रीमेक बनाने जा रहे हैं। अनीस ने वर्ष 2002 में अजय देवगन, उर्मिला मातोंडकर और अक्षय खन्ना को लेकर..."/>
  </head>
  <body>
    <article>
      <h1>‘तानाजी’ के बाद अजय देवगन की झोली में गिरी एक और फिल्म, निभाएंगे नेगेटिव किरदार</h1>
      <address><time datetime="2019-11-16T13:18:56+00:00">16 Nov 2019, 13:18</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड के जाने-माने निर्देशक अनीस बज्मी सिंघम स्टार अजय देवगन को लेकर ‘दीवानगी’ का रीमेक बनाने जा रहे हैं।</p>
      <p>अनीस ने वर्ष 2002 में अजय देवगन, उर्मिला मातोंडकर और अक्षय खन्ना को लेकर सस्पेंस थ्रिलर फिल्म ‘दीवानगी’ बनायी थी। इस फिल्म में अजय देवगन ने नकारात्मक भूमिका निभाई थी। अनीस काफी समय से 'दीवानगी' का रीमेक बनाने का मन बना रहे थे और आखिरकार उन्होंने इसकी पुष्टि कर दी है।</p>
      <p>अनीस ने बताया, अजय लंबे समय से मुझे ‘दीवानगी’ का रीमेक बनाने के लिए कह रहे थे क्योंकि फिल्म बहुत अलग थी। कई बार लोग मुझे उस फिल्म पर काम करने का सुझाव भी देते हैं। ‘दीवानगी’ मेरी पहली सस्पेंस फिल्म थी और वो पिछले वर्षों में मेरे द्वारा बनाई गई फिल्मों से बहुत अलग है इसीलिए मैं ‘दीवानगी’ का रीमेक बनाने के बारे में सोच रहा हूं। 'दीवानगी' के रीमेक में अजय देवगन फिर से नेगेटिव किरदार निभाते नजर आएंगे।</p>
      <p>इस बार अजय का किरदार ज्यादा चालाक और खतरनाक होगा। इतने सालों बाद, वह किरदार अधिक मैच्योर और मजबूत होगा। मैं एक अच्छी कहानी पर काम कर रहा हूं जो उस किरदार के अनुकूल हो और रीमेक में अजय ही वह नेगेटिव भूमिका निभाएंगे।</p>
      <p>
        <b>
          <a href="https://www.livehindustan.com/entertainment/story-kajol-film-tribhanga-now-have-vaibhav-tatwawaadi-2852546.html">काजोल की आने वाली फिल्म 'त्रिभंगा' में इस एक्टर ने मारी एंट्री</a>
        </b>
      </p>
      <p>
        <b>
          <a href="https://www.livehindustan.com/entertainment/story-shahrukh-kahn-share-tips-for-being-successful-in-life-2852527.html">शाहरुख खान ने फैंस को दिया सक्सेसफुल होने का मूल मंत्र</a>
        </b>
      </p>
    </article>
  </body>
</html>