<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/partizan-znaci-li-ovaj-potez-da-je-savo-definitivno-otpisao-letosnje-pojacanje-392916.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T13:38:00+00:00"/>
    <meta property="og:title" content="Partizan - Znači li ovaj potez da je Savo definitivno otpisao letošnje pojačanje?"/>
    <meta property="og:description" content="Istovremeno, nova prilika za još jednog igrača koji je letos stigao u Humsku."/>
  </head>
  <body>
    <article>
      <h1>Partizan - Znači li ovaj potez da je Savo definitivno otpisao letošnje pojačanje?</h1>
      <h2>Istovremeno, nova prilika za još jednog igrača koji je letos stigao u Humsku.</h2>
      <address><time datetime="2019-11-16T13:38:00+00:00">16 Nov 2019, 13:38</time> by <a rel="author">Darko Mitrović</a></address>
      <p>Reprezentativni desni bek Partizana <b>Nemanja Miletić</b> je dugo ove sezone bio bez prave alternative na toj poziciji. <br/><br/>Veteran Miroslav Vulićević više nije u ozbiljnim planovima trenera Miloševića, ali se očekivalo da mladi <b>Periša Pešukić</b> povremeno odmenjuje Miletića. <br/><br/>Od svog letošnjeg dolaska u Humsku, Pešukić je nastupio samo na dve takmičarske utakmice, koje je, zanimljivo, Partizan sa njim u timu ubedljivo dobio, bez primljenog gola (Rad 3:0, Vodojaža u Kupu 6:0). <br/><br/>Međutim, ni posle tog meča u Grošnici njegov status se nije popravio. Ne samo da Pešukić ponovo ne dobija priliku ni da bude među rezervama, već ga u konkurenciji za sastav tima nije bilo ni protiv Inđije, kada je Miletić bio pošteđen napora. <br/><br/>Tada je na mesto desnog beka prekomandovan <b>Aleksandar Lutovac</b>, koji se solidno snašao u toj ulozi, pa sada deluje da će Pešukić biti i u njegovoj, ne samo u Miletićevoj senci. <br/><i><br/></i><i>''Nije me iznenadila Miloševićeva prekomanda, pričali smo nekoliko dana pred utakmicu i <b>šef me je pitao da li bih želeo da igram desnog beka</b>.<br/></i><i><br/></i><i>Zadovoljan sam, iako mi je ovo prva utakmica koju sam počeo na novoj poziciji, trebalo mi je i trebaće mi sigurno vremena da se naviknem na defanzivne zadatke i stvari sa kojima se nisam susretao igrajući na krilu.<br/></i><i><br/></i><i>Trudio sam se da što kvalitetnije odradim sve što je stručni štab zahtevao od mene'',</i> objašnjava Lutovac, a prenosi ''<anchor name=""/><a href="http://zurnal.rs/fudbal/partizan/88524/partizan-ima-novog-desnog-beka">Žurnal</a>''.<br/><br/>Uskoro će zimski prelazni rok, biće zanimljivo videti da li će Pešukić dobiti novu priliku za dokazivanje tokom priprema, ili će se Lutovac ustaliti u novoj ulozi.</p>
      <p>Izvor: Sportske.net, zurnal.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/strahinji-pavlovicu-naglo-skocila-cena-bice-vrelo-u-humskoj-392849.html"/>
        <a href="https://www.sportske.net/vest/domaci-fudbal/sejduba-suma-se-oglasio-iz-malija-392848.html"/>
        <a href="https://www.sportske.net/vest/domaci-fudbal/sadik-govorio-za-italijanske-medije-milosevicu-i-rudiju-garsiji-duguje-sve-392822.html"/>
        <a href="https://www.sportske.net/vest/domaci-fudbal/savo-i-kokeza-ponovo-zajedno-392586.html"/>
        <a href="https://www.sportske.net/vest/domaci-fudbal/zasto-je-bambi-ljut-392585.html"/>
      </related>
    </article>
  </body>
</html>