<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/qsni-sa-tri-ot-sypernicite-ni-po-pytq-za-evro-2020-ima-nqkolko-scenariq-za-plejofite-1406820.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T13:44:00+00:00"/>
    <meta property="og:title" content="Ясни са три от съперниците ни по пътя за Евро 2020, има няколко сценария за плейофите"/>
    <meta property="og:description" content="В петък вечер официално стана ясно, че българският национален отбор по футбол ще има шанс да се класира за Европейското първенството догодина, въпреки тотални крах, който претърпя в квалификациите Националите ни ще имат тази възможност чрез плейофите на Лигата на нациите, които ще са догодина през март месец"/>
  </head>
  <body>
    <article>
      <h1>Ясни са три от съперниците ни по пътя за Евро 2020, има няколко сценария за плейофите</h1>
      <address><time datetime="2019-11-16T13:44:00+00:00">16 Nov 2019, 13:44</time> by <a rel="author">Sportlive.bg</a></address>
      <p>В петък вечер официално стана ясно, че <a href="https://www.sportlive.bg/bgfootball/national-team"><b>българският национален отбор</b></a> по футбол ще има шанс да се класира за<a href="https://www.sportlive.bg/tags/6470"><b> Европейското първенството догодина</b></a>, въпреки тотални крах, който претърпя в квалификациите. Националите ни ще имат тази възможност чрез плейофите на Лигата на нациите, които ще са догодина през март месец.</p>
      <p>Възпитаниците на Георги Дерменджиев стигнаха до този шанс заради победата на Финландия срещу Лихтенщай. Така Финландия вече не се нуждае от мястото си в плейофите на Евро 2020, което бяха завоювали чрез Лигата на нациите. Сега България, която се подрежда веднага след Финландия в класирането на <a href="https://www.sportlive.bg/tags/57700"><b>Лигата на нациите</b></a>, ще заеме нейното място в плейофите за Евро 2020.</p>
      <p><b>Вече са ясни и три от отборите, които са потенциалните ни съперници </b>- това са Шотландия, Норвегия и Исландия. Не е известно обаче отборът ни в коя дивизия между А и C ще бъде. Много вероятно е това да бъде определено и чрез жребий между България, Израел и Румъния - кои два от тези три отбора да отидат в Дивизия А и кой да остане в Дивизия C.</p>
      <p><b>При положение, че останем в C</b> там са още отборите на Шотландия, Норвегия, Сърбия - ако Португалия бие Люксембург като гост, България. Това означава, че ще гостуваме на Шотландия на полуфинал, а след това играем с победителя от Норвегия - Сърбия. Спечелим ли двата двубоя, отиваме на Евро 2020. <b>Двойките в дивизиите се определят по следния начин:</b> отборът с най-висок коефициент и най-високо място в ранлгистата във всяка пътека ще играе у дома срещу страната, класирана на четвърто място. Отборите, поставени на второ място са домакини на трето класираните отбори в другия полуфинал. Има и още един вариант за същата Дивизия. </p>
      <figure>
        <img src="https://i.actualno.com/actualno_2013/upload/2019/11/15/0697315001573821961_big.jpg"/>
      </figure>
      <p>Ако Сърбия спечели домакинството си на Украйна, а Португалия не победи Люксембург като гост. Това означава, че Сърбия ще се класира директно за Евро 2020 за сметка на Португалия. Тогава първият ни мач ще е като гост на Шотландия или Норвегия. При победа ще се изправим срещу победителя от другата двойка Шотландия или Норвегия срещу Израел/ Румъния в зависимост кой от Израел и Румъния ще остане в Дивизия C при жребия, който ще е на 22 ноември. Ако той отреди да сме в Дивизия А, там все още има много варианти за съперник, като засега е ясен единствено Исландия. Потенциални противници са ни и Уелс, Словакия, Ейре, Северна Ирландия. За разлика от досегашните двубои в Лигата на нациите, тези плейофи ще се играят само в един двубой.</p>
      <p>
        <i>Междувременно младежкият ни национален отбор също запази шансовете си за класиране за Европейското първенство след геройско представяне от звездата на Левски Станислав Иванов (<b><a href="https://www.sportlive.bg/bgfootball/national-team/Bylgariq-do-21-g-zapazi-shansove-za-Evro'21-s-chudesna-pobeda-Stanislav-Ivanov---geroj-1406687.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Stoichkov-V-Bylgariq-nqmashe-rasizym-skandalyt-e-zaradi-nqkoi-sh**ani-hora-1406810.html"/>
        <a href="https://www.sportlive.bg/bgfootball/national-team/Potvyrdeno-Bylgariq-poluchi-nov-shans-da-se-klasira-za-Evro-2020-1406744.html"/>
        <a href="https://www.sportlive.bg/bgfootball/national-team/Imalo-e-opit-za-provokaciq-za-rasizym-i-na-kontrolata-s-Paragvaj-1406587.html"/>
        <a href="https://www.sportlive.bg/bgfootball/national-team/Strahil-Popov-Ne-sme-autsajderi-ne-biva-da-oklyumvame--1406390.html"/>
        <a href="https://www.sportlive.bg/worldfootball/worldfootballother/Ligata-na-Naciite---vsichko-koeto-trqbva-da-znaete-za-noviq-turnir-693407.html"/>
      </related>
    </article>
  </body>
</html>