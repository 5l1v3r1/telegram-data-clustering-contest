<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/koprcani-izgubili-v-trebnjem"/>
    <meta property="og:site_name" content="Primorske novice"/>
    <meta property="article:published_time" content="2019-11-16T13:08:01+00:00"/>
    <meta property="og:title" content="Koprčani izgubili v Trebnjem"/>
    <meta property="og:description" content="Koprčani so s 26:30 (10:13) izgubili v Trebnjem. Po dobrem začetku gostov in izmenjevanju obeh ekip v vodstvu večji del prvega polčasa so si favorizirani gostitelji najvišjo prednost (13:10) priigrali prav ob koncu polčasa."/>
  </head>
  <body>
    <article>
      <h1>Koprčani izgubili v Trebnjem</h1>
      <address><time datetime="2019-11-16T13:08:01+00:00">16 Nov 2019, 13:08</time> by <a rel="author">Bojan Gluhak</a></address>
      <p>
        <b>Koprčani so s 26:30 (10:13) izgubili v Trebnjem. Po dobrem začetku gostov in izmenjevanju obeh ekip v vodstvu večji del prvega polčasa so si favorizirani gostitelji najvišjo prednost (13:10) priigrali prav ob koncu polčasa.</b>
      </p>
      <figure>
        <img src="https://static.primorske.si/foto/highres/sport/720003_f232rokomet08z.jpg"/>
        <figcaption>Foto: Zdravko Primožič/FPA</figcaption>
      </figure>
      <p><b>TREBNJE</b> &gt; V nadaljevanju je najprej kazalo na zanesljiv uspeh Trebanjcev, ki so v 38. minuti povedli z 19:14 in dolgo prepričljivo vodili. A jih je prednost štirih do petih zadetkov počasi tudi uspavala, kar so Koprčani izkoristili in v 50. minuti zaostanek znižali na vsega dva gola (25:23).</p>
      <p>Toda Dolenjci so hitro odgovorili in potrdili, da niso zaman trenutno tretja ekipa prve DRL. Z zavzeto obrambo so hitro spet prišli do štirih golov prednosti in srečanje zanesljivo pripeljali v mirno končnico.</p>
      <p>Za ekipo Kopra so zadetke dosegli Sokolič in Krečič po 6 (prvi jih je pet dosegel iz sedemmetrovke, drugi pa je uspešno izkoristil eno), Čuček in Planinc po 4, Avsec 3, Žagar 2 in Marić 1.</p>
    </article>
  </body>
</html>