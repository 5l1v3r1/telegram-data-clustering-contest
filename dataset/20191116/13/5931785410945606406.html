<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/davidovac-partizan-u-prednosti-ali-zna-se-sta-predudjuje-u-derbiju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T13:01:09+00:00"/>
    <meta property="og:title" content="Davidovac: Partizan u prednosti, ali zna se šta presuđuje u derbiju"/>
    <meta property="og:description" content="Košarkaši Crvene zvezde nisu uspeli čestito da prebole poraz od Asvela, a već razmišljaju o derbiju sa Partizanom, koji ih u nedelju od 20 časova očekuje u Štark areni. Crveno-beli će u derbi ući umorni i oslabljeni zbog povrede Stratosa Perperoglua, a na problem sa kolenom žali se i Derik Braun. Zbog svega toga trener […]"/>
  </head>
  <body>
    <article>
      <h1>Davidovac: Partizan u prednosti, ali zna se šta presuđuje u derbiju</h1>
      <address><time datetime="2019-11-16T13:01:09+00:00">16 Nov 2019, 13:01</time> by <a rel="author">Darko</a></address>
      <p>Košarkaši Crvene zvezde nisu uspeli čestito da prebole poraz od Asvela, a već razmišljaju o derbiju sa Partizanom, koji ih u nedelju od 20 časova očekuje u Štark areni.</p>
      <p>Crveno-beli će u derbi ući umorni i oslabljeni zbog povrede Stratosa Perperoglua, a na problem sa kolenom žali se i Derik Braun.</p>
      <p>Zbog svega toga trener srpskog šampiona Andrija Gavrilović ističe da je Partizan u maloj prednosti.</p>
      <p><b>– Derbi je uvek neizvesna utakmica tako je bilo, tako je i sada. Utakmica koja u uvodu ima i činjenicu da imamo isti broj pobeda i poraza, kao i da će biti specifična po tome što ćemo je odigrati u „Areni“. Imali smo tešku <a href="https://www.sportskacentrala.com/tag/evroliga/">evroliga</a>šku utakmicu u petak koja je rešavana u produžetku, i imamo samo jedan dan da se osvežimo i pripremimo za narednu utakmicu. Već smo bili u takvim situacijama i to nije novitet za nas. Ono što svakako jeste prednost našeg rivala je upravo to da su svoj meč odigrali u sredu i da su imali dva dana više za odmor i pripremu ove utakmice. Međutim sve to mora biti zaboravljeno sa naše strane kada istrčimo na teren u nedelju uveče i očekujem da budemo spremni,</b> rekao je trener Crvene zvezde Andrija Gavrilović.</p>
      <p>Dejan Davidovac je takođe istakao da su crno-beli u prednosti, ali podsetio da u derbiju nema favorita.</p>
      <p><b>– Novi derbi i novi izazov pred nama. Moramo brzo da ostavljamo prethodne utakmice iza sebe, i okrenemo se narednim rivalima. Pred Partizan ćemo imati malo vremena da se osvežimo i oporavimo nakon velike potrošnje protiv Asvela, jedan treninga, ali bićemo spremni. Partizan svakako jeste u prednosti jer je imao dva dana više za odmor, ali ovo su utakmice u kojima nikada ne možete da kažete ko će izaći kao pobednik, na kraju presuđuju veća želja, energija, jedna lopta i neki detalji</b>, rekao je Davidovac</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/posle-poraza-od-asvela-jos-losih-vesti-za-zvezdu/"/>
        <a href="https://www.sportskacentrala.com/2019/11/15/gavrilovic-neke-odluke-treba-da-se-donose-u-paketu-nastavicu-da-verujem/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/live-crvena-zvezda-asvel/"/>
        <a href="https://www.sportskacentrala.com/2019/11/15/oglasio-se-i-kk-partizan-dali-smo-sve-od-sebe-ali-je-za-neke-pomake-ipak-potrebno-dvoje/"/>
        <a href="https://www.sportskacentrala.com/2019/11/15/saopstenje-iz-zvezde-zahvaljujemo-se-partizanu-ali/"/>
        <a href="https://www.sportskacentrala.com/2019/11/14/kvote-za-zvezda-asvel-nikad-manja-kvota-na-zvezdu-u-crveno-beloj-areni/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/lazic-beron-i-gavrilovic-pred-asvel-plus-veoma-vazna-informacija-iz-zvezde/"/>
      </related>
    </article>
  </body>
</html>