<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425967/dhlwsh-dhmarxoy-rodoy-k-antwnh-kampoyrakh-gia-to-polytexneio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T13:45:01+00:00"/>
    <meta property="og:title" content="Δήλωση δημάρχου Ρόδου κ. Αντώνη Καμπουράκη για το Πολυτεχνείο"/>
    <meta property="og:description" content="Ο Δήμαρχος Ρόδου Αντώνης Καμπουράκης για την 46η επέτειο από την εξέγερση του Πολυτεχνείου έκανε την ακόλουθη δήλωση:"/>
  </head>
  <body>
    <article>
      <h1>Δήλωση δημάρχου Ρόδου κ. Αντώνη Καμπουράκη για το Πολυτεχνείο</h1>
      <address>
        <time datetime="2019-11-16T13:45:01+00:00">16 Nov 2019, 13:45</time>
      </address>
      <p>
        <b>Ο Δήμαρχος Ρόδου Αντώνης Καμπουράκης για την 46η επέτειο από την εξέγερση του Πολυτεχνείου έκανε την ακόλουθη δήλωση:</b>
      </p>
      <p>«Τιμάμε τον αγώνα της νέας γενιάς εκείνης της εποχής για δημοκρατία, αξιοπρέπεια, δικαίωμα των νέων στο όνειρο . Γι αυτό και το μήνυμα της επετείου παραμένει διαχρονικά επίκαιρο καθώς ο αγώνας αυτός είναι διαρκής και κάθε νέα γενιά, πάντα πρωτοπόρος, τον δίνει με το δικό της τρόπο.</p>
      <p>Η νέα γενιά του σήμερα, η γενιά της κρίσης, κάνει κι αυτή με τη σειρά της τη δική της εξέγερση ενάντια σε μια γενική αίσθηση παρακμής. Την κάνει αθόρυβα και με σύγχρονους όρους, όπως η καινοτομία, η γνώση, η δημιουργικότητα, το ταλέντο . Το αίτημα για "ψωμί, παιδεία, ελευθερία" είναι και δικό της. Διεκδικεί ανάπτυξη και δουλειά, πρόσβαση στη γνώση, δικαίωμα να νιώθει ασφαλής και να είναι ελεύθερη να επιχειρεί, να τολμά, να ονειρεύεται, να πετυχαίνει!</p>
      <p>Ο Δήμος Ρόδου τιμώντας το παρελθόν, στηρίζει το μέλλον. Είμαστε δίπλα στους νέους Ροδίτες και τις νέες Ροδίτισσες, αφουγκραζόμαστε τις αγωνίες τους και θέλω με τη σημερινή ευκαιρία να τους διαβεβαιώσω προσωπικά πως τα νιάτα του νησιού μας βρίσκονται στο επίκεντρο της προσπάθειά μας για μια Ρόδο αυξημένων δυνατοτήτων, περισσότερων και καλύτερων ευκαιριών».</p>
    </article>
  </body>
</html>