<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ad72f699c9fcd8d8/china-sufocata-de-povara-propriilor-gunoaie-cea-mai-mare-groapa-de-deseuri-s-a-umplut-cu-25-de-ani-mai-devreme.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T13:53:03+00:00"/>
    <meta property="og:title" content="China, sufocată de povara propriilor gunoaie: Cea mai mare groapă de deșeuri s-a umplut cu 25 de ani mai devreme"/>
    <meta property="og:description" content="Cea mai mare groapă de gunoi a Chinei s-a umplut cu 25 de ani mai devreme decât era prevăzut inițial, arată BBC. Groapa de la Jiangcungou, provincia Shaanxi, are mărimea a circa 100 de terenuri de fotbal la un loc și ar fi trebuit să se umple abia în 2044, la 50 de ani de când a fost deschisă."/>
  </head>
  <body>
    <article>
      <h1>China, sufocată de povara propriilor gunoaie: Cea mai mare groapă de deșeuri s-a umplut cu 25 de ani mai devreme</h1>
      <address><time datetime="2019-11-16T13:53:03+00:00">16 Nov 2019, 13:53</time> by <a rel="author">Jurnal.md</a></address>
      <p>
        <b>Cea mai mare groapă de gunoi a Chinei s-a umplut cu 25 de ani mai devreme decât era prevăzut inițial, arată BBC. Groapa de la Jiangcungou, provincia Shaanxi, are mărimea a circa 100 de terenuri de fotbal la un loc și ar fi trebuit să se umple abia în 2044, la 50 de ani de când a fost deschisă.</b>
      </p>
      <p>Depozitul de deșeuri ar fi trebuit să primească circa 2.500 de tone de gunoi pe zi, dar a primit circa 10.000 de tone, în condițiile în care era contruită să deservească cei 8.000.000 de locuitori din Xi’an, cu o suprafață de 700.000 metri pătrați, o adâncime de 150 de metri și o capacitate de stocare de 34.000.000 metri cubi.</p>
      <p>Xi’an a fost nevoit să deschidă o uzină de incinerare și alte patru vor fi inaugurate anul viitor astfel încât cantitatea de deșeuri procesate să ajungă la 12.750 de tone pe zi.</p>
      <p>Fosta groapă de gunoi ar urma să devină ”parc ecologic”. Situația din acest oraș este la fel de sumbră în aproape întrega Chină. În 2017, au fost colectate 215.000.000 tone de deșeuri menajere în mediul urban, comparativ cu 152.000.000 în urmă cu un deceniu. În China sunt 654 de gropi de gunoi și 286 uzine de incinerare.</p>
      <p>Nu există date oficiale referitoare la cantitatea de deșeuri reciclate, deși autoritățile pun în aplicare un plan prin care 35% din cantitatea de gunoaie produse de marile orașe să fie reciclată până la finele anului viitor. Din iulie, sortarea și reciclarea a devenit obligatorie în Shanghai.</p>
      <p>În acest context, autoritățile chineze au interzis, în 2017, importul a 24 de tipuri diferite de deșeuri. În acel an, în China au intrat 7.000.000 de tone de plastic din Europa, Japonia și Statele Unite și 27.000.000 tone de deșeuri de hârtie, scrie libertatea.ro.</p>
    </article>
  </body>
</html>