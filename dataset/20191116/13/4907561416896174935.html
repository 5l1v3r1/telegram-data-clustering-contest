<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/hiv-fobisi-ile-basa-cikmanin-yollari-2219902"/>
    <meta property="og:site_name" content="Posta"/>
    <meta property="article:published_time" content="2019-11-16T13:59:11+00:00"/>
    <meta property="og:title" content="HIV fobisi ile başa çıkmanın yolları"/>
    <meta property="og:description" content="Psikolog Gülcem Yıldırım HIV korkusu ile başa çıkmanın yolları hakkında ve tedavisi konusunda önemli açıklamalarda bulundu."/>
  </head>
  <body>
    <article>
      <h1>HIV fobisi ile başa çıkmanın yolları</h1>
      <address>
        <time datetime="2019-11-16T13:59:11+00:00">16 Nov 2019, 13:59</time>
      </address>
      <h3>Psikolog Gülcem Yıldırım HIV korkusu ile başa çıkmanın yolları hakkında ve tedavisi konusunda önemli açıklamalarda bulundu.</h3>
      <p><a href="https://www.posta.com.tr/haberler/hiv">HIV</a> korkusu ( <a href="https://www.posta.com.tr/haberler/aids">AIDS</a> takıntısı) nedeniyle pek çok insan hastanelerde onlarca kez test yaptırmaktadır. Test yaptıran insanların çoğunluğu <a href="https://www.posta.com.tr/haberler/hiv">hıv</a> testisten negatif çıktığı halde testi onlarca kez tekrarlamakta çıkan sonuçtan kısa bir süre sonra testi tekrarlama ihtiyacı hissetmektedir. Bu kişilerin iç sesi testin yanlış olduğu, aslında <a href="https://www.posta.com.tr/haberler/aids">aıds</a> olduğunu söyler, testin sonucunu aldıklarında çok kısa bir süre rahatlama hissederler. Bir süre sonra iç sesleri tekrar aynı şeyi söylemeye başlar, testin doğru olmadığını, laboratuvarda başka bir testle karışmış olabileceğini, hastanenin bu konuda gerekli aletlere sahip olmadığını vs gibi onlarca nedenden dolayı tekrar test yapma ihtiyacı hissederler.</p>
      <p> Daha teşekküllü, daha ayrıntılı test yapabilecekleri başka yerler ararlar. Bazen de hep aynı yerde yaptırırlar ama bir sebepten doktora, testin sonucuna güvenmezler. İç sesleri hep aynı şeyi söyler ‘hiv miyim?’</p>
      <h3>HIV korkusu takıntı hastalığıdır </h3>
      <p>Hıv korkusu, tekrar tekrar test yaptırma hastalığı obsesif kompulsif bozukluk yani saplantı-zorlantı hastalığıdır. Bu kişiler çoğunlukla korunmasız bir şekilde hayat kadınlarıyla beraber olmuş kişilerdir. Bu birliktelik nadiren ilk cinsel deneyimleridir.</p>
      <p> Cinsel birliktelik yaşadıkları kişilerin aıds olma olasılığı gelir ilk olarak zihinlerine, sonrasında şayet kadın aıds ise cinsel birliktelik esnasında bana da bulaştı, ben de aıds oldum korkusu başlar. Obsesif kompulsif bozuklukta zihne bir düşünce gelir, aıds fobisi bu anlamda temizlik takıntısıyla benzer özellikler gösterir. Kişi zihnine gelen kirlilik duygusuyla sürekli ellerini yıkama ihtiyacı hisseder. Bu hastalar günde yüzlerce kez ellerini yıkarlar ama bir türlü ellerinin temiz olduğuna kendilerini inandıramazlar. <a href="https://www.posta.com.tr/haberler/hiv-fobisi">Hıv fobisi</a> yaşayanlarda da benzer bir durum vardır. Kişi sürekli test yaptırma davranışını tekrarlar ancak bir türlü sonucun negatif olduğuna inanmaz. </p>
      <h3>Psikolog Gülcem Yıldırım sözlerine şunları ekledi;</h3>
      <h3>HIV korkusu yaşayan kişiler bunu ailelerine bulaştırmaktan korkar</h3>
      <p>HIV korkusu yaşayan kişilerde temel olarak gördüğüm korkulardan birisi de ailelerine özellikle eşlerine Aıds bulaştıracakları korkusudur. Bu sebepten eşleriyle cinsel olarak birlikte olmak istemezler. Eşleriyle beraber çocuklarına ve ailenin diğer üyelerine de benzer duyguları vardır, ya hıv onlara da bulaşırsa diye korkarlar. Bir süre sonra bu kişiler etraflarındaki insanlardan, ailelerinden uzaklaşmaya ve kendi hallerinde yaşamaya başlarlar. Sessizleşirler ve içlerine kapanırlar. Hıv korkusu yaşayan kişiler zaten çoğunlukla çocukluklarında uslu çocuk olarak bilinen, kendi haline yaşayan, sessiz ve içine kapanık kapanık kişilerdir. </p>
      <h3><a href="https://www.posta.com.tr/haberler/hiv-fobisi">Hıv fobisi</a> belirtileri</h3>
      <h3><a href="https://www.posta.com.tr/haberler/hiv-belirtileri">Hıv belirtileri</a>; </h3>
      <p>Yüksek ateş, boğaz ağrısı, deride kızarıklık ve döküntülerdir. Hıv fobisi olan kişiler internetten araştırdıkları bu belirtileri bir süre sonra hissetmeye başlarlar.</p>
      <p> Kişi bu belirtileri okuduğunda bunları yaşayabilirim diye düşünür, bir süre sonra da bunları gerçekten gözlemlemeye ve yaşamaya başlar. Bu şuna benzer bir ilacı içtiğinizde yan etkilerini okursunuz, okuduğunuz yan etkileri bir süre sonra hissetmeye başlarsınız. </p>
      <p>Aslında yan etkiler nadir görülen çoğu kişide de hiç görülmeyen etkiler olmasına rağmen beyniniz size okuduğunuz şeyi yaşatır. Hatta çoğu insanın ilacı kullandıktan sonra yan etkilerini okumamasının sebebi budur. </p>
      <figure>
        <img src="https://i.pstimaj.com/img/75/640x0/5dd00039ae298b8312b0c794"/>
      </figure>
      <h3>HIV miyim?</h3>
      <p>Hıv bulaşma ihtimali korunmasız vajinal ilişkide iki binde bir ihtimaldir. Hıv maksimum 90 gün içinde anlaşılabilecek bir hastalıktır bu süre Elisa(anti Hıv testi) testi için geçerlidir. Diğer testler içinse; p24 antijen testi için 14 gün, combo için 24 gün yeterlidir. Hıv fobisi olan kişilerdeki problem bu süre içerisinde olur genellikle, örneğin combo testi yaptıran birisi 3 gün sonra tekrar aynı testi yaptırır. Çoğu zaman bir testin sonucu alınmadan diğer test yaptırılır. </p>
      <p>Aıds korkusu yaşayan kişilerdeki temel duygu kuşku ve güvensizliktir. Kuşku beraber oldukları hayat kadının ölümcül bir hastalık taşıdığına dair bir kuşku iken güvensizlik süreçte bu hastalığın kendine bulaştığı, bu hastalığın hiçbir testte çıkmamasıyla beraber doktorlara, hastaneye vs güvensizliktir. Sonuçtan bir türlü ikna olmamalarının öncelikli sebebi güvensizlik ve kuşkudur. </p>
      <h3>Hıv Fobisi (Aıds korkusu) tedavisi</h3>
      <p>Obsesif Kompulsif Bozuklukta ilaç tedavisinin etkisi azdır, ilaç tedavisinde okb’nin geçici bir süre yumuşama gösterdiği ilaç kesildikten sonra ise belirtiler aynı şiddetle geri döndüğü görülmüştür. Obsesif kompulsif bozukluk psikodinamik psikoterapi tekniğiyle çoğunlukla iyileşebilen bir hastalıktır. Hıv fobisi yaşayan kişiler yıllarca testi yaptırmaya devam edebilir, bir süre sonra kendiliğinden geçme olasılığı da vardır. Kendiliğinden geçtiğinde çoğunlukla bu takıntı başka bir takıntıyla yer değiştirir. Örneğin hıv fobisi gider yerine el yıkama ya da temizlik takıntısı gelebilir. Psikoterapi ile bu takıntının nedeni temeli araştırılır. Psikoterapide amaç takıntının temelindeki duyguyu bulup onu iyileştirmektir.Bu takıntıya sahip kişilerde hastalık ilerledikçe cinsel konularda problem yaşama ihtimalleri oldukça fazladır. Çevrelerinden uzaklaşırlar, yalnızlık, anlamsızlık, amaçsızlık, değersizlik gibi duyguları olur. Gün içinde zihinlerine gelen aynı düşüncelerden yorulup intihar etmeyi bile düşünebilirler.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/selin-cigerci-kendisini-taciz-eden-hayranina-tepki-gosterdi-2219921">
          <img src="https://i.pstimaj.com/img/100/180x95/5dd03651ae298b8c418b9a93"/>
        </a>
      </figure>
      <p>
        <a href="https://www.posta.com.tr/selin-cigerci-kendisini-taciz-eden-hayranina-tepki-gosterdi-2219921">1 Selin Ciğerci kendisini taciz eden hayranına tepki gös...</a>
      </p>
      <figure>
        <a href="https://www.posta.com.tr/meryem-uzerlinin-son-hali-takipcileri-tarafindan-begenilmedi-2219915">
          <img src="https://i.pstimaj.com/img/100/180x95/5dd023d8ae298b822be6439f"/>
        </a>
      </figure>
      <p>
        <a href="https://www.posta.com.tr/meryem-uzerlinin-son-hali-takipcileri-tarafindan-begenilmedi-2219915">2 Meryem Uzerli'nin son hali takipçileri tarafından beğe...</a>
      </p>
      <figure>
        <a href="https://www.posta.com.tr/kadinlar-ilac-icerek-erkekler-atesli-silahla-intihar-ediyor-2219914">
          <img src="https://i.pstimaj.com/img/100/180x95/5dd01caeae298b822be6438f"/>
        </a>
      </figure>
      <p>
        <a href="https://www.posta.com.tr/kadinlar-ilac-icerek-erkekler-atesli-silahla-intihar-ediyor-2219914">3 Kadınlar ilaç içerek, erkekler ateşli silahla intihar ...</a>
      </p>
      <figure>
        <a href="https://www.posta.com.tr/canan-karatay-bardak-bardak-zeytinyagi-icti-2219908">
          <img src="https://i.pstimaj.com/img/100/180x95/5dd00cea66a97c1c43d23487"/>
        </a>
      </figure>
      <p>
        <a href="https://www.posta.com.tr/canan-karatay-bardak-bardak-zeytinyagi-icti-2219908">4 Canan Karatay, bardak bardak zeytinyağı içti</a>
      </p>
      <figure>
        <a href="https://www.posta.com.tr/masterchef-yarismacisi-ekin-unlu-oyuncunun-kuzeni-cikti-2219874">
          <img src="https://i.pstimaj.com/img/100/180x95/5dcfdd9666a97c12616e4ea9"/>
        </a>
      </figure>
      <p>
        <a href="https://www.posta.com.tr/masterchef-yarismacisi-ekin-unlu-oyuncunun-kuzeni-cikti-2219874">5 MasterChef yarışmacısı Ekin, ünlü oyuncunun kuzeni çık...</a>
      </p>
      <figure>
        <a href="https://www.posta.com.tr/siri-ile-hayata-yeniden-tutundu-2219869">
          <img src="https://i.pstimaj.com/img/100/180x95/5dcfdb43ae298b7906260bf6"/>
        </a>
      </figure>
      <p>
        <a href="https://www.posta.com.tr/siri-ile-hayata-yeniden-tutundu-2219869">6 Siri ile hayata yeniden tutundu</a>
      </p>
      <figure>
        <a href="https://www.posta.com.tr/cuneyt-arkin-yemin-ediyorum-baska-bir-kadina-elimi-surmedim-2219868">
          <img src="https://i.pstimaj.com/img/100/180x95/5dcfda7966a97c13216710bc"/>
        </a>
      </figure>
      <p>
        <a href="https://www.posta.com.tr/cuneyt-arkin-yemin-ediyorum-baska-bir-kadina-elimi-surmedim-2219868">7 Cüneyt Arkın: Yemin ediyorum başka bir kadına elimi sü...</a>
      </p>
      <figure>
        <a href="https://www.posta.com.tr/eksi-10-derecede-klip-cekimi-2219867">
          <img src="https://i.pstimaj.com/img/100/180x95/5dcfd6b566a97c13216710ba"/>
        </a>
      </figure>
      <p>
        <a href="https://www.posta.com.tr/eksi-10-derecede-klip-cekimi-2219867">8 Eksi 10 derecede klip çekimi</a>
      </p>
      <figure>
        <a href="https://www.posta.com.tr/tavuk-tipi-uyku-bozuklugu-neden-olur-2219865">
          <img src="https://i.pstimaj.com/img/100/180x95/5dcfd680ae298b7906260bf4"/>
        </a>
      </figure>
      <p>
        <a href="https://www.posta.com.tr/tavuk-tipi-uyku-bozuklugu-neden-olur-2219865">9 Tavuk tipi uyku bozukluğu neden olur?</a>
      </p>
      <figure>
        <a href="https://www.posta.com.tr/yildiz-kenter-hastaneye-kaldirildi-2219862">
          <img src="https://i.pstimaj.com/img/100/180x95/5dcfd44166a97c1322d4ae52"/>
        </a>
      </figure>
      <p>
        <a href="https://www.posta.com.tr/yildiz-kenter-hastaneye-kaldirildi-2219862">10 Yıldız Kenter hastaneye kaldırıldı</a>
      </p>
      <figure>
        <img src="https://i.pstimaj.com/img/78/90x50/5da02132ae298ba89504728c"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (16 Kasım 2019)</p>
      <related>
        <a href="https://www.posta.com.tr/erkeklerde-sperm-sayisini-arttiran-besinler-2218963"/>
      </related>
      <related>
        <a href="https://www.posta.com.tr/kadinlarin-cinsellik-konusunda-en-cok-merak-ettigi-sey-2218413"/>
      </related>
    </article>
  </body>
</html>