<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/unluler-nasil-dolandirildi-sosyetede-35-milyonluk-ponzi-panigi/927048"/>
    <meta property="og:site_name" content="medya faresi"/>
    <meta property="article:published_time" content="2019-11-16T13:36:00+00:00"/>
    <meta property="og:title" content="Ünlüler nasıl dolandırıldı? Sosyetede 35 milyonluk ponzi paniği!"/>
    <meta property="og:description" content="Sosyete son dönemde dolandırıcılık iddiası ile çalkalanıyor. Kamuoyunda “Saadet Zinciri”, “Titan Zinciri” olarak bilinen Ponzi Piramit Zinciri dolandırıcılığı magazin dünyasının gündeminde."/>
  </head>
  <body>
    <article>
      <h1>Ünlüler nasıl dolandırıldı? Sosyetede 35 milyonluk ponzi paniği!</h1>
      <h2>Sosyete son dönemde dolandırıcılık iddiası ile çalkalanıyor. Kamuoyunda “Saadet Zinciri”, “Titan Zinciri” olarak bilinen Ponzi Piramit Zinciri dolandırıcılığı magazin dünyasının gündeminde.</h2>
      <address>
        <time datetime="2019-11-16T13:36:00+00:00">16 Nov 2019, 13:36</time>
      </address>
      <p>İddiaya göre, “Mine Maria” diye bilinen, kendisini “Mine Mumcu” olarak tanıtan, gerçek ismi Mine Özkan olan kişi, birçok ünlü ismi dolandırdı.</p>
      <p>Mine Özkan’ın sosyete dünyasından 35 milyon TL’lik vurgun yaptığı öne sürülüyor.  </p>
      <p>Mine Özkan isimli kişinin, aylık kâr faizi diyerek, magazin, spor ve iş dünyasındaki birçok isimden para aldığı iddia ediliyor.</p>
      <p>Özkan’ın telefon hatları olduğunu söyleyerek, ünlü isimleri dolandırdığı ileri sürülüyor.</p>
      <p>
        <b>Kamuoyunda “Sisi” olarak bilinen Seyhan Soylu, sosyetedeki  Ponzi Piramit Zinciri ve Mine Özkan’a ilişkin dosya oluşturduğunu ve başta Cumhurbaşkanlığı olmak üzere devletin tüm kurumlarına bu dosyayı gönderdiğini ifade etti. Seyhan Soylu, aylardır bu dosya üzerine çalıştığını ifade ederken, dün de Beyaz TV’de yayınlanan “Söylemezsem Olmaz” programının sunucusu Ece Erken konuya ilişkin açıklamalarda bulundu.  Ece Erken, Mine Özkan’ı tanıdığını, birçok ünlü ismin de bu sistemde olduğunu belirterek şu ifadeleri kullandı:</b>
      </p>
      <p>“Ben tanıyorum hanımefendiyi. Çok ortak arkadaşımız var. Bana da bu sistemden bahsetti Mine Hanım. Hatta bana şöyle dedi; ‘300 bin TL ver, 8 gün içersinde 90 bin TL artı olarak sana geri verelim.’ Bana anlatmaya çalışıyorlar. Anlamadım. 900’lü hatlardan, yurtdışı bağlantılarla. Çok ünlü var işin içinde. Basketbolcular, sanatçılar, şarkıcılar, mankenler var. Ünlü olmayan iş insanları da var.”</p>
      <p>Seyhan Soylu ise, bu konuyu gündeme getirdiği için ölümle tehdit edildiğini anlatarak, İstanbul Emniyet Müdürü Mustafa Çalışkan’dan koruma talep etti.</p>
      <p>Dolandırıcılık nedeniyle gözaltına alındığı ifade edilen Mine Özkan tutuklandı.</p>
      <p>
        <b>İşte konuyu Seyhan Soylu’nun sosyetenin gündemindeki dolandırıcılık olayına ilişkin anlattıkları ve Ece Erken'in ifadeleri:</b>
      </p>
      <figure>
        <iframe src="https://www.youtube.com/embed/kmQnhKyGtWI" width="608" height="342" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/du9LqbTeK_M" width="598" height="336" data-service="Youtube" scrolling="no"/>
      </figure>
    </article>
  </body>
</html>