<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425923/otan-milaei-o-gkastone"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T13:25:01+00:00"/>
    <meta property="og:title" content="Όταν μιλάει ο Γκαστόνε"/>
    <meta property="og:description" content="--Πολύ στα σοβαρά το ‘χει πάρει ο ΣΕΓΑΣ με το νέο αθλητικό νομοσχέδιο και ό, τι προβλέπει σχετικα με τον αριθμό των θητειών των παραγόντων, αλλά και των ορίων ηλικίας."/>
  </head>
  <body>
    <article>
      <h1>Όταν μιλάει ο Γκαστόνε</h1>
      <address>
        <time datetime="2019-11-16T13:25:01+00:00">16 Nov 2019, 13:25</time>
      </address>
      <p>
        <b>--Πολύ στα σοβαρά το ‘χει πάρει ο ΣΕΓΑΣ με το νέο αθλητικό νομοσχέδιο και ό, τι προβλέπει σχετικα με τον αριθμό των θητειών των παραγόντων, αλλά και των ορίων ηλικίας.</b>
      </p>
      <p>-Εντάξει, κι άλλες ομοσπονδίες δεν το θέλουν αυτό, στον στίβο όμως το είδαν κάπως πιο πατριωτικά, δείγμα του γεγονότος ότι όντως μπορεί να επηρεαστεί η λειτουργία του ΣΕΓΑΣ και των ΕΑΣ προς το χειρότερο, εάν περάσει.</p>
      <p>
        <b>-Στην επίσημη ιστοσελίδα του ο ΣΕΓΑΣ μάλιστα ανήρτησε και μια γνωμοδότηση του συνταγματολόγου, Νίκου Αλιβιζάτου, το πόρισμα της οποίας κρίνει αντισυνταγματικό όλο το παραπάνω πλαίσιο.</b>
      </p>
      <p>-Παράλληλα κινητοποιήθηκε και ο Σεμπάστιαν Κόου, πρόεδρος της IAAF να πάρει θέση μπας κι επηρεαστούν οι κυβερνώντες στη χώρα μας, ώστε ν’ αλλάξει κάτι ουσιαστικά.</p>
      <p>
        <b>-Το θέμα είναι αν μια εθνική ομοσπονδία πρέπει να πορεύεται βάσει του τι υπάρχει στο καταστατικό της παγκόσμιας ή βάσει του τι ορίζει ο νόμος, κι εδώ φαίνεται πως υπάρχει μια σύγχυση.</b>
      </p>
      <p>-Ο ΣΕΓΑΣ όμως τα τελευταία χρόνια το παλεύει στα σοβαρά για να λειτουργούν όλα χωρίς πρόβλημα και ειδικά στο κομμάτι της ανάπτυξης και της ενίσχυσης των αθλητών έχει μια δική του τακτική που μέχρι στιγμής φαίνεται ν’ αποδίδει.</p>
      <p>
        <b>-Άλλωστε και οι ΕΑΣ ως μια μικρογραφία της Ομοσπονδίας τηρούν μια παρόμοια στάση, με τις όποιες διαφορές προκύπτουν, κυρίως λαμβάνοντας υπόψη γεωγραφικούς όρους…</b>
      </p>
    </article>
  </body>
</html>