<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119369-nova-stranka-rekviziti-sa-snimanja-maratonaca-izbaceni-na-ulicu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T13:15:04+00:00"/>
    <meta property="og:title" content="Nova stranka: Rekviziti sa snimanja 'Maratonaca' izbačeni na ulicu"/>
    <meta property="og:description" content="Rekviziti sa snimanja filma &quot;Maratonci trče počasni krug&quot; (1982.) koji su bili izbačeni na ulicu u Pančevu, zbog negodovanja gradjana su vraćeni u magacin, saopštio je danas lokalni odbor Nove stranke.Tako su u &quot;Crveni magacin&quot; koji je i sam spomenik kulture, iz 18. veka, vraćeni klavir na kojem je u filmu svirala Seka Sabljić, u ulozi Kristine, krevet umirućeg s početka filma i regal iz &quot;kuće Topalovića&quot;.Prizor rekvizita izbačenih na ulicu &quot;slika je stanja&quot; kulture danas u Srbiji, &quot;srozane na najnižu lestvicu, u zemlji u kojoj se kao sistem vrednosti propagiraju rijaliti šou programi i prizeman rečnik sa nacionalnih frekvencija&quot;, ocenila je NS.Ta stranka je dodala da je to &quot;sistem vrednosti aktuelnog režima koji upravo kulturu, kao jedno od najoštrijih orudja za kritiku, doživljava kao svog najvećeg neprijatelja&quot;."/>
  </head>
  <body>
    <article>
      <h1>Nova stranka: Rekviziti sa snimanja 'Maratonaca' izbačeni na ulicu</h1>
      <address>
        <time datetime="2019-11-16T13:15:04+00:00">16 Nov 2019, 13:15</time>
      </address>
      <slideshow>
        <figure>
          <img src="https://static.beta.rs/thumbs/Beta-qg096x9y71.495x371.jpg"/>
        </figure>
        <figure>
          <img src="https://static.beta.rs/thumbs/Beta-z5w2gnapwn.279x371.jpg"/>
        </figure>
        <figure>
          <img src="https://static.beta.rs/thumbs/Beta-pl1bpzh4kv.279x371.jpg"/>
        </figure>
      </slideshow>
      <p><b>Rekviziti sa snimanja filma "Maratonci trče počasni krug" (1982.) koji su bili izbačeni na ulicu u Pančevu, zbog negodovanja gradjana su vraćeni u magacin, saopštio je danas lokalni odbor Nove stranke.</b>Tako su u "Crveni magacin" koji je i sam spomenik kulture, iz 18. veka, vraćeni klavir na kojem je u filmu svirala Seka Sabljić, u ulozi Kristine, krevet umirućeg s početka filma i regal iz "kuće Topalovića".<br/><br/>Prizor rekvizita izbačenih na ulicu "slika je stanja" kulture danas u Srbiji, "srozane na najnižu lestvicu, u zemlji u kojoj se kao sistem vrednosti propagiraju rijaliti šou programi i prizeman rečnik sa nacionalnih frekvencija", ocenila je NS.<br/><br/>Ta stranka je dodala da je to "sistem vrednosti aktuelnog režima koji upravo kulturu, kao jedno od najoštrijih orudja za kritiku, doživljava kao svog najvećeg neprijatelja".</p>
    </article>
  </body>
</html>