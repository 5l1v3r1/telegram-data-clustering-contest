<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/mass-effect-nuovo-in-sviluppo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T13:15:00+00:00"/>
    <meta property="og:title" content="Mass Effect, il nuovo episodio è nella fase iniziale di sviluppo | Game Division"/>
    <meta property="og:description" content="Un nuovo episodio di Mass Effect sarebbe nelle fasi preliminari di sviluppo. La direzione è affidata al producer Mike Gamble che da danni lavora a Bioware."/>
  </head>
  <body>
    <article>
      <h1>Mass Effect, il nuovo episodio è nella fase iniziale di sviluppo | Game Division</h1>
      <address>
        <time datetime="2019-11-16T13:15:00+00:00">16 Nov 2019, 13:15</time>
      </address>
      <p>Un nuovo capitolo della serie <b>Mass Effect</b> sarebbe entrato <b>nella fase preliminare</b> di sviluppo. L’indiscrezione arriva da Jason Schreier che in passato ha anticipato dettagli e annunci rivelandosi una <b>fonte solitamente affidabile</b>. Secondo le informazioni raccolte dal giornalista, dunque, l’uscita di un nuovo capitolo della serie è ancora lontana e riguarderà <b>la prossima generazione</b> di console.</p>
      <p>A occuparsi dello sviluppo di questo nuovo episodio è lo studio <b>Edmonton</b>, responsabile in passato di titoli come come <b>Baldur’s Gate</b>, MDK2 e Jade Empire e successivamente al lavoro su importanti serie come <b>Dragon Age</b> e, appunto, <b>Mass Effect</b>.  Si tratta di un team diverso da quello di <b>Anthem</b>, di cui è invece responsabile lo studio con sede ad <b>Austin</b>.</p>
      <p>Nelle ultime settimane il <b>game director</b> della trilogia originale Casey Hudson aveva pubblicato su Twitter degli <b>artwork</b> dichiarando di avere ancora <b>molte idee</b> per la serie. La direzione del nuovo episodio non sarebbe stata affidata a lui.</p>
      <slideshow>
        <figure>
          <img src="https://www.tomshw.it/images/images/2019/11/mass-effect-63389.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mass-effect-63390.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mass-effect-63392.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/days-gone-2-differente-primo-capitolo/">Days Gone 2 sarà molto differente dal primo capitolo</a></p>
      <p>Il <b>game director</b> del prossimo Mass Effect, sempre secondo Schreier, dovrebbe essere <b>Mike Gamble </b>che aveva lavorato sul secondo episodio ma sopratutto ricoperto un ruolo ancora più importante nello sviluppo del <b>terzo capitolo</b> della serie di cui risulta essere stato uno dei <b>producer</b>. Lo stesso ruolo ma in un gradino superiore, come<b> lead</b>, è stato ricoperto da Gamble per <b>Anthem</b> che secondo le ultime indiscrezioni <a href="http://www.tomshw.it/videogioco/anthem-bioware-revisione-completa/">Bioware vorrebbe rivedere completamente</a>.</p>
      <p><b>Casey Hudson</b> sarà probabilmente il<b> supervisore</b> del nuovo episodio di Mass Effect oltre che di quello di <b>Dragon Age</b>. Pubblicando gli artwork lo sviluppatore aveva aggiunto riguardo a Mass Effect che ci sono ancora <i>“molti concept art non ancora diventati realtà e molte storie ancora da raccontare”</i>. Nello sviluppo del nuovo capitolo <b>non sarà coinvolto</b> il team dello spin off <b>Mass Effect: Andromeda</b> dato che dopo l’uscita del controverso titolo, lo studio responsabile <b>Bioware Montreal</b> si è sciolto unendosi con i Motive Studios di Electronic Arts.</p>
      <blockquote>Fallout 4 è attualmente in offerta su Amazon, se siete interessati potete trovarlo <a href="https://toms.it/4yU1J">su questa pagina</a>.</blockquote>
    </article>
  </body>
</html>