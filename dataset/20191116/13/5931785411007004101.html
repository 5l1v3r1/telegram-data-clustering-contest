<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/crno-beli-dobili-desnog-beka/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T13:26:39+00:00"/>
    <meta property="og:title" content="Crno-beli dobili desnog beka"/>
    <meta property="og:description" content="Partizan je u poslednjoj utakmici pred reprezentativnu pauzu dobio novog desnog beka. Savo Milošević je odlučio da omori Nemanju Miletića, a njegovu ulogu uspešno je odigrao doskorašnji igrač Rada, Aleksandar Lutovac, koji se prvi put oprobao na ovoj poziciji. – Nije me iznenadila Miloševićeva prekomanda, pričali smo nekoliko dana pred utakmicu i šef me je […]"/>
  </head>
  <body>
    <article>
      <h1>Crno-beli dobili desnog beka</h1>
      <address><time datetime="2019-11-16T13:26:39+00:00">16 Nov 2019, 13:26</time> by <a rel="author">Darko</a></address>
      <p>Partizan je u poslednjoj utakmici pred reprezentativnu pauzu dobio novog desnog beka. Savo Milošević je odlučio da omori Nemanju Miletića, a njegovu ulogu uspešno je odigrao doskorašnji igrač Rada, Aleksandar Lutovac, koji se prvi put oprobao na ovoj poziciji.</p>
      <p><b>– Nije me iznenadila Miloševićeva prekomanda, pričali smo nekoliko dana pred utakmicu i šef me je pitao da li bih želeo da igram desnog beka –</b> otkriva Aleksandar Lutovac za Sportski žurnal i dodaje da je zadovoljan svojom partijom:</p>
      <p>
        <b>– Zadovoljan sam, iako mi je ovo prva utakmica koju sam počeo na novoj poziciji, trebalo mi je i trebaće mi sigurno vremena da se naviknem na defanzivne zadatke i stvari sa kojima se nisam susretao igrajući na krilu. Trudio sam se da što kvalitetnije odradim sve što je stručni štab zahtevao od mene.</b>
      </p>
      <p>Postoje mišljenja da biste u budućnosti mogli da postanete odličan desni bek, svojevremeno je Marjan Marković, iako vezista, na sličan način dogurao čak do reprezentacije?</p>
      <p><b>– Danas je veliki kvalitet biti polivalentan igrač. Zadovoljan sam što mogu da odgovorim kvalitetno na više pozicija, to mi je oduvek bio cilj. Želim više da igram i trudiću se, kao i do sada, da dajem sve od sebe na kom god mi mestu trener ukaže priliku. Spreman sam za sve izazove – da postignem gol, asistiram ili sačuvam našu mrežu. Sve mi je podjednako važno</b>, poručio je Lutovac.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/samo-za-ozbiljne-klubove-partizan-korigovao-cenu-za-pavlovica/"/>
        <a href="https://www.sportskacentrala.com/2019/11/15/partizan-dobio-dan-vise-za-odmor-pred-az/"/>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
        <a href="https://www.sportskacentrala.com/2019/11/14/dragan-djuric-vardi-mogao-u-partizan/"/>
        <a href="https://www.sportskacentrala.com/2019/11/10/dobre-vesti-iz-humske/"/>
        <a href="https://www.sportskacentrala.com/2019/11/10/milosevic-skupo-placena-pobeda-pohvale-sumi/"/>
        <a href="https://www.sportskacentrala.com/2019/11/10/ubedljiva-pobeda-partizana-u-senci-povrede-scekica-video/"/>
        <a href="https://www.sportskacentrala.com/2019/11/10/live-partizan-indjija/"/>
        <a href="https://www.sportskacentrala.com/2019/11/09/milosevic-i-problemi-sa-letovima-pomisljam-da-nam-neko-ovo-namerno-radi/"/>
      </related>
    </article>
  </body>
</html>