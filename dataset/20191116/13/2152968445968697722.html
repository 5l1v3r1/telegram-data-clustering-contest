<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/16/poveche-uiut-v-doma-prez-zimata-kak-da-go-postignete.429795"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T13:26:00+00:00"/>
    <meta property="og:title" content="Повече уют в дома през зимата - как да го постигнете?"/>
    <meta property="og:description" content="Покрийте дивана с шалте или покривка | Dnes.bg"/>
  </head>
  <body>
    <article>
      <h1>Повече уют в дома през зимата - как да го постигнете?</h1>
      <h2>Покрийте дивана с шалте или покривка</h2>
      <address><time datetime="2019-11-16T13:26:00+00:00">16 Nov 2019, 13:26</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>През лятото, когато навън е горещо, искаме обстановката в дома ни да е минимално претрупана с предмети и аранжировка. Много хора дори вдигат килимите си, за да намалят горещината в жилището си и да го направят по-прохладно. През зимата обаче е обратното – търсим уюта, усещането за топлина, водени от желанието си да се сгушим на топло.</p>
      <p>Как да направите дома си по-уютен и приветлив през зимата с няколко прости промени?</p>
      <p>
        <b>Обновете спалното бельо</b>
      </p>
      <p>Памукът, ленът, коприната и сатенът са чудесни материи за лятото, но за зимата бархетът е просто идеален. Той ще ви създаде необходимия комфорт и ще ви накара да се чувствате меко, удобно и топло, когато се сгушите в леглото.</p>
      <p>
        <b>Подредете топли пантофи за всички в антрето</b>
      </p>
      <p>Купете по един нов чифт топли пантофи за всички от семейството и ги подредете до входната врата. Така всеки, който се прибира вкъщи, ще може да обуе домашната топлина на краката си, да се усмихне и да се сгуши в домашния уют, който сте създали в студените зимни дни и вечери.</p>
      <p>
        <b>Подредете пухкави възглавници върху холната гарнитура</b>
      </p>
      <p>Пухкавите, мъхести и меки декоративни възглавници създават много уют вкъщи. Ако имате мека мебел и в кухнята или трапезарията, можете да ги добавите и там за повече настроение и комфорт.</p>
      <p>
        <a href="https://www.az-jenata.bg/a/4-za-doma/48804-5-nachina-da-napravite-doma-si-po-uuten-tazi-zima/">
          <b>Повече по темата може да прочетете в Az-jenata.bg</b>
        </a>
      </p>
    </article>
  </body>
</html>