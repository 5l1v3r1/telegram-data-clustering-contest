<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547651.html/%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D9%87%D8%A7-%D8%AF%D8%B1-%D8%A8%D8%B1%D9%88%D8%AC%D8%B1%D8%AF-%D8%A7%D9%81%D8%B2%D8%A7%DB%8C%D8%B4-%D9%86%DB%8C%D8%A7%D9%81%D8%AA%D9%87-%D8%A7%D8%B3%D8%AA-%D9%81%D8%B9%D8%A7%D9%84%DB%8C%D8%AA---%D8%A7%DA%A9%DB%8C%D9%BE-%D8%A8%D8%B1-%D8%B9%D9%85%D9%84%DA%A9%D8%B1%D8%AF-%D8%AA%D8%A7%DA%A9%D8%B3%DB%8C-%D9%87%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T13:08:00+00:00"/>
    <meta property="og:title" content="نرخ کرایه‌ها در بروجرد افزایش نیافته است/فعالیت ۴ اکیپ بر عملکرد تاکسی‌ها"/>
  </head>
  <body>
    <article>
      <h1>نرخ کرایه‌ها در بروجرد افزایش نیافته است/فعالیت ۴ اکیپ بر عملکرد تاکسی‌ها</h1>
      <h2>رئیس سازمان حمل و نقل شهری بروجرد:</h2>
      <address>
        <time datetime="2019-11-16T13:08:00+00:00">16 Nov 2019, 13:08</time>
      </address>
      <p>نرخ کرایه‌ها در بروجرد افزایش نیافته است/فعالیت ۴ اکیپ بر عملکرد تاکسی‌ها</p>
      <p>به گزارش <a href="http://www.dana.ir/">شبکه اطلاع رسانی راه دانا</a> حسن غیاثوند در گفت‌و گو با خبرنگار <a href="http://safiraflak.ir/?p=1734">سفیر افلاک</a> اظهار داشت: در پی افزایش قیمت، نرخ کرایه تاکسی‌ها افزایش پیدا نکرده و تاکسی‌ها و سایر ناوگان حمل و نقل در هر مسیری حق افزایش کرایه را به بهانه گران شدن بنزین ندارند.</p>
      <p>وی از فعال شدن چهار اکیپ از امروز بر عملکرد تاکسی‌ها در سطح شهر خبر داد و افزود: از امروز چهار اکیپ برای نظارت بر عملکرد تاکسی ها فعال شده اند و در صورت مشاهده افزایش قیمت تاکسی‌ها و یا سرویس مدارس سریعا برخورد شده و به تعزیرات حکومتی معرفی می‌شوند.</p>
      <p>رئیس تاکسیرانی بروجرد عنوان کرد: از چهار اکیپ نظارت بر حمل و نقل، یک اکیپ بر فعالیت سرویس مدارس و سه اکیپ دیگر بر فعالیت تاکسی‌ها نظارت می‌کنند.</p>
      <p>غیاثوند بیان کرد: نرخ کرایه اتوبوس، تاکسی، سرویس مدارس و تاکسی‌های اینترنتی تغییری نخواهد کرد و شهروندان در صورت مشاهده افزایش قیمت به بازرسی تاکسیرانی بروجرد اطلاع دهند.</p>
      <p>رئیس سازمان حمل و نقل شهری بروجرد به مسافربری‌های شخصی نیز هشدار داد و گفت: از امروز نظارت بر خودروهای مسافربر شخصی بیشتر می‌شود و علی‌رغم این که تاکنون روزانه ۵۰ خودروی مسافربر شخصی به دلیل جابجا کرن مسافران جریمه می‌شدند از امروز این نظارت‌ها بیشتر می‌شود و در صورت مشاهده برخورد خواهند شد.</p>
      <p>وی بیان کرد: در حال حاضر ۱۸۶۰ دستگاه تاکسی و ۱۰۰ دستگاه اتوبوس مسارفان را در بروجرد جابجا می‌کنند.</p>
      <p>انتهای پیام/</p>
    </article>
  </body>
</html>