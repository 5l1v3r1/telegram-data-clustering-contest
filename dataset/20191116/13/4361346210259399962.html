<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/porazzal-lephet-ki-az-utcara-a-macska/186725"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T13:30:00+00:00"/>
    <meta property="og:title" content="Pórázzal léphet ki az utcára a macska"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Pórázzal léphet ki az utcára a macska</mark>
      </h1>
      <address><time datetime="2019-11-16T13:30:00+00:00">16 Nov 2019, 13:30</time> by <a rel="author">Bors</a></address>
      <p>Két fiatal macskánk tűnt el a napokban. Kiderült, hogy az egyik szomszédunk fogta be őket. Nem akarja visszaadni, ugyanis szerinte felelőtlen állattartók vagyunk, mert a cicák kimentek az utcára. Nem tu­dom, mit tegyünk – panaszolta a Borsnak András, aki gyermekeinek szeretné hazavinni a családtagként kezelt állatokat.</p>
      <p>Mivel a macskák eléggé öntörvényű és kíváncsi állatok, ezért szeretnek kint mászkálni a kertben és felfedezni a környéket. A felelős állattartás alapja vi­szont az, hogy az állat ne juthasson ki a közterületre. Rengeteg veszély leselkedhet kedvencére: elüti egy autó, állatkínzók bánthatják, mérget ehet, elkapja egy másik állat. Építse kertjét cicabiztossá, hogy macskája semmilyen körülmények között ne tudjon kimászni a kerítésen.</p>
      <figure>
        <img src="http://media.borsonline.hu/cikk/20/192318/big-lead/650x360/2025329_shutterstock-153203048.jpg"/>
        <figcaption>Utcán, téren, parkban nem lehet szabadon engedni a macskát © Shutterstock</figcaption>
      </figure>
      <p>A legötletesebb a kerítés tetejére felszerelt forgó rúd, amire a cica nem tud rákapaszkodni, vagy a döntött tetős kerítés, amire nem tudja magát felhúzni. Készíthet a kertbe nyúló cicakennelt, ahol az állat élvezheti a kinti környezetet. Sétához vegyen cicapórázt, és győződjön meg róla: a macska megkapta az összes védőoltást.</p>
    </article>
  </body>
</html>