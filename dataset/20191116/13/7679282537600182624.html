<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-omg-gunmen-deployed-to-guard-tomatoes-in-pakistan-2852624.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T13:34:40+00:00"/>
    <meta property="og:title" content="OMG:पाक में टमाटर की पहरेदारी के लिए तैनात किए बंदूकधारी"/>
    <meta property="og:description" content="पाकिस्तान में टमाटर किसानों की ओर से फसल की देखरेख के लिए बंदूकधारी पहरेदारों को तैनात करने की खबर सोशल मीडिया में वायरल हो रही है। इस पर लोग तरह-तरह की टिप्पणी कर रहे हैं।    भारत से..."/>
  </head>
  <body>
    <article>
      <h1>OMG:पाक में टमाटर की पहरेदारी के लिए तैनात किए बंदूकधारी</h1>
      <address><time datetime="2019-11-16T13:34:40+00:00">16 Nov 2019, 13:34</time> by <a rel="author">एजेंसी,इस्लामाबाद</a></address>
      <p>पाकिस्तान में टमाटर किसानों की ओर से फसल की देखरेख के लिए बंदूकधारी पहरेदारों को तैनात करने की खबर सोशल मीडिया में वायरल हो रही है। इस पर लोग तरह-तरह की टिप्पणी कर रहे हैं। </p>
      <p>भारत से रिश्ते खराब करने होने के बाद पाक के कराची शहर में टमाटर की कीमत 320 रुपये प्रति किलोग्राम तक पहुंच गई है। ऊंची कीमत और चोरी की आशंका के कारण किसानों ने फसल की सुरक्षा के लिए सशस्त्र पहरेदार तैनात किए हैं। हाल ही में सिंध के बादिन में टमाटर भरे एक ट्रक के कथित तौर पर लूटे जाने की घटना के बाद किसान बंदूकधारी पहरेदार तैनात करने पर मजबूर हो गए।</p>
      <p>आर्थिक रूप से कंगाल होने की कगार पर पहुंच चुके पाकिस्तान की हालत पर चुटकी लेते हुए वहां की पत्रकार नायला इनायत ने ट्वीट किया-पाक नेताओं को अब तोहफे के रूप में टमाटर की माला पहनाई जाएगी। गौरतलब है कि भारत से आयात के प्रभावित होने के बाद से पाक में टमाटर की कीमतों में दिन प्रतिदिन इजाफा होता जा रहा है।</p>
    </article>
  </body>
</html>