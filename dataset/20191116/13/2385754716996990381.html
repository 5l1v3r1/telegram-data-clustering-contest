<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597662/otan-systithike-gia-proti-fora-o-mesi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T13:19:00+00:00"/>
    <meta property="og:title" content="Όταν συστήθηκε για πρώτη φορά ο Μέσι!"/>
    <meta property="og:description" content="Ήταν η 16η Νοεμβρίου του 2003 κι ένα φιλικό παιχνίδι της Μπαρτσελόνα με την Πόρτο στα εγκαίνια του «Ντραγκάο» λίγους μήνες πριν το Euro 2004 στα γήπεδα της..."/>
  </head>
  <body>
    <article>
      <h1>Όταν συστήθηκε για πρώτη φορά ο Μέσι!</h1>
      <address><time datetime="2019-11-16T13:19:00+00:00">16 Nov 2019, 13:19</time> by <a rel="author">Sigmalivesports</a></address>
      <p>Ήταν η 16η Νοεμβρίου του 2003 κι ένα φιλικό παιχνίδι της Μπαρτσελόνα με την Πόρτο στα εγκαίνια του «Ντραγκάο» λίγους μήνες πριν το Euro 2004 στα γήπεδα της Πορτογαλίας. Στο 75ο λεπτό του ματς, ένας μικροκαμωμένος πιτσιρικάς περνούσε αλλαγή για τους Καταλανούς και η ιστορία μόλις είχε ξεκινήσει να γράφεται.<br/> <br/>Κανείς δεν φανταζόταν τότε τι θα επακολουθούσε, ούτε καν ο ίδιος ο Μέσι που εδώ και χρόνια ήδη θεωρείται ο κορυφαίος της εποχής μας με τα ρεκόρ και τα κατορθώματά του να διαδέχονται το ένα το άλλο.<br/> <br/>Από εκείνη τη μέρα έχει καταγράψει 698 εμφανίσεις με την Μπαρτσελόνα, σε επίσημα ματς σε όλες τις διοργανώσεις, έχοντας πετύχει 612 γκολ με αμέτρητους τίτλους και προσωπικές διακρίσεις στο παλμαρέ του.<br/> <br/>Η Μπαρτσελόνα δεν θα μπορούσε φυσικά να ξεχάσει αυτή τη μέρα, τη μέρα που ουσιαστικά άλλαξε κι η δική της ιστορία και με ανάρτησή της στα social media θυμήθηκε το ντεμπούτο του Αργεντινού μάγου με τα «μπλαουγκράνα».<br/> <br/>Πηγή: to10.gr</p>
    </article>
  </body>
</html>