<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/2-more-cities-from-india-in-top-10-list-of-worlds-most-polluted-cities123.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T13:59:00+00:00"/>
    <meta property="og:title" content="വായുമലിനീകരണത്തില്‍ ഇന്ത്യയിലെ രണ്ടു നഗരങ്ങള്‍ കൂടി ദല്‍ഹിയുടെ വഴിയെ"/>
    <meta property="og:description" content="Delhi Air Pollution National News India ന്യൂദല്‍ഹി: കടുത്ത വായു മലിനീകരണം നേരിടുന്ന ദല്‍ഹിയെക്കൂടാതെ വായു മലിനീകരണം ഏറ്റവും കൂടുതല്‍ ഉള്ള ലോകത്തിലെ പത്തു നഗരങ്ങളില്‍ രണ്ട"/>
  </head>
  <body>
    <article>
      <h1>വായുമലിനീകരണത്തില്‍ ഇന്ത്യയിലെ രണ്ടു നഗരങ്ങള്‍ കൂടി ദല്‍ഹിയുടെ വഴിയെ</h1>
      <address><time datetime="2019-11-16T13:59:00+00:00">16 Nov 2019, 13:59</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: കടുത്ത വായു മലിനീകരണം നേരിടുന്ന ദല്‍ഹിയെക്കൂടാതെ വായു മലിനീകരണം ഏറ്റവും കൂടുതല്‍ ഉള്ള ലോകത്തിലെ പത്തു നഗരങ്ങളില്‍ രണ്ടു നഗരങ്ങള്‍ കൂടി ഇന്ത്യയില്‍ നിന്ന്. ദല്‍ഹിയെക്കൂടാതെ മുംബൈയും കൊല്‍ക്കത്തയുമാണ് പട്ടികയില്‍ ഇടം നേടിയിരിക്കുന്നത്.</p>
      <p>ഇന്ത്യയിലെ സ്വകാര്യ അന്തരീക്ഷ പഠന ഏജന്‍സിയായ സ്‌കൈമെറ്റിന്റെ റിപ്പോര്‍ട്ടിലാണ് ഇക്കാര്യമുള്ളത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>റിപ്പോര്‍ട്ട് പ്രകാരം ലോകത്തെ ഏറ്റവും വായുമലിനീകരണം ഉള്ള നഗരം ദല്‍ഹിയാണ്. രണ്ടാം സ്ഥാനത്ത് പാക്കിസ്ഥാനിവെ ലാഹോറാണ്. മൂന്നാം സ്ഥാനത്ത് ഉസ്‌ബെക്കിസ്ഥാനിലെ താഷ്‌കന്റും. പട്ടികയിലെ ആദ്യ ആറുനഗരങ്ങളും ഇന്ത്യയുടെ അയല്‍രാജ്യങ്ങളിലേതാണെന്നാണ് മറ്റൊരു വസ്തുത. 9ാം സ്ഥാനത്താണ് മുംബൈയുടെ സ്ഥാനം. നേപ്പാളിലെ കാണ്ഠ്മണ്ഡു ആണ് പത്താം സ്ഥാനത്തുള്ളത്.</p>
      <related>
        <a href="https://www.doolnews.com/pollution-level-still-on-rise-in-delhi-259.html?utm_source=doolnews&amp;utm_medium=related"/>
      </related>
      <p>എയര്‍ക്വാളിറ്റി ഇന്‍ഡക്‌സ് പ്രകാരം 527എ.ക്യു.ഐ ആണ് ദല്‍ഹിയിലെ വായു മലിനീകരണ തോത്. രണ്ടാം സ്ഥാനത്തുള്ള ലാഹോറിലേത് 234 എ.ക്യു.ഐ ആണ്. താഷ്‌കന്റിലേത് 185എ.ക്യു.ഐ യും.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ദല്‍ഹിയില്‍ രൂക്ഷമായ വായു മലിനീകരണം മൂലം ദല്‍ഹിയില്‍ കഴിഞ്ഞ ദിവസം ആരോഗ്യ അടിയന്തരാവസ്ഥ പ്രഖ്യാപിച്ചിരുന്നു.<br/>ഇതേ തുടര്‍ന്ന് രണ്ടു ദിവസം സ്‌കൂളുകള്‍ക്ക് അവധിയും പ്രഖ്യാപിച്ചിരുന്നു. തിങ്കളാഴ്ച സ്‌കൂളുകള്‍ വീണ്ടും പ്രവര്‍ത്തനമാരംഭിക്കാന്‍ പോവുകയാണ്.</p>
      <figure>
        <iframe src="https://www.youtube.com/embed/vvV2B29L0Eo" width="560" height="315" data-service="Youtube" scrolling="no"/>
      </figure>
    </article>
  </body>
</html>