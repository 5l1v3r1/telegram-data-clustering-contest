<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/vibuhi-u-balakliyi-likari-povidomili-pro-stan-zdorov-ya-postrazhdalih-viyskovih/"/>
    <meta property="og:site_name" content="Прямий"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="Вибухи у Балаклії: лікарі повідомили про стан здоров'я постраждалих військових"/>
    <meta property="og:description" content="Постраждалі внаслідок вибухів у Балаклії Харківської області військові знаходяться у декількох лікарняних закладах області. Про це розповіла репортер"/>
  </head>
  <body>
    <article>
      <h1>Вибухи у Балаклії: лікарі повідомили про стан здоров'я постраждалих військових</h1>
      <address>
        <time datetime="2019-11-16T13:50:00+00:00">16 Nov 2019, 13:50</time>
      </address>
      <p>
        <b>Постраждалі внаслідок вибухів у Балаклії Харківської області військові знаходяться у декількох лікарняних закладах області.</b>
      </p>
      <p>Про це розповіла репортер<b> "Прямого" Юлія Губська.</b></p>
      <p>За словами репортера, у лікарні швидкої та невідкладної допомоги Харкова знаходяться двоє військових, які постраждали внаслідок вибухів у Балаклії.</p>
      <p>У найважчому стані 43-річний військовий, у якого комбінована травма: опіки та осколкові поранення. Наразі, він на штучній вентиляції легенів.</p>
      <p>Також у цій лікарні в опіковому відділенні знаходиться 24-річний військовий з Сумської області. Загрози його життю немає. У хлопця опіки спини та кінцівок. В лікарні запевнили, що він при свідомості та з ним можна спілкуватися. Також лікарі зауважили, що йому згодом може знадобитися пересадка шкіри.</p>
      <p>Ще двоє військовослужбовців знаходяться у Харківському шпиталі. А ще один травмований знаходиться у лікарні міста Балаклія.</p>
      <figure>
        <iframe src="https://www.youtube.com/embed/lylKz6Ju6v0" width="640" height="480" data-service="Youtube" scrolling="no"/>
      </figure>
      <p>Нагадаємо, вибухи боєприпасів у Балаклії Харківської області <a href="https://prm.ua/u-genshtabi-nazvali-ymovirnu-prichinu-vibuhiv-u-balakliyi/">могли бути спричинені через загоряння твердопаливного двигуна до ракети.</a></p>
      <p>У результаті вибуху боєприпасів у Балаклії (Харківська область) <a href="https://prm.ua/vibuhi-u-balakliyi-kilkist-postrazhdalih-zbilshilas/">постраждали 5 українських військовослужбовців.</a></p>
      <p>Раніше повідомлялося, що в <a href="https://prm.ua/vibuhi-na-arsenali-u-balakliyi-zaginulo-dvoye-viyskovih-shhe-chetvero-poraneni/">результаті вибуху на арсеналі в Балаклії постраждали четверо військовослужбовців, ще двоє - загинули.</a></p>
      <p>У мережі <a href="https://prm.ua/vibuhi-na-skladi-boyepripasiv-u-balakliyi-z-yavilis-komentari-minoboroni-i-dsns/">з'явилось відео з Балаклії, де видно густий дим і вибухи з району арсеналу</a>.</p>
      <related>
        <h4>Схожі новини</h4>
        <a href="https://prm.ua/golovu-ukreksimbanku-gritsenka-vikrali-siloviki/"/>
        <a href="https://prm.ua/u-genshtabi-nazvali-ymovirnu-prichinu-vibuhiv-u-balakliyi/"/>
        <a href="https://prm.ua/vibuhi-u-balakliyi-kilkist-postrazhdalih-zbilshilas/"/>
      </related>
    </article>
  </body>
</html>