<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/16/facebook-starebbe-testando-modalita-dellapp-solo-foto-682342/"/>
    <meta property="og:site_name" content="AndroidWorld"/>
    <meta property="article:published_time" content="2019-11-16T12:17:11+00:00"/>
    <meta property="og:title" content="Facebook starebbe testando una modalità dell’app… Con solo foto?"/>
    <meta property="og:description" content="Instagram e Facebook, sebbene siano di proprietà della stessa azienda e siano entrambi social network, sono votati a contenuti diversi:..."/>
  </head>
  <body>
    <article>
      <h1>Facebook starebbe testando una modalità dell’app… Con solo foto?</h1>
      <h2>Ma come, non esiste già Instagram?</h2>
      <address><time datetime="2019-11-16T12:17:11+00:00">16 Nov 2019, 12:17</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/instagram/">Instagram</a> e <a href="https://www.androidworld.it/tag/facebook/">Facebook</a>, sebbene siano di proprietà della stessa azienda e siano entrambi social network, sono <b>votati a contenuti diversi</b>: mentre Instagram punta di più sulle foto, Facebook punta di più sul testo. A quanto pare però il limite di demarcazione tra le due piattaforme è molto labile, tanto che <b>l’azienda starebbe sviluppando una modalità di Facebook che mostrerebbe solo foto</b>.</p>
      <p>A dirlo è un <a href="https://techcrunch.com/2019/11/14/facebook-popular-photos/">report di TechCrunch</a>, nel quale viene mostrata una modalità “<b>Popular Photos</b>” (Foto popolari?) che crea un feed infinito con le foto dei vostri amici in modalità schermo intero, <b>un po’ come Instagram</b>.</p>
      <p>La creazione di questo feed sarebbe molto simile a quella della sezione Watch: <b>toccando una foto in automatico verranno mostrate sotto altre immagini</b> dai vostri contatti.</p>
      <p>L’obiettivo, secondo il report, è quello di generare <b>un’esperienza di visione dei contenuti molto più rilassante</b>, nella quale non è necessario cercare delle immagini all’interno del feed principale, ma in automatico è l’applicazione a mostrartele.</p>
      <p>Un delegato di Facebook ha confermato che <b>la funzionalità è stata testata in ottobre</b>, esattamente lo stesso periodo in cui TechCrunch ha beccato la funzionalità. Il test nel frattempo si è concluso, e l’azienda sta lavorando per portare nuovi test.</p>
      <p>Via: <a href="https://www.androidcentral.com/facebook-testing-photos-only-mode-its-app">Android Central</a></p>
    </article>
  </body>
</html>