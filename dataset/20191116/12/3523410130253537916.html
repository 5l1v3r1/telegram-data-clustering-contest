<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640271/%D8%B9%D8%B1%D8%B6%D9%87-%D9%85%D8%AC%D9%85%D9%88%D8%B9%D9%87-%D8%B9%D9%86%D8%A7%D9%88%DB%8C%D9%86-%DB%8C%D8%A7%DA%A9%D9%88%D8%B2%D8%A7-%D8%A8%D8%B1%D8%A7%DB%8C-%DA%A9%D9%86%D8%B3%D9%88%D9%84-xbox-one"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:38:00+00:00"/>
    <meta property="og:title" content="عرضه مجموعه عناوین یاکوزا برای کنسول Xbox One"/>
    <meta property="og:description" content="شرکت سگا در مراسم X019 اعلام کرد که سه بازی از مجموعه یاکوزا برای کنسول Xbox One عرضه خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/640271/%D8%B9%D8%B1%D8%B6%D9%87-%D9%85%D8%AC%D9%85%D9%88%D8%B9%D9%87-%D8%B9%D9%86%D8%A7%D9%88%DB%8C%D9%86-%DB%8C%D8%A7%DA%A9%D9%88%D8%B2%D8%A7-%D8%A8%D8%B1%D8%A7%DB%8C-%DA%A9%D9%86%D8%B3%D9%88%D9%84-xbox-one">عرضه مجموعه عناوین یاکوزا برای کنسول Xbox One</a>
      </h1>
      <h2>شرکت سگا در مراسم X019 اعلام کرد که سه بازی از مجموعه یاکوزا برای کنسول Xbox One عرضه خواهد شد.</h2>
      <address><time datetime="2019-11-16T12:38:00+00:00">16 Nov 2019, 12:38</time> by <a rel="author">بولتن نیوز | bultannews.com</a></address>
      <p>مجموعه یاکوزا یکی از مجموعه‌های بسیار پرطرفدار ساخته شده توسط شرکت سگا است که در زمان عرضه توانست نظر بسیاری از کاربران را به خود جلب کند. چندی پیش نسخه‌ ریسمتر شده این مجموعه برای کنسول PS4 عرضه شد که به دلیل نوستالژی بودن ای بازی، با استقبال خوبی از سوی گیمرها مواجه شد. اما در همان زمان شرکت سگا اعلام کرد که برای عرضه این بازی برای کنسول Xbox One در حال حاضر هیچ برنامه‌ای وجود ندارد و به احتمال زیاد این مجموعه قرار نیست به کنسول Xbox One بیاید.</p>
      <p>اما روز گذشته شرکت مایکروسافت مراسم X019 خود را برگزار کرد و طبق رسم هر ساله این شرکت در مراسم مذکور عناوینی که قرار است در سال جاری برای کنسول Xbox One عرضه شود، اعلام شدند. یکی از محبوب‌ترین و شگفت‌انگیز‌ترین عناوینی که از سوی شرکت ایکس باکس و کمپانی سگا اعلام شد، مجموعه بازی‌های یاکوزا بود. عناوینی که در مجموعه یاکوزا برای کنسول Xbox One عرضه خواهند شد شامل بازی‌های Yakuza 0، Yakuza Kiwami و Yakuza Kiwami 2 می‌شود.</p>
      <p>طبق اعلام سگا این عناوین قرار است وارد سرویس Xbox Game Pass شده و از اوایل سال 2020 نیز در دسترس کاربران قرار گیرد. بازی‌های Yakuza Kiwami و Yakuza Kiwami 2 برای کنسول PS2 ساخته شده بودند و قرار است این عناوین با بهبود گرافیکی و متناسب با کنسول Xbox One وارد بازار شوند. همچنین بازی Yakuza 0 عنوانی جدید در خانواده Yakuza خواهد بود و در آن شخصیت‌های Kazuma Kiryu و Majima Goro نیز در آن حضور خواهند داشت.</p>
      <p>هر سه این عناوین جزو بازی‌های مورد تحسین منتقدان هستند و در حال حاضر هر سه این عناوین برای کنسول‌های PS4 و پلتفرم کامپیوتر در دسترس هستند. باید منتظر بود و دید که آیا شرکت سگا در آینده نسخه‌های دیگر یاکوزا را نیز برای Xbox One عرضه خواهد کرد یا مجموعه یاکوزا برای کنسول ایکس باکس به همین سه بازی محدود خواهد شد.</p>
    </article>
  </body>
</html>