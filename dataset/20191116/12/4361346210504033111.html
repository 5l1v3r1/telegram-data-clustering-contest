<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/villanyoszlopnak-csapodott-egy-mentoauto-pusztaszabolcson/186783"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T12:46:00+00:00"/>
    <meta property="og:title" content="Villanyoszlopnak csapódott egy mentőautó Pusztaszabolcson"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Villanyoszlopnak csapódott egy mentőautó Pusztaszabolcson</mark>
      </h1>
      <address><time datetime="2019-11-16T12:46:00+00:00">16 Nov 2019, 12:46</time> by <a rel="author">MTI</a></address>
      <p>Villanyoszlopnak csapódott egy szirénázó mentőautó szombaton Pusztaszabolcson, a balesetben a mentőszolgálat két munkatársa megsérült - közölte a Fejér Megyei Rendőr-főkapitányság a rendőrség honlapján.</p>
      <p>Sebestyén Mária szóvivő az MTI érdeklődésére elmondta, hogy a megkülönböztető fény- és hangjelzést használó járműben csak ketten tartózkodtak.</p>
      <p>A helyszínelés és a műszaki mentés idejére az útszakaszt teljes szélességében lezárták, a forgalmat a szomszédos utcákba terelik.</p>
    </article>
  </body>
</html>