<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f6ca0ede8f198bb1/un-baiat-de-9-ani-pe-punctul-de-a-absolvi-o-facultate-copilul-a-ales-ca-specializare-ingineria-electrica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T12:17:09+00:00"/>
    <meta property="og:title" content="Un băiat de 9 ani, pe punctul de a absolvi o facultate; Copilul a ales ca specializare ingineria electrică"/>
    <meta property="og:description" content="Un copil genial este pe punctul de a-și obține licența la facultate, la o vârstă la care alți de abia deslușesc tainele alfabetului. Este vorba despre belgianul Laurent Simons, care, la doar nouă ani, își va definitiva, în luna decembrie, studiile la Universitatea Tehnologică din Eindhoven (Olanda)!"/>
  </head>
  <body>
    <article>
      <h1>Un băiat de 9 ani, pe punctul de a absolvi o facultate; Copilul a ales ca specializare ingineria electrică</h1>
      <address><time datetime="2019-11-16T12:17:09+00:00">16 Nov 2019, 12:17</time> by <a rel="author">Jurnal.md</a></address>
      <p>
        <b>Un copil genial este pe punctul de a-și obține licența la facultate, la o vârstă la care alți de abia deslușesc tainele alfabetului. Este vorba despre belgianul Laurent Simons, care, la doar nouă ani, își va definitiva, în luna decembrie, studiile la Universitatea Tehnologică din Eindhoven (Olanda)!</b>
      </p>
      <p>Mai mult, specializarea pe care micuțul și-a ales-o la Universitatea din Eindhoven, inginerie electrică, este una grea chiar și pentru studenții cu vârsta normală. Însă Laurent Simons a făcut cu brio față provocărilor, uimindu-i și pe profesori cu capacitatea sa de a asimila informațiile.</p>
      <p>”Esta ca un burete care absoabe informația”, l-au descris dascălii pe micuțul belgian care, la noua ani, va deveni inginer ”cu acte în regulă”. După ce va primi diploma de inginer, Laurent vrea să-și continue studiile. Mai întâi să ia doctoratul pe aceeași specializare, apoi să studieze și medicina! Asta pentru că și-a plăcea ca, în viitorul….apropiat să dezvolte organe artificiale.</p>
      <p>Timp are berechet, așa că micuțul Laurent continuă să ”absoarbă” ultimele informații primite de la profesori la Universitatea Tehnologică din Eindhoven . Părinții lui Laurent, Lydia și Alexander, sunt mândrii de performanțele uluitoare înregistrate de fiul lor, dar nu-l zoresc cu școala. Cum vacanța se apropie, Laurent, în calitate de proaspăt inginer, și-a fixat și o destinație: Japonia.</p>
      <p>Asta în timp ce Laurent a devenit adevărată ”țintă în mișcare” pentru numeroase universități de prestigiu din întreaga lume, care vor să-l atragă pe micuțul belgian în rândurile lor. Conform HotNews.ro, Lydia Simons are propria teorie cu privire la performanțele micuțului.</p>
      <figure>
        <iframe src="https://www.youtube.com/embed/R4f-q-Gu6b0" width="560" height="315" data-service="Youtube" scrolling="no"/>
      </figure>
      <p>Mama lui Laurent crede că inteligența sclipitoare a fiului ei se datorează consumului ridicat de pește din timpul sarcinii.</p>
    </article>
  </body>
</html>