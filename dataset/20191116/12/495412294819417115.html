<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-verona-nk-tabor-sezana-streaming-video-e-tv-lhellas-in-amichevole/1948170/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T12:10:51+00:00"/>
    <meta property="og:title" content="Diretta Verona NK Tabor Sezana/ Streaming video tv: gli assenti per le Nazionali"/>
    <meta property="og:description" content="Diretta Verona NK Tabor Sezana streaming video e tv: orario e risultato live del match amichevole tra gli scaligeri e il club della massima serie slovena."/>
  </head>
  <body>
    <article>
      <h1>Diretta Verona NK Tabor Sezana/ Streaming video tv: gli assenti per le Nazionali</h1>
      <h2>Diretta Verona NK Tabor Sezana streaming video e tv: probabili formazioni, orario e risultato live del match amichevole tra gli scaligeri e il club della massima serie slovena.</h2>
      <address><time datetime="2019-11-16T12:10:51+00:00">16 Nov 2019, 12:10</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <p><b>Verona NK Tabor Sezana</b> si gioca tra poco: naturalmente Ivan Juric dovrà fare a meno dei giocatori che sono stati convocati dalle varie nazionali, e che non sono pochi. Claud Adjapong giocherà con l’Italia Under 21 i due impegni validi per le qualificazioni agli Europei; con le selezioni azzurre giovanili sono impegnati anche Andrea Danzi (Under 20, nel Torneo Elite 8 Nazioni) e Eddie Salcedo che avrà tre partite delle qualificazioni agli Europei con l’Under 19, mentre Destiny Udogie ha chiuso il Mondiale Under 17 venendo eliminato ai quarti. Tra gli altri convocati abbiamo poi Sofyan Amrabat, che sta avendo un ottimo rendimento a centrocampo e che giocherà le qualificazioni della Coppa d’Africa con il suo Marocco, avendo già sfidato la Mauritania e dovendo affrontare il Burundi; e il difensore Amir Rrahmani, che con il Kosovo rivelazione delle quailficazioni agli Europei ha giocato in Repubblica Ceca due giorni fa e lunedì sarà in casa per chiudere il girone contro l’Inghilterra. (agg. di Claudio Franceschini)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Verona NK Tabor Sezana </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire sui siti ufficiali e sui profili sociale dei due club, su Facebook, Instagram e Twitter.</p>
      <h4>TESTA A TESTA</h4>
      <p><b>Verona NK Tabor Sezana</b> non ha precedenti: l’Hellas non ha mai avuto a che fare con questa squadra che dunque affronterà per la prima volta in amichevole. Possiamo dire di più: in contesti ufficiali gli scaligeri non si sono mai sfidati contro squadre della Slovenia, ma questo ovviamente dipende dal fatto che i gialloblu hanno visitato poco l’Europa e soprattutto dagli anni Novanta, quando la Slovenia è diventata indipendente potendo disporre di una federazione calcistica propria, il calo del Verona è stato strutturale. Dell’area balcanica, il Verona ha affrontato soltanto la Stella Rossa: è successo in un doppio incrocio valido per il primo turno della Coppa Uefa 1983-1984, stagione precedente a quella del meraviglioso scudetto. Naturalmente i biancorossi facevano ancora parte della Jugoslavia unita; il Verona si era qualificato vincendo 1-0 in casa con il rigore di Pietro Fanna, poi si erano presi il 3-2 a Belgrado con la rete di Luigi Sacchetti e la doppietta di Giuseppe Galderisi. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Verona NK Tabor Sezana</b>, sabato 16 novembre 2019 alle ore 14.30 presso lo stadio Comunale di Villafranca a Villafranca di Verona, sarà una sfida amichevole che vedrà gli scaligeri opposti a una formazione della massima serie slovena. <a href="https://www.ilsussidiario.net/news/video-verona-brescia-2-1-highlights-e-gol-salcedo-e-pessina-serie-a/1944888/"><b>Ottima l’impressione finora destata dal Verona</b></a> di Ivan Juric in campionato, con 15 punti che hanno assestato i gialloblu a metà classifica <a href="https://www.ilsussidiario.net/news/video-inter-verona-2-1-highlights-e-gol-tre-punti-per-conte-con-barella/1947511/"><b>anche dopo l’ultimo ko in casa dell’Inter</b></a>, in cui il Verona ha dato comunque molto filo da torcere alla squadra di Antonio Conte. Il Tabor Sezana è una formazione che in Slovenia si sta facendo valere, con risultati di prestigio come il 4-1 inflitto a una squadra di spessore internazionale come il Maribor, ma si è assestata al sesto posto nella massima serie nazionale dopo l’ultima sconfitta subita prima della sosta in casa della capolista Olimpia Lubiana.</p>
      <h4>PROBABILI FORMAZIONI VERONA NK TABOR SEZANA</h4>
      <p>Le probabili formazioni che scenderanno in campo in Verona NK Tabor Sezana, sabato 16 novembre 2019 alle ore 14.30 presso lo stadio Comunale di Villafranca a Villafranca di Verona, sfida amichevole con scaligeri e sloveni alle prese con la sosta dei rispettivi campionati nazionali di massima serie. Il Verona allenato da Juric scenderà in campo con un 3-4-2-1: Berardi, Vitale, Bocchetti, Dawidowicz, Empereur, Wesley, Henderson, Verre, Pessina, Tutino, Pazzini. Risponderà l’NK Tabor Sezana di mister Sulejmanovic con un 4-4-2:<b> </b>Adam, Horvat, Zebic, Azinovic, Ristic, Mihajlevic, Krivicic, Babic, Sever, Sikimic, Bongongui.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-motogp-qualifiche-live-pole-position-e-tempi-gp-valencia-2019/1948917/"/>
        <a href="https://www.ilsussidiario.net/news/pronostici-qualificazioni-europei-2020-scommesse-e-quote-per-le-partite-di-oggi/1949568/"/>
        <a href="https://www.ilsussidiario.net/news/risultati-qualificazioni-europei-2020-diretta-gol-live-score-oggi-16-novembre/1948782/"/>
        <a href="https://www.ilsussidiario.net/news/griglia-di-partenza-motogp-gp-valencia-2019-la-lotta-per-la-pole-position/1949276/"/>
        <a href="https://www.ilsussidiario.net/news/diretta-atp-finals-2019-federer-tsitsipas-streaming-video-tv-orario-semifinali/1949989/"/>
        <a href="https://www.ilsussidiario.net/news/diretta-italia-cipro-under-19-streaming-video-tv-azzurrini-favoriti-europei/1948162/"/>
      </related>
    </article>
  </body>
</html>