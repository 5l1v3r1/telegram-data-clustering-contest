<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/sta-ce-biti-sa-11-saradnika-veljka-paunovica-hoce-li-ih-sve-povesti-i-na-novi-posao-392909.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T12:34:00+00:00"/>
    <meta property="og:title" content="Šta će biti sa 11 saradnika Veljka Paunovića, hoće li ih sve povesti i na novi posao?"/>
    <meta property="og:description" content="Srpski stručnjak polako može da krene u potragu za novim angažmanom..."/>
  </head>
  <body>
    <article>
      <h1>Šta će biti sa 11 saradnika Veljka Paunovića, hoće li ih sve povesti i na novi posao?</h1>
      <h2>Srpski stručnjak polako može da krene u potragu za novim angažmanom...</h2>
      <address><time datetime="2019-11-16T12:34:00+00:00">16 Nov 2019, 12:34</time> by <a rel="author">Darko Mitrović</a></address>
      <p>Posle istorijskog uspeha sa omladinskom reprezentacijom Srbije, sa kojom je osvojio titulu prvaka svet na Novom Zelandu 2015. godine, <b>Veljko Paunović</b> se preselio u Čikago Fajer, gde je proveo četiri godine. <br/><br/>U tom periodu, samo jednom je, 2017. godine, uspeo da ekipu uvede u plej-of. Očekivalo se da će u naredne dve sezone ekipa pod njegovim vođstvom nastaviti da napreduje, ali prošle godine Čikago je zauzeo 10. mesto u Istočnoj konferenciji, ove jeseni su završili na osmom mestu, opet nedovoljno za plasman u plej-of. <br/><br/>Zbog toga su čelni ljudi Čikago Fajera odlučili da godinu dana pre isteka ugovora okončaju saradnju sa 41-godišnjim srpskim stručnjakom. <br/><br/>Ono što je privuklo pažnju iz saopštenja pomenutog kluba je da svoj mandat u klubu završava i 11 Paunovićevih saradnika u stručnom štabu. <br/><br/>To su: pomoćni treneri Marko Mitrović i Erik Gerig, trener golmana Aleksandar Sarić, kondicioni trener Rafael Fevr, video analitičar Nenad Babić, fizioterapeut Stiven Burous, kao i pomoćni treneri zaduženi za praćenje performansi igrača Petar Milčanović, Brajan Souer, Huan Areola, Rid Vitni i Hilari Bel. <br/><br/>U saopštenju se navodi da će neko od pomenutih 11 članova Paunovićevog stručnog tima možda biti i zadržan u klubu, ukoliko to novi trener bude želeo, ili će im eventualno biti ponuđena i neka nova uloga u klubu. <br/><br/>U tom slučaju, Paunović će na svom novom poslu, kada do njega bude došlo, verovatno imati deo dosadašnjih i neke nove saradnike.<br/><br/>Jedina dvojica koja su nisu zahvaćena ovom čistkom u Čikagu su Edi Rok, direktor fudbalskih operacija i njegov saradnik Alek Boler.</p>
      <p>Izvor: Sportske.net</p>
    </article>
  </body>
</html>