<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903973/kompany-doorbreekt-de-stilte-vercauteren-halen-was-heel-belangrijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T12:36:00+00:00"/>
    <meta property="og:title" content="Kompany doorbreekt de stilte: &quot;Vercauteren halen was heel belangrijk&quot;"/>
    <meta property="og:description" content="Vincent Kompany gaf de laatste weken geen interviews aan Belgische media, maar ging wel in gesprek met"/>
  </head>
  <body>
    <article>
      <h1>Kompany doorbreekt de stilte: "Vercauteren halen was heel belangrijk"</h1>
      <address>
        <time datetime="2019-11-16T12:36:00+00:00">16 Nov 2019, 12:36</time>
      </address>
      <p>
        <b>Vincent Kompany gaf de laatste weken geen interviews aan Belgische media, maar ging wel in gesprek met <i><a href="https://www.theguardian.com/football/2019/nov/16/vincent-kompany-interview-anderlecht-manchester-city-belgium-donald-mcrae?utm_source=dlvr.it&amp;utm_medium=twitter">The Guardian</a>. </i>Daar blikt hij terug op zijn seizoensbegin bij Anderlecht.</b>
      </p>
      <p>"Er zijn wat misverstanden over mijn rol bij Anderlecht", verklaart Kompany daar. "Ik heb niet de klassieke rol van manager op korte termijn. We hebben een visie, een plan van hoe deze club moet herstellen en wat de fans willen. We willen in de toekomst concurreren met de teams in onze buurt, zoals Ajax en Club Brugge."</p>
      <p>Kompany haalt ook enele voorbeelden aan. "Ik vergelijk ons graag met andere clubs die in een overgang zitten. Manchester United is een heel goed voorbeeld, of Rangers tot ze Steven Gerrard haalde. Milan heeft het nu ook. Zelfs een grote club moet voorzichtig zijn, ze kunnen de mist ingaan als ze zich niet aan hun visie houden. We moeten nu gewoon kalm blijven en ons plan afwerken."</p>
      <p>Voorzitter Marc Coucke wil natuurlijk snel betere resultaten. Daarom is ook Frank Vercauteren gehaald als T1. Was dit een beslissing van Kompany? "Dat is een lastige vraag om te beantwoorden. We nemen altijd beslissingen als groep en iedereen moet akkoord zijn. Frank heeft een schat aan ervaring en hij is een icoon van de club. Iemand met die autoriteit binnenhalen was heel belangrijk voor onze visie op lange termijn."</p>
      <aside>Lees meer<br/><a href="https://www.voetbalprimeur.be/nieuws/903971/mooi-anderlecht-eert-overleden-josip-weber-op-zijn-verjaardag.html?itm_source=www.voetbalprimeur.be&amp;itm_medium=highlighted-content">Mooi: Anderlecht eert overleden Josip Weber op zijn verjaardag</a></aside>
    </article>
  </body>
</html>