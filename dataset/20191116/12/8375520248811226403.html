<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/ukrajinska-shkoljarka-podaruvala-korolivskij-rodini-z-belgiji-statuju-pisjajuchogo-kota-640381.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T12:30:48+00:00"/>
    <meta property="og:title" content="Українська школярка подарувала королівській родині з Бельгії статую «Пісяючого кота»"/>
    <meta property="og:description" content="Юна мисткиня сподівається на те, що королівська родина прийме її подарунок"/>
  </head>
  <body>
    <article>
      <h1>Українська школярка подарувала королівській родині з Бельгії статую «Пісяючого кота»</h1>
      <address>
        <time datetime="2019-11-16T12:30:48+00:00">16 Nov 2019, 12:30</time>
      </address>
      <h4>Юна мисткиня сподівається на те, що королівська родина прийме її подарунок</h4>
      <p>Київська школярка, 11-річна Збишко Ксенія подарувала королівській сім’ї з Бельгії створену дівчинкою статую-фонтан «Пісяючого кота».</p>
      <p>Про це Ксенія повідомила у своєму <a href="https://www.instagram.com/p/B45a3vTF5YO/?utm_source=ig_embed">Instagram</a>.</p>
      <p>Зокрема, такий подарунок киянка зробила з нагоди 400-річчя з дня встановлення статуї-фонтану «Пісяючого хлопчика».</p>
      <p>«Вітаю Вас з Національним святом – Днем Королівської династії Бельгії (Dynasty Day / Fête de la Dynastie), Днем Королівської сім’ї. Оскільки у цьому році виповнюється 400 років з дня встановлення статуї-фонтану Пісяючий хлопчик (Manneken Pis, Petit Julien), з нагоди свята дарую Вам від себе створену мною статую-фонтан Пісяючий кіт (Chat Pis)», – йдеться у пості.</p>
      <p>За словами Ксенії, проєкт «Пісяючий кіт» з’явився після її перебування у бельгійському місті Антверпен.</p>
      <p>«25.06.2017 року я відвідала бельгійське місто Антверпен, це якраз був День мого народження. Я була вражена і приголомшена красою та поєднанням минулого та сучасного втілення мистецтва у повсякденне життя. І саме у цей день я прийняла участь у щорічній виставці-ярмарку Ламбер Мон Мартр Музею (Lamber Montmartre Musee). З цими враженнями я приступила до втілення у життя моєї мрії. Так народився проект Пісяючий кіт (Chat Pis), якого так не вистачає на мою думку у сім’ї шедеврів світової культури: Пісяючого хлопчика (Manneken Pis, Petit Julien), Пісяючої дівчинки (Jeanneke Pis) та Пісяючого собаки (Chien Pis)», – зазначила школярка.</p>
      <p>
        <i>Лист Ксенії Збишко до королівської родини з соцмереж</i>
      </p>
      <figure>
        <img src="https://glavcom.ua/img/forall/users/116/11693/232605_01.jpg"/>
      </figure>
      <p>Також Ксенія додала, що сподівається на те, що королівська родина прийме її подарунок.</p>
      <p>Нагадаємо, нещодавно американський актор <a href="https://glavcom.ua/news/tom-kruz-vzhe-u-lvovi-629564.html">Том Круз під час свого перебування у Львові навідався до ратуші</a>.</p>
      <related>
        <a href="https://glavcom.ua/kyiv/news/u-kijevi-parkuvalniki-pochali-samostiyno-evakuyuvati-avtomobili-640362.html"/>
        <a href="https://glavcom.ua/news/ukrzaliznitsja-priznachila-6-dodatkovih-pojizdiv-na-rizdvo-i-novij-rik-640358.html"/>
        <a href="https://glavcom.ua/kyiv/news/spetsoperatsija-u-kijevi-politsija-shturmom-vzjala-kvartiru-i-zatrimali-17-osib-640331.html"/>
      </related>
    </article>
  </body>
</html>