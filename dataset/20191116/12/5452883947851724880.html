<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/processo-clan-graziano-chiesto-giudizio-immediato.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-16T12:04:00+00:00"/>
    <meta property="og:title" content="Processo al clan Graziano, chiesto il giudizio immediato"/>
    <meta property="og:description" content="Sono finiti in manette lo scorso primo agosto nel corso di un'operazione portata avanti dai carabinieri del Comando Provinciale di Avellino, su ordine della Direzione Distrettuale Antimafia"/>
  </head>
  <body>
    <article>
      <h1>Processo al clan Graziano, chiesto il giudizio immediato</h1>
      <h2>Sono finiti in manette lo scorso primo agosto nel corso di un'operazione portata avanti dai carabinieri del Comando Provinciale di Avellino, su ordine della Direzione Distrettuale Antimafia</h2>
      <address><time datetime="2019-11-16T12:04:00+00:00">16 Nov 2019, 12:04</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/23602917826957/movie_20191115_134025-2.mp4"/>
      </figure>
      <p>Chiesto il giudizio immediato per i cinque indagati nell'inchiesta relativa a un giro di estorsioni che ha interessato il Vallo di Lauro. I suddetti reati venivano compiuti tra il 2017 e il 2019. L'indagine in auge è condotta dai sostituti procuratori dell'Antimafia Simona Rossi e Luigi Landolfi. Nel mirino degli inquirenti sono finiti soggetti ritenuti vicini ai clan Quindici e Graziano.</p>
      <p>Il GIP di Napoli, Leda Rossetti, accoglieva la richiesta degli inquirenti. Adesso, dunque, il processo si farà senza l'udienza preliminare. Il collegio difensivo, rappresentato dai legali Sabato Graziano, Raffaele e Isidoro Bizzarro e Sebastiano Caracciolo, dovranno decidere se ricorrere o meno al rito abbreviato.</p>
      <h3>Il piano criminale del clan Graziano</h3>
      <p>I cinque indagati, ricordiamolo, sono finiti in manette lo scorso primo agosto nel corso di un'operazione portata avanti dai carabinieri del Comando Provinciale di Avellino, su ordine della Direzione Distrettuale Antimafia.</p>
      <p>Grazie alle intercettazioni, gli inquirenti sono riusciti a portare alla luce un giro di estorsioni ai danni di imprese operanti nel settore delle pompe funebri; ma anche a scoprire che il <b>clan Graziano </b>stava preparando un piano per uccidere Salvatore Cava e la moglie, il figlio di Biagio Cava, morto nel 2017 dopo 10 anni di reclusione al 41bis.</p>
    </article>
  </body>
</html>