<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819634-malij-biznes-v-ukraini-zmoze-otrimati-finansovu-pidtrimku-za-programou-ebrr.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T12:52:00+00:00"/>
    <meta property="og:title" content="Малий бізнес в Україні зможе отримати фінансову підтримку за програмою ЄБРР"/>
    <meta property="og:description" content="Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери."/>
  </head>
  <body>
    <article>
      <h1>Малий бізнес в Україні зможе отримати фінансову підтримку за програмою ЄБРР</h1>
      <h2>Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери.</h2>
      <address>
        <time datetime="2019-11-16T12:52:00+00:00">16 Nov 2019, 12:52</time>
      </address>
      <p>Про це повідомляє <a href="https://eeas.europa.eu/delegations/ukraine/70506/%D0%BD%D0%BE%D0%B2%D1%96-%D1%84%D1%96%D0%BD%D0%B0%D0%BD%D1%81%D0%BE%D0%B2%D1%96-%D0%BC%D0%BE%D0%B6%D0%BB%D0%B8%D0%B2%D0%BE%D1%81%D1%82%D1%96-%D0%B4%D0%BB%D1%8F-%D0%BC%D0%B0%D0%BB%D0%BE%D0%B3%D0%BE-%D0%B1%D1%96%D0%B7%D0%BD%D0%B5%D1%81%D1%83-%D0%B2-%D1%83%D0%BA%D1%80%D0%B0%D1%97%D0%BD%D1%96-new-funds-support-small-businesses_uk">Представництво ЄС в Україні</a>.</p>
      <p>“Нові кошти у місцевій валюті забезпечать еквівалент розміром майже у 70 мільйонів євро у рамках ініціативи EU4Business. Кошти надаватимуть місцевому малому бізнесу задля здійснення інвестицій та використання оборотного капіталу. Малі та середні підприємства рухають вперед місцеву економіку та забезпечують майже 80% робочих місць в країні. Кредити у місцевій валюті захистять їх від нестабільності обмінного курсу”, - ідеться в повідомленні.</p>
      <p>Як зазначається, мета ініціативи EU4Business – поліпшити доступ малих і середніх підприємств України до фінансів і бізнесових знань за допомогою консультаційних послуг, фінансування та навчання. Також ініціатива допомагає бізнесу створювати робочі місця, надаючи йому нові навички та підтримуючи його амбіції з експорту своєї продукції на найбільший сусідній ринок, а саме єдиний ринок <a href="https://www.ukrinform.ua/tag-evrosouz">ЄС</a>, який нараховує понад 500 мільйонів споживачів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2815079-u-ebrr-vvazaut-pospih-zemelnoi-reformi-v-ukraini-nedorecnim.html">У ЄБРР вважають поспіх земельної реформи в Україні недоречним</a>
      </blockquote>
      <p>У Представництві ЄЄ також повідомили, що три місцеві банки вже стали учасниками програми. Очікується, що у майбутньому до неї доєднається ще більша кількість місцевих фінансових інституцій.</p>
    </article>
  </body>
</html>