<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621782/%D8%AA%D9%88%D9%82%D9%81-%DA%A9%D8%A7%D9%85%D9%84-%D8%AE%D9%88%D8%AF%D8%B1%D9%88%D9%87%D8%A7-%D8%AF%D8%B1-2-%D8%A8%D8%B2%D8%B1%DA%AF%D8%B1%D8%A7%D9%87-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T12:05:00+00:00"/>
    <meta property="og:title" content="توقف کامل خودروها در 2 بزرگراه تهران"/>
    <meta property="og:description" content="رئیس پلیس راهنمایی و رانندگی تهران بزرگ با اشاره به آخرین وضعیت معابر با توجه به بارش برف در پایتخت گفت: تردد در بسیاری از مناطق شمالی از جمله بلوار‌های شهید آبشناسان و شهید ستاری کاملاً متوقف شده و خودرو‌ها در این معابر، امکان تردد ندارند."/>
  </head>
  <body>
    <article>
      <h1>توقف کامل خودروها در 2 بزرگراه تهران</h1>
      <address>
        <time datetime="2019-11-16T12:05:00+00:00">16 Nov 2019, 12:05</time>
      </address>
      <p>
        <i>رئیس پلیس راهنمایی و رانندگی تهران بزرگ با اشاره به آخرین وضعیت معابر با توجه به بارش برف در پایتخت گفت: تردد در بسیاری از مناطق شمالی از جمله بلوار‌های شهید آبشناسان و شهید ستاری کاملاً متوقف شده و خودرو‌ها در این معابر، امکان تردد ندارند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار محمدرضا مهماندار با تشریح آخرین وضعیت معابر پایتخت اظهارداشت: از ساعت ۷ تا ۷:۳۰ امروز صبح، بارش در مناطق شمالی تهران آغاز شد.</p>
      <p>وی گفت: با توجه به اینکه معابر شمالی تهران دارای شیب است و این شیب‌ها با بارش برف برای تردد نیاز به برف روبی و ریختن شن و نمک دارند که راه باز شود که با توجه به انجام ندادن این موارد، تردد در معابر شمالی تهران با مشکل مواجه شده است.</p>
      <p>مهماندار افزود: در بسیاری از مسیر‌ها به دلیل بارش برف و عدم برف‌روبی و پاشیدن شن و نمک، خودرو‌ها امکان حرکت ندارند و حتی در برخی از معابر، رانندگان خودرو‌های خود را در میانه راه، رها کرده‌اند.</p>
      <p>رئیس پلیس راهنمایی و رانندگی تهران بزرگ بیان کرد: در بسیاری از مناطق شمالی بار ترافیکی کاملا متوقف شده و امکان تردد در برخی نقاط مانند ولنجک، دربند، بلوار دانشجو، بلوار رشیدالدین فضل‌الله، خیابان، ولی عصر (عج)، خیابان شریعتی از خیابان دزاشیب و در ادامه محور‌های فرعی مثل خیابان فرمانیه و علوی به دلیل بارش شدید برف و لغزندگی، خودرو‌ها امکان حرکت ندارند.</p>
      <p>وی افزود: همچنین در خیابان‌های عمار تا سه راه یاسر، باهنر، کامرانیه شمالی، بلوار ارتش، بلوار اندرزگو، میدان دانشگاه آزاد در منطقه ۵، بلوار سیمون بولیوار، بلوار اشرفی اصفهانی، ستاری، بزرگراه‌های بابایی به غرب، امام علی به سمت شمال، چمران، صدر به سمت غرب، مدرس به شمال، چمران، یادگار امام، همت و شهید باکری امکان حرکت خودرو‌ها وجود ندارد.</p>
      <p>مهماندار از شهروندان درخواست کرد: با توجه به شرایطی که در برخی از این معابر وجود دارد، از تردد‌های غیرضروری خودداری کنند.</p>
    </article>
  </body>
</html>