<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/erdogan-dan-eyt-aciklamasi-secim-kaybetsem-de-yokum-889732"/>
    <meta property="og:site_name" content="Onedio"/>
    <meta property="article:published_time" content="2019-11-16T12:52:55+00:00"/>
    <meta property="og:title" content="Erdoğan'dan EYT Açıklaması: 'Seçim Kaybetsem de Yokum'"/>
    <meta property="og:description" content="EYT'ye ilişkin açıklama yapan Cumhurbaşkanı Erdoğan, &quot;Bu hesap kötü, şer, zararlı bir hesaptır. Biz bunu politik hesaplarla yapmayacağız. Arkadaşlarım..."/>
  </head>
  <body>
    <article>
      <h1>Erdoğan'dan EYT Açıklaması: 'Seçim Kaybetsem de Yokum'</h1>
      <address><time datetime="2019-11-16T12:52:55+00:00">16 Nov 2019, 12:52</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>EYT'ye ilişkin açıklama yapan <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>, "Bu hesap kötü, şer, zararlı bir hesaptır. Biz bunu politik hesaplarla yapmayacağız. Arkadaşlarıma söylüyorum beni bu yola asla teşvik etmeyin. Seçim kaybetsek de yokum" dedi.</h4>
      <figure>
        <img src="https://img-s1.onedio.com/id-5dcfeaf1924822c827e9d24c/rev-0/w-500/s-138742fc4bdb7fffaf45c6a5c48f394390d434c2.jpg"/>
      </figure>
      <p>Cumhurbaşkanı <a href="https://onedio.com/etiket/recep-tayyip-erdogan/50187b65295c0432640034e7">Recep Tayyip Erdoğan</a>, <a href="https://onedio.com/etiket/sgk/508d8bbcb815ea3842259a79">Sosyal Güvenlik Kurumu</a> (<a href="https://onedio.com/etiket/sgk/508d8bbcb815ea3842259a79">SGK</a>) Topkapı kampüsünde düzenlenen, Fatih, Silivri, Topkapı ve Zeytinburnu sosyal güvenlik merkezleri toplu açılış töreninde konuştu.</p>
      <h3>"Enflasyon 2020'de tek haneye düşecek"</h3>
      <figure>
        <img src="https://img-s1.onedio.com/id-5dcfee7e48095e2028f46dc6/rev-0/w-500/s-5d95e811dd56669fe828328ac3eb970c324e8ead.jpg"/>
      </figure>
      <p>Erdoğan, "Ülkemizde genel sağlık sigortası şemsiyesi dışında kimseyi bırakmayacak bir sistem kurduk. Bu sistemde herkese birinci sınıf sağlık hizmeti sunuyoruz. Artık vatandaşlarımız istedikleri hastaneden sağlık hizmeti alabilmekte, istedikleri eczaneden ilaçlarını temin edebilmektedir. Kayıt dışı istihdamı yüzde 52'den yüzde 36 seviyesine indirdik. Aktif sigortalı sayısını 12 milyondan 21 milyon 410 bine çıkardık. İnsanımıza sadece iş değil, yüksek hayat standardı da sağlamayı amaçlıyoruz.Bunun için istihdam politikası geliştirilmesine önem veriyoruz. İstihdamda son dönemde yaşadığımız kayıpları da hızla telafi ediyoruz, edeceğiz." diye konuştu. Erdoğan, konuşmasını şu şekilde sürdürdü: </p>
      <p>"Bay Kemal <a href="https://onedio.com/etiket/imf/5061e31b0228f60917601c23">IMF</a> kapısını <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> zihniyeti açtı, biz değil. Daha önce yüzde 8,4 seviyesine kadar düşürdüğümüz işsizlik oranı, geçtiğimiz yılın ağustos ayında maruz kaldığımız kur, enflasyon, faiz saldırısının ardından yüzde 14'e kadar çıktı. Bu oranın özellikle eylül verisinin de belli olmasıyla birlikte yeniden düşmeye başlamasını bekliyoruz. Görünen o ki, bu yıl turist sayısı 50 milyonu aşacak. Türkiye artık önemli bir destinasyon oldu dünyada. Faiz, yüzde 40'a doğru gitmişti. Yeni <a href="https://onedio.com/etiket/merkez-bankasi/508ed4ecb815ea3842259c3c">Merkez Bankası</a> Başkanımızla beraber şu anda faiz oranı yüzde 13,5'a kadar indi, daha da inecek. Enflasyon da inşallah tek haneli rakama inecek 2020'de."</p>
      <h3>" Bu millet bir şeye inandı mı bunu başarır"</h3>
      <figure>
        <iframe src="https://www.youtube.com/embed/GSW68F_xsNI" width="640" height="360" data-service="Youtube" scrolling="no"/>
      </figure>
      <p>Erdoğan, "Son Amerika seyahatini izlediniz ve Amerika seyahatinde yaptığımız görüşmeler, orada vardığımız neticeler ve Barış Pınarı Harekatı ile ilgili Mehmetçiğimizin özellikle <a href="https://onedio.com/etiket/suriye/50187d3fcc161f8ec134216c">Suriye</a>'nin kuzeyinde aldığı başarı ve kazandığımız hamd olsun o mücadele bir şeyi ortaya koyuyor: Bu millet bir şeye inandı mı bunu başarır." şeklinde konuştu. </p>
      <p><a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>, <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Başkanı <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>'yla ilgili, "Bay Kemal teröristlerle beraber yürüdü. PKK ile beraber yürüdü, PKK'nın destekleriyle beraber yürüdü ve bu gerçekler belgelerle, filmlerle her şeyiyle elimizde." dedi.</p>
      <p>Erdoğan, "Ülkemize yönelik saldırıların, önümüze kurulan tuzakların, maruz kaldığımız haksız baskıların bir süre daha devam edeceği anlaşılıyor. Ama şu gerçeği de herkes görüyor. Türkiye bu tür ucuz numaralarla tehditlerle baskılarla kuşatmalarla teslim olacak bir ülke değildir, bir millet değildir." ifadelerini kullandı.</p>
      <h3>"Türkiye kuşatmalarla teslim olacak bir ülke değildir"</h3>
      <figure>
        <img src="https://img-s1.onedio.com/id-5dcfeece220ec73628041d5c/rev-0/w-500/s-8c99beb270c1e89bb66369e509d5547499125049.jpg"/>
        <figcaption>Erdoğan, "Ülkemize yönelik saldırıların, önümüze kurulan tuzakların, maruz kaldığımız haksız baskıların bir süre daha devam edeceği anlaşılıyor. Ama şu gerçeği de herkes görüyor. Türkiye bu tür ucuz numaralarla tehditlerle baskılarla kuşatmalarla teslim olacak bir ülke değildir, bir millet değildir." ifadelerini kullandı.</figcaption>
      </figure>
      <h3>"Bırakalım ne zaman emekli olması gerekiyorsa o zaman emekli olsun"</h3>
      <figure>
        <img src="https://img-s2.onedio.com/id-5dcfef06af004f44286eb183/rev-0/w-500/s-1a338dbc8b2719bb3dfd766ee0c99312f2b40685.jpg"/>
      </figure>
      <p>EYT'ye karşı olduğunu belirten Erdoğan, şunları kaydetti:</p>
      <p>"Tutturmuş bir EYT, erken emeklilik.  İskandinav ülkelerinin hepsi bu sistemle battı. Bizim ülkenin başına da bu erken emekliliği dolayanlar bunun bedelini ödediler. Niçin erken emeklilik? Bırakalım ne zaman emekli olması gerekiyorsa o zaman emekli olsun ve parasını alsın. Erken emekli olduğu zaman ideal ücreti alamayacak hem de ikinci bir iş aramak suretiyle ikinci iş ile işsizliğe öncü olacak. <a href="https://onedio.com/etiket/sgk/508d8bbcb815ea3842259a79">SGK</a> sistemimizin çökmesini istemelerinin tek sebebi kaos ortamından kendilerine siyasi rant devşirme hesabıdır.</p>
      <p>Biz bunu yapmayacağız. Arkadaşlarıma söylüyorum. Beni bu yola asla teşvik etmeyin. Milletimin zararına olan bir şeye asla yokum. Seçim kaybetsek de yokum. Bütün dünya bizim sistemimizi kendine uyarlamaya çalışıyor, bizdeki bazı köhne zihniyetler sistemi çökertmek için hinlik peşinde koşuyor."</p>
    </article>
  </body>
</html>