<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/16/ex-ilva-di-maio-minaccia-trasciniamo-arcelormittal-in-tribunale-top10_20191116_134204/"/>
    <meta property="og:site_name" content="Askanews"/>
    <meta property="article:published_time" content="2019-11-16T12:42:04+00:00"/>
    <meta property="og:title" content="Ex Ilva, Di Maio minaccia: trasciniamo ArcelorMittal in tribunale"/>
    <meta property="og:description" content="Roma, 16 nov. (askanews) – “Una cosa è certa, noi trasciniamo la multinazionale in tribunale e chiederemo di rispettare i patti con lo Stato. Quella multinazionale (ArcelorMittal, ndr) ha firmato un contratto con lo Stato e quindi con il popolo, e se pensa di potersene andare credendo di avere di fronte uno Stato che gli […]"/>
  </head>
  <body>
    <article>
      <h1>Ex Ilva, Di Maio minaccia: trasciniamo ArcelorMittal in tribunale</h1>
      <h2>"Chiederemo di rispettare i patti con lo Stato"</h2>
      <address>
        <time datetime="2019-11-16T12:42:04+00:00">16 Nov 2019, 12:42</time>
      </address>
      <figure>
        <img src="http://www.askanews.it/wp-content/uploads/2019/11/20191116_134200_475799F4.jpg"/>
      </figure>
      <p>Roma, 16 nov. (askanews) – “Una cosa è certa, noi trasciniamo la multinazionale in tribunale e chiederemo di rispettare i patti con lo Stato. Quella multinazionale (ArcelorMittal, ndr) ha firmato un contratto con lo Stato e quindi con il popolo, e se pensa di potersene andare credendo di avere di fronte uno Stato che gli dice ‘vai pure, non succede nulla’, ha sbagliato Stato e governo”. È quanto ha dichiarato il ministro degli Esteri e capo politico M5s, Luigi Di Maio, a margine di un’iniziativa a Casoria, in merito alla vicenda Ex Ilva.</p>
      <p>“Parlare oggi del piano B significa dare la migliore via d’uscita ad ArcelorMittal”, che invce “deve sentire la pressione di tutti i cittadini e del sistema Italia”, ha proseguito Di Maio.</p>
      <p>“Già parlare di piani sulla nazionalizzazione o altra cordata è un modo per dire: puoi andare, tanto abbiamo un’alternativa. Per me il piano A, B, C o D si chiama ArcelorMittal e vedremo in tribunale, non tra anni ma tra settimane, quale sarà l’esito della procedura d’urgenza”, ha aggiunto.</p>
      <p>Int9</p>
    </article>
  </body>
</html>