<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640270/%D8%A7%D9%81%D8%B2%D8%A7%DB%8C%D8%B4-%DA%A9%D8%B1%D8%A7%DB%8C%D9%87-%D8%AD%D9%85%D9%84-%DA%A9%D8%A7%D9%84%D8%A7-%D9%81%D8%B9%D9%84%D8%A7-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:18:00+00:00"/>
    <meta property="og:title" content="افزایش کرایه حمل کالا فعلا نداریم"/>
    <meta property="og:description" content="فعلا نرخ پایه تن کیلومتر تغییر نکرده و مبنای محاسبه کرایه حمل کالا برای کامیون های بین شهری، همان ۱۴۰ تومان است."/>
  </head>
  <body>
    <article>
      <h1>
        <a href="https://www.bultannews.com/fa/news/640270/%D8%A7%D9%81%D8%B2%D8%A7%DB%8C%D8%B4-%DA%A9%D8%B1%D8%A7%DB%8C%D9%87-%D8%AD%D9%85%D9%84-%DA%A9%D8%A7%D9%84%D8%A7-%D9%81%D8%B9%D9%84%D8%A7-%D9%86%D8%AF%D8%A7%D8%B1%DB%8C%D9%85">افزایش کرایه حمل کالا فعلا نداریم</a>
      </h1>
      <h2>فعلا نرخ پایه تن کیلومتر تغییر نکرده و مبنای محاسبه کرایه حمل کالا برای کامیون های بین شهری، همان ۱۴۰ تومان است.</h2>
      <address><time datetime="2019-11-16T12:18:00+00:00">16 Nov 2019, 12:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، غلامحسین دغاغله، مدیرکل حمل کالای سازمان راهداری و حمل و نقل جاده ای در گفت و گوی درباره اثرگذاری<b> اصلاح نرخ</b> حامل های انرژی بر قیمت تمام شده حمل کالا گفت: در یک سال گذشته نرخ کرایه حمل کالا بر اساس تن کیلومتر بود که در آن همه عوامل ثابت و متغیر در<b> کرایه حمل کالا</b> محاسبه می شود.</p>
      <p>وی افزود: فعلا قرار نیست افزایش کرایه حمل کالا برای کامیون های بین شهری را داشته باشیم.چرا که قیمت گازوئیل تغییر نکرده است.با این وجود شرکت های حمل ونقل و راننده معتقدند از انجا که با افزایش قیمت بنزین، نرخ قطعات یدکی و ... افزایش می یابد، نرخ کرایه حمل ناوگان گازوئیلی هم باید افزایش یابد. کمیته تن کیلومتر در سازمان راهداری در صورتی که نیاز به تغییر قیمت پایه محاسبه کرایه حمل کالا باشد، تشکیل خواهد شد تا بر اساس فرمول هایی که طراحی کرده ایم، نرخ پایه تن کیلومتر را اعلام کند اما در حاضر این نرخ فعلا همان ۱۴۰ تومان است.</p>
      <p>به گفته دغاغله، نرخ پایه تن کیلومتر به این معنی است نرخ حمل یک تن کالا در هر کیلومتر ۱۴۰ تومان محاسبه می شود. نرخ مذکور ۳۰ درصد کمتر از قیمتی است که در کمیته تن کیلومتر با حضور نمایندگان تشکل های صنفی رانندگان و شرکت های حمل و نقل جاده ای مورد توافق قرار گرفت چون بر اساس دستور وزیر راه و شهرسازی مقرر شد تا نرخ پایه تن کیلومتر با توجه به معیشت مردم تعیین شود.</p>
      <p>مدیرکل حمل کالای سازمان راهداری و حمل نقل جاده ای گفت: فعلا نرخ پایه تن کیلومتر تغییر نکرده و مبنای محاسبه کرایه حمل کالا برای کامیون های بین شهری، همان ۱۴۰ تومان است.</p>
    </article>
  </body>
</html>