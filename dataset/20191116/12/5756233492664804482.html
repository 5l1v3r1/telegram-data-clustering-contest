<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621798/%D8%A8%D8%B1%D8%AE%DB%8C-%D8%A7%D8%B2-%D8%B3%D8%A7%DB%8C%D8%AA%E2%80%8C%D9%87%D8%A7-%D8%AF%D8%B1-%D9%84%DB%8C%D8%B3%D8%AA-%D8%B3%DB%8C%D8%A7%D9%87-%DA%AF%D9%88%DA%AF%D9%84-%D9%82%D8%B1%D8%A7%D8%B1-%D9%85%DB%8C%E2%80%8C%DA%AF%DB%8C%D8%B1%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T12:58:00+00:00"/>
    <meta property="og:title" content="برخی از سایت‌ها در لیست سیاه گوگل قرار می‌گیرند"/>
    <meta property="og:description" content="گوگل به طور مخفیانه در حال قرار دادن برخی از سایت‌ها در لیست سیاه است تا درنتایج جست‌وجو کاربران نمایش داده نشوند."/>
  </head>
  <body>
    <article>
      <h1>برخی از سایت‌ها در لیست سیاه گوگل قرار می‌گیرند</h1>
      <address>
        <time datetime="2019-11-16T12:58:00+00:00">16 Nov 2019, 12:58</time>
      </address>
      <p>
        <i>گوگل به طور مخفیانه در حال قرار دادن برخی از سایت‌ها در لیست سیاه است تا درنتایج جست‌وجو کاربران نمایش داده نشوند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> براساس گزارشات منتشر شده از سوی "وال‌استریت ژورنال"، این غول فناوری با وجود انکار علنی این اقدام، در حال قرار دادن برخی سایت‌ها در لیست سیاه است.</p>
      <p>به گزارش دیلی‌میل، این روزنامه مدعی شده که گوگل از سال ۲۰۰۰ میلادی ،برخی از سایت‌ها را در لیست سیاه قرار داده است.</p>
      <p>از میان این سایت‌ها می‌توان به سایت‌هایی اشاره کرد که در آن‌ها محتوای کودک آزاری وجود دارد یا قانون "کپی‌رایت" را نقض کرده‌اند.</p>
      <p>با قرار دادن این سایت‌ها در لیست سیاه، در نتایج جست‌وجو نمایش داده نمی‌شوند.</p>
      <p>یک سخنگوی گوگل گفته که خود این شرکت به طور دستی ترتیب نتایج جست‌وجو را تعیین نمی‌کند.</p>
      <p>از طرفی، سایت‌هایی که واجد شرایط سیاست‌های ورود به اخبار یا بخش‌های اطلاعاتی گوگل نیستند، در نوار جست‌وجو نمایش داده نمی‌شوند.</p>
      <p>هرگونه تغییر در لیست سیاه این وب‌سایت‌ها و یا اضافه کردن سایت‌های جدید به لیست سیاه باید حداقل توسط دو نفر انجام شود، یک نفر برای ایجاد تغییر و نفر دیگر برای تایید تغییرات.</p>
      <p>در گزارشات وال‌استریت ژورنال آمده که گوگل در نتایج جستجوی خود تغییرات الگوریتمی ایجاد کرده است که نسبت به مشاغل کوچک، از مشاغل بزرگ طرفداری می‌کند.</p>
      <p>همچنین برخی از وب‌سایت‌های مهم همچون آمازون و فیسبوک در نتایج جستجو ترقی پیدا کرده‌اند.</p>
      <p>سخنگوی گوگل همچنین اظهار کرده که بازخوردهای عموم مردم برای بهبود جست‌وجو در گوگل موثر است و گوگل به این بازخوردها توجه خواهد کرد.</p>
    </article>
  </body>
</html>