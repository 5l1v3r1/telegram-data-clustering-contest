<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621793/%D8%B3%D8%B1%D8%AF%D8%A7%D8%B1-%D8%AA%D9%82%DB%8C%E2%80%8C%D8%B2%D8%A7%D8%AF%D9%87-%D8%A8%D8%B1%D8%AF-%D9%85%D9%88%D8%B4%DA%A9%E2%80%8C%D9%87%D8%A7%DB%8C-%DA%A9%D8%B1%D9%88%D8%B2-%D8%B2%D9%85%DB%8C%D9%86%DB%8C-%D8%A7%D9%81%D8%B2%D8%A7%DB%8C%D8%B4-%D8%AE%D9%88%D8%A7%D9%87%D8%AF-%DB%8C%D8%A7%D9%81%D8%AA-%D8%B3%D9%84%D8%A7%D8%AD-%D9%BE%D8%AF%D8%A7%D9%81%D9%86%D8%AF-%D9%87%D9%88%D8%A7%DB%8C%DB%8C-%D9%84%DB%8C%D8%B2%D8%B1%DB%8C-%D8%AF%D8%B1-%D8%AE%D8%B7-%D8%AA%D9%88%D9%84%DB%8C%D8%AF-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T12:18:00+00:00"/>
    <meta property="og:title" content="سردار تقی‌زاده: برد موشک‌های کروز زمینی افزایش خواهد یافت/ سلاح پدافند هوایی لیزری در خط تولید است"/>
    <meta property="og:description" content="جانشین وزیر دفاع گفت: یک پروژه موشکی کروز زمینی در پیش داریم که برد و دقت این موشک‌ها با استفاده از سیستم نقشه‌برداری جدید و دیجیتال بیشتر می‌شود و در آینده نزدیک مراحل آزمایش آن تمام خواهد شد."/>
  </head>
  <body>
    <article>
      <h1>سردار تقی‌زاده: برد موشک‌های کروز زمینی افزایش خواهد یافت/ سلاح پدافند هوایی لیزری در خط تولید است</h1>
      <address>
        <time datetime="2019-11-16T12:18:00+00:00">16 Nov 2019, 12:18</time>
      </address>
      <p>
        <i>جانشین وزیر دفاع گفت: یک پروژه موشکی کروز زمینی در پیش داریم که برد و دقت این موشک‌ها با استفاده از سیستم نقشه‌برداری جدید و دیجیتال بیشتر می‌شود و در آینده نزدیک مراحل آزمایش آن تمام خواهد شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار قاسم تقی‌زاده جانشین وزیر دفاع و پشتیبانی نیروهای مسلح در حاشیه یادواره شهدای نیروی هوافضای سپاه و در جمع خبرنگاران در خصوص دستاوردهای جدید دفاعی در حوزه موشک‌های کروز، اظهار داشت: یک پروژه موشکی کروز زمینی در پیش داریم که برد و دقت این موشک‌ها با استفاده از سیستم نقشه‌برداری جدید و دیجیتال بیشتر می‌شود و انشالله در آینده نزدیک مراحل آزمایش آن تمام خواهد شد.</p>
      <p>وی در خصوص پیشرفت‌های صورت گرفته در زمینه موشک‌های بالستیک زمین به زمین نیز، گفت: عمده تلاش ما در این حوزه این است که کل موشک‌های زمین به زمین مان را نقطه‌زن کنیم و این بیشترین کاری است که در حال انجام آن هستیم و این اتفاق تقریبا در حال اتمام است.</p>
      <figure>
        <img src="https://aftabnews.ir/files/fa/news/1398/8/25/359884_286.jpg"/>
      </figure>
      <p>سردار تقی‌زاده ادامه داد: برای پروژه‌های دیگر از پیشرفته ترین تکنولوژی‌های روز دنیا استفاده می‌کنیم که از این حیث جزو ۵ کشور برتر دنیا در حوزه موشکی هستیم.</p>
      <p>جانشین وزیر دفاع در خصوص سلاح پدافند هوایی لیزری نیز، گفت: در زمینه انهدام ریزپرنده‌ها و کوادکوپترها به تکنولوژی پدافند هوایی لیزری دست پیدا کرده‌ایم که آزمایشات تحقیقاتی آن تمام شده و هم‌اکنون در خط تولید قرار دارد.</p>
      <p>سردار تقی‌زاده در پایان در خصوص آخرین وضعیت جنگنده قاهر نیز تاکید کرد: این جنگنده مراحل تاکسی را انجام داده و آماده است برای تست‌های بعدی، جلو برود.</p>
    </article>
  </body>
</html>