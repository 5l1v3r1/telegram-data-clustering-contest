<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/business/news/want-no-company-to-shut-operations-finance-minister-on-telecom-stress"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T12:39:00+00:00"/>
    <meta property="og:title" content="ഒരു കമ്പനിക്കും പ്രവർത്തനം അവസാനിപ്പിക്കേണ്ടി വരില്ല:  നിർമലാ സീതാരാമൻ"/>
    <meta property="og:description" content=" ന്യൂഡൽഹി: ഒരു കമ്പനിക്കും പ്രവർത്തനം അവസാനിപ്പിക്കേണ്ടി വരില്ലെന്നും എല്ലാവരും അഭിവൃദ്ധിപ്രാപിക്കുമെന്നും ധനകാര്യ മന്ത്രി നിർമലാ സീതാരാമൻ. രാജ്യത്തെ ടെലികോം രംഗത്തെ പ്രതിസന്ധി സംബന്ധിച്ചായിരുന്നു നിർമലാ സീതാരാമന്റെ പ്രതികരണം. മുൻനിര ടെലികോം കമ്പനികളിൽ ജിയോ ഒഴികെയുള്ള..."/>
  </head>
  <body>
    <article>
      <h1>ഒരു കമ്പനിക്കും പ്രവർത്തനം അവസാനിപ്പിക്കേണ്ടി വരില്ല:  നിർമലാ സീതാരാമൻ</h1>
      <address><time datetime="2019-11-16T12:39:00+00:00">16 Nov 2019, 12:39</time> by <a rel="author" href="http://anweshanam.com/author/veena" target="_blank">veena</a></address>
      <p> ന്യൂഡൽഹി: ഒരു കമ്പനിക്കും പ്രവർത്തനം അവസാനിപ്പിക്കേണ്ടി വരില്ലെന്നും എല്ലാവരും അഭിവൃദ്ധിപ്രാപിക്കുമെന്നും ധനകാര്യ മന്ത്രി നിർമലാ സീതാരാമൻ. രാജ്യത്തെ ടെലികോം രംഗത്തെ പ്രതിസന്ധി സംബന്ധിച്ചായിരുന്നു നിർമലാ സീതാരാമന്റെ പ്രതികരണം. മുൻനിര ടെലികോം കമ്പനികളിൽ ജിയോ ഒഴികെയുള്ള എല്ലാ ടെലികോം കമ്പനികളും സെപ്റ്റംബർ പാദത്തിൽ വൻ നഷ്ടമാണ് രേഖപ്പെടുത്തിയത്. </p>
      <p>ടെലികോം മേഖലയിലെ പിരിമുറുക്കം പഠിക്കാൻ രൂപീകരിച്ച സെക്രട്ടറിതല സമിതി ഇതുവരെ തീരുമാനമെടുത്തിട്ടില്ലെന്നും നിർമലാ സീതാരാമൻ പറഞ്ഞു. ഡൽഹിയിൽ നടത്തിയ വാർത്തസമ്മേളനത്തിലാണ് മന്ത്രി ഇങ്ങനെ പറഞ്ഞത്. </p>
      <p>നിയന്ത്രണങ്ങൾ കൊണ്ടുവന്നതിലെ പോരായ്മകൾ, നയരൂപവത്കരണത്തിലെ പാളിച്ചകൾ, കോർപറേറ്റ് ലോബിക്ക് അനുകൂലമായി നടപ്പാക്കിയ തീരുമാനങ്ങൾ, നീതിരഹിതമായ മത്സരരീതികൾ എന്നിവയാണ് ഇന്ത്യൻ ടെലികോം മേഖലയുടെ നട്ടെല്ലൊടിച്ചത്. ഇന്ത്യയിൽ കോടിക്കണക്കിനുരൂപ നിക്ഷേപിച്ചശേഷം പത്തുകമ്പനികൾക്കെങ്കിലും പ്രവർത്തനം പൂർണമായി നിർത്തിപ്പോകേണ്ടിവന്നു. </p>
    </article>
  </body>
</html>