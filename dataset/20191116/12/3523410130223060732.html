<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640272/%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%A7%DB%8C%D9%86-%D9%87%D9%81%D8%AA%D9%87-%D8%AF%D9%88%D8%B1-%D8%AF%D9%88%D9%85-%DA%A9%D9%85%DA%A9-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86-%D8%B1%D8%A7-%D8%A2%D8%BA%D8%A7%D8%B2-%D8%AE%D9%88%D8%A7%D9%87%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:37:00+00:00"/>
    <meta property="og:title" content="آمریکا از این هفته دور دوم کمک به کشاورزان را آغاز خواهد کرد"/>
    <meta property="og:description" content="وزارت کشاورزی آمریکا اعلام کرد که این هفته دور دوم کمک به کشاورزان آسیب‌دیده از جنگ تجاری را آغاز خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640272/%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%A7%DB%8C%D9%86-%D9%87%D9%81%D8%AA%D9%87-%D8%AF%D9%88%D8%B1-%D8%AF%D9%88%D9%85-%DA%A9%D9%85%DA%A9-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86-%D8%B1%D8%A7-%D8%A2%D8%BA%D8%A7%D8%B2-%D8%AE%D9%88%D8%A7%D9%87%D8%AF-%DA%A9%D8%B1%D8%AF">آمریکا از این هفته دور دوم کمک به کشاورزان را آغاز خواهد کرد</a>
      </h1>
      <h2>وزارت کشاورزی آمریکا اعلام کرد که این هفته دور دوم کمک به کشاورزان آسیب‌دیده از جنگ تجاری را آغاز خواهد کرد.</h2>
      <address><time datetime="2019-11-16T12:37:00+00:00">16 Nov 2019, 12:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت کشاورزی آمریکا اعلام کرد که این هفته دور دوم کمک به <b>کشاورزان</b> آسیب‌دیده از <b>جنگ تجاری</b> را آغاز خواهد کرد.</p>
      <p>این دومین پرداخت از بسته کمک ۱۶ میلیارد دلاری اعلام شده در ماه می است که برای جبران خسارت‌های وارده از جنگ تعرفه‌ای بین چین و آمریکا تصویب شده است.</p>
      <p>وزارت کشاورزی آمریکا در بیانیه خود اعلام کرد: کشاورزان حالا می‌توانند ۲۵ درصد دیگر از کل مبلغ کمک مالی تصویب شده را دریافت کنند. آنها در دور اول کمک مالی ۲۰۱۹، تا ۵۰ درصد مبلغ تصویب شده را دریافت کرده بودند.</p>
      <p>سانی پردو، وزیر کشاورزی آمریکا، در بیانیه خود گفت: این پرداخت‌ها به کشاورزانی که از اقدامات تلافی‌جویانه ناعادلانه چین و بلایای طبیعی امسال آسیب دیده‌اند، پیش از عید شکر گزاری و در زمانی که بسیار مورد نیاز آنها است، کمک خواهد کرد.</p>
      <p>ثبت‌نام برای این پرداخت‌ها تا ۶ دسامبر انجام می‌شود و اگر بودجه این بسته به موقع تامین شود، دور سوم پرداخت‌ها در ژانویه ۲۰۲۰ صورت خواهد گرفت.</p>
    </article>
  </body>
</html>