<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/brad-pit-i-s-maska-na-dinozavr-me-poznakha-406885.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T12:53:50+00:00"/>
    <meta property="og:title" content="Брад Пит: И с маска на динозавър ме познаха"/>
    <meta property="og:description" content="Звезди на Холивуд се интервюират един друг за специално издание на „Variety“"/>
  </head>
  <body>
    <article>
      <h1>Брад Пит: И с маска на динозавър ме познаха</h1>
      <address><time datetime="2019-11-16T12:53:50+00:00">16 Nov 2019, 12:53</time> by <a rel="author">Агенция Стандарт</a></address>
      <p>Списание „Variety“ пусна новия си брой на специалното издание „Актьори пред актьори“. В него някои от най-големите имена в Холивуд сядат на четири очи и водят откровени разговори за живота и кариерата. Брад Пит се оказа в журналистически дует с Адам Сандлър. Двамата може и да не работят често заедно, но изгряха по едно и също време. Те обсъдиха трудностите, които идват със славата. „Излязох с маска на динозавър в Ню Йорк и пак ме разпознаха. Не знам как става. Както и да се появя, винаги ме разкриват  – особено феновете, които са израснали с моите филми“, сподели Пит. „Веднъж отидох да карам ски в 7 сутринта. Целият бях маскиран в екипировка и отгатни какво стана – почти веднага чух „Хей, Адам!“ Попитах момчето защо е решил, че съм аз, а той каза: Заради големия ти нос“, допълни го Сандлър. Той и Пит наскоро преминаха от киното към стрийминг платформите с филмите си „Murder Mystery“ и „War Machine“. И двамата признават, че били изненадани от преживяването, но възнамеряват да продължат да снимат в този формат. Крис Евънс пък седна с колежката и приятелка Скарлет Йохансон. Звездата от „Капитан Америка“ заяви, че има желание отново да режисира, но още не е намерил подходящия материал. Той дебютира зад камерата през 2014-а с „Before We Go“. „С нетърпение чакам да запретна ръкавите, но нямам смелостта да започна да пиша, а е много трудно да се намери качествен готов сценарий“, жалва се Евънс пред красавицата Йохансон.</p>
    </article>
  </body>
</html>