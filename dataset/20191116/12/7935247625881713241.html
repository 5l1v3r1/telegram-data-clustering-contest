<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursa-icin-kotu-haber-bakanlik-gundeminde-yok-215269h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T12:37:36+00:00"/>
    <meta property="og:title" content="Bursa için kötü haber! Bakanlık gündeminde yok..."/>
    <meta property="og:description" content="Bursa'nın kent içi raylı sistem yatırımlarının Ulaştırma Bakanlığı’nın programında olmadığı öğrenildi."/>
  </head>
  <body>
    <article>
      <h1>Bursa için kötü haber! Bakanlık gündeminde yok...</h1>
      <h2>Bursa'nın kent içi raylı sistem yatırımlarının Ulaştırma Bakanlığı’nın programında olmadığı öğrenildi.</h2>
      <address>
        <time datetime="2019-11-16T12:37:36+00:00">16 Nov 2019, 12:37</time>
      </address>
      <p>Ankara ve İstanbul'un, hatta İzmir'in metrosundan tramvayına kadar tüm kent içi raylı sistem projelerini Ulaştırma Bakanlığı'nın üstlenmesine alıştık. Fakat öyle bir liste ortaya çıktı ki, okurken içimiz sızladı.</p>
      <p>O listede Antalya, Erzincan ve Konya'nın tramvayları, Konya raylı sistemi, Gaziantep'in Gaziray'ı var. Kayseri Adana, Antalya ve Balıkesir programda ama Bursa'nın projeleri yok.</p>
      <p>Haberi, Olay Gazetesi Yazarı Ahmet Emin Yılmaz, bugünkü köşesinden okuyucularıyla paylaştı.</p>
      <p>
        <b>Kötü haber: Bursa’nın kent içi raylı sistemi Bakanlığın gündeminde yok</b>
      </p>
      <p>Gerçi… Gündeme <b>hızlı tren</b> haberleri daha çok geliyor, ama <b>Ulaştırma Bakanlığı’</b>ndan <b>Bursa’</b>nın beklediği tek destek tren değil. Kent içi raylı ulaşım projeleri için gözümüz-kulağımız <b>Ankara’</b>da.</p>
      <p>Çünkü…</p>
      <p><b>İstanbul Caddesi’</b>ndeki <b>T2 </b>tramvay hattı, <b>Bursaray’</b>ın öncelik <b>Şehir Hastanesi</b> olmak üzere uzatma projeleri <b>Ankara’dan destek</b> bekliyor.</p>
      <p>Yanı sıra…</p>
      <p>31 Mart yerel seçiminin yıldızı olan ve tümü yeraltından yapılacak <b>Gürsu’dan Çalı’ya yeni metro</b> projesi de sırada bekliyor.</p>
      <p>Bunlar…</p>
      <p>Merkezi bütçeden destek gelmezse <b>Büyükşehir</b> kaynaklarıyla yapılabilecek projeler değil. O bakımdan, <b>Bursa</b> siyasetçileri büyük bir içtenlikle <b>Ankara’</b>da her kapıyı bıkmadan çalıp <b>Bursa’nın projelerine destek</b> istiyorlar.</p>
      <p>Hatta…</p>
      <p><b>AK Parti Bursa Milletvekili </b>ve <b>TBMM İnsan Hakları Komisyonu Başkanı Hakan Çavuşoğlu’</b>nun sözlerini daha pazartesi günü bu sütunlarda yayınladık.</p>
      <p>Fakat…</p>
      <p>Önümüzdeki listeye göre, <b>Ulaştırma Bakanlığı’</b>nın kent içi raylı sistem yatırımları programında <b>Bursa</b> maalesef yok.</p>
      <p>Hadi…</p>
      <p><b>Ankara</b> ve <b>İstanbul’</b>un metrosundan tramvayına, havaalanı bağlantısından depolama alanlarına kadar tüm projelerini <b>Ulaştırma Bakanlığı’</b>nın yapmasına alıştık. <b>Ankara</b> ve <b>İstanbul’</b>la bu konuda yarışma hedefimiz de yok.</p>
      <p>Ancak…</p>
      <p>Listede öyle <b>yerel yönetim projeleri</b> var ki, okurken yüreğimiz sızladı.</p>
      <p>
        <a href="https://www.olay.com.tr/kotu-haber-bursanin-kent-ici-rayli-sistemi-bakanligin-gundeminde-yok-15590yy.htm">
          <b>Ahmet Emin Yılmaz'ın yazısının tamamı için tıklayın...</b>
        </a>
      </p>
    </article>
  </body>
</html>