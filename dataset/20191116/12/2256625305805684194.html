<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158559_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-16T12:27:00+00:00"/>
    <meta property="og:title" content="ТЪЖНА ВЕСТ: Почина трикратният световен шампион Минчо Пашов"/>
    <meta property="og:description" content="Олимпийският медалист по вдигане на тежести си отиде внезапно на 58-годишна възраст"/>
  </head>
  <body>
    <article>
      <h1>ТЪЖНА ВЕСТ: Почина трикратният световен шампион Минчо Пашов</h1>
      <address><time datetime="2019-11-16T12:27:00+00:00">16 Nov 2019, 12:27</time> by <a rel="author">Велизар Антов</a></address>
      <p>На 58-годишна възраст вчера внезапно почина изтъкнатият български състезател по вдигане на тежести Минчо Пашов, пише Пловдив прес.<br/><br/>Роден е на 7 ноември 1961 година в село Шишманци, Пловдивско. <br/><br/>На олимпийските игри в Москва извоюва бронзов медал в категория 67.5 кг. <br/><br/>Това е и неговото първото участие при мъжете.<br/><br/>Минчо Пашов започва да тренира през 1972 г. при големия специалист Ганчо Карушков.</p>
      <figure>
        <img src="http://www.novsport.com/content/Image_7877053_126.jpg"/>
      </figure>
      <p>Завършва ССУ „Васил Левски“ в Пловдив. Дебютира в националния отбор на световното първенство за юноши в София през 1977 г., където се класира на трето място. Това е първото му голямо официално състезание в кариерата.<br/><br/>Състезава се за „Марица“ (1972­1981), ЦСКА (1981­1982) и „Левски“ (1982­1986). Дипломира се и в НСА. През 1980 и 1981 г. е световен шампион за младежите. Трикратен световен и европейски шампион за мъже в категория 75 кг за 1981, 1982 и 1985 г. На турнира „Черно море“ във Варна (алтернативен на олимпиадата) през 1984 г. поставя световен рекорд от 212,5 кг в изтласкването. На шампионата на света през 1982 г. в Любляна двамата с Янко Русев събарят 4 световни рекорда в категория 75 кг.<br/><br/>Погребението на Минчо Пашов е утре, неделя, 17 ноември 2019 г. <br/><br/>Поклонението е от 11.00 часа на Централни гробища в Пловдив.</p>
    </article>
  </body>
</html>