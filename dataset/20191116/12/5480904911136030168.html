<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pri-pozaru-chaty-na-havlickobrodsku-zemrel-mlady-muz/1821791?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T12:36:00+00:00"/>
    <meta property="og:title" content="Při požáru chaty na Havlíčkobrodsku zemřel mladý muž"/>
    <meta property="og:description" content="Rušinov (Havlčíkobrodsko) - Při dnešním požáru chaty ve Vratkově spadajícím pod Rušinov na Havlíčkobrodsku zemřel mladý muž. Další dva lidé se zranili, sdělila ČTK mluvčí hasičů Petra Musilová. O požáru se hasiči dozvěděli v 10:14. Jeho příčinu zjišťují."/>
  </head>
  <body>
    <article>
      <h1>Při požáru chaty na Havlíčkobrodsku zemřel mladý muž</h1>
      <address><time datetime="2019-11-16T12:36:00+00:00">16 Nov 2019, 12:36</time> by <a rel="author" href="http://www.ctk.cz/" target="_blank">ČTK</a></address>
      <p>Rušinov (Havlčíkobrodsko) - Při dnešním požáru chaty ve Vratkově spadajícím pod Rušinov na Havlíčkobrodsku zemřel mladý muž. Další dva lidé se zranili, sdělila ČTK mluvčí hasičů Petra Musilová. O požáru se hasiči dozvěděli v 10:14. Jeho příčinu zjišťují.</p>
      <p>Při jejich příjezdu byla chata v plamenech, propadla se část střešní konstrukce. Požár nepřežil muž ročník narození 1988. V péči zdravotníků skončil také muž, který se pokusil druhého z hořící chaty vyprostit. "Druhou zraněnou osobou je žena, utrpěla šok," řekla Musilová.</p>
      <p>U požáru zasahovali hasiči z Vysočiny i Pardubického kraje s třemi cisternovými stříkačkami, následně také policejní psycholog a členové posttraumatického týmu Hasičského záchranného sboru Kraje Vysočina.</p>
    </article>
  </body>
</html>