<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_pozhezhi_v_gorodku_vryatovano_dvoh_lyudey_330897.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T12:58:00+00:00"/>
    <meta property="og:title" content="На пожежі в Городку врятовано двох людей"/>
    <meta property="og:description" content="15 листопада о 20:51 до Служби порятунку «101» надійшло повідомлення про пожежу в м. Городок на вул. Чорновола. Пожежа виникла в квартирі на другому поверсі двоповерхового житлового будинку. Про це інформує прес-служба ГУ ДСНС у Львівській області."/>
  </head>
  <body>
    <article>
      <h1>На пожежі в Городку врятовано двох людей</h1>
      <h2>15 листопада о 20:51 до Служби порятунку «101» надійшло повідомлення про пожежу в м. Городок на вул. Чорновола. Пожежа виникла в квартирі на другому поверсі двоповерхового житлового будинку. Про це інформує прес-служба ГУ ДСНС у Львівській області.</h2>
      <address>
        <time datetime="2019-11-16T12:58:00+00:00">16 Nov 2019, 12:58</time>
      </address>
      <p>До місця події негайно виїхали рятувальники 15-ої державної пожежно-рятувальної частини м. Городок. На момент прибуття вогнеборців до місця виклику, квартира була сильно заповнена отруйними продуктами згорання. Не гаючи часу рятувальники включились в спеціальні апарати захисту органів дихання та зору та приступили до проведення робіт з ліквідації загоряння.</p>
      <p>Під час розвідки пожежі в коридорі квартири на підлозі, вогнеборці виявили жінку, яка не могла самостійно покинути квартиру. Рятувальники винесли потерпілу на свіже повітря та повернулися знову в квартиру, де на балконі виявили чоловіка, якого також винесли на свіже повітря. На вулиці потерпілих передали працівникам медичної служби. О 21:01 вогнеборці локалізували пожежу, та о 21:08 повністю ліквідували в складі однієї ланки газодимозахисної служби.</p>
      <p>Потерпілих (власницю квартири - жінку 1974 року народження, та її співмешканця - чоловіка 1960 року народження) в стані середнього ступеня важкості госпіталізовано в Городоцьку центральну районну лікарню. Чоловік отримав опіки тіла ІІ-ІІІ ступеня. Внаслідок пожежі вогнем знищено речі домашнього вжитку на площі 10 кв.м., дерев’яне вікно, троє дерев’яних міжкімнатних дверей.</p>
      <p>До ліквідації пожежі залучили 3 чоловік особового складу та 1 одиницю спецтехніки.</p>
    </article>
  </body>
</html>