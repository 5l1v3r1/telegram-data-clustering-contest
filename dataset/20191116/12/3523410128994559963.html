<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640267/%D8%B7%D8%B1%D8%AD-%D8%AF%D9%88%D9%81%D9%88%D8%B1%DB%8C%D8%AA%DB%8C-%D8%AA%D9%88%D9%82%D9%81-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D9%85%D8%AC%D9%84%D8%B3-%D8%A7%D8%B1%D8%A7%D8%A6%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:25:00+00:00"/>
    <meta property="og:title" content="طرح دوفوریتی توقف افزایش قیمت بنزین در مجلس ارائه می‌شود"/>
    <meta property="og:description" content="هرگونه افزایش در قیمت بنزین در سال ۹۸ منتفی بود و اقدام دولت در این خصوص آن هم با افزایش ۳۰۰ درصدی قیمت بنزین اقدامی نسنجیده است."/>
  </head>
  <body>
    <article>
      <h1>
        <a href="https://www.bultannews.com/fa/news/640267/%D8%B7%D8%B1%D8%AD-%D8%AF%D9%88%D9%81%D9%88%D8%B1%DB%8C%D8%AA%DB%8C-%D8%AA%D9%88%D9%82%D9%81-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D9%85%D8%AC%D9%84%D8%B3-%D8%A7%D8%B1%D8%A7%D8%A6%D9%87-%D9%85%DB%8C%E2%80%8C%D8%B4%D9%88%D8%AF">طرح دوفوریتی توقف افزایش قیمت بنزین در مجلس ارائه می‌شود</a>
      </h1>
      <h2>هرگونه افزایش در قیمت بنزین در سال ۹۸ منتفی بود و اقدام دولت در این خصوص آن هم با افزایش ۳۰۰ درصدی قیمت بنزین اقدامی نسنجیده است.</h2>
      <address><time datetime="2019-11-16T12:25:00+00:00">16 Nov 2019, 12:25</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> صدیف بدری نماینده اردبیل: هرگونه افزایش در<b> قیمت بنزین</b> در سال ۹۸ منتفی بود و<b> اقدام دولت</b> در این خصوص آن هم با افزایش ۳۰۰ درصدی قیمت بنزین اقدامی نسنجیده است.</p>
      <p> </p>
      <p> </p>
      <p><b>به گزارش بولتن نیوز،</b> وی از ارائه طرح دوفوریتی مبنی بر توقف افزایش قیمت بنزین در اولین روز شروع به کار مجلس در هفته جاری خبر داد و افزود: افزایش قیمت بنزین آن هم به سبک و سیاق فعلی از بی تدبیری دولت نشات گرفته است و ما به عنوان نمایندگان ملت در مقابل آن خواهیم ایستاد.</p>
      <p>سخنگوی کمیسیون عمران مجلس با اشاره به مشکلات اقتصادی و معیشتی اقشار مختلف مردم تصریح کرد: علاوه بر میزان افزایش قیمت بنزین، اقدام دفعی دولت آن هم در شب میلاد پیامبر بزرگ اسلام با کج سلیقگی همراه بود و دولت باید در این خصوص به نمایندگان مردم پاسخگو باشد.</p>
      <p>بدری میزان یارانه پرداختی به مردم را با درآمد دولت از محل افزایش قیمت بنزین متناسب ندانست و گفت: دولت با این اقدام خودسرانه به دنبال جبران کسری بودجه خود است.</p>
      <p> </p>
      <p>منبع:سرمایه نیوز</p>
    </article>
  </body>
</html>