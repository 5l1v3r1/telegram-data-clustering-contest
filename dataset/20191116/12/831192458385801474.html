<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/vomva-sto-stin-ygeia-mas-poia-tragoydistria-fernei-gia-proti-fora-o-papadopoylos-pos-espase-to-empargko/"/>
    <meta property="og:site_name" content="europost.gr"/>
    <meta property="article:published_time" content="2019-11-16T12:45:50+00:00"/>
    <meta property="og:title" content="«Βόμβα» στο «Στην Υγειά Μας»! Ποιά τραγουδίστρια φέρνει για πρώτη φορά ο Παπαδόπουλος?… Πως έσπασε το… «εμπάργκο»?…"/>
    <meta property="og:description" content="Ακόμα μία μεγάλη έκπληξη! Όλα αυτά τα χρόνια από τη μουσική εκπομπή του Σπύρου Παπαδόπουλου έχουν περάσει δεκάδες καταξιωμένοι καλλιτέχνες. Αυτό που ξεκάθαρα ισχύει είναι πως ο παρουσιαστής έχει ιδιαίτερη αδυναμία σε ορισμένους τους οποίους καλεί"/>
  </head>
  <body>
    <article>
      <h1>«Βόμβα» στο «Στην Υγειά Μας»! Ποιά τραγουδίστρια φέρνει για πρώτη φορά ο Παπαδόπουλος?… Πως έσπασε το… «εμπάργκο»?…</h1>
      <address>
        <time datetime="2019-11-16T12:45:50+00:00">16 Nov 2019, 12:45</time>
      </address>
      <p>Ακόμα μία μεγάλη έκπληξη!</p>
      <p>Όλα αυτά τα χρόνια από τη μουσική εκπομπή του Σπύρου Παπαδόπουλου έχουν περάσει δεκάδες καταξιωμένοι καλλιτέχνες. Αυτό που ξεκάθαρα ισχύει είναι πως ο παρουσιαστής έχει ιδιαίτερη αδυναμία σε ορισμένους τους οποίους καλεί ξανά και ξανά και… δεν τους χορταίνει.</p>
      <p>Τρανά παραδείγματα; Η Πάολα, ο Στέλιος Ρόκκος, η Νατάσσα Μποφίλιου, ο Κωνσταντίνος Αργυρός, η Μελίνα Ασλαίδου, ο Βασίλης Καρράς, ο Νίκος Μακρόπουλος και άλλοι πολλοί.</p>
      <p>Τι γίνεται, όμως με εκείνους που δεν έχουν εμφανιστεί ποτέ στο «Στην Υγειά μας»;</p>
      <p>Η Κατερίνα Στανίση πρώτη είχε κάνει λόγο για «μπλόκο» του Σπύρου Παπαδόπουλου σε συγκεκριμένους καλλιτέχνες εκφράζοντας το παράπονό της που εκείνη δεν είχε κληθεί ποτέ να τραγουδήσει στην εκπομπή. Τελικά, ο Σπύρος την κάλεσε και… σάρωσε σε τηλεθέαση, με την ιστορία να ετοιμάζεται να επαναληφθεί το ερχόμενο Σάββατο.</p>
      <p>Η Στανίση είχε αποκαλύψει πως στο «Στην Υγειά μας ρε παιδιά» δεν καλούνται καλλιτέχνες που έχουν εμφανιστεί στις εκπομπές της Αννίτας Πάνια και τη μουσική εκπομπή «Όλοι οι καλοί χωράνε» του Κώστα Χαρδαβέλλα, δίνοντας ως παράδειγμα την Άντζελα Δημητρίου. Και αυτή τη φορά, όμως, ο Παπαδόπουλος κάνει την ανατροπή και υποδέχεται το βράδυ του Σαββάτου τη… Λαίδη του ελληνικού τραγουδιού!</p>
      <p>Μαζί της θα τραγουδήσουν και οι Λευτέρης Πανταζής, Δημήτρης Κοντολάζος, Βασίλης Δήμας, Βάλια Σωμαράκη και Κατερίνα Λιόλιου σε μια λαϊκή βραδιά αφιερωμένοι στις επιτυχίες της δεκαετίας του ’80 και του ’90.</p>
      <p>Πηγή: dailymedia</p>
    </article>
  </body>
</html>