<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/16/rechtbankverslaggever-renze-van-der-sluis-twittert-nepnieuws-politie-verwijdert-geen-fotos-van-telefoons/"/>
    <meta property="og:site_name" content="ThePostOnline"/>
    <meta property="article:published_time" content="2019-11-16T12:05:00+00:00"/>
    <meta property="og:title" content="‘Rechtbankverslaggever’ Renze van der Sluis twittert nepnieuws, politie verwijdert GEEN foto’s van telefoons"/>
    <meta property="og:description" content="Politie Leeuwarden: 'In Leeuwarden is het nog gewoon openbare weg, je mag er gewoon fotograferen, net als altijd'"/>
  </head>
  <body>
    <article>
      <h1>‘Rechtbankverslaggever’ Renze van der Sluis twittert nepnieuws, politie verwijdert GEEN foto’s van telefoons</h1>
      <h2>Politie Leeuwarden: 'In Leeuwarden is het nog gewoon openbare weg, je mag er gewoon fotograferen, net als altijd'</h2>
      <address><time datetime="2019-11-16T12:05:00+00:00">16 Nov 2019, 12:05</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>TPO Nepnieuwswatch: in polariserende tijden van voors en tegens, en wel op zaterdag 16 november 2019, twitterde <a href="https://twitter.com/renzevdsluis">‘rechtbankverslaggever’ Renze van der Sluis</a> dat de politie in Leeuwarden tijdens de Slag Om Leeuwarden 2019 burgers op de openbare weg aan het verbieden was om foto’s te maken van KOZP-demonstranten en zelfs dat er op Noord-Koreaanse wijze beelden van telefoons werden gecensureerd.</p>
      <p>Dit blijkt niet waar.</p>
      <p>TPO checkte: <b>BEWERING ONWAAR.</b></p>
      <p>Politie Leeuwarden laat TPO verder weten dat de openbare weg in Leeuwarden nog steeds gewoon openbare weg is, dat je er nog steeds gewoon mag fotograferen (want openbare weg) en dat de politie zoals het hoort gewoon van je telefoon afblijft. “Wie niet op de foto wil moet daar dan niet komen, want openbare weg”, aldus de woordvoerster van politie Leeuwarden.</p>
      <p>Inmiddels heeft de politie ook contact opgenomen met ‘rechtbankverslaggever’ Renze van der Sluis en heeft hij met den staart tussen den beentjes zijn paniekzaaierij alweer ingetrokken.</p>
      <p><s>TPO heeft verder geen flauw idee voor welke media deze Renze verslag doet van rechtbankzaken</s> (update: <a href="https://journa.com/renze-van-der-sluis">vooral de <i>Leeuwarder Courant</i></a>) maar als wij die media waren dan zouden wij zijn verslaggeving voor de zekerheid drie keer zesdubbelchecken.</p>
      <figure>
        <img src="https://tpo.nl/wp-content/uploads/2019/11/Screen-Shot-2019-11-16-at-11.39.09.png"/>
      </figure>
      <figure>
        <img src="https://tpo.nl/wp-content/uploads/2019/11/Screen-Shot-2019-11-16-at-12.02.40.png"/>
      </figure>
      <p>
        <i>Heeft de politie foto’s van je telefoon gecensureerd? Mocht je niet fotograferen op de openbare weg? Of heeft iemand een foto van je gemaakt en wordt nu je portretrecht geschonden? <b>ZOEK DAN NU DIRECT JURIDISCHE HULP <a href="https://www.lslegal.online/">DOOR HIER TE KLIKKEN</a>!</b></i>
      </p>
    </article>
  </body>
</html>