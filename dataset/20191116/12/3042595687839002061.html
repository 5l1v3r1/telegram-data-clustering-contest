<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/politiet-advarer-mot-krevende-kjoreforhold-i-oslo/71827518"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T12:20:17+00:00"/>
    <meta property="og:title" content="Politiet advarer mot krevende kjøreforhold i Oslo"/>
    <meta property="og:description" content="Glatte veibaner fører til vanskelige kjøreforhold i Oslo, Akershus og Hedmark lørdag."/>
  </head>
  <body>
    <article>
      <h1>Politiet advarer mot krevende kjøreforhold i Oslo</h1>
      <h2>Glatte veibaner fører til vanskelige kjøreforhold i Oslo, Akershus og Hedmark lørdag.</h2>
      <address><time datetime="2019-11-16T12:20:17+00:00">16 Nov 2019, 12:20</time> by <a rel="author">NTB I</a></address>
      <p>En bil har kjørt inn i autovernet på E6 i Oslo lørdag ettermiddag. Det er ikke meldt om personskader, men ifølge politiet er det store materielle skader på stedet. Ulykken fant sted på E6 inngående ved Mortensrud, og det var to personer i den aktuelle bilen.</p>
      <p>- Trafikken gikk sakte forbi i høyre felt, sier operasjonsleder i Oslo politidistrikt, Christian Krohn Engeseth, til Dagbladet.</p>
      <p>En drøy halvtime seinere, var veien ryddet.</p>
      <figure>
        <iframe data-src="https://twitter.com/oslopolitiops/status/1195694775598559232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Bil mistet hjulet</h3>
      <p>I samme området sto også trafikken en liten periode den andre retningen, sørover i retning mot Moss.</p>
      <p>Der stanset politiet en bil som ikke fikk kjøre videre. Bilen blir fjernet, men bilbergeren var i 13.30-tida ikke kommet fram til stedet ennå.</p>
      <p>
        <b>På E18 utgående ved Hævik i Bærum, meldte politiet en time seinere at en bil hadde mistet hjulet.</b>
      </p>
      <p>- En patrulje er på vei. (...) Kommer brått på, skriver <a href="https://twitter.com/oslopolitiops/status/1195697792259444738">Oslo politidistrikt på Twitter.</a></p>
      <p>En bergingsbil ble rekvirert, og fikk fjernet kjøretøyet.</p>
      <h3>Flere utforkjøringer</h3>
      <p>Statens vegvesen melder om flere utforkjøringer.</p>
      <p>- Det var vært mindre trafikkuhell på noen fylkesveier i Hedmark og Akershus, sier trafikkoperatør Christofa Key-Nilsen i Vegtrafikksentralen Øst til NTB.</p>
      <p>Årsaken er at mye lokal nedbør i form av snø og regn. Det har ført til svært glatte veier flere steder i Oslo, Akershus og Hedmark.</p>
      <p>
        <b>- Alt av brøytebiler og saltbiler er kalt ut, sier trafikkoperatøren.</b>
      </p>
      <p>Hun ber folk ta det med ro og kjøre etter forholdene.</p>
      <p>- Det snør ganske kraftig noen steder. Og siden trafikkmengden kan være ganske stor midt på dagen i helgene, bør du beregne litt ekstra god tid.</p>
      <h3>- Vanskelige kjøreforhold</h3>
      <p>På Romerike har politiet nå gått ut og advart bilister om vanskelige kjøreforhold.</p>
      <figure>
        <iframe data-src="https://twitter.com/politietost/status/1195680673236946944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Politiet har fått meldinger om flere trafikkuhell de siste timene, skriver <a href="https://twitter.com/politietost/status/1195680673236946944">Øst politidistrikt på Twitter</a>.</p>
      <p>Ingen av ulykkene medførte personskader, men noen har medført trafikale utfordringer også her.</p>
      <h3>Lillehammer: E6 stengt</h3>
      <p>På E6 på Vringom på Lillehammer, har det også oppstått trafikkutfordringer lørdag. Der kjørte en personbil av veien.</p>
      <p>Ulykken medførte ingen personskader, men kort tid seinere kolliderte to andre biler på stedet.</p>
      <p>- E6 er stengt i begge retninger på stedet, berging pågår, skriver <a href="https://twitter.com/politiinnlandet/status/1195699165784936448">Innlandet politidistrikt på Twitter.</a></p>
      <h3>- Kan fortsette å snø</h3>
      <p>- Det kan nok fortsette å snø utover dagen, og eneste unntaket er Oslo-området hvor det vil komme i form av sludd eller regn, sier statsmeteorolog Kristen Gislefoss.</p>
      <p>- Antydningen er 8 til 12 centimeter nedbør i løpet av døgnet, sier statsmeteorologen.</p>
    </article>
  </body>
</html>