<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Godzhi-sus-schupena-ruka-sled-incident-914266"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T12:25:00+00:00"/>
    <meta property="og:title" content="Годжи със счупена ръка след инцидент"/>
    <meta property="og:description" content="50-годишният Георги Милчев - Годжи се показа със счупена ръка в едно от последните издания на шоуто ..."/>
  </head>
  <body>
    <article>
      <h1>Годжи със счупена ръка след инцидент</h1>
      <address>
        <time datetime="2019-11-16T12:25:00+00:00">16 Nov 2019, 12:25</time>
      </address>
      <p>50-годишният Георги Милчев - Годжи се показа със счупена ръка в едно от последните издания на шоуто на Слави Трифонов по новата му телевизия.</p>
      <p>Музикантът не пожела да отговори какво се е случило с дясната му ръка, въпреки директния въпрос на шефа му и бързо-бързо напусна мястото си в "Ку-ку бенд".</p>
      <p>Преди това пък той се криеше пред йоника, като нарочно държаше ръката си максимално надолу, за да не забележат зрителите.</p>
      <p>Припомняме, че преди точно година Милчев отново претърпя сериозно нараняване - счупен крак и дълго време липсваше от предаването. След връщането си пък ползваше специален стол, на който подпираше пострадалия си крайник. Годжи куцаше почти половин година, но днес вече се движи перфектно. Счупената ръка обаче носи проблеми както за шефа му, който се лишава от неговите музикантски умения точно при старта на новата телевизия, която Трифонов, така и за самия Годжи, пише още Шоу Блиц.</p>
      <p>В изданието на предаването във вторник вечерта Георги Милчев бе накаран от шефа си да свири на дайре, за да допринесе с нещо за музикалния съпровод, въпреки сериозния си здравословен проблем. Под въпрос е и бъдещата кариера на китариста, защото подобно счупване може да се окаже трудно преодолимо в работата му, коментират запознати.</p>
    </article>
  </body>
</html>