<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/days-gone-2-differente-primo-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T12:30:00+00:00"/>
    <meta property="og:title" content="Days Gone 2 sarà molto differente dal primo capitolo | Game Division"/>
    <meta property="og:description" content="Per Sony Bend un eventuale Days Gone 2 prenderà strade radicalmente diverse rispetto a quelle percorse dal primo capitolo."/>
  </head>
  <body>
    <article>
      <h1>Days Gone 2 sarà molto differente dal primo capitolo | Game Division</h1>
      <address>
        <time datetime="2019-11-16T12:30:00+00:00">16 Nov 2019, 12:30</time>
      </address>
      <p>Uno dei titoli più apprezzati quest’anno dai fan di <b>Sony</b> è sicuramente <b>Days Gone</b>, con il titolo di <b>Sony Bend</b> che è riuscito a catturare l’interesse di critica e pubblico. Visto il grande successo dell’opera non sembra quindi così improbabile vedere prima o poi un eventuale <b>Days Gone 2.</b></p>
      <p>A pronunciarsi su tale eventualità è stato lo studio director<b> Chris Reese</b> a margine della premiazione ai <b>The Golden Joystick Awards</b> di <b>Days Gone</b> come miglior titolo per <b>PlayStation</b> dell’anno.</p>
      <p>Leggi anche: <a href="https://www.tomshw.it/videogioco/gears-5-microtransazioni-eccessive/">Gears 5, per la community le microtransazioni sono eccessive</a></p>
      <figure>
        <img src="https://www.tomshw.it/images/images/2019/03/days-gone-21962.jpg"/>
        <figcaption>Deacon, il protagonista di Days Gone, in sella alla sua motocicletta</figcaption>
      </figure>
      <p>Per <b>Reese</b> tale riconoscimento è un grande onore per il lavoro fatto e anche un incentivo per espandere in futuro l’universo del titolo. Un eventuale <b>Days Gone 2</b> potrebbe però essere radicalmente diverso da come ce lo aspettiamo.</p>
      <p><b>Chris Reese</b> ha infatti dichiarato: “<b>Days Gone</b> è un progetto che ha acceso la nostra passione, è un qualcosa che abbiamo sempre voluto fare. Si tratta di un universo che vogliamo continuare ad alimentare ed esplorare in una serie di nuovi modi. Vedremo cosa ci riserverà il futuro a riguardo!”</p>
      <p>Queste parole vanno direttamente a ricollegarsi ad <a href="https://www.tomshw.it/videogioco/days-gone-produzione/">una notizia di alcune settimane fa</a>, ossia al fatto che il prossimo lavoro di Sony Bend è già attualmente in fase di pre-produzione. Che si tratti davvero già di <b>Days Gone 2?</b></p>
      <p>Che ne pensate di questa notizia e delle dichiarazioni fatte da <b>Sony Bend?</b> Se venisse confermato un nuovo capitolo di <b>Days Gone</b> cosa vi piacerebbe vedere al suo interno, quali novità vi piacerebbe vedere introdotte? Fateci sapere che ne pensate a riguardo direttamente nei commenti sotto questo articolo!</p>
      <blockquote><b>Days Gone 2</b> non è ancora stato annunciato ma potete ingannare l’attesa di questo possibile annuncio recuperando il primo capitolo ad un ottimo prezzo fin da ora su Amazon comodamente <a href="https://toms.it/XJ3CC">a questo indirizzo.</a></blockquote>
    </article>
  </body>
</html>