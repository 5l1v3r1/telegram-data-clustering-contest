<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/16/elhunyt-a-legendas-olimpiai-bajnok"/>
    <meta property="og:site_name" content="infostart"/>
    <meta property="article:published_time" content="2019-11-16T12:28:00+00:00"/>
    <meta property="og:title" content="Elhunyt a legendás olimpiai bajnok"/>
    <meta property="og:description" content="Kilencvenhat éves korában, gyomorrákban elhunyt Harrison Dillard, legendás amerikai atléta. Ő az egyetlen, aki sík- és gátfutásban is olimpiai bajnok."/>
  </head>
  <body>
    <article>
      <h1>Elhunyt a legendás olimpiai bajnok</h1>
      <address><time datetime="2019-11-16T12:28:00+00:00">16 Nov 2019, 12:28</time> by <a rel="author">Infostart / MTI</a></address>
      <h3>Kilencvenhat éves korában, gyomorrákban elhunyt Harrison Dillard, legendás amerikai atléta. Ő az egyetlen, aki sík- és gátfutásban is olimpiai bajnok.</h3>
      <p>A második világháborúban szolgált Dillard az 1948-as londoni olimpián 100 méteren és a 4x100-as váltó tagjaként lett ötkarikás bajnok. Négy évvel később, Helsinkiben a váltó mellett 110 méter gáton is győzött. Pályafutása során több mint 400 viadalon nem talált legyőzőre, és volt 82 versenyen át tartó veretlenségi sorozata is.</p>
      <p>Dillardot 1974-ben beválasztották az Atlétikai Hírességek Csarnokába, míg 1983-ban az Egyesült Államok Olimpiai Bizottsága Hall of Fame-tagja is lett.</p>
    </article>
  </body>
</html>