<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/tuf-gaming-h3-le-nuove-cuffie-entry-level-per-gamer-di-asus/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T12:30:00+00:00"/>
    <meta property="og:title" content="TUF Gaming H3, le nuove cuffie entry-level per gamer di Asus | Tom's Hardware"/>
    <meta property="og:description" content="Arrivano in Italia le nuove cuffie Asus TUF Gaming H3. Si tratta di soluzioni per videogiocatori vendute a circa 60 euro."/>
  </head>
  <body>
    <article>
      <h1>TUF Gaming H3, le nuove cuffie entry-level per gamer di Asus | Tom's Hardware</h1>
      <address>
        <time datetime="2019-11-16T12:30:00+00:00">16 Nov 2019, 12:30</time>
      </address>
      <p><b>Asus</b> ha presentato le nuove <b>TUF Gaming H3</b>, un set di cuffie con microfono per tutti quei giocatori attenti alla qualità ed al portafoglio. Le nuove soluzioni sbarcano sul mercato al prezzo di <b>59,90 euro</b> in quattro diverse colorazioni: <b>Red</b>, <b>Silver</b>, <b>Blue</b> e <b>Gun Metal</b>. Su Amazon si trovano <a href="https://toms.it/4OEX1">a partire da 66 euro</a>.</p>
      <p>Si tratta infatti di un headset entry-level, dotato però di driver <b>Asus Essence da 50 mm</b> ereditati dalle sorelle maggiori che, con la loro struttura a <b>camera stagna</b>, offrono un audio più chiaro e bassi più profondi per fornire la massima immersione in ogni scenario, che si tratti di videogiochi, musica o film.</p>
      <figure>
        <img src="https://www.tomshw.it/images/images/2019/11/asus-tuf-gaming-h3-63388.jpg"/>
      </figure>
      <p>Per le sue nuove cuffie, Asus ha scelto un <b>archetto in acciaio inossidabile</b>, un materiale leggero e al contempo resistente che riduce la pressione esercitata sul capo del <b>20% </b>rispetto ad altre soluzioni.</p>
      <p>Insieme alle cuffie viene fornito un <b>microfono unidirezionale</b>. Asus ha collocato i comandi più importanti direttamente sul padiglione: sono presenti infatti sulla cuffia diversi pulsanti che consentono di gestire il <b>volume di gioco o di spegnere il microfono</b>.</p>
      <p>È infine garantito un supporto completo per ogni piattaforma: le cuffie infatti sono compatibili con <b>Xbox One, PS4, PC, Nintendo Switch e smartphone</b>.</p>
      <slideshow>
        <figure>
          <img src="https://www.tomshw.it/images/images/2019/11/generica-63237.768x432.jpg"/>
        </figure>
        <figure>
          <img src="https://www.tomshw.it/images/images/2019/11/generica-63236.768x432.jpg"/>
        </figure>
        <figure>
          <img src="https://www.tomshw.it/images/images/2019/11/generica-63235.768x432.jpg"/>
        </figure>
      </slideshow>
    </article>
  </body>
</html>