<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ascilik-kurslari-ile-is-bulma-garantisi-2220063"/>
    <meta property="og:site_name" content="Posta"/>
    <meta property="article:published_time" content="2019-11-18T04:58:56+00:00"/>
    <meta property="og:title" content="Aşçılık kursları ile iş bulma garantisi"/>
    <meta property="og:description" content="Aşçılık kariyer planına alındıkça, eğitim veren kurs ve okul sayısı da artıyor. Eğitim fiyatları biraz yüksek olsa da iş garantisi ve 2 bin 500 TL ile 20 bin TL arasındaki aylık maaşlar, kursları cazip hale getiriyor. Çalışan kadın nüfusunun artması, gelir düzeyinin yükselmesi, sosyalleşme ihtiyacı gibi pek çok nedenle dışarıda yemek yeme kültürü gelişiyor. Bu da restoran sayısında artışa neden oluyor. Hem restoran hem de oteller iyi eğitimli ve yetişmiş aşçıya ihtiyaç duyuyor. Piyasadaki bu açık, özellikle gençler için aşçılığı cazip bir meslek haline getirdi."/>
  </head>
  <body>
    <article>
      <h1>Aşçılık kursları ile iş bulma garantisi</h1>
      <address>
        <time datetime="2019-11-18T04:58:56+00:00">18 Nov 2019, 04:58</time>
      </address>
      <h3>Aşçılık kariyer planına alındıkça, eğitim veren kurs ve okul sayısı da artıyor. Eğitim fiyatları biraz yüksek olsa da iş garantisi ve 2 bin 500 TL ile 20 bin TL arasındaki aylık maaşlar, kursları cazip hale getiriyor. Çalışan kadın nüfusunun artması, gelir düzeyinin yükselmesi, sosyalleşme ihtiyacı gibi pek çok nedenle dışarıda yemek yeme kültürü gelişiyor. Bu da restoran sayısında artışa neden oluyor. Hem restoran hem de oteller iyi eğitimli ve yetişmiş aşçıya ihtiyaç duyuyor. Piyasadaki bu açık, özellikle gençler için aşçılığı cazip bir meslek haline getirdi.</h3>
      <p>Son günlerde <a href="https://www.posta.com.tr/haberler/ascilik">aşçılık</a> ile ilgili yayınlanan programlar ve yarışmalar da gençlerin aşçılık mesleğine ilgisini artırıyor. Aşçılık meslek olarak seçildikçe, eğitim veren <a href="https://www.posta.com.tr/haberler/kurs">kurs</a> ve okul sayısı da hızla çoğalıyor. Eğitimlere en çok 18-35 yaş arası mesleği olmayanlar başvuruyor. Ücret biraz yüksek olsa da taksit imkanı bulunuyor. Mezunlar hemen iş bulabiliyor ve zaman içinde de iyi maaş alabiliyor. Ayrıca ücretsiz kurslar da var. Özyeğin Üniversitesi, 2012 yılında imzalanan işbirliği anlaşması çerçevesinde Fransız aşçılık okulu Le Cordon Bleu eğitimi de veriyor. 4 yıllık programı bitiren üniversite mezunları, hem Özyeğin Üniversitesi diploması hem de Le Cordon Bleu diploması alıyor. Kurs olarak kendini geliştirmek isteyenlere de <b>Sürekli Eğitim Akademisi</b> bünyesinde 9 aylık eğitim ve sertifika verildiğini belirten <b>Le Cordon Bleu Türkiye Direktörü Defne Ertan Tüysüzoğlu</b>, kurs fiyatlarının da alınacak eğitim çeşidine göre 18 bin 500 TL ile 23 bin 500 TL arasında değiştiğini söyledi. Bu eğitimler şubat, mayıs, ekim ve ağustos dönemlerinde veriliyor.</p>
      <figure>
        <img src="https://i.pstimaj.com/img/75/640x0/5dd22379ae298bd7ab48606a"/>
      </figure>
      <h3>Mezununu, aşçı arayan işletmeyle buluşturuyor</h3>
      <p>Mutfak Sanatları Akademisi (MSA) Yönetici Direktörü Sitare Baras, dönem başlangıç tarihlerinin her yıl ocak, mayıs ve eylül ayları olduğunu söyledi. 8 ay süren aşçılık eğitiminin ücreti ise 27 bin 500 TL’den başlıyor. Diğer profesyonel branşlar olan barista, barmenlik&amp;miksoloji ve yiyecek-içecek işletmeciliği gibi eğitimlerin ücreti ise 8 bin 500 TL civarında. MSA mezunu aşçı ve pastacıların genellikle staj yaptıkları lokasyonlardan iş teklifi aldıklarını belirten Sitare Baras, mezunlara iş imkanı sağladıklarını ve aşçı arayan şirketler ile yetiştirdiği aşçıları, www. mutfaktakariyer. com adresinde buluşturduklarını söyledi.</p>
      <h3>8 aylık program</h3>
      <p>EKS Mutfak Akademisi’nin profesyonel eğitim programları 8 ay sürüyor. İlk 4 ayda öğrenciler uygulamalı eğitimlere katılıyor. İkinci 4 ayda ise isteyen öğrenci beş yıldızlı otel ve lüks restoranda gönüllü stajını yapıyor. EKS, Eğitim sonunda katılacakları sınav ile mezun olan öğrencilere Milli Eğitim Bakanlığı onaylı kurs bitirme sertifikası veriyor. Eğitimin ücretleri stajlı-stajsız ve profesyonel eğitim olarak 19 bin lira ile 21 bin lira arasında değişiyor. Kurslar şubat, haziran ve ekim aylarında başlıyor.</p>
      <h3>Aşçılık liselerine destek</h3>
      <p><a href="https://www.posta.com.tr/haberler/sodexo">Sodexo</a> Entegre Hizmet Yönetimi, Gelecek Atölyeleri projesi kapsamında çoğunluğunu kız öğrencilerin oluşturduğu aşçılık meslek liselerindeki sınıfları yeniliyor ve malzeme desteğinde bulunuyor. Bu kız çocuklarına eğitimlerinin sonunda <b>Sodexo</b> bünyesinde staj ve iş imkanı sağlıyor. Şirket, projeye başladığı 2016’tan bugüne kadar 1000 kız öğrenciye destek verdi.</p>
      <h3>Daha çok kimler başvuruyor?</h3>
      <p>● 18-24 yaş arası; gastronomi alanında meslek sahibi olmak için direkt kursa giden ya da üniversitedeyken aslında istediği bölümü okumadığını keşfeden ve profesyonel mutfak kariyerine yönelenler başvuruyor.</p>
      <p>● 25-30 arası; üniversite mezunu yaptığı işten memnun olmayan ve hobisini mesleğe çevirmek isteyenler yöneliyor.</p>
      <p>● 30 yaş üzeri yıllarca beyaz yakalı olarak çalışmış ama hep hayalindeki ‘o yeri’ açmak isteyenler gidiyor.</p>
      <p>● Kurslara kayıt yaptıran öğrencilerin aşçılıkta yüzde 55’i erkek yüzde 45’i kadın. Pastacılıkta ise yüzde 19’u erkek, yüzde 81’i kadın oluşturuyor.</p>
      <p>
        <b>Gülten Uğurlu/ POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deniz-seki-hayatim-film-olsun-isterim-2220289">
          <img src="https://i.pstimaj.com/img/100/180x95/5dd2a38166a97c898552be8d"/>
        </a>
      </figure>
      <p>
        <a href="https://www.posta.com.tr/deniz-seki-hayatim-film-olsun-isterim-2220289">1 Deniz Seki: Hayatım film olsun isterim</a>
      </p>
      <figure>
        <a href="https://www.posta.com.tr/aras-bulut-iynemliye-cicekci-cocuktan-lingo-lingo-surprizi-2220288">
          <img src="https://i.pstimaj.com/img/100/180x95/5dd2a29966a97c8983567fc5"/>
        </a>
      </figure>
      <p>
        <a href="https://www.posta.com.tr/aras-bulut-iynemliye-cicekci-cocuktan-lingo-lingo-surprizi-2220288">2 Aras Bulut İynemli'ye çiçekçi çocuktan 'lingo lingo' s...</a>
      </p>
      <figure>
        <a href="https://www.posta.com.tr/duygu-ozaslan-kerem-bursin-ile-ask-iddialarina-yanit-verdi-2220279">
          <img src="https://i.pstimaj.com/img/100/180x95/5ce9932aae298b75d0f64aed"/>
        </a>
      </figure>
      <p>
        <a href="https://www.posta.com.tr/duygu-ozaslan-kerem-bursin-ile-ask-iddialarina-yanit-verdi-2220279">3 Duygu Özaslan, Kerem Bürsin ile aşk iddialarına yanıt ...</a>
      </p>
      <figure>
        <a href="https://www.posta.com.tr/cumhurbaskani-erdogan-bizim-derdimiz-petrol-degil-insan-2220178">
          <img src="https://i.pstimaj.com/img/100/180x95/5dd26ae066a97c816bcc99f9"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-bizim-derdimiz-petrol-degil-insan-2220178">4 Cumhurbaşkanı Erdoğan: Bizim derdimiz petrol değil, in...</a>
      </p>
      <figure>
        <a href="https://www.posta.com.tr/guvercin-dizisi-konusu-ve-karakterleri-2220227">
          <img src="https://i.pstimaj.com/img/100/180x95/5dd28d0eae298beaa779388a"/>
        </a>
      </figure>
      <p>
        <a href="https://www.posta.com.tr/guvercin-dizisi-konusu-ve-karakterleri-2220227">5 Güvercin dizisi konusu ve karakterleri</a>
      </p>
      <figure>
        <a href="https://www.posta.com.tr/zalim-istanbul-19-bolumde-nedim-hesaplasmaya-geliyor-2220224">
          <img src="https://i.pstimaj.com/img/100/180x95/5dd2873966a97c816bcc9a30"/>
        </a>
      </figure>
      <p>
        <a href="https://www.posta.com.tr/zalim-istanbul-19-bolumde-nedim-hesaplasmaya-geliyor-2220224">6 Zalim İstanbul 19. bölümde Nedim hesaplaşmaya geliyor!</a>
      </p>
      <figure>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">
          <img src="https://i.pstimaj.com/img/100/180x95/5dd243fdae298be087dfe41b"/>
        </a>
      </figure>
      <p>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">7 Özlem Kaymaz herkesten dua istedi: Birlikte başaracağı...</a>
      </p>
      <figure>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">
          <img src="https://i.pstimaj.com/img/100/180x95/5dd24f57ae298be087dfe43f"/>
        </a>
      </figure>
      <p>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">8 Usta tiyatrocu Jale Birsel 92 yaşında hayatını kaybett...</a>
      </p>
      <figure>
        <a href="https://www.posta.com.tr/seda-sayanin-yuzundeki-degisiklik-dikkat-cekti-2220058">
          <img src="https://i.pstimaj.com/img/100/180x95/5dd1cd26ae298bcdae3b9633"/>
        </a>
      </figure>
      <p>
        <a href="https://www.posta.com.tr/seda-sayanin-yuzundeki-degisiklik-dikkat-cekti-2220058">9 Seda Sayan'ın yüzündeki değişiklik dikkat çekti</a>
      </p>
      <figure>
        <a href="https://www.posta.com.tr/gonul-yazar-ve-ruzgar-magden-ayrildi-2220142">
          <img src="https://i.pstimaj.com/img/100/180x95/5dd25bd766a97c772cf0013d"/>
        </a>
      </figure>
      <p>
        <a href="https://www.posta.com.tr/gonul-yazar-ve-ruzgar-magden-ayrildi-2220142">10 Gönül Yazar ve Rüzgar Mağden ayrıldı</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>