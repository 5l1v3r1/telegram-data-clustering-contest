<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/11/18/2-feda-hazirligi"/>
    <meta property="og:site_name" content="Aspor"/>
    <meta property="article:published_time" content="2019-11-18T04:40:32+00:00"/>
    <meta property="og:title" content="2. Feda hazırlığı"/>
    <meta property="og:description" content="Beşiktaş'ta yönetim maaş baremini düşürmek için devre arasında yüksek maaşlı bazı isimlerle masaya oturacak. ‘Feda’karlık istenecek."/>
  </head>
  <body>
    <article>
      <h1>2. Feda hazırlığı</h1>
      <h2><a href="https://www.aspor.com.tr/index/besiktas">Beşiktaş</a>'ta yönetim maaş baremini düşürmek için devre arasında yüksek maaşlı bazı isimlerle masaya oturacak. ‘Feda’karlık istenecek.</h2>
      <address>
        <time datetime="2019-11-18T04:40:32+00:00">18 Nov 2019, 04:40</time>
      </address>
      <p>Göreve gelir gelmez kendi ceplerinden verilen paralarla oyuncu ve personel ödemelerini yapan <a href="https://www.aspor.com.tr/index/besiktas">Beşiktaş</a> yönetimi, kemer sıkma politikasını uygulamaya koyacak. Siyahbeyazlıların, devre arasında maaş baremini daha da aşağıya çekmeyi düşündüğü ortaya çıktı. Maaşı yüksek oyunculardan indirim isteyecek olan başkan Çebi'nin, Feda dönemindeki mali politikayı yeniden devreye sokacağı belirtildi. Fazla <a href="https://www.aspor.com.tr/index/transfer">transfer</a> yaparak ödemeleri aksatmak istemeyen yönetim, bu durumu yüksek maaşlı futbolcularla da paylaşacak. Fedakârlık yapmaları durumunda ödeme takviminde istikrar yakalanacağını ve kaldırılan prim sisteminde de iyileştirme olacağını takıma aktaracak olan yönetim, oyuncularına "Transferlere harcayacağımız parayı sizin maaşlarınızı ödemekte değerlendireceğiz. Sizler de bizim için fedakârlık yapın" mesajını verecek.</p>
    </article>
  </body>
</html>