<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957795"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T04:21:09+00:00"/>
    <meta property="og:title" content="బయటి వ్యక్తి చేతికి సత్యదేవుని విగ్రహం!"/>
    <meta property="og:description" content="ADVT"/>
  </head>
  <body>
    <article>
      <h1>బయటి వ్యక్తి చేతికి సత్యదేవుని విగ్రహం!</h1>
      <address>
        <time datetime="2019-11-18T04:21:09+00:00">18 Nov 2019, 04:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అన్నవరం, నవంబరు 17: </b>తూర్పుగోదావరి జిల్లా అన్నవరంలోని రత్నగిరిపై ఉన్న సత్యదేవుని సన్నిధిలో ఆదివారం ఒక పరిచారకుడు ఆచారానికి విరుద్ధంగా వ్యవహరించారు. స్వామివారి ప్రధానాలయంలో త్రికాలార్చనలు, నివేదనలు అందుకునే ఉత్సవమూర్తులను నిత్యం ఉదయం 9.30 గంటలకు జరిగే నిత్యకల్యాణ వేదిక వద్దకు భాజా భజంత్రీల నడుమ పరిచారకులే స్వయంగా తీసుకెళ్లడం ఆనవాయితీ. అయితే, ఆదివారం ఈ విధులు నిర్వహించాల్సిన పరిచారకుడు ఘంటశాల సతీశ్‌ ఉత్సవమూర్తిని బయటవ్యక్తికి అప్పగించారు. విగ్రహాన్ని కల్యాణవేదిక వద్దకు తీసుకువెళ్లమని సూచించి అతని చేతికి ఉత్సవమూర్తిని అప్పగించాడు. ఈ సంఘటన ఆలయంలో కలకలం సృష్టించింది. విషయం తెలుసుకున్న ఈవో త్రినాథరావు సతీశ్‌ను సస్పెండ్‌ చేయడంతోపాటు చర్యలకు ఆదేశించారు. కాగా, సతీశ్‌ గతంలో ఆలయ ప్రాంగణంలో బహిరంగ ధూమపానం చేస్తూ ఒకసారి సస్పెండ్‌కు గురవడం గమనార్హం.</p>
    </article>
  </body>
</html>