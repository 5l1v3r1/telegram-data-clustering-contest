<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957808"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T04:25:29+00:00"/>
    <meta property="og:title" content="నీటి మడుగు మింగేసింది!"/>
    <meta property="og:description" content="ADVT"/>
  </head>
  <body>
    <article>
      <h1>నీటి మడుగు మింగేసింది!</h1>
      <address>
        <time datetime="2019-11-18T04:25:29+00:00">18 Nov 2019, 04:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఈత కొట్టేందుకు దిగి ఇద్దరు బధిర విద్యార్థులు మృతి</b>
        </li>
      </ul>
      <p><b>కడప (క్రైం), నవంబరు 17: </b>వారంతా బధిర విద్యార్థులు. కడప నగరంలోని హెలెన్‌ కెల్లర్‌ బధిరుల కళాశాలలో డిగ్రీ చదువుతూ ఆ కాలేజ్‌ హాస్టల్‌లోనే ఉంటున్నారు. ఆదివారం కావడంతో సరదాగా గడుపుదామని బయటకెళ్లారు. పాలకొండల్లో కాసేపు ఎంజాయ్‌ చేశారు. ఇంతలో ఇద్దరు విద్యార్థులు పక్కనే ఉన్న నీటి మడుగులో ఈత కొట్టేందుకు దిగి ప్రాణాలు కోల్పోయారు. పోలీసులు తెలిపిన వివరాల మేరకు.. హెలెన్‌ కెల్లర్‌ కళాశాలలో నెల్లూరు జిల్లా వింజమూరు మండలం చాకలికొండ గ్రామానికి చెందిన పి.అనిల్‌ కుమార్‌ (20) డిగ్రీ ఫైనలియర్‌, కడప జిల్లా కాశినాయన మండలం చెన్నవరం గ్రామానికి చెందిన పి.నాయబ్‌ రసూల్‌ (19) డిగ్రీ సెకండియర్‌ చదువుతున్నారు.</p>
      <p> అనిల్‌, నాయబ్‌ మరో నలుగురు స్నేహితులతో కలిసి ఆదివారం రిమ్స్‌ సమీపంలోని పాలకొండలకు వెళ్లారు. అనిల్‌, నాయబ్‌ అక్కడ 15 అడుగుల లోతు ఉన్న నీటి మడుగులో ఈత కొట్టేందుకు దిగారు. ఈ క్రమంలో అనిల్‌కుమార్‌ మునిగిపోయాడు. అతన్ని కాపాడబోయిన నాయబ్‌ కూడా ప్రాణాలు కోల్పోయాడు. విషయం తెలుసుకున్న కడప డీఎస్పీ సూర్యనారాయణ, సిబ్బందితో సంఘటనా స్థలానికి చేరుకున్నారు. గజ ఈతగాళ్లతో ఐదు గంటలు శ్రమించి నీటి మడుగు అడుగున కూరుకుపోయిన వారిని బయటకు తీసుకువచ్చారు.</p>
    </article>
  </body>
</html>