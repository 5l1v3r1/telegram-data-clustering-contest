<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ssha-iran-protesty-reaktsija/30277495.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T04:53:49+00:00"/>
    <meta property="og:title" content="США засуджують застосування сили до протестувальників в Ірані"/>
    <meta property="og:description" content="США засуджують дії влади Ірану проти протестувальників у цій країні. У поширеній 17 листопада заяві Білого дому висловлюється &quot;підтримка іранського народу в його мирному протесті. «Ми засуджуємо зас"/>
  </head>
  <body>
    <article>
      <h1>США засуджують застосування сили до протестувальників в Ірані</h1>
      <address>
        <time datetime="2019-11-18T04:53:49+00:00">18 Nov 2019, 04:53</time>
      </address>
      <p>США засуджують дії влади Ірану проти протестувальників у цій країні. У поширеній 17 листопада заяві Білого дому висловлюється "підтримка іранського народу в його мирному протесті.</p>
      <p>«Ми засуджуємо застосування смертельних заобів ураження та суворі обмеження щодо комунікацій, які застосовуються проти демонстрантів», – ідеться в офіційному документі.</p>
      <p>Ця заява оприлюднена через три дні після того, як в Ірані спалахнули протести проти урядового рішення запровадити норми закупівлі бензину та знизити субсидування цін на бензин.</p>
      <p>Влада Ірану попередила про жорстку реакцію на масові протести, які охопили близько 100 населених пунктів у всій країні. Верховний лідер аятола Алі Хаменеї заявив 17 листопада, що «дехто втратив життя, а деякі місця були зруйновані» під час протестів. Він назвав демонстрантів «головорізами».</p>
      <p>Цей коментар з’явився після сутичок між протестувальниками та поліцією в кількох містах. Іранське інформаційне агентство Fars повідомило, що заарештовані близько 1000 людей. Згідно з повідомленнями державних ЗМІ, під час демонстрацій вони підпалили понад 100 банків та магазинів.</p>
      <p>Іранська Національна компанія розподілу нафтопродуктів 14 листопада повідомила, що встановлює для кожного приватного автомобіля ліміт у 60 літрів на місяць, а ціни зростуть з 9 центів за літр до близько 12,7 центів.</p>
      <p>Для таксі та машин швидкої допомоги бензин також коштуватиме 12,7 центів за літр, однак ліміт на місяць сягає 500 літрів.</p>
      <p>Після вичерпання місячної квоти ціна зростатиме до 26 центів за літр.</p>
      <p>Попри зміни, Іран досі має одні з найнижчих цін на пальне у світі завдяки значним урядовим субсидіям.</p>
    </article>
  </body>
</html>