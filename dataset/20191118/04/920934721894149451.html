<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/nejnovejsi-aplikace-z-google-play-313-chytrejsi-nakupy-na-aliexpressu/"/>
    <meta property="og:site_name" content="Svět Androida"/>
    <meta property="article:published_time" content="2019-11-18T04:00:59+00:00"/>
    <meta property="og:title" content="Nejnovější aplikace z Google Play #313: chytřejší nákupy na AliExpressu"/>
    <meta property="og:description" content="Dnes vám představíme nástroj pro chytřejší nákupy na Aliexpressu, parťáka pro volný čas, ovládací program pro dron DJI a českou aplikaci pro výpočty."/>
  </head>
  <body>
    <article>
      <h1>Nejnovější aplikace z Google Play #313: chytřejší nákupy na AliExpressu</h1>
      <address><time datetime="2019-11-18T04:00:59+00:00">18 Nov 2019, 04:00</time> by <a rel="author" href="https://www.svetandroida.cz/muj-profil/karelk/?profiletab=posts" target="_blank">Karel Kilián</a></address>
      <p>Máme tu další pondělí a s ním i 313. pokračování našeho pravidelného seriálu Nejnovější aplikace z Google Play. Dnes vám představíme nástroj pro chytřejší nákupy na Aliexpressu, parťáka pro volný čas a ovládací program pro dron DJI Mavic Mini. Nakonec tu máme českou aplikaci pro matematické výpočty.</p>
      <h3>AliHistory – chytřejší nákupy na AliExpressu</h3>
      <p>Nejen u nás se někteří prodejci uchylují k praktice, kdy uměle zvýší cenu nějakého produktu jen proto, aby ji záhy mohli snížit s deklarací atraktivní slevy. Děje se to i na zahraničních e-shopech – například na AliExpressu, ale i mnoha dalších.</p>
      <p>Právě na tuto problematiku se zaměřuje nová aplikace <b>AliHistory – Nákupní pomůcka pro Aliexpress</b>. Jejím cílem je poskytovat dodatečně informace o každém produktu na AliExpressu, díky čemuž můžete koupit zboží za historicky nejnižší cenu.</p>
      <slideshow>
        <figure>
          <img src="https://www.svetandroida.cz/media/2019/11/alihistory-chytrejsi-nakupy-na-aliexpressu-1-1-595x1024.jpg"/>
          <figcaption>AliHistory – chytřejší nákupy na AliExpressu</figcaption>
        </figure>
        <figure>
          <img src="https://www.svetandroida.cz/media/2019/11/alihistory-chytrejsi-nakupy-na-aliexpressu-2-1-595x1024.jpg"/>
          <figcaption>AliHistory – chytřejší nákupy na AliExpressu</figcaption>
        </figure>
        <figure>
          <img src="https://www.svetandroida.cz/media/2019/11/alihistory-chytrejsi-nakupy-na-aliexpressu-3-1-595x1024.jpg"/>
          <figcaption>AliHistory – chytřejší nákupy na AliExpressu</figcaption>
        </figure>
      </slideshow>
      <p>Jako <b>hlavní funkce a vlastnosti</b> jsou jmenovány:</p>
      <ul>
        <li><b>Cenová historie</b> – cenový graf Vám zobrazí vývoj ceny každého produktu za posledních 3-6 měsíců. Nenechte se nalákat na uměle vytvořené slevy a raději si před nákupem zkontrolujte jaká byla cena zboží v minulosti.</li>
        <li><b>Hodnocení prodejců</b> – u každého zboží najdete výpis negativních a pozitivních faktů o prodejci. Jestli je vhodné u prodejce nakupovat poznáte jednoduše podle barvy smajlíka. Doporučujeme nakupovat u ověřených prodejců.</li>
        <li><b>Upozornění na snížení ceny</b> produktu – přidejte si vybraný produkt do AliHistory a zapněte si v aplikaci upozornění, které Vám dá vědět, že se cena u Vámi vybraného produktu snížila.</li>
      </ul>
      <p>Aplikace AliHistory je v Obchodě Play necelý měsíc a za tu dobu si ji nainstalovalo více než tisíc uživatelů. Po patnácti hodnoceních je její průměrná <b>známka 5,0</b>. Instalační balíček velký 12 MB můžete používat na telefonech a tabletech s Androidem 4.4 a novějším.</p>
      <h3>AliHistory - Shopping Tool for Aliexpress</h3>
      <p>
        <a href="https://play.google.com/store/apps/details?id=alihistory.price.app">
          <pic src="https://lh3.googleusercontent.com/ESQCmyc3tISOO5eyhdfDujYLel5zUoWGqRACtZfCahK0fy49RkAqhmO9ulxG7pzCZw=s180" width="80" height="80"/>
          <br/>
        </a>
        <a href="https://play.google.com/store/apps/developer?id=AliHistory">AliHistory<br/></a>
        <a href="https://play.google.com/store/apps/details?id=alihistory.price.app">Instalovat (Free)</a>
      </p>
      <h3>Presentie – Volnočasový parťák</h3>
      <p>Další novinka dnešního přehledu pochází z českých luhů a hájů, konkrétně za ní stojí společnost Presentmania s.r.o.. Jedná se o aplikaci, která chce <b>propojovat lidi se stejnými zájmy</b> a koníčky a nabídnout možnost zažít něco jedinečného, ať už se rozhodnete jít na párty nebo si zaběhat.</p>
      <p>Cílem programu <b>Presentie – Volnočasový parťák</b> je, abyste se bavili teď, ne za týden nebo za dva. V aplikaci uvidíte události od ostatních uživatelů pouze několik dní dopředu. Vytvořte nebo se zúčastněte těch nejzajímavějších akcí ve vašem okolí. O tom, co se bude dít rozhodujete jen vy sami.</p>
      <slideshow>
        <figure>
          <img src="https://www.svetandroida.cz/media/2019/11/presentie-volnocasovy-partak-1-1-576x1024.jpg"/>
          <figcaption>Presentie – Volnočasový parťák</figcaption>
        </figure>
        <figure>
          <img src="https://www.svetandroida.cz/media/2019/11/presentie-volnocasovy-partak-2-1-576x1024.jpg"/>
          <figcaption>Presentie – Volnočasový parťák</figcaption>
        </figure>
        <figure>
          <img src="https://www.svetandroida.cz/media/2019/11/presentie-volnocasovy-partak-3-1-576x1024.jpg"/>
          <figcaption>Presentie – Volnočasový parťák</figcaption>
        </figure>
      </slideshow>
      <ul>
        <li>Sport, Kino, Divadlo, Párty.. Stačí si vybrat</li>
        <li>Najděte si parťáka, na cokoliv, opravdu!</li>
        <li>Pozvěte své kamarády na ty nejlepší akce</li>
        <li>Kupte si vstupenku na svou oblíbenou událost</li>
      </ul>
      <p>Také aplikace Presentie je v Obchodě Play necelý měsíc a za tu dobu si ji stáhlo přes sto uživatelů. Protože má zatím málo hodnocení, <b>není ještě k dispozici její průměrná známka</b>. 23 MB velký balíček lze instalovat na zařízení s Androidem 5.0 a vyšším.</p>
      <h3>Presentie - Volnočasový parťák</h3>
      <p>
        <a href="https://play.google.com/store/apps/details?id=com.presentmania.presentie">
          <pic src="https://lh3.googleusercontent.com/vVTO1iRsm3Rp017pqIWUldt_oMGma4uEu8z_owMgn0j1OUMxF7dpZMWnjd30my1I_aQ=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Presentmania+s.r.o.">Presentmania s.r.o.<br/></a>
        <a href="https://play.google.com/store/apps/details?id=com.presentmania.presentie">Instalovat (Free)</a>
      </p>
      <h3>DJI Fly – novinka od DJI</h3>
      <p>Třetí aplikace se jmenuje <b>DJI Fly</b> a nestojí za ní nikdo jiný než čínská technologická společnost DJI, která se proslavila zejména v segmentu dronů. Program lze zatím používat pouze s dronem Mavic Mini, nicméně v budoucnosti se počítá s podporou dalších modelů této značky.</p>
      <slideshow>
        <figure>
          <img src="https://www.svetandroida.cz/media/2019/11/dji-fly-novinka-od-dji-1-1024x512.jpg"/>
          <figcaption>DJI Fly – novinka od DJI</figcaption>
        </figure>
        <figure>
          <img src="https://www.svetandroida.cz/media/2019/11/dji-fly-novinka-od-dji-2-1024x512.jpg"/>
          <figcaption>DJI Fly – novinka od DJI</figcaption>
        </figure>
        <figure>
          <img src="https://www.svetandroida.cz/media/2019/11/dji-fly-novinka-od-dji-3-1024x512.jpg"/>
          <figcaption>DJI Fly – novinka od DJI</figcaption>
        </figure>
      </slideshow>
      <p>Co aplikace DJI Fly nabízí?</p>
      <ul>
        <li>Intuitivní rozhraní a živé zobrazení obrazu z kamery dronu.</li>
        <li>Snadno pochopitelné návody, které vám pomohou začít létat.</li>
        <li>Vyhledávací funkce pro objevování zajímavých letových bodů ve vašem okolí.</li>
        <li>Pokročilý editor s nástroji a šablonami pro rychlou úpravu a sdílení videí.</li>
      </ul>
      <p>Aplikace DJI Fly je v Obchodě Play lehce přes týden a za tu dobu si ji nainstalovalo více než pět tisíc uživatelů. Po více než třiceti hodnoceních je její průměrná <b>známka 3,2</b>. Instalační balíček velký 93 MB můžete používat na telefonech a tabletech s Androidem 6.0 a novějším.</p>
      <h3>DJI Fly</h3>
      <p>
        <a href="https://play.google.com/store/apps/details?id=dji.go.v5">
          <pic src="https://lh3.googleusercontent.com/E2FipqjblzXihknQ8-XZT283lNvyyAtlPfsEtouakRvmGx_nqwPRajqokLYC8ADdO24=s180" width="80" height="80"/>
          <br/>
        </a>
        <a href="https://play.google.com/store/apps/developer?id=DJI+TECHNOLOGY+CO.,+LTD">DJI TECHNOLOGY CO., LTD<br/></a>
        <a href="https://play.google.com/store/apps/details?id=dji.go.v5">Instalovat (Free)</a>
      </p>
      <h3>Vypočítej to – šikovné kalkulačky</h3>
      <p>Na závěr tu máme další českou aplikaci. Jmenuje se <b>Vypočítej to</b> a stojí za ní Adam Kašpárek, který připravil i stejnojmenné <a href="https://www.vypocitejto.cz/">webové stránky</a> s online kalkulačkami. Mobilní program nabízí praktické kalkulačky, přehledy vzorců a grafy pro matematické výpočty.</p>
      <slideshow>
        <figure>
          <img src="https://www.svetandroida.cz/media/2019/11/vypocitej-to-sikovne-kalkulacky-1-512x1024.jpg"/>
          <figcaption>Vypočítej to – šikovné kalkulačky</figcaption>
        </figure>
        <figure>
          <img src="https://www.svetandroida.cz/media/2019/11/vypocitej-to-sikovne-kalkulacky-2-512x1024.jpg"/>
          <figcaption>Vypočítej to – šikovné kalkulačky</figcaption>
        </figure>
        <figure>
          <img src="https://www.svetandroida.cz/media/2019/11/vypocitej-to-sikovne-kalkulacky-3-512x1024.jpg"/>
          <figcaption>Vypočítej to – šikovné kalkulačky</figcaption>
        </figure>
      </slideshow>
      <p>Autor své dílko popisuje slovy: „Kalkulačky vypočítají vše od základních věcí jako jsou zlomky, procenta nebo trojčlenka, přes obsah a obvod geometrických obrazců, objem a povrch těles až po goniometrické funkce či logaritmy. S námi to spočítáte snadno a rychle!“</p>
      <p>Aplikace Vypočítej to je v Obchodě Play necelé čtyři týdny a za tu dobu si ji stáhlo jen něco přes padesát uživatelů. Protože má zatím málo hodnocení, <b>není ještě k dispozici její průměrná známka</b>. Jen 7 MB velký balíček lze instalovat na zařízení s Androidem 4.1 a vyšším.</p>
      <h3>Vypočítej to</h3>
      <p>
        <a href="https://play.google.com/store/apps/details?id=cz.vypocitejto.app">
          <pic src="https://lh3.googleusercontent.com/Un5SkFaE_fsoQbsIGVSQVe7AjaStSJyuXPaAE0OKlkr_zGBobxOuX8yGNU7jbtepoQ=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Adam+Ka%C5%A1p%C3%A1rek">Adam Kašpárek<br/></a>
        <a href="https://play.google.com/store/apps/details?id=cz.vypocitejto.app">Instalovat (Free)</a>
      </p>
      <h3>Předchozí díly seriálu Nejnovější aplikace z Google Play</h3>
      <ul>
        <li>
          <a href="https://www.svetandroida.cz/nejnovejsi-aplikace-z-google-play-312-sledujte-televizi-v-mobilu/">Nejnovější Android aplikace z Google Play #312</a>
        </li>
        <li>
          <a href="https://www.svetandroida.cz/nejnovejsi-aplikace-z-google-play-311-online-sportovni-prenosy-zdarma/">Nejnovější Android aplikace z Google Play #311</a>
        </li>
        <li>
          <a href="https://www.svetandroida.cz/nejnovejsi-aplikace-z-google-play-310-sledujte-sve-zasilky-z-ciny/">Nejnovější Android aplikace z Google Play #310</a>
        </li>
        <li>
          <a href="https://www.svetandroida.cz/tag/nejnovejsi-android-aplikace-z-google-play/">Všechny díly seriálu najdete v našem archivu</a>
        </li>
      </ul>
      <h3>Objevili jste v Obchodě Play zajímavou novou aplikaci?</h3>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-312-sledujte-televizi-v-mobilu/"/>
      </related>
      <related>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-311-online-sportovni-prenosy-zdarma/"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-310-sledujte-sve-zasilky-z-ciny/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-306-ceska-hlasova-asistentka/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-309-ceske-dopravni-informace/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-307-novy-webovy-prohlizec/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-308-pomocnik-pro-piloty-dronu/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-304-vyzvaneci-tony-zdarma/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-303-ciferniky-pro-mi-band-4/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-305-pujcte-si-elektricky-skutr/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-302-mobilni-poznamkovy-blok/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>