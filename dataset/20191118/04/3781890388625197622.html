<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742220"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T04:45:00+00:00"/>
    <meta property="og:title" content="หุ้นไทยไซด์เวย์ผิดหวังงบไตรมาส3-จีดีพีต่ำกว่าคาด"/>
    <meta property="og:description" content="ตลาดหุ้นไทยเคลื่อนไหวไซด์เวย์ เหตุนักลงทุนผิดหวังการประกาศงบไตรมาส 3/62 -จีดีพีไตรมาส 3 ต่ำกว่าคาด โบรกแนะหุ้นปลอดภัย ทั้งค้าปลีก-โรงพยาบาล -อาหาร"/>
  </head>
  <body>
    <article>
      <h1>หุ้นไทยไซด์เวย์ผิดหวังงบไตรมาส3-จีดีพีต่ำกว่าคาด</h1>
      <address>
        <time datetime="2019-11-18T04:45:00+00:00">18 Nov 2019, 04:45</time>
      </address>
      <p>
        <b>ตลาดหุ้นไทยเคลื่อนไหวไซด์เวย์ เหตุนักลงทุนผิดหวังการประกาศงบไตรมาส 3/62 -จีดีพีไตรมาส 3 ต่ำกว่าคาด โบรกแนะหุ้นปลอดภัย ทั้งค้าปลีก-โรงพยาบาล -อาหาร</b>
      </p>
      <p>นายกิติชาญ  ศิริสุขอาชา  ผู้อำนวยการอาวุโสฝ่ายวิจัย  บล.ซีจีเอส-ซีไอเอ็มบี (ประเทศไทย) เปิดเผยว่า    ตลาดหุ้นไทยเคลื่อนไหวไซด์เวย์  เนื่องจากนักลงทุนผิดหวังการประกาศงบไตรมาส 3/62 ของบริษัทจดทะเบียนที่ออกมาต่ำกว่าคาด  ซึ่งปรับตัวลดลง 18% หากเทียบ YoYและลดลง 1.4 % หากเทียบ QoQ ขณะที่ตัวเลขจีดีพีไตรมาส 3 ที่สภาพัฒนาการเศรษฐกิจและสังคมแห่งชาติ(สศช.) ประกาศขยายตัว 2.4% ต่ำกว่าที่ตลาดคาดการณ์ และทั้งปีสศช.ลดเป้าจีดีพีเหลือ 2.6%  จากเดิมคาดว่าจะโต 2.7-3.2% เป็นผลมาจากการส่งออกที่ชะลอตัวลงจากปัญหาสงครามทางการค้า สำหรับหุ้นกลุ่มน้ำมัน และปิโตรเคมีปรับตัวเพิ่มขึ้น อย่างไรก็ตาม คาดว่าบล.หลายแห่งจะมีการปรับลดกำไรของบริษัทจดทะเบียน<br/><br/>ส่วนกลยุทธ์การลงทุนช่วงนี้แนะนำซื้อหุ้นที่งบไตรมาส 3 ออกมาดีและไตรมาส 4 มีแนวโน้มดีขึ้น โดยเฉพาะหุ้นอิงเศรษฐกิจในประเทศเลือกกลุ่มที่ปลอดภัย เช่น ค้าปลีก โรงพยาบาล และอาหาร ประเมินแนวรับแรก 1,595 จุด แนวรับต่อไปที่ 1,590 จุด แนวต้านที่ 1,608 จุด <br/> </p>
    </article>
  </body>
</html>