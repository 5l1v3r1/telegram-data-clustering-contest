<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/18/adadan-vida-cikarmasi"/>
    <meta property="og:site_name" content="FotoMaç"/>
    <meta property="article:published_time" content="2019-11-18T04:50:10+00:00"/>
    <meta property="og:title" content="Ada'dan Vida çıkarması"/>
    <meta property="og:description" content="Newcastle United, Hırvat stoper için 10 milyon euro bütçe belirledi İngiliz basını da “Onu almak çok iyi bir ticaret olacaktır” diye yazdı."/>
  </head>
  <body>
    <article>
      <h1><u><a href="https://www.fotomac.com.tr/haberleri/ada?id=14b71c76-5a2c-4076-9abd-841f26714a31">Ada</a></u>'dan <u><a href="https://www.fotomac.com.tr/haberleri/vida?id=be442091-7d79-4e8d-bda0-bf59d18e6123">Vida</a></u> çıkarması</h1>
      <h2><u><a href="https://www.fotomac.com.tr/haberleri/newcastle-united?id=f0c043cd-6a92-4b92-9425-67e7c24d59fe">Newcastle United</a></u>, Hırvat stoper için 10 milyon euro bütçe belirledi İngiliz basını da “Onu almak çok iyi bir ticaret olacaktır” diye yazdı.</h2>
      <address>
        <time datetime="2019-11-18T04:50:10+00:00">18 Nov 2019, 04:50</time>
      </address>
      <p>Abdullah<b> </b>Avcı yönetiminde bu sezon şampiyonluk hesapları yapan <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ta gözler diğer taraftan <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> stratejisine çevrildi. Siyah- beyazlılarda, ocak ayında bazı futbolcularla ayrılık yaşanacak. Bunların ilki de <u><a href="https://www.fotomac.com.tr/haberleri/vida?id=be442091-7d79-4e8d-bda0-bf59d18e6123">Vida</a></u> olacak gibi... Hırvat stopere <u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u> ekibi <u><a href="https://www.fotomac.com.tr/haberleri/newcastle-united?id=f0c043cd-6a92-4b92-9425-67e7c24d59fe">Newcastle United</a></u>'ın talip olduğu iddia edildi. <u><a href="https://www.fotomac.com.tr/haberleri/ada?id=14b71c76-5a2c-4076-9abd-841f26714a31">Ada</a></u> basınında çıkan haberlere göre; Newcastle United'ın bu transfer için 10 milyon euro bütçe ayırdığı yazıldı. hammers. news sitesinde yer alan haberde Vida'nın transferi halinde, çok iyi bir ticaret olacağı vurgulandı. Ayrıca Vida için, "<u><a href="https://www.fotomac.com.tr/haberleri/dunya-kupasi?id=e71b1c0f-488d-484f-86b7-43d97c5dc1c6">Dünya Kupası</a></u>'nda tam bir savaşçıydı. Kariyerinde 3 lig şampiyonluğu var. Onu almak iyi bir ticaret olacaktır" yorumu yapıldı. 30 yaşındaki futbolcu daha önce yaptığı açıklamalarda siyah-beyazlı kulüpte mutlu olduğunu söylemişti. Domagoj Vida'nın sözleşmesi 2022'de sona erecek. Öte yandan Vida bu sezon ligde 10 maçta forma giyip 2 gol kaydetti.</p>
    </article>
  </body>
</html>