<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/bilorus-zakryye-kordon-z-ukrayinoyu-uzdovzh-chornobylskoyi-zony.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T04:40:03+00:00"/>
    <meta property="og:title" content="Білорусь закриє кордон з Україною уздовж Чорнобильської зони"/>
    <meta property="og:description" content="Білорусь закриє кордон з Україною уздовж Чорнобильської зони"/>
  </head>
  <body>
    <article>
      <h1>Білорусь закриє кордон з Україною уздовж Чорнобильської зони</h1>
      <h2>Таке рішення викликане не тільки радіацією, а й туризмом у Чорнобильську зону</h2>
      <address>
        <time datetime="2019-11-18T04:40:03+00:00">18 Nov 2019, 04:40</time>
      </address>
      <figure>
        <img src="https://1news.com.ua/wp-content/uploads/2019/11/3-10.jpg"/>
      </figure>
      <p>Білоруські прикордонники збираються посилити охорону і з часом закрити державний кордон країни з Україною уздовж Чорнобильської зони відчуження.</p>
      <p>Про це заявив глава Державного прикордонного комітету Білорусі Анатолій Лаппо, – інформує 1NEWS.</p>
      <p>“Стоїть завдання закрити державний кордон по контуру Чорнобильської зони. Дуже велике зараження на самій лінії кордону, туди людина не повинна ходити”, – пояснив Лаппо.</p>
      <p>Він також звернув увагу на те, що нині кордон охороняється безпілотником, а незабаром зона відчуження буде забезпечена камерами відеоспостереження. “Шість операторів будуть повністю бачити, що відбувається на ділянці кордону приблизно в 370 кілометрів”, – зазначив голова відомства.</p>
      <p>Лаппо уточнив, що виконання цього завдання заплановане на 2020-2021 роки. За його словами, настільки оперативне реагування викликане не тільки радіацією, а й туризмом у Чорнобильську зону.</p>
      <p>Цього року в Україні зафіксовані найвищі показники туристичного потоку до зони відчуження – понад 100 тисяч осіб, інформує агенція dpa. Аварія на Чорнобильській АЕС сталась 26 квітня 1986 року. Україна почала дозволяти масове туристичне відвідання Чорнобильської зони у 2011 році, коли рівень радіаційного забруднення території знизився до допустимого.</p>
      <p>Джерело: <a href="https://www.dw.com/uk/%D0%B1%D1%96%D0%BB%D0%BE%D1%80%D1%83%D1%81%D1%8C-%D0%B7%D0%B0%D0%BA%D1%80%D0%B8%D1%94-%D0%BA%D0%BE%D1%80%D0%B4%D0%BE%D0%BD-%D1%83%D0%B7%D0%B4%D0%BE%D0%B2%D0%B6-%D1%87%D0%BE%D1%80%D0%BD%D0%BE%D0%B1%D0%B8%D0%BB%D1%8C%D1%81%D1%8C%D0%BA%D0%BE%D1%97-%D0%B7%D0%BE%D0%BD%D0%B8-%D1%87%D0%B5%D1%80%D0%B5%D0%B7-%D0%BD%D0%B0%D0%BF%D0%BB%D0%B8%D0%B2-%D1%82%D1%83%D1%80%D0%B8%D1%81%D1%82%D1%96%D0%B2/a-51264887">Німецька хвиля</a></p>
    </article>
  </body>
</html>