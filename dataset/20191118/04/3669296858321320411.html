<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/pendikte-cocuga-taciz-iddiasi-mahalleyi-karistirdi"/>
    <meta property="og:site_name" content="CNN Türk"/>
    <meta property="article:published_time" content="2019-11-18T04:14:42+00:00"/>
    <meta property="og:title" content="Pendik'te çocuğa taciz iddiası mahalleyi karıştırdı"/>
    <meta property="og:description" content="Pendik Çamçeşme Mahallesi'nde 2 kişinin, 12..."/>
  </head>
  <body>
    <article>
      <h1>Pendik'te çocuğa taciz iddiası mahalleyi karıştırdı</h1>
      <h2>Pendik Çamçeşme Mahallesi'nde 2 kişinin, 12 yaşındaki bir erkek çocuğunu önce taciz edip sonra da kaçırmaya çalışması iddiası üzerine gerginlik yaşandı. Olayı öğrenen öfkeli kalabalık 2 şüpheliyi yakalayıp darp edildi. Polisin müdahalesiyle mahalleli sakinleştirilirken, 2 şüpheli ise polis tarafından gözaltına alınarak hastaneye kaldırıldı.</h2>
      <address><time datetime="2019-11-18T04:14:42+00:00">18 Nov 2019, 04:14</time> by <a rel="author">DHA</a></address>
      <p>Çamçeşme Mahallesi Seher sokakta 2 kişinin gece saatlerinde 12 yaşındaki bir erkek çocuğunu önce <a href="https://www.cnnturk.com/haberleri/taciz">taciz</a> edip sonra da arabaya bindirip kaçırmaya çalıştığı iddia edildi.</p>
      <p>Alkollü oldukları ileri sürülen şüphelilerin çocuğu taciz edip kaçırmaya çalıştığını gören çevredeki vatandaşlar 2 şüpheliye tepki gösterdi. Vatandaşların müdahalesi üzerine panikleyen şüpheliler Höyük sokağa kaçtı. Gerginlik üzerine ayağa kalkan mahalleli, Höyük sokakta 2 şüpheliyi yakalayıp linç etmek istedi. İhbar üzerine, olayın yaşandığı mahalleye çok sayıda polis ve <a href="https://www.cnnturk.com/haberleri/saglik">sağlık</a> ekibi sevk edildi. Polis ekiplerinin müdahalesi üzerine öfkeli kalabalık kontrol altına alınırken, vatandaşlar tarafından darp edilen 2 şüpheli de gözaltına alındı.</p>
      <p>Sağlık ekiplerinin ilk müdahalesinin ardından hastaneye kaldırılan şüphelilerin tedavilerinin tamamlanması sonrası sorguya alınacağı öğrenildi.</p>
      <p>Olayla ilgili soruşturma başlatıldı.</p>
      <related>
        <h4>ilgili haberler</h4>
        <a href="https://www.cnnturk.com/dunya/rusya-turkiye-su-35e-ilgi-duyarsa-moskova-degerlendirmeye-hazir"/>
        <a href="https://www.cnnturk.com/video/dunya/israil-yerine-turkiyeye-geldi"/>
        <a href="https://www.cnnturk.com/turkiye/yasar-buyukanitin-aci-gunu-esi-filiz-buyukanit-hayatini-kaybetti"/>
      </related>
    </article>
  </body>
</html>