<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/antti-rinne-eu-ska-vara-klimatneutralt-ar-2050/"/>
    <meta property="og:site_name" content="HBL"/>
    <meta property="article:published_time" content="2019-11-18T20:07:00+00:00"/>
    <meta property="og:title" content="Antti Rinne: EU ska vara klimatneutralt år 2050"/>
    <meta property="og:description" content="Statsminister Antti Rinne (SDP) träffade blivande EU-ledare i Bryssel på måndagen och diskuterade EU:s klimatpolitik."/>
  </head>
  <body>
    <article>
      <h1>Antti Rinne: EU ska vara klimatneutralt år 2050</h1>
      <h2>Statsminister Antti Rinne (SDP) träffade blivande EU-ledare i Bryssel på måndagen och diskuterade EU:s klimatpolitik.</h2>
      <address><time datetime="2019-11-18T20:07:00+00:00">18 Nov 2019, 20:07</time> by <a rel="author">SPT</a></address>
      <p>Finland har under sitt EU-ordförandeskap jobbat för att ena EU:s syn på klimatförändringen. I december väntas EU enas om långsiktiga klimatmål.</p>
      <p>– Unionen måste så snart som möjligt enas om en långsiktig klimatstrategi och sträva efter att vara klimatneutralt innan 2050, sade <b>Antti</b> <b>Rinne</b> i Bryssel.</p>
      <p>EU:s klimatåtgärder ska diskuteras vid Europeiska rådets möte i december. Till det här mötet har Finland har sammanställt ett utkast till avtal. Rinne hoppas att EU kan enas om de långsiktiga klimatmålen innan årsskiftet.</p>
      <p>Finland har också förberett ett förslag till budgetram för 2021–2027. Rinne är inte lika övertygad om att EU hinner enas om långtidsbudgeten under Finlands EU-ordförandeskap.</p>
    </article>
  </body>
</html>