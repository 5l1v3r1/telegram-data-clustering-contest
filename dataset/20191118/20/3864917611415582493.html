<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820727-svejcaria-i-dania-vijsli-na-futbolne-evro2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T20:50:00+00:00"/>
    <meta property="og:title" content="Швейцарія і Данія вийшли на футбольне Євро-2020"/>
    <meta property="og:description" content="У кваліфікації XVI чемпіонату Європи з футболу вже визначилися 19 з 24-х учасників фінального турніру континентальної першості."/>
  </head>
  <body>
    <article>
      <h1>Швейцарія і Данія вийшли на футбольне Євро-2020</h1>
      <h2>У кваліфікації XVI чемпіонату Європи з футболу вже визначилися 19 з 24-х учасників фінального турніру континентальної першості.</h2>
      <address>
        <time datetime="2019-11-18T20:50:00+00:00">18 Nov 2019, 20:50</time>
      </address>
      <p>Чергові дві путівки на Євро-2020 завоювали представники відбіркової <b>групи D</b> - збірні Швейцарії та Данії, повідомляє Укрінформ.</p>
      <p>У заключному турі відбору данці в Дубліні зіграли внічию зі збірною Ірландії (1:1), а швейцарці також на виїзді розгромили команду Гібралтару (6:1).</p>
      <p>Турнірне становище: Швейцарія - 17 очок, Данія - 16, Ірландія - 13, Грузія - 8, Гібралтар - 0.</p>
      <p>
        <u>Результати решти матчів понеділка:</u>
      </p>
      <p><b>група F</b>: Іспанія - Румунія - 5:0, Мальта - Норвегія - 1:2, Швеція - Фарерські острови - 3:0.</p>
      <p>Турнірне становище: Іспанія - 26 очок, Швеція - 21, Норвегія - 17, Румунія - 14, Фарерські острови - 3, Мальта - 3;</p>
      <p><b>група J</b>: - Ліхтенштейн - Боснія і Герцеговина - 0:3, Італія - ​​Вірменія - 9:1, Греція - Фінляндія - 2:1.</p>
      <p>Турнірне становище: Італія - ​​30 очок, Фінляндія - 18, Греція - 14, Боснія і Герцеговина - 13, Вірменія - 10, Ліхтенштейн - 2.</p>
      <p>Розклад заключних поєдинків відбірного турніру Євро-2020.</p>
      <p><b>група С</b>: Німеччина - Північна Ірландія, Голландія - Естонія;</p>
      <p>Турнірне становище: Німеччина - 18 очок (після 7-ми ігор), Голландія - 16, Північна Ірландія - 13, Білорусь - 4, Естонія - 1;</p>
      <p><b>група I</b>: Бельгія - Кіпр, Сан-Марино - Росія, Шотландія - Казахстан.</p>
      <p>Турнірне становище (після 9-ти турів): Бельгія - 27 очок, Росія - 21, Шотландія - 12, Кіпр - 10, Казахстан - 10, Сан-Марино - 0;</p>
      <p><b>група G</b>: Польща - Словенія, Латвія - Австрія, Північна Македонія - Ізраїль.</p>
      <p>Турнірне становище (після 9-ти турів): Польща - 22, Австрія - 19, Словенія - 14, Північна Македонія - 11, Ізраїль - 11, Латвія - 0;</p>
      <p><b>група Е</b>: Словаччина - Азербайджан, Уельс - Угорщина.</p>
      <p>Турнірне становище: Хорватія - 17 очок (після 8-ми ігор), Угорщина - 12 (7), Уельс - 11 (7), Словаччина - 10 (7), Азербайджан - 1 (7).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819901-ukraina-zigrala-vniciu-iz-serbieu-u-vidbori-na-futbolne-evro2020.html">Україна зіграла внічию із Сербією у відборі на футбольне Євро-2020</a>
      </blockquote>
      <p>За підсумками групового етапу кваліфікації, який завершиться 19 листопада, визначаться 20 учасників фінальної стадії Євро-2020 - по дві кращих команди в усіх десяти групах. Останні чотири путівки отримають переможці стикових матчів плей-офф Ліги націй УЄФА.</p>
      <p>На Євро-2020 вже відібралися Бельгія, Італія, Росія, Польща, Україна, Іспанія, Англія, Франція, Туреччина, Чехія, Фінляндія, Швеція, Німеччина, Голландія, Хорватія, Португалія, Австрія, Швейцарія і Данія.</p>
      <p>Матчі фінальної стадії чемпіонату Європи з 12 червня по 12 липня 2020 приймуть 12 міст континенту: Амстердам (Голландія), Баку (Азербайджан), Більбао (Іспанія), Будапешт (Угорщина), Бухарест (Румунія), Глазго (Шотландія), Дублін (Ірландія ), Копенгаген (Данія), Лондон (Англія), Мюнхен (Німеччина), Рим (Італія), Санкт-Петербург (Росія).</p>
      <p>Фото: football.ch.</p>
    </article>
  </body>
</html>