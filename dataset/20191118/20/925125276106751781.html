<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/netiketos-naujienos-l-enrique-gali-grizti-i-ispanijos-rinktines-trenerio-posta/73273"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-18T20:35:17+00:00"/>
    <meta property="og:title" content="Netikėtos naujienos: L. Enrique gali grįžti į Ispanijos rinktinės trenerio postą"/>
    <meta property="og:description" content="Ispanijos žiniasklaidoje pasirodė netikėtos naujienos dėl Ispanijos rinktines vyriausiojo trenerio posto."/>
  </head>
  <body>
    <article>
      <h1>Netikėtos naujienos: L. Enrique gali grįžti į Ispanijos rinktinės trenerio postą</h1>
      <address>
        <time datetime="2019-11-18T20:35:17+00:00">18 Nov 2019, 20:35</time>
      </address>
      <p>Ispanijos žiniasklaidoje pasirodė netikėtos naujienos dėl Ispanijos rinktines vyriausiojo trenerio posto.</p>
      <p>"Tiempo de Juego" ir dar keletas šaltinių skelbia, kad Ispanijos rinktinės federacijos prezidentas Luisas Rubialesas nori, kad Luisas Enrique grįžtų į vyr. trenerio poziciją ir diriguotų komandai 2020 m. Europos čempionate.</p>
      <p>49-erių metų strategas iš šių pareigų pasitraukė birželio mėnesį. Tokį sprendimą jis priėmė dėl asmeninių priežasčių – sunkia liga sirgo jo mažametė dukra.</p>
      <p>Strategą šioje pozicijoje pakeitė ilgus metus jo asistentu dirbęs Robertas Moreno. Jis komandai vadovavo nuo pat kovo mėnesio, kai L. Enrique nebegalėjo būti su rinktine.</p>
      <p>Nepaisant to, kad Ispanija su R. Moreno sėkmingai užsitikrino vietą Europos čempionate, norima, kad pagrindiniame turnyro etape rinktinei vadovautų kur kas labiau patyręs L. Enrique.</p>
    </article>
  </body>
</html>