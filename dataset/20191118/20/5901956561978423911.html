<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/preobrat-v-kmetiji-tekmovalca-sta-se-poslovila-250459"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T20:15:00+00:00"/>
    <meta property="og:title" content="Preobrat v Kmetiji, tekmovalca sta se poslovila"/>
    <meta property="og:description" content="V šovu Kmetija smo bili v zadnjem mesecu priča razpadu velikega klana, ki so ga sestavljali Jan in Tilen Klobasa, Tanja Balabanić, Tom Zupan in Luka Lampret. Zadnja dva sta se odločila za samostoj..."/>
  </head>
  <body>
    <article>
      <h1>Preobrat v Kmetiji, tekmovalca sta se poslovila</h1>
      <h2>Luka in Tomo sta spakirala in zapustila dvojčka.</h2>
      <address><time datetime="2019-11-18T20:15:00+00:00">18 Nov 2019, 20:15</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1684060.jpg"/>
          <figcaption>Tilen in Jan nista bila presenečena. FOTO: Voyo.si</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1684061.jpg"/>
          <figcaption>Luka in Tom sta se poslovila od rdeče sobe. FOTO: Voyo.si</figcaption>
        </figure>
      </slideshow>
      <p>V šovu <a href="https://www.slovenskenovice.si/tag/kmetija">Kmetija</a> smo bili v zadnjem mesecu priča razpadu velikega klana, ki so ga sestavljali <b>Jan</b> in <b>Tilen Klobasa</b>, <b>Tanja Balabanić</b>, <b>Tom Zupan</b> in<b> Luka Lampret</b>. Zadnja dva sta se odločila za samostojno pot proti zmagi, Luka pa je celo prejel vstopnico za finale.<br/> </p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/clanek/bivsi-udelezenec-kmetije-izgubil-zivce-poglejte-kaj-sporoca-popu-250086">Bivši udeleženec Kmetije izgubil živce: poglejte, kaj sporoča Popu​</a></h3>
      <hr/>
      <figure>
        <img src="https://www.slovenskenovice.si/images/slike/2019/11/18/1684061.jpg"/>
        <figcaption>Luka in Tom sta se poslovila od rdeče sobe. FOTO: Voyo.si</figcaption>
      </figure>
      <p>Razpad klana ima posledice tudi na bivanje na posestvu in medsebojne odnose. Tom in Luka sta namreč spakirala svoje stvari in zapustila sobo, kjer spita tudi dvojčka. »Vama pomagam spakirati?« se je ob prihodu v sobo ponudil Jan, a sta mu dejala, da sta to storila že sama. Nad njunim odhodom ni bil začuden niti Tilen. »Tilen, midva vas zapuščava. Če nismo skupaj, je vse brez zveze,« je dejal Luka, Tilen pa je mirno odgovoril, da povsem razume situacijo.</p>
      <h3>Danijel jo je pred odhodom mnogim zagodel </h3>
      <p>Za pravo presenečenje v tokratni oddaji pa je poskrbel tudi <b>Danijel</b>, ki je v petek zapustil Kmetijo. Ta je namreč za glavo postavil dvojčka, kar je močno šokiralo upokojenko<b> Marjanco</b>. Ta je po tihem upala, da bo postala vodja tega tedna. »Ne morem verjeti! Najhujši sovražniki so kar naenkrat postali najboljši prijatelji,« se je vidno razočarana jezila nad dejstvom, da sta dvojčka spet dosegla svoje. Kot je pred odhodom pojasnil Danijel, so z dvojčkoma čez noč postali prijatelji, prav tako pa naj bi mu brata obljubila, da bosta zaščitila Marjanco. <br/><br/>Dvojčka sta se v staro novo vlogo hitro vživela, saj sta tekmovalce postrojila v vrsto in jim razložila načrt dela v naslednjem tednu, predvsem Toma in <b>Reneja </b>pa je njun pokroviteljski odnos precej razjezil.</p>
    </article>
  </body>
</html>