<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/rossoneri-in-nazionale-capitan-calhanoglu-in-campo-60-contro-andorra-352352"/>
    <meta property="og:site_name" content="MilanNews.it"/>
    <meta property="article:published_time" content="2019-11-18T20:36:00+00:00"/>
    <meta property="og:title" content="Rossoneri in nazionale: capitan Calhanoglu in campo 60' contro Andorra"/>
    <meta property="og:description" content="Con gli impegni delle varie Nazionali ormai agli sgoccioli, in questa terza sosta stagionale verso il termine, nella serata di domenica è tornato in azione Çalhanoğlu. La sua Turchia, già matematicamente qualificata all'Europeo 2020, ha giocato ad Andorra battendo i padroni di casa per 2-0 grazie alla doppietta nel primo tempo di Unal."/>
  </head>
  <body>
    <article>
      <h1>Rossoneri in nazionale: capitan Calhanoglu in campo 60' contro Andorra</h1>
      <address><time datetime="2019-11-18T20:36:00+00:00">18 Nov 2019, 20:36</time> by <a rel="author">Enrico Ferrazzi</a></address>
      <p>Con gli impegni delle varie Nazionali ormai agli sgoccioli, in questa terza sosta stagionale verso il termine, nella serata di domenica è tornato in azione Çalhanoğlu. La sua Turchia, già matematicamente qualificata all'Europeo 2020, ha giocato ad Andorra battendo i padroni di casa per 2-0 grazie alla doppietta nel primo tempo di Unal.</p>
      <p>Il raddoppio della squadra del CT Güneş è arrivato su calcio di rigore ed è stato proprio Hakan, capitano nella gara dell'Estadi Nacional, a servire una bella palla in profondità al compagno poi atterrato in area dal portiere avversario. Çalha, titolare come mezzala nel 3-5-2, ha giocato fino al 60'. Così la Turchia sale a 23 punti dopo dieci giornate, restando al secondo posto del Gruppo H.</p>
      <footer><b>Fonte:</b> <u>acmilan.com</u></footer>
    </article>
  </body>
</html>