<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Poreden-oligofren-na-putya-ni-ostavi-bez-dumi-914823"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T20:21:00+00:00"/>
    <meta property="og:title" content="Пореден олигофрен на пътя ни остави без думи"/>
    <meta property="og:description" content="В последно време се нагледахме на какви ли не &quot;майсторски&quot; изпълнения на шофьори. Темата е особено а..."/>
  </head>
  <body>
    <article>
      <h1>Пореден олигофрен на пътя ни остави без думи</h1>
      <address>
        <time datetime="2019-11-18T20:21:00+00:00">18 Nov 2019, 20:21</time>
      </address>
      <p>В последно време се нагледахме на какви ли не "майсторски" изпълнения на шофьори. Темата е особено актуална и сред читателите на <b>Plovdiv24.bg</b>, съдейки по многобройните сигнали, които изпращате на редакционната ни поща. </p>
      <p>Видеото, на което се натъкна наш репортер и което ви показваме днес, е заснето на 14.11.2019 г. На кадрите ясно се вижда как само за 10 секунди е възможно да извършиш две нарушения, с които да застрашиш живот,  да нанесеш материални щети и да останеш ненаказан. Камера, поставена на входа на блок в старозагорския кв."Железник", заснема некоординирана маневра на шофьор, с която удря автомобила намиращ се зад него. Излизайки на пътното платно успява да отнеме предимството на друг автомобил. Лошото в случая е, че виновният шофьор дори не слезе от колата, за да погледне какви са последствията, а отпраши с мръсна газ.</p>
      <p>Надяваме се, че след като собственикът на пострадалата кола предаде кадрите в полицията, виновникът ще бъде открит и ще си понесе последствията.</p>
      <figure>
        <video src="https://i.id24.bg/vi/vids/44051.mp4"/>
      </figure>
    </article>
  </body>
</html>