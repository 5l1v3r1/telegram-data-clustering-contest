<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/ekonomija/aktuelno.239.html:831019-Bombonjera-u-obliku-Velike-Albanije-Prodaje-se-sirom-Srbije-kada-se-otvori-na-poledjini-stoji-poruka-upucena-svim-Srbima"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T20:09:00+00:00"/>
    <meta property="og:title" content="Bombonjera u obliku Velike Albanije: Prodaje se širom Srbije, kada se otvori na poleđini stoji poruka upućena svim Srbima"/>
    <meta property="og:description" content="Veliki broj trgovinskih lanaca u Srbiji u svojoj ponudi ima"/>
  </head>
  <body>
    <article>
      <h1>Bombonjera u obliku Velike Albanije: Prodaje se širom Srbije, kada se otvori na poleđini stoji poruka upućena svim Srbima</h1>
      <address><time datetime="2019-11-18T20:09:00+00:00">18 Nov 2019, 20:09</time> by <a rel="author">Novosti online</a></address>
      <p>
        <b>Veliki broj trgovinskih lanaca u Srbiji u svojoj ponudi ima "Kamila" bombonjere, na čijoj deklaraciji je jasno istaknuto da je "uvoz sa Kosova"</b>
      </p>
      <p>Veliki broj trgovinskih lanaca u Srbiji u svojoj ponudi ima "Kamila" bombonjere, na čijoj deklaraciji je jasno istaknuto da je "uvoz sa Kosova" čime se grubo krši Ustav Srbije, gde u preambuli stoji da je to sastavni deo naše zemlje, kao i preporuke Minstarstva trgovine.<br/><br/>Da sve bude gore, kada se otvori kutija, primetno je da su čokoladne bombone poređane u obliku "velike Albanije", čime je upućena jasna provokacija svim kupcima i građanima u Srbiji.<br/><br/>Nadležni organi, analtičari i predstavnici Udruženja potrošača najoštrije su osudili prodaju ovakvog proizvoda u našoj zemlji i poručili da on pod hitmo mora da bude i sklonjen sa rafova.<br/>- U prodavnici sam naišao na bombonjeru "Kamila", koja naoko izgleda lepo i odlučio sam da je kupim. Iskreno, nisam obratio pažnju na deklaraciju jer to nikada ne zagledam. Kada sam došao kući, slučajno sam pogledao i pao mi je mrak na oči. Na deklaraciji proizvoda koji sam kupio u Srbiji stoji zemlja porekla Kosovo. Nisam mogao da verujem da je neko to dozvolio - svedoči vidno razočaran građanin Srbije.<br/><br/><b>Hitna reakcija</b><br/><br/>Analitičar i izvršni direktor Centra za međunarodnu javnu politiku Mišel Zubenica rekao je da ovakve stvari ne bi smele da se događaju u Srbiji i da bi ovaj proizvod što pre morao da bude sklonjen sa rafova.<br/><br/>- Stav naše zemlje po pitanju Kosova je jasan, kao i naš Ustav. S toga ne bismo smeli da dozvolimo da na rafovima viđamo proizvode sa kosovskom deklaracijom. Sve mi je ovo dodatno neshvatljivo ako imamo u vidu da oni već dugo drže 100 odsto takse na našu robu i da se naše firme muče da neki proizvod plasiraju na Kosovo. Uz sve to bombonjera ima oblik "velike Albanije" - što je direktna provokacija za svakog našeg građana.<br/><br/>U Nacionalnoj organizaciji potrošača Srbije naglašavaju da je ovakava način deklarisanja mimo svih zakonskih normi, ali i nepoštovanje građana naše zemlje.<br/><br/>- Postavili su bombone malo ukoso da se ne bi lako primetilo. To je ogromna provokacija i ne mogu da verujem da još stoji u rafovima u prodavnica - požalio se razbesneli potrošač.<br/><br/><b>Jasni propisi</b><br/><br/>Nadležni organi smatraju da ima propusta u ovakvm načinu deklarisanja i napominju da carina, a potom i svi ostali moraju biti mnogo pažljiviji i rigorozniji za poslovanje distributera na ovakav način.<br/><br/><br/>(Zaštitnik potrošača)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:823242-JEDAN-DETALj-SA-SASTANKA-SA-KURTIJEM-PRIVUKAO-PAZNjU-Da-li-to-Norveska-podrzava-stvaranje-velike-Albanije-FOTO"/>
        <a href="http://www.novosti.rs/vesti/planeta.300.html:805650-CRNOGORSKA-BRUKA-Na-Svacu-dvoglavi-orao-FOTO"/>
        <a href="http://www.novosti.rs/vesti/naslovna/politika/aktuelno.289.html:804867-DACIC-ISTOM-MEROM-UZVRATIO-RAMI-Velika-Albanija-je-veliko-sanje-Nema-nista-od-toga"/>
        <a href="http://www.novosti.rs/vesti/planeta.300.html:804866-SVAC-JE-ISPRED-SVACIJE-KUCE-Dobrodosli-i-Crnu-Goru---zemlju-Velike-Albanije"/>
        <a href="http://www.novosti.rs/vesti/planeta.300.html:804564-Bojovic-Poslusnicka-vlast-u-Podgorici-daje-precutnu-podrsku-i-ohrabruje-realizaciju-projekta-Velike-Albanije"/>
      </related>
    </article>
  </body>
</html>