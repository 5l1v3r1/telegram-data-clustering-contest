<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/motorsport/vet-tt-assen-trekt-meeste-bezoekers-19-motogp-races/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T20:57:34+00:00"/>
    <meta property="og:title" content="Vet! TT Assen trekt meeste bezoekers van ALLE 19 MotoGP-races"/>
    <meta property="og:description" content="De TT van Assen kan pronken met de meeste bezoekers op de racedag van alle 19 Grote Prijzen in het WK wegrace van dit jaar. Het circuit in Assen telde 105.000 toeschouwers op 30 juni van dit jaar. Zij zagen de Spanjaard Maverick Viñales de hoofdact, de MotoGP, winnen. Nipt voor Le Mans Assen troefde…"/>
  </head>
  <body>
    <article>
      <h1>Vet! TT Assen trekt meeste bezoekers van ALLE 19 MotoGP-races</h1>
      <address><time datetime="2019-11-18T20:57:34+00:00">18 Nov 2019, 20:57</time> by <a rel="author">https://www.facebook.com/SjorsTanis1</a></address>
      <p>
        <b>De TT van Assen kan pronken met de meeste bezoekers op de racedag van alle 19 Grote Prijzen in het WK wegrace van dit jaar. Het circuit in Assen telde 105.000 toeschouwers op 30 juni van dit jaar.</b>
      </p>
      <p>Zij zagen de Spanjaard Maverick Viñales de hoofdact, de MotoGP, winnen.<br/><br/><b>Nipt voor Le Mans</b><br/>Assen troefde het circuit van Le Mans in Frankrijk nipt af. Daar trok de racedag 104.500 bezoekers. Het Maleisische Sepang volgde met 103.850 toeschouwers. De best bezochte grand prix in 2019, waarin de 2 dagen met trainingen en kwalificaties zijn meegerekend, was de Grote Prijs van Thailand met in totaal 226.655 bezoekers aan het Chang International Circuit. Ook Le Mans en de Duitse Sachsenring kwamen in 3 dagen boven de 200.000 bezoekers uit. De TT van Assen noteerde in totaal 167.500 bezoekers.<br/><br/>Minst bezochte grand prix was de openingsrace in Qatar met in totaal slechts 32.252 bezoekers.</p>
    </article>
  </body>
</html>