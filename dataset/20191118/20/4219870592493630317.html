<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831035-Avion-sa-srpskim-studentima-iz-Hong-Konga-sleteo-u-Beograd-Roditelji-konacno-zagrlili-svoju-decu-posle-drame-na-protestima-FOTOVIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T20:50:00+00:00"/>
    <meta property="og:title" content="Avion sa srpskim studentima iz Hong Konga sleteo u Beograd: Roditelji konačno zagrlili svoju decu posle drame na protestima (FOTO/VIDEO)"/>
    <meta property="og:description" content="Roditelji studenta Mihaila Stojanovića, majka Dragana i otac Nenad, dočekali su svog sina na aerodromu"/>
  </head>
  <body>
    <article>
      <h1>Avion sa srpskim studentima iz Hong Konga sleteo u Beograd: Roditelji konačno zagrlili svoju decu posle drame na protestima (FOTO/VIDEO)</h1>
      <address><time datetime="2019-11-18T20:50:00+00:00">18 Nov 2019, 20:50</time> by <a rel="author">M.S.</a></address>
      <p>
        <b>Roditelji studenta Mihaila Stojanovića, majka Dragana i otac Nenad, dočekali su svog sina na aerodromu "Nikola Tesla"</b>
      </p>
      <p>NEŠTO posle 22 časa avion sa četvoro srpskih studenata Gradskog univerziteta iz Hong Konga sleteo je na beogradski aerodrom "Nikola Tesla". Mladi naučnici su se vratili kući, pošto su antivladini protesti tokom vikenda dostigli vrhunac.</p>
      <p>Roditelji studenta Mihaila Stojanovića, majka Dragana i otac Nenad, konačno su zagrlili svog sina posle drame koju je doživeo na Politehničkom fakultetu.</p>
      <p>- Univerzitet je ovog vikenda izmestio studente u hotel u blizini aerdodroma kada su u kampusu isključena voda i struja. Profesor, koji je inače, naše gore list ih je okupio da svi budu tamo zajedno, što je za nas roditelje bila olakšavajuća okolnost - rekla je majka Dragana Stojanović uoči sletanja aviona.</p>
      <p>
        <i>
          <b>Pročitajte i: </b>
        </i>
        <a href="http://www.novosti.rs/vesti/planeta.299.html:821191-%D0%A5%D0%BE%D0%BD%D0%B3%D0%BA%D0%BE%D0%BD%D0%B3-%D0%9E%D0%B4-%D1%98%D1%83%D0%BD%D0%B0-29-%D0%BE%D0%B4%D1%81%D1%82%D0%BE-%D1%83%D1%85%D0%B0%D0%BF%D1%88%D0%B5%D0%BD%D0%B8%D1%85-%D1%81%D1%83-%D1%81%D1%82%D1%83%D0%B4%D0%B5%D0%BD%D1%82%D0%B8">Hongkong: Od juna 29 odsto uhapšenih su studenti</a>
      </p>
      <p>I profesor sa Filozofskog fakulteta Saša Modret dočekao je povratak svog sina Luke.</p>
      <p>- Jutros su krenuli na put u pratnji policije, žao mi je studenata koji su svojim angažovanjem pokazali borbu za demokratiju. Bojim se da ovo neće na dobro da izađe po studente, i da ih očekuje represija. Mom sinu je ovo bio treći semestar. Žao mi je, jer se taman bio lepo uklopio.</p>
      <p>Naša Ambasada u Hong Kongu platila je troškove puta studentima.</p>
      <figure>
        <img src="http://www.novosti.rs/upload/images/2019b//11/18n/00-aerodrom-Dragana-i-Nenad.jpg"/>
      </figure>
      <figure>
        <img src="http://www.novosti.rs/upload/images/2019b//11/18n/00-DOLAZAK-(2).jpg"/>
      </figure>
      <figure>
        <img src="http://www.novosti.rs/upload/images/2019b//11/18n/00-DOLAZAK-(3).jpg"/>
      </figure>
      <figure>
        <img src="http://www.novosti.rs/upload/images/2019b//11/18n/00-DOLAZAK-(4).jpg"/>
      </figure>
      <figure>
        <img src="http://www.novosti.rs/upload/images/2019b//11/18n/00-DOLAZAK-(5).jpg"/>
      </figure>
      <figure>
        <img src="http://www.novosti.rs/upload/images/2019b//11/18n/00-DOLAZAK-(6).jpg"/>
      </figure>
      <figure>
        <iframe src="https://www.youtube.com/embed/NMQF1B8J0oA" width="620" height="386" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/3qms04sOf-g" width="620" height="386" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831053-Prva-izjava-po-povratku-iz-Hong-Konga-Andjela-20-otkriva-kakva-je-situacija-posle-nasilja-na-protestima"/>
        <a href="http://www.novosti.rs/vesti/planeta.299.html:830951-Specijalci-opkolili-univerzitet-Srpski-studenti-evakuisani-tokom-nereda-u-Hongkongu-deo-njih-se-vraca-u-Srbiju"/>
        <a href="http://www.novosti.rs/vesti/naslovna/drustvo/aktuelno.290.html:831028-Hocu-decu-da-vratim-tamo-gde-su-rodjena-Porodica-Kalifa-iz-Libije-protestuje-ispred-Ambasade-Kanade-u-Beogradu"/>
        <a href="http://www.novosti.rs/vesti/planeta.299.html:830715-Sukobi-u-Hongkongu-policajac-pogodjen-strelom-FOTO"/>
      </related>
    </article>
  </body>
</html>