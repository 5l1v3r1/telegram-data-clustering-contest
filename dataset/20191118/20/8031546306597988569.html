<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109092-Nikalas-Keyddz-shte-igrae-Nikalas-Keyddz-vav-film-za-Nikalas-Keyddz"/>
    <meta property="og:site_name" content="Канал 3"/>
    <meta property="article:published_time" content="2019-11-18T20:48:00+00:00"/>
    <meta property="og:title" content="Никълъс Кейдж ще играе Никълъс Кейдж във филм за Никълъс Кейдж"/>
    <meta property="og:description" content="В The Unbearable Weight of Massive Talent Никълъс Кейдж ще влезе в ролята на актьор, който очаквано иска да получи роля в новия филм на Куентин Тарантино"/>
  </head>
  <body>
    <article>
      <h1>Никълъс Кейдж ще играе Никълъс Кейдж във филм за Никълъс Кейдж</h1>
      <h2>В The Unbearable Weight of Massive Talent Никълъс Кейдж ще влезе в ролята на актьор, който очаквано иска да получи роля в новия филм на Куентин Тарантино</h2>
      <address>
        <time datetime="2019-11-18T20:48:00+00:00">18 Nov 2019, 20:48</time>
      </address>
      <p><b>Не сме очаквали, че ще напишем подобно изречение, но се очаква Никълъс Кейдж да изиграе Никълъс Кейдж във филм, разказващ за Никълъс Кейдж. В момента носителят на „Оскар“ преговаря за участие в лентата The Unbearable Weight of Massive Talent, в която той практически ще играе себе си.<br/></b> </p>
      <p>От The Hollywood Reporter научаваме за какво точно ще се разказва филмът, като определено всичко звучи точно толкова шантаво, колкото вероятно си го представяте.</p>
      <p> </p>
      <p>В The Unbearable Weight of Massive Talent Никълъс Кейдж ще влезе в ролята на актьор, който очаквано иска да получи роля в новия филм на Куентин Тарантино. Освен това обаче, той се опитва да вкара ред и в личния си живот, където е в силно обтегнати отношения със своята дъщеря. От време на време нашият герой разговаря и със своя егоистична версия от 90-те години, която го критикува поради факта, че той е участвал в твърде много скапани филми и е загубил статута си на звезда.</p>
      <p> <br/><b>И това обаче не е всичко.<br/></b> </p>
      <p>Историята става още по-интересна, след като персонажът на Кейдж, намирайки се в купища дългове, се съгласява да гостува на рождения ден на мексикански милиардер, който е негов фен. Актьорът се надява да успее да му покаже сценария си за нов филм, върху който той работи.</p>
      <p> </p>
      <p>И тук става още по-добро. Главният герой успява да се сближи с мексиканския милиардер, но се оказва, че той всъщност е лидер на наркокартел и е отвлякъл дъщерята на един от кандидатите за президент на Мексико.</p>
      <p> <br/> </p>
      <p>Очаква се в The Unbearable Weight of Massive Talent да има "намигване" към някои от най-добрите филми на Никълъс Кейдж, като например "Да напуснеш Лас Вегас", за който той печели "Оскар", "Лице назаем" и „Да изчезнеш за 60 секунди“.</p>
      <p> </p>
      <p>Режисьор на проекта ще бъде Том Гормикан, който стои зад продукции като Ghosted и That Awkward Moment. Сценарист на филма е Кевин Етън (Scrubs, Workaholics).</p>
      <p> </p>
      <related>
        <h4>Още по темата</h4>
        <a href="http://kanal3.bg/news/lifestyle/zvezdi/95147-Nikalas-Keyddz-shte-sklyuchi-brak-za-chetvarti-pat-s-grimyorka"/>
        <a href="http://kanal3.bg/news/lifestyle/zvezdi/74719-Nikalas-Keyddz-misli-za-otkazvane-ot-aktyorskata-kariera"/>
      </related>
    </article>
  </body>
</html>