<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ilk-kez-kamuoyuna-aciklandi-kanada-da-36-papaz-29-cocuga-cinsel-tacizde-bulunmus-889889"/>
    <meta property="og:site_name" content="Onedio"/>
    <meta property="article:published_time" content="2019-11-18T20:38:31+00:00"/>
    <meta property="og:title" content="İlk Kez Kamuoyuna Açıklandı: Kanada'da 36 Papaz, 29 Çocuğa Cinsel Tacizde Bulunmuş"/>
    <meta property="og:description" content="Kanada'da, kamuoyuna ilk kez açıklanan soruşturmanın sonuçlarına göre, ülkede 1950 yılından bu yana 36 papazın 29 çocuğa cinsel tacizde bulunduğu ifad..."/>
  </head>
  <body>
    <article>
      <h1>İlk Kez Kamuoyuna Açıklandı: Kanada'da 36 Papaz, 29 Çocuğa Cinsel Tacizde Bulunmuş</h1>
      <address><time datetime="2019-11-18T20:38:31+00:00">18 Nov 2019, 20:38</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4>Kanada'da, kamuoyuna ilk kez açıklanan soruşturmanın sonuçlarına göre, ülkede 1950 yılından bu yana 36 papazın 29 çocuğa cinsel tacizde bulunduğu ifade edildi.</h4>
      <h3>Ülkenin resmi yayın kuruluşu CBC'de gündeme geldi</h3>
      <figure>
        <img src="https://img-s2.onedio.com/id-5dd2f96794c43bd82722cded/rev-0/w-500/s-59953b3ab2b1f62c3864e4338e55e181bbc7589d.jpg"/>
        <figcaption>AA'nın aktardığı bilgiye göre, British Columbia Eyaleti Katolik Başpiskoposluğu, kilise tarafından gerçekleştirilen soruşturmanın sonucunda 1950 yılından bu yana 36 papazın 29 çocuğa cinsel istismarda bulunduğunu duyurdu.</figcaption>
      </figure>
      <h3>60 başpiskopos ve piskoposluktan yalnızca biri soruşturma yaptı</h3>
      <figure>
        <img src="https://img-s2.onedio.com/id-5dd2f9dc75ed795b02c6f357/rev-0/w-500/s-a1e634a7264eace883cfdf119f108b34de7e9c9a.jpg"/>
        <figcaption>CBC’de yayınlanan The Fifth Estate adlı programda gündeme gelen soruşturma kapsamında, ülke genelindeki 60 başpiskoposluk ve piskoposluğa başvuru yapılarak, geçmişte kaç papazın cinsel istismarda bulunduğu soruldu.<br/>Programın son bölümünde, sadece British Columbia Eyaleti Katolik Başpiskoposluğu'nun bir soruşturma yaptığını ve bu soruşturma kapsamında 36 papazın cinsel taciz suçunu işlediğinin saptandığı belirtildi.</figcaption>
      </figure>
      <h3>Hayatta kalan kurbanların başvurması istendi</h3>
      <figure>
        <img src="https://img-s2.onedio.com/id-5dd2fe519b7e572628f438c9/rev-0/w-500/s-c0f17c7d844ea22a9e7ca6a10a7d41834bf0d4a7.jpg"/>
        <figcaption>British Columbia Eyaleti Katolik Başpiskoposluğu, papazların cinsel tacizine maruz kalanlardan hayatta olanların kendilerine başvurmasını istedi.<br/>Kanada Katolik Piskoposlar Birliğince yapılan açıklamada, "Din adamlarının cinsel istismarının trajedisi, Kanada Katolik Piskoposları tarafından son derece ciddi ve saygılı bir şekilde ele alınmaktadır." ifadesi kullanıldı.</figcaption>
      </figure>
      <h3>Papa Francis, rahipler aleyhine açılmış 2 bin taciz davasının olduğunu açıklamıştı</h3>
      <figure>
        <img src="https://img-s2.onedio.com/id-5dd2fee880bf1d7602d23bf9/rev-0/w-500/s-aa6ab8d0de01b7a771c2ef9c751667e48014a7ae.jpg"/>
        <figcaption>Papa Franciscus’un geçen yıl Vatikan'da rahipler aleyhinde devam eden 2 bin cinsel taciz davası olduğunu açıklamıştı.<br/>Yaşanan taciz vakalarında ilk sırada ise <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> geliyor. ABD Katolik Başpiskoposlar Konferansı tarafından 2004'te yapılan araştırmaya göre, ülkede 1950-2002 döneminde 4 binden fazla Katolik rahip, 10 bin 667 çocuğa cinsel istismarda bulunmakla suçlanmıştı.</figcaption>
      </figure>
    </article>
  </body>
</html>