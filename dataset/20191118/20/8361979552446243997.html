<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vibori-v-bilorusi-yevrosoyuz-dav-ocinku-novini-svitu-50054278.html"/>
    <meta property="og:site_name" content="НВ"/>
    <meta property="article:published_time" content="2019-11-18T20:10:00+00:00"/>
    <meta property="og:title" content="Євросоюз назвав вибори у Білорусі «втраченою можливістю»"/>
    <meta property="og:description" content="Євросоюз заявив, що парламентські вибори, які пройшли в Білорусі, стали «втраченою можливістю» для того, щоб провести голосування за міжнародними стандартами."/>
  </head>
  <body>
    <article>
      <h1>Євросоюз назвав вибори у Білорусі «втраченою можливістю»</h1>
      <h2>Євросоюз заявив, що парламентські вибори, які пройшли в Білорусі, стали «втраченою можливістю» для того, щоб провести голосування за міжнародними стандартами.</h2>
      <address>
        <time datetime="2019-11-18T20:10:00+00:00">18 Nov 2019, 20:10</time>
      </address>
      <p>Про це йдеться в заяві представника ЄС, яка з'явилася на сайті Європейської служби зовнішніх дій.</p>
      <p>У заяві зазначено, що парламентські вибори в Білорусі "пройшли в цілому в спокійній атмосфері, але стали втраченою можливістю провести вибори повністю за міжнародними стандартами".</p>
      <p>У попередньому заключенні міжнародної спостережної місії ОБСЄБДІПЛ зазначається, що під час виборів було допущено загальне порушення фундаментальних свобод на збори, асоціації та висловлювання.</p>
      <p>Крім того, ОБСЄ/БДІПЛ відзначило обмеження при проведенні виборчої кампанії, що не створила змістовних й конкурентних умов для політичної боротьби.</p>
      <p><a href="https://nv.ua/ukr/world/countries/cvk-bilorusi-povidomlyaye-pro-yavku-na-vibori-v-77-opoziciya-20-50054056.html">Парламентські вибори в Білорусі</a> відбулися 17 листопада. Жителі країни обирали 110 депутатів нижньої палати Національних зборів. На депутатські мандати претендували близько 500 кандидатів.</p>
      <p>За попередніми результатами, у <a href="https://nv.ua/ukr/world/countries/vibori-v-bilorusi-yaki-rezultati-50054115.html">нижню палату національного парламенту - Палату представників не пройшов жоден опозиційний кандидат.</a></p>
      <p>ЦВК Білорусі повідомив про явку на вибори в 77%, опозиція - 20%.</p>
    </article>
  </body>
</html>