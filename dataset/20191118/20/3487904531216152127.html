<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kalaitzidis-adiko-to-apotelesma-mas-adikise-dietitis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T20:20:00+00:00"/>
    <meta property="og:title" content="Καλαϊτζίδης: «Αδικο το αποτέλεσμα, μας αδίκησε ο διαιτητής»"/>
    <meta property="og:description" content="Ο Ελληνας τεχνικός των «κοκκινόμαυρων» άφησε αιχμές για την διαιτησία του αγώνα με τον ΠΑΣ"/>
  </head>
  <body>
    <article>
      <h1>Καλαϊτζίδης: «Αδικο το αποτέλεσμα, μας αδίκησε ο διαιτητής»</h1>
      <h2>Ο Ελληνας τεχνικός των «κοκκινόμαυρων» άφησε αιχμές για την διαιτησία του αγώνα με τον ΠΑΣ</h2>
      <address><time datetime="2019-11-18T20:20:00+00:00">18 Nov 2019, 20:20</time> by <a rel="author">Metrosport.gr Team</a></address>
      <p>Άδικο χαρακτήρισε το σημερινό αποτέλεσμα για την ομάδα του ο προπονητής του Απόλλων Πόντου Δημήτρης Καλαϊτζίδης τονίζοντας ότι κατάφεραν να παγιδέψουν τον ΠΑΣ, ενώ άφησε αιχμές για τις αποφάσεις του διαιτητή.</p>
      <p>Αναλυτικά:</p>
      <p>«Η εκτίμηση μου για τον αγώνα είναι η εξής μέχρι την αποβολή η ομάδα μου στους περισσότερους αγωνιστικούς τομείς υπερείχε του αντιπάλου. Είχαμε πολύ καλή οργάνωση στην άμυνα στο αντίπαλο γήπεδο αφενός μεν δεν επέτρεψε στον αντίπαλο να δημιουργήσει επιθέσεις και αφετέρου μας έδωσε τη δυνατότητα να παγιδέψουμε τους αντιπάλους και να φτάσουμε εμείς σε πλεονεκτική θέση αλλά δεν μπορέσαμε να κάνουμε γκολ. Είναι άδικο τα αποτέλεσμα για τον Απόλλων αν υπάρχει αδικία στο ποδόσφαιρο και θέλω να συγχαρώ τους παίκτες μου για την προσπάθεια που έκαναν και αυτό που έλεγα ως άποψη τις προηγούμενες αγωνιστικές ότι δεν φτάσαμε στα αγωνιστικά επίπεδα που θέλουμε<br/>αλλά με τέτοιο υψηλό επίπεδο προσπάθειας θα πλησιάσουμε και θα ξαναδημιουργήσουμε τις φάσεις να πετυχαίνουμε τέρματα και να συγκεντρώσουμε βαθμούς. Πριν από μια εβδομάδα στείλαμε στην ΚΕΔ τα βίντεο αγώνων με τους διαιτητές που μας αδίκησαν. Η αίσθηση μου είναι ότι στα ίδια επίπεδα ήταν και<br/>το σημερινό πνεύμα της διαιτησίας. Καλή συνέχεια στον ΠΑΣ».</p>
      <p>Για το αν υπάρχει πέναλτι: «Μου είπαν το εξής ότι από το βίντεο δεν φαίνεται και έχει να κάνει με τη λήψη της φάσης. Θα σας πω το εξής απλό υπάρχει ένας παίκτης που προηγείται και είναι έτοιμος να εκτελέσει και έρχεται από πίσω του ένας αντίπαλος, αυτός ή λιποθύμησε και έπεσε ή τον έριξε ο αντίπαλος και επειδή το χτύπημα είναι στο σβέρκο και υπάρχει σημάδι η εκτίμηση μου είναι ότι υπάρχει πέναλτι. Τις αποφάσεις τις παίρνουν άλλοι».</p>
      <p>Για το τι λείπει από την ομάδα του για να τελειώνει τις φάσεις: «Έχω αντίθετη άποψη ως προς το ότι έκλεισε τους χώρους, η άμυνα μας άρχιζε από την αντίπαλη εστία, δεν άρχιζε στο γήπεδο μας ούτε έξω από την περιοχή μας. Τις λίγες φορές που έφτασαν οι αντίπαλοι με στατικές φάσεις και μετά την αποβολή τότε έφτασε ο ΠΑΣ στα 30 μέτρα από την εστία μας. Μέχρι τότε είναι μετρημένες οι φάσεις που πήραν οι αντίπαλοι μπάλα από την εστία τους και έφτασαν στην εστία μας. Όταν δημιουργείς φάσεις<br/>εκτέλεσης και από πλεονεκτική θέση είναι το κυρίαρχο, το ζητούμενο, το επόμενο είναι να είσαι παραγωγικός. Δυστυχώς σήμερα οι περισσότερες φάσεις έτυχαν σε έναν νεαρό ποδοσφαιριστή ο οποίος είναι φέρελπις αλλά στερείται εμπειρίας, εμπιστοσύνης στον εαυτό του την οποία θα αποκτήσει με την πάροδο του χρόνου. Εμάς μας λείπει χρόνος και δεν μας περισσεύει».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/machitikos-apollonas-sta-giannena-katerrefse-sto-telos"/>
        <a href="http://www.metrosport.gr/article/choris-tsoumani-sta-giannena-apollon-pontou"/>
        <a href="http://www.metrosport.gr/article/apollon-mploko-stin-ektamiefsi-tis-protis-dosis-logo-ofilon"/>
        <a href="http://www.metrosport.gr/article/kinite-nomika-kata-tou-apollona-ke-leonidas-kivelidis"/>
        <a href="http://www.metrosport.gr/article/club-rossoneri-de-tha-epitrepsoume-na-mas-xeftilizete"/>
        <a href="http://www.metrosport.gr/article/kaliteres-fasis-apo-to-apollon-pontou-platanias"/>
      </related>
    </article>
  </body>
</html>