<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/gavleborg/gavlebarnens-disko-drog-in-80-000-till-skola-i-colombia"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T20:40:08+00:00"/>
    <meta property="og:title" content="Gävlebarnens disko drog in 80 000 till skola i Colombia"/>
    <meta property="og:description" content="I helgen anordnade Gävlebarnen Elsa Uggla och Levi Waxin ett disko för att samla in pengar till att bygga en skola i Colombia. Nu har de fått in 80 000 kronor och då saknas det bara 20 000 kronor för att ha råd att bygga skolan."/>
  </head>
  <body>
    <article>
      <h1>Gävlebarnens disko drog in 80 000 till skola i Colombia</h1>
      <address><time datetime="2019-11-18T20:40:08+00:00">18 Nov 2019, 20:40</time> by <a rel="author">Signe Söderlund</a></address>
      <p>
        <b>I helgen anordnade Gävlebarnen Elsa Uggla och Levi Waxin ett disko för att samla in pengar till att bygga en skola i Colombia. Nu har de fått in 80 000 kronor och då saknas det bara 20 000 kronor för att ha råd att bygga skolan.</b>
      </p>
      <p>Fem hundra besökare kom till fredagens kalas som anordnades av <a href="https://www.svt.se/nyheter/lokalt/gavleborg/gavleelever-samlar-in-pengar-till-skola-i-colombia-dogge-doggelito-upptrade-gratis">10-åringarna.</a></p>
      <p>Nu efter helgen har fler bidrag trillat in och insamlingen är uppe i hela 80 000 kronor.</p>
      <p>– Vi behöver 100 000 kronor för att bygga en skola, säger Levi Waxin.</p>
      <p>Pappa Janne är stolt.</p>
      <p>– Det känns såklart jätteroligt, de har jobbat så mycket med det här, säger han.</p>
      <p>
        <i>Kommer ni nöja er med en skola eller planerar ni att fortsätta insamlingen?</i>
      </p>
      <p><i>– </i>Ja vi får väl se vad uppföljningen blir. Och om barnen orkar mer, det är rätt slitna och trötta efter i fredags, säger Janne Waxin.</p>
      <related>
        <h4>Relaterat</h4>
        <a href="https://www.svt.se/nyheter/lokalt/gavleborg/gavleelever-samlar-in-pengar-till-skola-i-colombia-dogge-doggelito-upptrade-gratis"/>
      </related>
    </article>
  </body>
</html>