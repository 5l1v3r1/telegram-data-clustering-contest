<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/18/csak-akkor-jut-el-kutyajaval-az-eszaki-sarkkorre-kinga-ha-beszavazzak-a-mezonybe"/>
    <meta property="og:site_name" content="infostart"/>
    <meta property="article:published_time" content="2019-11-18T20:17:00+00:00"/>
    <meta property="og:title" content="Csak akkor jut el kutyájával az Északi-sarkkörre Kinga, ha beszavazzák a mezőnybe"/>
    <meta property="og:description" content="Egy 5 napos kutyaszánversenyre szeretne eljutni a 28 éves fiatalasszony."/>
  </head>
  <body>
    <article>
      <h1>Csak akkor jut el kutyájával az Északi-sarkkörre Kinga, ha beszavazzák a mezőnybe</h1>
      <address><time datetime="2019-11-18T20:17:00+00:00">18 Nov 2019, 20:17</time> by <a rel="author">Infostart</a></address>
      <h3>Egy 5 napos kutyaszánversenyre szeretne eljutni a 28 éves fiatalasszony.</h3>
      <p>Egy Nyíregyháza-Székesfehérvár távolságú kutyaszánversenyre készül az Északi-sark vidékén Mata-Iszály Kinga. A Budapesten élő, több diplomás fiatalasszony, jelenleg is egyetemi hallgató.</p>
      <p>A <a href="https://szon.hu/eletstilus/helyi-eletstilus/a-sarkkorre-keszul-a-szabolcsi-lany-3525765/">Szon.hu</a> leírása szerint saját, Jarvis nevű kutyája mellett ismerte fel, hogy nem elég kedvencével napi 2-3 órát sétálni, így kezdtek el együtt futni 2017 elején.</p>
      <p>Egy idő után eljutott a felismerésre, hogy be kell nevezniük a Fjällräven Polarra, ami egy szánhúzós túra az északi sarkkörön. A résztvevők 5 nap alatt tesznek meg 300 kilométert kutyaszánon –20, olykor –30 fokban.</p>
      <p>Mata-Iszály Kingának az induláshoz szavazatokat kell gyűjtenie, de két fajtamentő egyesületet is támogatna a nagy úttal (Border Collie Fajtamentő Egyesület, Mudi Fajtamentő Egyesület).</p>
      <p>Szavazni 2019. december 12-éig a Fjällräven Polar hivatalos weboldalán, <a href="https://polar.fjallraven.com/contestant/?id=7018&amp;backpage=1&amp;order=popular&amp;region=6&amp;fbclid=IwAR3q6vEV0icdnSv8ERIh1ZNkCloFlqHYXqNukse3KM8RTTm0dzupf8XiEc0">Mata-Iszály Kinga adatlapján lehet.</a></p>
      <figure>
        <iframe src="https://www.youtube.com/embed/OXpDYNnapbs" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: MTI/EPA/Martin Divisek</i>
      </p>
    </article>
  </body>
</html>