<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718648/apple-card-non-innova-siberbank"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T20:33:06+00:00"/>
    <meta property="og:title" content="Il CFO della più importante banca russa: “Apple Card non è innovazione”"/>
    <meta property="og:description" content="Uno degli esponenti più importanti della Siberbank, la più grande banca russa, ritiene che Apple non stia portando alcuna innovazione nel settore bancario."/>
  </head>
  <body>
    <article>
      <h1>Il CFO della più importante banca russa: “Apple Card non è innovazione”</h1>
      <address>
        <time datetime="2019-11-18T20:33:06+00:00">18 Nov 2019, 20:33</time>
      </address>
      <p>David Rafalovsky, Chief Technology Officer di Siberbank, ha detto che né Apple Card né altre carte di credito attualmente in commercio sono particolarmente innovative e chiede alle banche di adottare nuove tecnologie.</p>
      <p>Il CFO della banca statale russa <b>Siberbank</b> ritiene che ci sia poco di speciale nella Apple Card, descrivendola come una normale carta di credito con un portafoglio digitale associato: “<i>È solo un’altra carta di credito con alcune caratteristiche innovative. E’ stata ben accolta dal mercato, e sono felice che sia successo. Ma è solo un’altra carta di credito”</i>.</p>
      <p><b>David Rafalovsky</b> sostiene che non ci sono miglioramenti significativi in Apple Card “<i>Sfido chiunque a darmi un esempio di grande innovazione rivoluzionaria nel settore bancario dei consumatori portato da questa carta di credito. In generale, tutte le banche stanno investendo sulle stesse cose, ma in realtà occorrerebbe più innovazione</i>“.</p>
      <p>Tra le innovazioni di cui parla Rafalovsky c’è anche la <b>sintesi vocale</b>: “<i>Le banche dovrebbero adottare la tecnologia vocale, per velocizzare tutte le operazioni remote. Se sei una banca, non c’è assolutamente alcun motivo per non costruire un’applicazione vocale, magari sfruttando la piattaforma Alexa</i>“. Ci si chiede anche quale sarà <b>il futuro delle banche nell’ambito della tecnologia</b>: “<i>Le banche si ritireranno e diventeranno un back-end per le grandi aziende tecnologiche con un’enorme base di installazioni e utenti? Oppure innoveranno per loro stesse e guideranno l’innovazione dei prodotti alla pari, se non meglio, rispetto alle grandi aziende tecnologiche?</i>“.</p>
      <p>Rafalovsky afferma che la sua banca, la più grande della Russia, si sta diversificando dalla sola finanza, ad esempio investendo in un servizio di consegna di cibo. <i>“La crescita dei prodotti non finanziari nel complesso supera drasticamente i prodotti finanziari. Penso che molte società finanziarie – non tutte – lo faranno molto bene e sospetto, e spero , che il mercato russo sarà utilizzato come esempio di come le società finanziarie possono innovare.</i>”</p>
      <p>Attualmente, Apple è il primo esempio di una società tecnologica che fornisce un front-end a una banca, anche se Siri non include ancora le scorciatoie per Apple Card.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>