<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958297"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T20:11:32+00:00"/>
    <meta property="og:title" content="కేంద్ర మంత్రి గెహ్లాట్‌ను కలిసిన కొప్పుల ఈశ్వర్‌"/>
    <meta property="og:description" content="ADVT"/>
  </head>
  <body>
    <article>
      <h1>కేంద్ర మంత్రి గెహ్లాట్‌ను కలిసిన కొప్పుల ఈశ్వర్‌</h1>
      <address>
        <time datetime="2019-11-18T20:11:32+00:00">18 Nov 2019, 20:11</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: రాష్ర్టానికి రావాల్సిన నిదులను వెంటనే మంజూరు చేయాలని, తద్వారా తెలంగాణలో ఎస్సీ,ఎస్టీ, మైనారిటీల అభివృద్ది పధకాలకు సహకరించాలని రాష్ట్ర మైనారీటీ, వికలాంగులసంక్షేమశాఖ మంత్రి కొప్పుల ఈశ్వర్‌ కేంద్ర సామాజిక, న్యాయ, సాధికార మంత్రి తవార్‌చంద్‌ గెహ్లాట్‌ను కోరారు. సోమవారం రాష్ర్టానికి చెందిన పలువురు ఎంపీలతో కలిసి ఆయన కేంద్ర మంత్రిని కలిశారు. తెలంగాణ సీఎం కేసీఆర్‌ నాయకత్వంలో ఎస్సీల అభివృద్ధి కోసంతెలంగాణ ప్రభుత్వం అమలు చేస్తున్నవివిధ పథకాలను కూడా కేంద్ర మంత్రికి వివరించారు. తెలంగాణ ప్రభుత్వం సాంఘిక సంక్షేమ శాఖ ఆధ్వర్యంలో 5వతరగతి నుంచి పన్నెండవ తరగతి వరకు 238 గురుకులాలను విజయవంతంగా నిర్వహిస్తోందని అన్నారు. విద్యార్ధులకు మెరుగైన విద్య, వసతి, భోజనం కల్పిస్తున్నామని తెలిపారు. గురుకుల పాఠశాల సంస్థ గత 20 సంవత్సరాలుగా కేంద్ర గిరిజన మంత్రిత్వ శాఖ యొక్క పూర్తిఆర్ధిక సాయంతో పనిచేస్తున్న ఎస్టీ విద్యార్దులకు మినీ గురుకులాలతో సమానంగా 1నుంచి 5వతరగతి వరకు రెసిడెన్షియల్‌ పాఠశాలలను ఏర్పాటుచేయాల్సిన అవసరం ఉందన్నారు. బాబుజగ్జీవన్‌ రామ్‌ ఛత్రవాస్‌ యోజన కింద తెలంగాణ ప్రభుత్వానికి 21కోట్లు మంజూరు చేయాలని ప్రతిపాదన సమర్పించారు. ఎస్‌సిఎస్‌పికి ప్రత్యేక సాయం కింద .201 కోట్లు అదనంగా మంజూరు చేయాలని కోరారు. రాష్ట్రంలోనిషెడ్యూల్డ్‌ కులాల అభివృద్ధికి.952 కోట్లు విడుదల చేయాలని కేంద్ర మంత్రి గెహ్లాట్‌ను కోరారు. ఈసందర్భంగా మంత్రి వెంట ఎంపీలు వెంకటేశ్‌నేతా, ప్రభాకర్‌రెడ్డి, రాములు, నామానాగేశ్వరరావు తదితరులు ఉన్నారు.</p>
    </article>
  </body>
</html>