<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/advokat-poroshenka-nazvav-pidozru-eksprezidentu-provokacijeyu-proti-ryaboshapki-640787.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T20:14:26+00:00"/>
    <meta property="og:title" content="Адвокат Порошенка назвав підозру експрезиденту провокацією проти Рябошапки"/>
    <meta property="og:description" content="Авторами цієї провокації захисник назвав очільника ДБР Романа Трубу та Андрія Портнова"/>
  </head>
  <body>
    <article>
      <h1>Адвокат Порошенка назвав підозру експрезиденту провокацією проти Рябошапки</h1>
      <address>
        <time datetime="2019-11-18T20:14:26+00:00">18 Nov 2019, 20:14</time>
      </address>
      <h4>Авторами цієї провокації захисник назвав очільника ДБР Романа Трубу та Андрія Портнова</h4>
      <p>Підозра Петру Порошенку від Держбюро розслідувань є провокацією против генпрокурора Руслана Рябошапки, вважає адвокат Порошенка Ігор Головань.</p>
      <p>Авторами цієї провокації захисник назвав очільника ДБР Романа Трубу та Андрія Портнова, заступника голови адміністрації президента часів Януковича.</p>
      <p>Головань нагадав, що найближчим часом Рада розгляне законопроект про перезавантаження ДБР і Труба піде з посади.</p>
      <p>«На мою думку, це великою мірою провокація, яку Портнов і Труба зараз організовують проти генпрокурора, оскільки, наскільки ми розуміємо і бачимо навіть з коментарів сьогоднішніх генпрокурора, він серйозно сприймати творчість Портнова і Труби не готовий», — сказав адвокат в ефірі програми «Нині вже» на <a href="https://hromadske.ua/posts/pidozra-poroshenku-ye-provokaciyeyu-trubi-ta-portnova-proti-ryaboshapki-advokat">hromadske.</a></p>
      <p>Він зазначив, що Труба і Портнов розповсюдили цю інформацію у ЗМІ, але «не дали ніякого фактажу».</p>
      <p>«Це поведінка людей, які вже зовсім збанкрутіли, я маю на увазі Трубу і його підлеглих у ДБР, і абсолютно вже розгублені», — резюмував Головань.</p>
      <p>Нагадаємо, Державне бюро розслідувань <a href="https://glavcom.ua/news/dbr-napravilo-do-genprokuraturi-pidozru-dlya-poroshenka-640638.html">направило в Генпрокуратуру проєкт повідомлення про підозру п'ятому президенту України Петру Порошенку</a>. Про це <a href="http://dbr.gov.ua/news/dbr-skeruvalo-do-gpu-proekt-povidomlennya-pro-pidozru-pyatomu-prezidentu-ukraini">повідомляє</a> пресслужба ДБР у понеділок, 18 листопада.</p>
      <p>«Проєкт підозри підготовлено і направлено в прокуратуру в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року. У документі йдеться про підозру п'ятому президенту України в скоєнні кримінальних злочинів, передбачених ч. 3 ст. 109 і ч. 2 ст. 364 Кримінального кодексу України», - йдеться уповідомленні пресслужби ДБР.</p>
      <p>Крім цього, слідчі ДБР направили в прокуратуру проєкт подання до Верховної Ради про надання згоди на притягнення до кримінальної відповідальності п'ятого президента України, який є чинним народним депутатом.</p>
      <p>Раніше ДБР відкрило справу про «захоплення влади» за фактом призначення Порошенком двох членів ВРП <a href="http://reyestr.court.gov.ua/Review/81476311">попри заборону суду</a>.</p>
      <blockquote><b>Читайте також: <br/></b><br/>   •  <b><a href="https://glavcom.ua/news/konvulsiji-trubi-u-poroshenka-vidpovili-na-zayavu-dbr-pro-pidozru--640653.html">«Конвульсії Труби». У Порошенка відповіли на заяву ДБР про підозру<br/></a></b>   •  <br/><b><a href="https://glavcom.ua/publications/za-shcho-vlada-koshmarit-poroshenka-640771.html">За що влада «кошмарить» Порошенка?</a></b></blockquote>
      <related>
        <a href="https://glavcom.ua/news/aslund-nazvav-peresliduvannya-poroshenka-politichnoyu-spravoyu-640783.html"/>
        <a href="https://glavcom.ua/publications/za-shcho-vlada-koshmarit-poroshenka-640771.html"/>
        <a href="https://glavcom.ua/news/u-dbr-stvoreno-pidrozdil-iz-rozsliduvannya-sprav-maydanu-truba-640751.html"/>
      </related>
    </article>
  </body>
</html>