<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vignaclarablog.it/2019111889592/fleming-ladro-in-manette-in-via-bevagna/"/>
    <meta property="og:site_name" content="VignaClaraBlog.it"/>
    <meta property="article:published_time" content="2019-11-18T20:02:14+00:00"/>
    <meta property="og:title" content="Fleming, ladro in manette in via Bevagna"/>
    <meta property="og:description" content="Rientra in casa e si trova un ladro di fronte. Il tempo di gridare aiuto e lui fugge. Nel frattempo c'è chi chiama il 112 e pochi istanti dopo arrivano"/>
  </head>
  <body>
    <article>
      <h1>Fleming, ladro in manette in via Bevagna</h1>
      <address><time datetime="2019-11-18T20:02:14+00:00">18 Nov 2019, 20:02</time> by <a rel="author" href="https://www.vignaclarablog.it/author/redazione-vignaclarablogit/" target="_blank">Redazione</a></address>
      <p>Rientra in casa e si trova un ladro di fronte. Il tempo di gridare aiuto e lui fugge. Nel frattempo c’è chi chiama il 112 e pochi istanti dopo arrivano sul luogo – siamo in via Bevagna, al Fleming – due pattuglie della Polizia.</p>
      <p>Poiché nessuno l’ha visto varcare il portone, gli agenti subdorano che il ladro possa aver trovato nascondiglio in qualche altro appartamento e così danno il via alle ricerche che poco dopo danno il loro frutto.</p>
      <p>Il mancato <i>Lupin</i> del Fleming si era nascosto nel bagno di uno studio medico nel quale si era intrufolato. E’ stato quindi portato nel Commissariato di Ponte Milvio, identificato – è un italiano di 54 anni, pregiudicato – e arrestato per tentato furto. Il fatto è accaduto nella tarda mattinata di oggi, lunedì 18 novembre.</p>
      <figure>
        <a href="https://www.vignaclarablog.it/contatta-vignaclarablog/iscriviti-alla-newsletter/">
          <img src="https://www.vignaclarablog.it/wp-content/uploads/2017/05/abbonati-newsletter-728.png"/>
        </a>
      </figure>
    </article>
  </body>
</html>