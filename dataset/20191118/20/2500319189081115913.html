<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574128/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-18T20:26:07+00:00"/>
    <meta property="og:title" content="ראה&quot;מ: &quot;בשעה שארה&quot;ב מכירה ביו&quot;ש גנץ מקים ממשלה עם תומכי טרור&quot;"/>
    <meta property="og:description" content="ראש הממשלה בנימין נתניהו בירך על ההכרזה ההיסטורית על חוקיות ההתנחלויות ביו&quot;ש שאותה הוביל בחודשים האחרונים אל מול הנשיא טראמפ וצוותו &quot;הממשל דחה באופן ברור את הטענה השקרית כי ההתנחלויות לא חוקיות&quot;. נתניהו תקף את גנץ על כוונתו להקים ממשלת מיעוט"/>
  </head>
  <body>
    <article>
      <h1>ראה"מ: "בשעה שארה"ב מכירה ביו"ש גנץ מקים ממשלה עם תומכי טרור"</h1>
      <address><time datetime="2019-11-18T20:26:07+00:00">18 Nov 2019, 20:26</time> by <a rel="author">איתי גדסי</a></address>
      <p>
        <b>ראש הממשלה בנימין נתניהו בירך על ההכרזה ההיסטורית על חוקיות ההתנחלויות ביו"ש שאותה הוביל בחודשים האחרונים אל מול הנשיא טראמפ וצוותו "הממשל דחה באופן ברור את הטענה השקרית כי ההתנחלויות לא חוקיות". נתניהו תקף את גנץ על כוונתו להקים ממשלת מיעוט</b>
      </p>
      <figure>
        <video src="http://media.93fm.co.il/new/m/akplayer/0f2bdb961d40820240883c400d3e1d6d.mp4"/>
      </figure>
      <p>לאחר ההכרזה הדמרטית אותה הוביל ראש הממשלה יחד עם הנשיא טראמפ להכרה בחוקיות ההתיישבות היהודית ביו"ש. ראש הממשלה בנימין נתניהו מברך הערב (שני) על ההכרזהה הדרמטית וההיסטורית לישראל שהוביל יחד עם הנשיא טראמפ. נתניהו תקף את גנץ ואמר, "מקומם שבשעה שהממשל האמריקני מכיר בחוקיות ההתיישבות ביהודה ושומרון, בני גנץ מקים ממשלה עם תומכי טרור שאינם מכירים באף אחת מהזכויות שלנו בארצנו".</p>
      <p>גורם מדיני בכיר סיפר, כי ראש הממשלה בנימין נתניהו עוסק בנושא מזה מספר חודשים. כמו כן, ההחלטה נעשתה גם בתיאום עם המל"ל והיועץ המשפטי לממשלה וצוותו (הצוות העוסק במשפט בינלאומי).</p>
      <p>בלשכת ראש הממשלה אומרים בתגובה להכרזה ההיסטורית, כי הממשל האמריקני דחה היום באופן ברור את הטענה השקרית – שההתיישבות הישראלית ביהודה ושומרון מנוגדת ביסודה למשפט הבינלאומי. ארצות הברית אימצה מדיניות חשובה שמתקנת עוול היסטורי.</p>
      <p>עוד נמסר מלשכת ראש הממשלה, המדיניות הזו מכירה בכך שהעם היהודי אינו זר ביהודה ושומרון. זכותנו על יהודה ושומרון נובעת בראש ובראשונה מהקשר ההיסטורי רב השנים של עמנו לארץ ישראל.</p>
      <p>מי שמתנגד מתנגד לשלום: מדיניות הנשיא טראמפ צודקת גם בטענה שאלו שמערערים על חוקיות ההתיישבות הישראלית ביו"ש – לא רק שלא מכירים באמת ההיסטורית ובמציאות בשטח, אלא גם מעכבים כל אפשרות למשא ומתן ישיר לשלום.</p>
      <p>קביעת חוקיות ההתיישבות ביהודה ושומרון היא עניין לבתי המשפט בישראל ולא לבתי דין בינלאומיים מוטים. מערכת המשפט הישראלית הוכיחה את עצמה בנושא, ותמשיך להיות המקום הראוי ביותר לפסוק בעניינים אלה.</p>
      <p>את המחלוקת בין מדינת ישראל לשכניה הפלסטינים ניתן לפתור בתהליך של משא ומתן, ולא באמצעות פסיקות בינ"ל פסולות. מדינת ישראל מוכנה לקיים משא ומתן לשלום עם הפלסטינים, וזאת לצד שמירה על ההתיישבות ביהודה ושומרון.</p>
      <p>לסיום נמסר מלשכת ראש הממשלה, אנו מודים לנשיא טראמפ, למזכיר המדינה פומפאו, ולממשל האמריקני על עמידתם האיתנה לצד יסודות האמת והצדק. אנו קוראים למדינות נוספות לעמוד לצד ישראל ולצד השלום ולאמץ את עמדתה החשובה של ארה"ב.</p>
      <related>
        <a href="http://www.93fm.co.il/radio/574151/"/>
        <a href="http://www.93fm.co.il/radio/574116/"/>
        <a href="http://www.93fm.co.il/radio/551822/"/>
      </related>
    </article>
  </body>
</html>