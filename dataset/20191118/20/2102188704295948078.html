<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653855/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T20:41:00+00:00"/>
    <meta property="og:title" content="Українська &quot;дочка&quot; російського банку припиняє обслуговування клієнтів через інтернет"/>
    <meta property="og:description" content="Промінвестбанк, який належить російському ВЕБ, припиняє дистанційне обслуговування клієнтів."/>
  </head>
  <body>
    <article>
      <h1>Українська "дочка" російського банку припиняє обслуговування клієнтів через інтернет</h1>
      <address>
        <time datetime="2019-11-18T20:41:00+00:00">18 Nov 2019, 20:41</time>
      </address>
      <p>Промінвестбанк, який належить російському ВЕБ, припиняє дистанційне обслуговування клієнтів.</p>
      <p>Про це <a href="https://www.pib.ua/ru/pro-bank/news/informaciya-dlya-polzovateley-sistemi-internet-bankinga-pao-prominvestbank-2/">повідомили</a> у банку.</p>
      <p>"Можливість користуватися системою дистанційного обслуговування від ПАТ Промінвестбанк (в тому числі мобільним банкінгом), починаючи з 10 грудня 2019 року буде призупинена", - йдеться у повідомленні.</p>
      <p>
        <b>Нагадаємо:</b>
      </p>
      <p>Верховний Суд <a href="https://www.epravda.com.ua/news/2019/11/11/653552/">залишив без змін</a> постанову Київського апеляційного суду від 27 серпня, якою було скасовано заборону Державній виконавчій службі вчиняти будь-які дії щодо продажу 99,77% акцій Промінвестбанку.</p>
      <p>Верховний Суд <a href="https://www.epravda.com.ua/news/2019/09/13/651621/">відхилив скаргу</a> російської держкорпорації "ВЕБ.РФ" на рішення судів попередніх інстанцій, яким корпорація хотіла зупинити продаж акцій "Промінвестбанку".</p>
      <p>20 вересня 2018 року приватний виконавець виконавчого округу Києва Каращук K.Л. на підставі заяви ТОВ "Дайріс" відкрила виконавче провадження з примусового виконання ухвали Апеляційного суду Києва від 5 вересня 2018 року щодо стягненню акцій ПАТ "Промінвестбанк" на користь компанії "Дайріс" з групи "Приват" Ігоря Коломойського і партнерів.</p>
      <p>Економічна правда</p>
    </article>
  </body>
</html>