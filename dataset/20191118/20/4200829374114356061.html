<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/almanyabundesliga/2019/11/18/ahmed-kutucuya-transferde-buyuk-ilgi-devre-arasinda"/>
    <meta property="og:site_name" content="FotoMaç"/>
    <meta property="article:published_time" content="2019-11-18T20:05:35+00:00"/>
    <meta property="og:title" content="Ahmed Kutucu'ya transferde büyük ilgi! Devre arasında..."/>
    <meta property="og:description" content="A Milli Futbol Takımımızın EURO 2020 Elemeleri H Grubu son karşılaşmasında Andorra ile oynadığı mücadelede ilk kez milli formayı giyen Schalke 04'lü Ahmed Kutucu'ya ilgi arttı. 19 yaşındaki Kutucu'ya Bundesliga'dan iki ekip talip oldu. (Fotomac.com.tr / Dış Haberler)"/>
  </head>
  <body>
    <article>
      <h1><u><a href="https://www.fotomac.com.tr/haberleri/ahmed-kutucu?id=fbe919ad-bdec-4511-82ce-63d1bf44c571">Ahmed Kutucu</a></u>'ya transferde büyük ilgi! Devre arasında...</h1>
      <h2>A Milli Futbol Takımımızın EURO <u><a href="https://www.fotomac.com.tr/haberleri/2020-elemeleri?id=1cb90c2b-f78f-44ff-b4ba-1d742ab6d501">2020 Elemeleri</a></u> H Grubu son karşılaşmasında Andorra ile oynadığı mücadelede ilk kez milli formayı giyen <u><a href="https://www.fotomac.com.tr/haberleri/schalke?id=fe30a6ff-a0c7-4f47-ba29-313785c6bd5b">Schalke</a></u> 04'lü <u><a href="https://www.fotomac.com.tr/haberleri/ahmed-kutucu?id=fbe919ad-bdec-4511-82ce-63d1bf44c571">Ahmed Kutucu</a></u>'ya ilgi arttı. 19 yaşındaki Kutucu'ya Bundesliga'dan iki ekip talip oldu. (Fotomac.com.tr / Dış Haberler)</h2>
      <address>
        <time datetime="2019-11-18T20:05:35+00:00">18 Nov 2019, 20:05</time>
      </address>
      <p>EURO <u><a href="https://www.fotomac.com.tr/haberleri/2020-elemeleri?id=1cb90c2b-f78f-44ff-b4ba-1d742ab6d501">2020 Elemeleri</a></u> H Grubu'nda İzlanda karşısında aldığı beraberlikle gruptan çıkmayı garantileyen A <u><a href="https://www.fotomac.com.tr/haberleri/milli-takim?id=e5de2bc7-386e-4ecf-8278-6bcd3052a2cb">Milli Takım</a></u>'da teknik direktör <u><a href="https://www.fotomac.com.tr/haberleri/senol-gunes?id=893896f3-ff64-428a-820f-0f29a14300dd">Şenol Güneş</a></u>, Andorra karşısında takımı revizyona götürmüştü.</p>
      <p>Forma şansı bulamayan oyunculara ağırlık gösteren Güneş, <u><a href="https://www.fotomac.com.tr/haberleri/schalke?id=fe30a6ff-a0c7-4f47-ba29-313785c6bd5b">Schalke</a></u> 04'te forma giyen <u><a href="https://www.fotomac.com.tr/haberleri/ahmed-kutucu?id=fbe919ad-bdec-4511-82ce-63d1bf44c571">Ahmed Kutucu</a></u>'ya milli davet göndermişti.</p>
      <p><u><a href="https://www.fotomac.com.tr/haberleri/almanya?id=c6a4b04f-8057-4b06-83f9-8d6f66de1443">Almanya</a></u> ile uzun süren çekişme sonucunda Kutucu, <u><a href="https://www.fotomac.com.tr/haberleri/turkiye?id=a5c5b620-8592-482f-bee7-76e6474642cf">Türkiye</a></u>'nin Andorra ile oynadığı karşılaşmada formayı sırtına geçirdi.</p>
      <p>Bu sezon Bundesliga'da yalnızca 131 dakika süre alabilen 19 yaşındaki futbolcunun talipleri de arttı.</p>
      <p>Almanya 1. Futbol Ligi ekiplerinden <u><a href="https://www.fotomac.com.tr/haberleri/fortuna-dusseldorf?id=54a697ed-94ad-4e42-9891-70115c40b7be">Fortuna Düsseldorf</a></u> ve Freiburg, genç forvete talip oldu.</p>
      <p>WAZ'ın haberine göre iki ekip, devre arasında Ahmed Kutucu'yu kiralık olarak kadrosuna katmak istiyor.</p>
      <p>
        <b>KENAN VE KAAN İLE OYNAYACAK</b>
      </p>
      <p>Fortuna Düsseldorf'a <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> olması durumunda Kutucu, A Milli Takım'dan arkadaşları <u><a href="https://www.fotomac.com.tr/haberleri/kenan-karaman?id=fadcffa9-07f1-4dcd-8b70-88944678c77c">Kenan Karaman</a></u> ve <u><a href="https://www.fotomac.com.tr/haberleri/kaan-ayhan?id=2a097f8d-55bc-4c5b-a14b-37bfb390a337">Kaan Ayhan</a></u> ile aynı takımda ter dökecek.</p>
      <p>Genç yıldızın Schalke'de az süre alması nedeniyle transfere sıcak baktığı dile getiriliyor.</p>
      <related>
        <a href="https://www.fotomac.com.tr/millitakim/2019/11/18/ilk-kez-a-milli-formayi-giyen-ahmed-kutucudan-almanyaya-mesaj"/>
      </related>
    </article>
  </body>
</html>