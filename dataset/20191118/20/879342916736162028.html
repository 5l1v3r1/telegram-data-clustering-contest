<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/svit/obsye-ne-vyznala-parlamentski-vybory-bilorusi"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T20:46:02+00:00"/>
    <meta property="og:title" content="ОБСЄ не визнала парламентські вибори в Білорусі"/>
    <meta property="og:description" content="Дострокові вибори в в нижню палату парламенту Білорусі не визнали спостерігачі ОБСЄ такими, що відповідають міжнародним стандартам."/>
  </head>
  <body>
    <article>
      <h1>ОБСЄ не визнала парламентські вибори в Білорусі</h1>
      <address>
        <time datetime="2019-11-18T20:46:02+00:00">18 Nov 2019, 20:46</time>
      </address>
      <p>
        <b><a href="https://www.slovoidilo.ua/2019/11/18/novyna/polityka/parlamentski-vybory-bilorusi-dani-czvk-shhodo-yavky-naselennya">Дострокові вибори в нижню палату парламенту Білорусі</a> не визнали спостерігачі ОБСЄ такими, що відповідають міжнародним стандартам.</b>
      </p>
      <p>Про це повідомила спецкоординатор Маргарета Седерфельт, передає Еuroradio. Спостерігачі ОБСЄ заявили про «серйозні процедурні проблеми при підрахунку голосів». «<i>Ми відзначили, що <a href="https://www.slovoidilo.ua/2019/11/18/novyna/polityka/parlamentski-vybory-bilorusi-dani-czvk-shhodo-yavky-naselennya">велика кількість кандидатів подала заявки на участь у виборах</a>, але їхню участь обмежили. Ці вибори продемонстрували повну відсутність дотримання демократичних зобов'язань. В державі, де повноваження і незалежність парламенту обмежені, а основні свободи як виборців, так і кандидатів обмежують, існує небезпека перетворення парламентських виборів на формальність</i>», - підкреслила Седерфельт. Представники ОБСЄ висловили своє розчарування, що влада Білорусі не виконала рекомендацій щодо зміни виборчого законодавства. Основні зміни, які були запропоновані ОБСЄ після попередніх виборів, стосувалися принципів формування виборчкомів, прав кандидатів і прозорості підрахунку голосів. За словами Седерфельт, ці ж рекомендації залишаються актуальними і сьогодні. Нагадаємо, на дострокових виборах в нижню палату парламенту Білорусі <a href="https://www.slovoidilo.ua/2019/11/18/novyna/svit/opozycziya-ne-potrapyla-novoho-parlamentu-bilorusi">не обрали жодного опозиціонера.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/04/novyna/ekonomika/ukrayina-bilorus-domovylysya-pro-import-500-mln"/>
        <a href="https://www.slovoidilo.ua/2019/10/01/novyna/polityka/bilorusi-vvazhayut-ssha-potribno-zaluchyty-perehovoriv-po-donbasu"/>
        <a href="https://www.slovoidilo.ua/2019/09/20/novyna/ekonomika/ukrayina-pochala-importuvaty-elektroenerhiyu-bilorusi"/>
        <a href="https://www.slovoidilo.ua/2019/10/10/novyna/polityka/lukashenko-zaprosyv-zelenskoho-vidvidaty-bilorus"/>
      </related>
    </article>
  </body>
</html>