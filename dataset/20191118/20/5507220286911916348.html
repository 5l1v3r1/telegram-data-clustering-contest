<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186737/"/>
    <meta property="og:site_name" content="Janam TV"/>
    <meta property="article:published_time" content="2019-11-18T20:21:47+00:00"/>
    <meta property="og:title" content="വാളയാറില്‍ 11 കിലോ കഞ്ചാവ് പിടികൂടി, മലപ്പുറം സ്വദേശി എക്‌സൈസ് സംഘത്തിന്റെ കസ്റ്റഡിയില്‍"/>
    <meta property="og:description" content="പാലക്കാട്: വാളയാറിനടുത്ത് കാറില്‍ കടത്താന്‍ ശ്രമിച്ച 11 കിലോ കഞ്ചാവ് എക്‌സൈസ് സംഘം പിടികൂടി. സംഭവത്തില്‍ മലപ്പുറം മഞ്ചേരി സ്വദേശി ജലീലിനെ എക്‌സൈസ് സംഘം"/>
  </head>
  <body>
    <article>
      <h1>വാളയാറില്‍ 11 കിലോ കഞ്ചാവ് പിടികൂടി, മലപ്പുറം സ്വദേശി എക്‌സൈസ് സംഘത്തിന്റെ കസ്റ്റഡിയില്‍</h1>
      <address><time datetime="2019-11-18T20:21:47+00:00">18 Nov 2019, 20:21</time> by <a rel="author">Janam TV Web Desk</a></address>
      <p>പാലക്കാട്: വാളയാറിനടുത്ത് കാറില്‍ കടത്താന്‍ ശ്രമിച്ച 11 കിലോ കഞ്ചാവ് എക്‌സൈസ് സംഘം പിടികൂടി. സംഭവത്തില്‍ മലപ്പുറം മഞ്ചേരി സ്വദേശി ജലീലിനെ എക്‌സൈസ് സംഘം കസ്റ്റഡിയിലെടുത്തു.</p>
      <p>തമിഴ്‌നാട്ടില്‍ നിന്നും വാളയാര്‍ ചെക് പോസ്റ്റ് വഴി കേരളത്തിലേക്ക് കടത്തിയ കഞ്ചാവാണ് സംഘം പിടിച്ചെടുത്തത്. വാളയാര്‍ ടോള്‍ പ്ലാസക്ക് സമീപം വാഹന പരിശോധനയ്ക്കിടെ നിര്‍ത്താതെ പോയ കാര്‍ പിന്തുടര്‍ന്ന് എക്സൈസ് സംഘം പിടികൂടുകയായിരുന്നു.</p>
      <p>തമിഴ്നാട്ടിലെ ധാരാപുരത്തുനിന്നാണ് കഞ്ചാവെത്തിച്ചതെന്ന് പിടിയിലായ ജലീല്‍ എക്സൈസ് സംഘത്തോട് വെളിപ്പെടുത്തി. മഞ്ചേരി സ്വദേശിയായ ശെല്‍വന്‍ എന്നയാള്‍ക്ക് വേണ്ടിയാണ് കഞ്ചാവെത്തിച്ചതെന്ന് ഇയാള്‍ വ്യക്തമാക്കി.</p>
    </article>
  </body>
</html>