<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bag-evinde-supheli-olum-1208393.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T20:37:00+00:00"/>
    <meta property="og:title" content="Bağ evinde şüpheli ölüm"/>
    <meta property="og:description" content="Antalya'da bir çiftçi, bağ evinde yakınları tarafından ölü bulundu. Evden gelen koku nedeniyle AFAD ekiplerinin yaptığı incelemede ise herhangi bir madde izine rastlanılmadı."/>
  </head>
  <body>
    <article>
      <h1>Bağ evinde şüpheli ölüm</h1>
      <h2>Antalya'da bir çiftçi, bağ evinde yakınları tarafından ölü bulundu. Evden gelen koku nedeniyle AFAD ekiplerinin yaptığı incelemede ise herhangi bir madde izine rastlanılmadı.</h2>
      <address>
        <time datetime="2019-11-18T20:37:00+00:00">18 Nov 2019, 20:37</time>
      </address>
      <figure>
        <a href="http://www.bursadabugun.com/video/bag-evinde-supheli-olum-114673.html">
          <img src="http://images.bursadabugun.com/video/2019/11/18/114673-5dd2fc88d5dba.jpg"/>
        </a>
        <figcaption>Bağ evinde şüpheli ölüm</figcaption>
      </figure>
      <p>Edinilen bilgiye göre, olay saat 20.30 sıralarında<b> Kepez ilçesi Altıayak Mahallesi Ayanoğlu Caddesi </b>üzerindeki bir bağ evinde meydana geldi.</p>
      <figure>
        <img src="https://images.bursadabugun.com/editor/haber/18112019/aw858858-01-1-5dd2f2e092a28.jpg"/>
      </figure>
      <p>Çiftçilik yapan 2 çocuk babası Ali Abay (45), gündüz bağ evine gitti. Akşam olmasına rağmen Abay eve gelmeyince yakınları cep telefonuyla ulaşmaya çalıştı. Abay'ın telefona cevap vermemesi üzerine bağ evine giden yakınları, bahçe girişindeki demir kapının açık olduğunu fark etti. Eve giren yakınları, Ali Abay'ın yerde yattığını görünce <b>112 Acil Çağrı Merkezi'</b>ni aradı.</p>
      <p>Olay yerine gelen sağlık ekipleri, Abay'ın yaşamını yitirdiğini belirledi. Polis evden yoğun koku gelmesi üzerine <b>AFAD </b>ekiplerinden destek isteyerek, kalabalığı evden uzaklaştırdı. <b>AFAD </b>ve olay yeri inceleme ekipleri evde inceme yaptı. Herhangi bir madde izine rastlanılmaması üzerine <b>AFAD </b>ekipleri evden ayrıldı. <b>Polis </b>ve savcının incelemesinin ardından cenaze, kesin ölüm nedeninin belirlenmesi için <b>Antalya Adli Tıp Kurumuna </b>kaldırıldı.</p>
      <figure>
        <img src="https://images.bursadabugun.com/editor/haber/18112019/aw858858-07-5dd2f26fed5c4.jpg"/>
      </figure>
      <p><b>Ali Abay'</b>ın sabah saatlerinde sosyal medya hesabından <b>"Dünyaya başkalarının mutluluğunu izlemeye gelmiş gibiyim"</b> mesajını paylaştığı görüldü.</p>
      <figure>
        <img src="https://images.bursadabugun.com/editor/haber/18112019/aw858858-08-1-5dd2f25f8ff41.jpg"/>
      </figure>
      <figure>
        <img src="https://images.bursadabugun.com/editor/haber/18112019/aw858858-04-5dd2f24243275.jpg"/>
      </figure>
      <figure>
        <img src="https://images.bursadabugun.com/editor/haber/18112019/aw858858-05-5dd2f2d33bcb0.jpg"/>
      </figure>
    </article>
  </body>
</html>