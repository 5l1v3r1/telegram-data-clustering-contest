<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/nagyobb-bert-harcoltak-ki-maguknak-a-noi-focistak-spanyolorszagban"/>
    <meta property="og:site_name" content="euronews"/>
    <meta property="article:published_time" content="2019-11-18T20:04:48+00:00"/>
    <meta property="og:title" content="Nagyobb bért harcoltak ki maguknak a női focisták Spanyolországban"/>
    <meta property="og:description" content="A hétvégi forduló mérkőzései elmaradtak, ezután már sikerült megegyezniük a klubok képviselőivel."/>
  </head>
  <body>
    <article>
      <h1>Nagyobb bért harcoltak ki maguknak a női focisták Spanyolországban</h1>
      <address><time datetime="2019-11-18T20:04:48+00:00">18 Nov 2019, 20:04</time> by <a rel="author">Magyar Ádám</a></address>
      <figure>
        <img src="https://static.euronews.com/articles/stories/04/30/78/18/773x435_cmsv2_eaee7616-a4ae-54e1-a34f-c5b3fd5c11bb-4307818.jpg"/>
      </figure>
      <p>Hamar eredményre vezetett a spanyol női labdarúgás történetének első sztrájkja.</p>
      <p>A munkabeszüntetés szombaton kezdődött, mivel a játékosok szakszervezete és a klubok szövetsége nem tudott megállapodni az első kollektív szerződés részleteiben. A labdarúgók jobb körülményeket és magasabb fizetést szerettek volna, a csapatok viszont ezt forráshiány miatt elutasították, ezért a bajnokság hétvégi mérkőzéseit el kellett halasztani.</p>
      <p>Hétfőn 13 hónapnyi tárgyalás után végül megszületett az egyezség, melynek értelmében a spanyol női focisták évi 16 ezer eurós minimálbérrel számolhatnak.</p>
    </article>
  </body>
</html>