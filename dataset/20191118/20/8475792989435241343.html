<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/singelolycka-i-ostavall-raddningstjansten-varnar-for-halka"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T20:16:32+00:00"/>
    <meta property="og:title" content="Singelolycka i Östavall – Räddningstjänsten varnar för halka"/>
    <meta property="og:description" content="Vid 19.30-tiden kom larm om en trafikolycka på väg 83, söder om Östavall i Ånge kommun."/>
  </head>
  <body>
    <article>
      <h1>Singelolycka i Östavall – Räddningstjänsten varnar för halka</h1>
      <address><time datetime="2019-11-18T20:16:32+00:00">18 Nov 2019, 20:16</time> by <a rel="author">Anna Beijron</a></address>
      <p>
        <b>Vid 19.30-tiden kom larm om en trafikolycka på väg 83, söder om Östavall i Ånge kommun.</b>
      </p>
      <p>– Det är väldigt halt på platsen. Det var en ensam,  äldre herre i bilen som har glidit av vägen, säger Lars Krantz, inre befäl på Räddningstjänsten.</p>
      <p>Mannen var talbar och hämtades av anhöriga på platsen. Bilen ligger i diket och bärgare är beställd.</p>
      <h3>Trafikverket halkbekämpar</h3>
      <p>Det har varit underkylt regn i bland annat Sundsvall under dagen.</p>
      <p>Efter olyckan i Östavall ska Trafikverket åka dit och eventuellt sanda, uppger Lars Krantz.</p>
      <p>– Det är väldigt halt efter väg 83.</p>
      <h3>Halt på flera håll</h3>
      <p>På <a href="https://www.trafikverket.se/trafikinformation/vag/?TrafficType=personalTraffic&amp;map=4.690856024467617%2F527894.99%2F6917101.75%2F&amp;Layers=TrafficSituation%2BRoadWork%2BRoadCondition%2B">Trafikverkets sida</a> över trafikläget just nu kan man se att det är risk för besvärligt väglag på flera håll i länet. Det gäller såväl E4, E14 väg 86, väg 90, väg 331.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasternorrland/varning-for-ishalka-35"/>
      </related>
    </article>
  </body>
</html>