<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009310-pervye-shagi-dlja-motivirovannyh-ili-pochemu-v-nacgvardiju-ne-berut-otlovlennyh-voenkomatami"/>
    <meta property="og:site_name" content="Главное™"/>
    <meta property="article:published_time" content="2019-11-18T20:32:00+00:00"/>
    <meta property="og:title" content="Первые шаги для мотивированных или почему в Нацгвардию не берут отловленных военкоматами"/>
    <meta property="og:description" content="У військовій частині 3051 Національної гвардії України, що базується у місті Суми, розпочався навчальний збір для солдатів строкової служби. Відтак 33 юнаки поповнили лави нацгвардійців та почали вивчати ази військової справи. Про перші солдатські будні в..."/>
  </head>
  <body>
    <article>
      <h1>Первые шаги для мотивированных или почему в Нацгвардию не берут отловленных военкоматами</h1>
      <address>
        <time datetime="2019-11-18T20:32:00+00:00">18 Nov 2019, 20:32</time>
      </address>
      <p>У військовій частині 3051 Національної гвардії України, що базується у місті Суми, розпочався навчальний збір для солдатів строкової служби. Відтак 33 юнаки поповнили лави нацгвардійців та почали вивчати ази військової справи. Про перші солдатські будні вчорашніх призовників, їх перші враження та емоції - далі.</p>
      <p> <br/>Ще вчора вони жили за власними правилами та на власний розсуд розпоряджалися своїм часом. Тепер розпорядок дня - їх головний закон і одне з перших важливих правил строкової служби. Привчати до неухильної дисципліни та самоорганізації - один з базових принципів Нацгвардії.</p>
      <p>
        <b>Вадим Пащенко, солдат строкової служби</b>
      </p>
      <blockquote>«Я міг дозволити собі безтурботно безсонні ночі розуміючи, що наступного дня спатиму хоч до обіду. І тут все різко змінилося - підйом о шостій ранку, скажу вам відверто, завдання не з простих»</blockquote>
      <p>Навчання військовій справі під час навчального збору тісно поєднує теорію та практику. Тож у перші дні солдати строкової служби левову частину часу проводять за партами. Конспектують базові речі як то закони та нормативні акти, що регулюють діяльність Національної гвардії України - це своєрідна абетка для молодого поповнення. Особливо для тих, хто планує в майбутньому стати гвардійцем.</p>
      <related>
        <h4>Читайте также:</h4>
        <a href="https://glavnoe.ua/news/n357009299-po-sobstvennomu-zhelaniju-vinnickie-zhurnalisty-na-odin-den-stali-bojcami-nacgvardii-ukrainy-(video)"/>
      </related>
      <p>
        <b>Костянтин Клименко, новобранець</b>
      </p>
      <blockquote>Зізнатися - особливої насолоди від писання конспектів, звісно, не отримую. Востаннє так багато занотовував ще у шкільні роки. Але, відверто кажучи, зараз пишу все із захопленням, адже розумію наскільки це нині важливі речі для мене. Та й не хочеться осоромитися перед командирами, не дати відповіді на те чи інше лекційне запитання. Хочеться відповідати своєму нинішньому статусу</blockquote>
      <p>"Не всі солдати навчального збору швидко і якісно засвоюють ту інформацію, яку ми їх даємо для конспектування. Але такий процес - цілком нормальний. Я бачу у них бажання та прагнення вчитися, засвоювати важливі речі, які неодмінно стануть їм у нагоді. Наше головне завдання - допомогти їм вірно розставляти пріоритети", - старший сержант Руслан Зайцев.</p>
      <related>
        <h4>Читайте также:</h4>
        <a href="https://glavnoe.ua/news/n357009166-v-harkove-luchshie-prizyvniki-ukrainy-vlilis-v-gvardejskuju-semju-(foto-video)"/>
      </related>
      <p>Окрім навчання в учбових класах та відточування стройової та фізичної підготовки особлива увагу для молодого поповнення - питання безпеки. Відтак заходи безпеки для новобранців військової частини 3051 провели в перший день навчального збору. Досвідчені нацгвардійці розповіли - як правильно та безпечно чинити зі зброєю, робочим приладдям, спецзасобами, як швидко та оперативно надати першу медичну допомогу. Не обійшлося і без професійних поряд від психологів. Адже моральна стійкість та незламність духу - передусім для майбутніх військовослужбовців.</p>
      <p>
        <b>Олег Романенко, солдат строкової служби</b>
      </p>
      <blockquote>На мене вдома чекає трьохрічна донечка. Її компанія для мене була найтеплішою. А тепер мене оточують зовсім нові та незнайомі люди, тепер з ними проводжу увесь час. В кожного різне почуття гумору, відчуття справедливості, врешті різний емоційний поріг. Відтак моральна та психологічна адаптація вкрай важливі. Тим паче ми як одна велика сім'я і нам важливо згуртуватися навколо спільної мети, бути міцним монолітом</blockquote>
      <related>
        <h4>Читайте также:</h4>
        <a href="https://glavnoe.ua/news/n357009060-nacgvardija-poluchit-v-2020-godu-moschnuju-podderzhku-mezhdunarodnyh-partnerov"/>
      </related>
      <p>Тут тільки й розмов, що про присягу. Наче лише напередодні вони одягли однострої та почали вчити військову справу, а вже мріють присягнути на вірність українському народу. Адже кожен з молодого поповнення розуміє - саме після цього важливого ритуалу вони можуть називати себе справжніми військовослужбовцями. А доки військова присяга лише починає майоріти на горизонті, кожного ранку все звично і так знайомо - підйом, зарядка, підняття державного прапора і постійна наука - теорія у поєднанні з обов'язковою практикою.</p>
      <figure>
        <img src="https://img.glavnoe.ua/Image2018/2019/11/18/0032.jpg"/>
      </figure>
      <figure>
        <img src="https://img.glavnoe.ua/Image2018/2019/11/18/0033.jpg"/>
      </figure>
      <figure>
        <img src="https://img.glavnoe.ua/Image2018/2019/11/18/0034.jpg"/>
      </figure>
      <figure>
        <img src="https://img.glavnoe.ua/Image2018/2019/11/18/0035.jpg"/>
      </figure>
      <figure>
        <img src="https://img.glavnoe.ua/Image2018/2019/11/18/0036.jpg"/>
      </figure>
      <p>автор</p>
      <related>
        <h4>Читайте также:</h4>
        <a href="https://glavnoe.ua/news/n357009039-gvardejcy-vyjavili-s-oos-shron-s-bopripasami-(foto)"/>
      </related>
      <p>АНАТОЛІЙ КРАВЧЕНКО</p>
      <related>
        <h4>Читайте также:</h4>
        <a href="https://glavnoe.ua/news/n357009037-kak-gvardejcy-protivostojat-terroristam-v-oos-(video)"/>
      </related>
    </article>
  </body>
</html>