<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/triti-niki-gia-ta-koritsia-tou-paok"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T20:36:00+00:00"/>
    <meta property="og:title" content="Τρίτη νίκη για τα κορίτσια του ΠΑΟΚ"/>
    <meta property="og:description" content="Στις επιτυχίες επέστρεψε η γυναικεία ομάδα βόλεϊ του ΠΑΟΚ, στο πλαίσιο της 5ης αγωνιστικής του πρωταθλήματος, κόντρα στον Αίαντα Ευόσμου."/>
  </head>
  <body>
    <article>
      <h1>Τρίτη νίκη για τα κορίτσια του ΠΑΟΚ</h1>
      <h2>Στις επιτυχίες επέστρεψε η γυναικεία ομάδα βόλεϊ του ΠΑΟΚ, στο πλαίσιο της 5ης αγωνιστικής του πρωταθλήματος, κόντρα στον Αίαντα Ευόσμου.</h2>
      <address><time datetime="2019-11-18T20:36:00+00:00">18 Nov 2019, 20:36</time> by <a rel="author">Metrosport.gr Team</a></address>
      <p>Στην τρίτη της νίκη έφτασε πέτυχε η ομάδα του ΠΑΟΚ για το πρωτάθλημα της Volley League γυναικών 2019-20, νικώντας με 3-1 σετ τον Αίαντα Ευόσμου στο κλειστό γυμναστήριο της Μίκρας. Ο ΠΑΟΚ ξεκίνησε το παιχνίδι έχοντας στη σύνθεσή του τις Αλμπουκέρκε, Πολυνοπούλου, Κωνσταντινίδου, Κλέπκου, Χαντάβα, Ερτσέν και στη θέση της λίμπερο την Μυρίδου.</p>
      <p>Το πρώτο σετ ήταν ισορροπημένο ανάμεσα στις δύο ομάδες, με τον ΠΑΟΚ να καταφέρνει από νωρίς να πάρει μία μικρή διαφορά δύο πόντων, την οποία και διατήρησε μέχρι τα μέσα του σετ. Σ'εκείνο το σημείο οι παίκτριες του Μιχάλ Μάσεκ ξέφυγαν με τέσσερις (19-15) και εν τέλει κατέκτησαν το πρώτο σετ (25-20) για το 1-0. Στο δεύτερο σετ, με δυο πόντους της Χαντάβα και έναν της Πολυνοπούλου, οι ασπρόμαυρες κατάφεραν να πάρουν προβάδισμα, όμως οι φιλοξενούμενες βρήκαν αντίδραση και ανέτρεψαν το εις βάρος του σκορ (12-15), αναγκάζοντας τον τεχνικό του Δικεφάλου να καλέσει τάιμ άουτ. Αυτό αρχικά δεν απέδωσε, όμως, ο Δικέφαλος στη συνέχεια βρήκε ρυθμό και κατάφερε να ισοφαρίσει τον Αίαντα (24-24). Με άσο της Ανδρονικίδου, ωστόσο, ο Αίαντας πήρε το δεύτερο σετ και ισοφάρισε σε 1-1.</p>
      <p>Το τρίτο σετ βρήκε τον ΠΑΟΚ σε θέση οδηγού από νωρίς (5-2), την οποία αύξησε στη συνέχεια (9-3), αναγκάζοντας τον τεχνικό του Αίαντα να καλέσει τάιμ άουτ. Αυτό δεν επηρέασε τον ρυθμό των παικτριών του Δικεφάλου, οι οποίες με ένα σερί τεσσάρων πόντων ανέβασαν τη διαφορά στους εννιά (13-4 και στη συνέχεια στους δώδεκα πόντους (16-4). Η ομάδα του Ευόσμου δεν είχε απάντηση στο σερί του ΠΑΟΚ και το τρίτο σετ κατέληξε στον Δικέφαλο (25-8) για το 2-1.</p>
      <p>Στο τέταρτο και τελευταίο σετ του αγώνα, η Χαντάβα έβαλε τον ΠΑΟΚ από νωρίς μπροστά με δύο άσους, ενώ με επίθεση της Κλέπκου ο Δικέφαλος πήρε διαφορά πέντε πόντων (9-4), αναγκάζοντας τον τεχνικό του Αίαντα να καλέσει τάιμ άουτ. Αυτό φάνηκε να αποδίδει προσωρινά, όμως οι ασπρόμαυρες παίζοντας ωραίο βόλεϊ και μην επιτρέποντας στον αντίπαλο να τις πλησιάσει, κατάφερε να κατακτήσει και το τέταρτο σετ (25-20), παίρνοντας τη νίκη με 3-1 σετ.</p>
      <p><b>Τα σετ:</b> 3-1 (25-20, 26-28, 25-8, 25-20)</p>
      <p><b>Διακύμανση:</b><br/>1ο σετ: 8-5, 16-13, 21-17, 25-20<br/>2ο σετ: 8-7, 13-16, 17-21, 26-28<br/>3ο σετ: 8-3, 16-4, 21-7, 25-8<br/>4ο σετ: 8-4, 16-9, 21-14, 25-20</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/apologithikan-kouvani-ston-katsari-menoun-ektos-proponiseon"/>
        <a href="http://www.metrosport.gr/article/margaritis-gia-filipof-oudis-pio-acharistos-tou-evergetithentos"/>
        <a href="http://www.metrosport.gr/article/triponto-korifis-gia-ton-irakli"/>
        <a href="http://www.metrosport.gr/article/sok-telionoun-kouvani-apo-ton-paok"/>
        <a href="http://www.metrosport.gr/article/me-aroma-kouvas-zevgarose-tis-nikes-tou-paok"/>
        <a href="http://www.metrosport.gr/article/stin-ert-to-olimpiakos-paok"/>
      </related>
    </article>
  </body>
</html>