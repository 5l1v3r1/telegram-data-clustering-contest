<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/18/najveci-transfer-partizana-u-21-veku-strahinja-pavlovic-uskoro-knez/"/>
    <meta property="og:site_name" content="Sportska centrala"/>
    <meta property="article:published_time" content="2019-11-18T20:16:33+00:00"/>
    <meta property="og:title" content="Najveći transfer Partizana u 21. veku: Strahinja Pavlović uskoro knez!"/>
    <meta property="og:description" content="Fudbaler Partizana Strahinja Pavlović i delegacija kluba otputovali su danas u Pariz gde će biti obavljeni pregovori u vezi sa eventualnim transferom mladog igrača u Monako, preneo je ,,Telegraf“. Uprkos interesovanju brojnih klubova širom Evrope, Pavlović je, prema saznanjima ,,Telegrafa“ izabrao Monako, čija ponuda je bila najkonkretnija i zadovoljila je apetite kluba iz Humske koji […]"/>
  </head>
  <body>
    <article>
      <h1>Najveći transfer Partizana u 21. veku: Strahinja Pavlović uskoro knez!</h1>
      <address><time datetime="2019-11-18T20:16:33+00:00">18 Nov 2019, 20:16</time> by <a rel="author">Nemanja</a></address>
      <p>Fudbaler Partizana Strahinja Pavlović i delegacija kluba otputovali su danas u Pariz gde će biti obavljeni pregovori u vezi sa eventualnim transferom mladog igrača u Monako, preneo je ,,Telegraf“.</p>
      <p>Uprkos interesovanju brojnih klubova širom Evrope, Pavlović je, prema saznanjima ,,Telegrafa“ izabrao Monako, čija ponuda je bila najkonkretnija i zadovoljila je apetite kluba iz Humske koji će na ime obeštećenja prihodovati 12 miliona evra, uz bonuse, što će biti najveći transfer Partizana u istoriji.</p>
      <p>Ukoliko pregovori proteknu u najboljem redu, Pavlović će proći lekarski pregled, a potom i dogovoriti lične uslove sa klubom iz kneževine. Takođe, Partizan će pokušati da zadrži mladog defanzivca do kraja sezone, pre nego što se Pavlović i definitivno preseli na stadion ,,Luj drugi“.</p>
      <p>Ova vest potpuno je suprotna od informacije koja se pojavila danas da će predstavnici neimenovanog kluba <a href="https://www.sportskacentrala.com/2019/11/18/kupci-uskoro-dolaze-u-beograd/">naredne sedmice doći u Beograd kako bi posmatrali mladog štopera</a>.</p>
      <p>U tekućoj sezoni, Pavlović je odigrao 24 utakmice u svim takmičenjima, uključujući i sva četiri duela u Ligi Evrope. Postigao je jedan pogodak i imao dve asistencije.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/18/kupci-uskoro-dolaze-u-beograd/"/>
        <a href="https://www.sportskacentrala.com/2019/11/17/defanzivac-trenira-sa-partizanom-i-osluskuje-ponude-govorili-su-da-sam-problematican-igrac/"/>
        <a href="https://www.sportskacentrala.com/2019/11/16/crno-beli-dobili-desnog-beka/"/>
        <a href="https://www.sportskacentrala.com/2019/11/15/samo-za-ozbiljne-klubove-partizan-korigovao-cenu-za-pavlovica/"/>
        <a href="https://www.sportskacentrala.com/2019/11/15/partizan-dobio-dan-vise-za-odmor-pred-az/"/>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
        <a href="https://www.sportskacentrala.com/2019/11/14/dragan-djuric-vardi-mogao-u-partizan/"/>
        <a href="https://www.sportskacentrala.com/2019/11/10/dobre-vesti-iz-humske/"/>
        <a href="https://www.sportskacentrala.com/2019/11/10/milosevic-skupo-placena-pobeda-pohvale-sumi/"/>
      </related>
    </article>
  </body>
</html>