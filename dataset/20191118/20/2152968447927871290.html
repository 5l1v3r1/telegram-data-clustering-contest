<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/18/pacienti-shte-oceniavat-lechenieto-si-v-platforma.429988"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T20:38:00+00:00"/>
    <meta property="og:title" content="Пациенти ще оценяват лечението си в платформа"/>
    <meta property="og:description" content="Критериите ще бъдат предварително създадени | Dnes.bg"/>
  </head>
  <body>
    <article>
      <h1>Пациенти ще оценяват лечението си в платформа</h1>
      <h2>Критериите ще бъдат предварително създадени</h2>
      <address><time datetime="2019-11-18T20:38:00+00:00">18 Nov 2019, 20:38</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>пациентски организации се обединиха в създаването на</p>
      <p>Онлайн платформа ще събира мнението на пациенти след престой в болница. Това обедини пациентски организации, както и Център за защита правата в здравеопазването /ЦЗПЗ/ и Сдружение за развитие на българското здравеопазване.</p>
      <p>В нея желаещите ще могат да дадат оценка за това как са били лекувани, като има предприети мерки в платформата да липсват фалшиви сигнали, подчерта Стойчо Кацаров от ЦЗПЗ.</p>
      <p>Пациентите ще оценяват лечебното заведение по предварително зададени критерии, които ще бъдат предоставени и на болниците, които ако имат желание.</p>
      <p>По думите на Кацаров, целта е публичност на информацията за болниците, като лечебните заведения ще трябва да отговорят дали имат публикувани на достъпно място цените на услугите си, публикуване на снимки на екипите, работещи в болницата, публикуване на образци за информирано съгласие, публикуване на процедурата за жалби, както и на информация за вътрешноболничните инфекции, броя на смъртните случаи и др.</p>
      <p>Целта на тази информация, засягаща лечебните заведения, е само за да се ориентира пациентът, когато избира в коя болница да потърси помощ, обясни Кацаров.</p>
      <p>Болниците, които отговарят на всички критерии, зададени в платформата, ще получат пациентски сертификат "Добра болница", който ще е валиден една година, каза Пенка Георгиева от пациентски организации "Заедно с теб".</p>
    </article>
  </body>
</html>