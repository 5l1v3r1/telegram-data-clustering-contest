<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425834/h-katanalwsh-faghtoy-kata-tis-bradines-wres-blaptei-sobara-thn-ygeia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-18T20:00:02+00:00"/>
    <meta property="og:title" content="Η κατανάλωση φαγητού κατά τις βραδινές ώρες βλάπτει σοβαρά την υγεία"/>
    <meta property="og:description" content="Έρευνες έδειξαν ότι το φαγητό μετά τις 6-7 το απόγευμα θεωρείται το πιο «επικίνδυνο» για την υγεία."/>
  </head>
  <body>
    <article>
      <h1>Η κατανάλωση φαγητού κατά τις βραδινές ώρες βλάπτει σοβαρά την υγεία</h1>
      <address>
        <time datetime="2019-11-18T20:00:02+00:00">18 Nov 2019, 20:00</time>
      </address>
      <p>
        <b>Έρευνες έδειξαν ότι το φαγητό μετά τις 6-7 το απόγευμα θεωρείται το πιο «επικίνδυνο» για την υγεία.</b>
      </p>
      <p>Σε αυτό πολλοί επιστήμονες απαντάνε ότι σχετίζεται με την ποιότητα, με το φύλο, με την ηλικία και με τις ορμόνες. Όταν τρώει κάποιος μετά τις 7 το απόγευμα δε συγχρονίζεται με τον ίδιο τον οργανισμό του.<br/>Αυτό πρακτικά σημαίνει ότι το βιολογικό του ρολόι δε βοηθά στην εύρυθυμη κατανομή των λιπιδίων στο αίμα. Κατά συνέπεια λοιπόν αυξάνεται ο κίνδυνος ανάπτυξης παθήσεων. Τέτοιες παθήσεις μπορεί να είναι καρδιαγγειακές, διαβήτης κ.ο.κ.</p>
      <p><b>Σάκχαρα</b><br/>Όσοι συνηθίζουν να τρώνε τις απογευματινές και βραδινές ώρες, κατά βάση έχουν περισσότερες πιθανότητες για καρδιαγγειακά προβλήματα. Σε αυτό επηρεάζουν πολύ συγκεκριμένες μεταβλητές και παράγοντες. Αν δηλαδή το άτομο φάει πολλά σάκχαρα, ο ρυθμός έκκρισης της ινσουλίνης δεν είναι ίδιος εκείνες τις ώρες.</p>
      <p>Σε αυτό οφείλεται ότι ο κύκλος κορτιζόλης/ινσουλίνης δε ρυθμίζει εντελώς σωστά τα επίπεζα σακχαρου στο αίμα, τις συγκεκριμένες ώρες.</p>
      <p><b>Κακός τρόπος ζωής</b><br/>Όταν ένας άνθρωπος τρώει αργά το απόγευμα ή το βράδυ, θέτει σε κίνδυνο τη λειτουργία της καρδιάς του. Ο μεταβολισμός σε εκείνο το χρονικό πλαίσιο είναι μειωμένος και δεν καίγονται όσες θερμίδες κανονικά θα καίγονταν. Σε βάθος χρόνου αυτό οδηγεί σε αύξηση της κακής χοληστερόλης, των τριγλυκεριδίων.</p>
      <p>Η εξέλιξη σε παχυσαρκία, οδηγεί με τη σειρά της σε πολλά παθολογικά προβλήματα υγείας.</p>
      <p>Σε παχυσαρκία οδηγεί και το γεγονός ότι μετά τις πρωινές ώρες ο άνθρωπος κινείται λιγότερο. Ο συνδυασμός καθιστικής κατάστασης και λιπαρών τροφών δεν είναι καθόλου καλός. Δε μεταβολίζεται η τροφή σωστά.</p>
      <p><b>Οι σωστές ώρες</b><br/>Οι περισσότερες μελέτες συμφωνούν πώς μέχρι νωρίς το απόγευμα πρέπει να είναι το τελευταίο μας γεύμα. Χρειαζόμαστε το πρωινό, το δεκατιανό (αναλόγως την κουλτούρα), το μεσημεριανό και το απογευματινό. Εκείνες τις ώρες, κινούμαστε περισσότερο και κάνουμε διάφορες δραστηριότητες. Ο ανθρώπινος οργανισμός έχει κατασκευαστεί να τρώει μέχρι νωρίς το απόγευμα. Για αυτό και οι μεταβολικοί ρυθμοί του, πέφτουν από εκεί και έπειτα.</p>
      <p>Πηγή: vita.gr</p>
    </article>
  </body>
</html>