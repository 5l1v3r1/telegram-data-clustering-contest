<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/259730/to-terastio-deal-tis-kaili-tzener-gia-ta-kallyntika-tis-molis-tin-ekane-ploysioteri-kata-600-ekat-dolaria"/>
    <meta property="og:site_name" content="LiFO"/>
    <meta property="article:published_time" content="2019-11-18T20:27:00+00:00"/>
    <meta property="og:title" content="Το τεράστιο deal της Κάιλι Τζένερ για τα καλλυντικά της μόλις την έκανε πλουσιότερη κατά 600 εκατ. δολάρια"/>
    <meta property="og:description" content="Πλουσιότερη κατά 600 εκατ. δολάρια θα γίνει η μόλις 22 ετών Κάιλι Τζένερ καθώς ανακοινώθηκε πως θα πουλήσει το μεγαλύτερο μέρος της εταιρείας καλλυντικών της."/>
  </head>
  <body>
    <article>
      <h1>Το τεράστιο deal της Κάιλι Τζένερ για τα καλλυντικά της μόλις την έκανε πλουσιότερη κατά 600 εκατ. δολάρια</h1>
      <address><time datetime="2019-11-18T20:27:00+00:00">18 Nov 2019, 20:27</time> by <a rel="author">NEWSROOM</a></address>
      <p>
        <b>Πλουσιότερη κατά 600 εκατ. δολάρια θα γίνει η μόλις 22 ετών <a href="https://www.lifo.gr/tags/%CE%9A%CE%AC%CE%B9%CE%BB%CE%B9+%CE%A4%CE%B6%CE%AD%CE%BD%CE%B5%CF%81">Κάιλι Τζένερ</a> καθώς ανακοινώθηκε πως θα πουλήσει το μεγαλύτερο μέρος της εταιρείας καλλυντικών της.</b>
      </p>
      <p>Το brand με το όνομά της, περιλαμβάνει τα καλλυντικά Kylie Cosmetics και Kylie Skin και μεγάλο μέρος του περνά στον κολοσσό προϊόντων ομορφιάς Coty.</p>
      <p>Το Forbes ανέφερε ότι η σειρά της Τζένερ πραγματοποίησε πωλήσεις 360 εκατομμυρίων δολαρίων το 2018, κάνοντάς της την νεότερη αυτοδημιούργητη δισεκατομμυριούχο της λίστας του. Ο CEO της Coty χαρακτήρισε την Κάιλι ένα «σύγχρονο ίνδαλμα με μια απίστευτη αίσθηση των καταναλωτών ομορφιάς».</p>
      <p>Τα προϊόντα Kylie Cosmetics διατίθενται σε 1.163 καταστήματα Ulta Beauty σε όλη την Αμερική. Η Κάιλι ξεκίνησε το δικό της brand το 2015 με μια σειρά κραγιόν και έκτοτε έχει κυκλοφορήσει πολλά προϊόντα μακιγιάζ και περιποίησης προσώπου.</p>
      <p>Η Κάιλι θα πουλήσει το 51% των μετοχών της Kylie Cosmetics στην Coty Inc. (COTY), μια εταιρία καλλυντικών με έδρα τη Νέα Υόρκη, η οποία κατέχει επίσης μια σειρά διεθνών εμπορικών σημάτων ομορφιάς, όπως τα CoverGirl. Η συνεργασία θα βοηθήσει την εταιρεία να επεκταθεί παγκοσμίως και να εισέλθει σε νέες κατηγορίες ομορφιάς, ανέφεραν οι δύο εταιρείες σε δελτίο Τύπου τη Δευτέρα.</p>
      <p>Το ποσό πώλησης σημαίνει πως η αξία της εταιρείας είναι πάνω από 1 δισ. δολάρια και έως τώρα η Τζένερ είχε το 100%. Η εμπορική συμφωνία αναμένεται να ολοκληρωθεί στα μέσα της επόμενης χρονιάς.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/252857/pos-na-gineis-idia-i-kali-tzener-apagoreythikan-diafimiseis-sto-instagram"/>
      </related>
    </article>
  </body>
</html>