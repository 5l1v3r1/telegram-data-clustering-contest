<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204615-ukrayinskij-gazovij-hab-pokazav-najbilshij-progres-v-rejtingu-energotrejderiv-efet"/>
    <meta property="og:site_name" content="Mind UA"/>
    <meta property="article:published_time" content="2019-11-18T20:15:00+00:00"/>
    <meta property="og:title" content="Український газовий хаб показав найбільший прогрес в рейтингу енерготрейдерів EFET"/>
    <meta property="og:description" content="Найбільше балів отримав британський NBP"/>
  </head>
  <body>
    <article>
      <h1>Український газовий хаб показав найбільший прогрес в рейтингу енерготрейдерів EFET</h1>
      <h2>Найбільше балів отримав британський NBP</h2>
      <address>
        <time datetime="2019-11-18T20:15:00+00:00">18 Nov 2019, 20:15</time>
      </address>
      <p>Український газовий хаб в цьому році різко піднявся вгору в рейтингу EFET (Європейської Федерації Енергетичних Трейдерів), що стало значним прогресом на європейському газовому ринку. Жоден інший хаб не показав таку динаміку в оцінці, як український, який покращив свій показник відразу вдвічі: з 3,5 до 7,0 балів.</p>
      <p>Прогрес став можливим завдяки добовому балансуванні на газовому ринку, а також покращенню якості розкриття інформації про те, як працює ринок.</p>
      <p>У листопаді EFET опублікувала своє шосте щорічне дослідження, в якому порівнює газові хаби, оцінюючи їх ліквідність, прозорість, витрати для укладення угод, ризики та інші фактори.</p>
      <p>Найбільше балів – 20 – отримав британський NBP, за ним іде нідерландський TTF з 19 балами.</p>
      <p>Газові хаби в Італії, Франції, Австрії, Іспанії та Данії стабільно набирають більше 15 балів, і у них ще залишаються можливості для підвищення прозорості та системного балансування.</p>
      <p>Триває еволюція газових хабів середнього рівня в Чехії і Угорщини (їх бали збільшилися, відповідно, з 14,0 до 14,5 і з 11,5 до 12,5). EFET закликає їх докласти ще більше зусиль для підвищення прозорості, покращити умови ліцензування та плати за послуги.</p>
      <figure>
        <img src="https://s.mind.ua/img/forall/i/2019/1574106095.jpg"/>
        <figcaption>
          <cite>ЕFET</cite>
        </figcaption>
      </figure>
      <p>Показник газового хаба в Польщі з минулого року залишився незмінним на рівні 9,5 балів, його обігнали Словаччина, Греція і Туреччина.</p>
      <p>З нових хабів Україна істотно покращила свій рейтинг з 3,5 до 7,0 балів завдяки впровадженню практики добового балансування газового ринку.</p>
      <p>Словенія і Хорватія не тільки впровадили правила балансування, а й визначили точки передачі газу; вони набрали 6,0 і 7,5 балів, відповідно.</p>
      <p>Болгарія і Румунія досягли обмеженого прогресу в розкритті інформації, але значно відстають від інших газових хабів в плані введення мережевих кодів для балансування. Хаб в Болгарії покращив свої позиції з 4,5 до 5,0, а в Румунії – з 3,0 до 4,5. EFET закликає обидві країни більше взаємодіяти з учасниками ринку і вирішувати їх проблеми, щоб отримати вигоду з посилення конкуренції і чітких цінових сигналів.</p>
      <p>Порівняльне дослідження газових хабів – корисний механізм вимірювання прогресу на ринках країн ЄС, який дозволяє формувати чітке і надійне уявлення про реальну ситуацію.</p>
      <p>«Ми раді бачити значне покращення ситуації на ринках, що розвиваються, досягнуте, перш за все, завдяки впровадженню мережевих кодексів ЄС, збільшення кількості доступної і розкритої інформації, а також спрощення адміністративних процедур», – зазначає Стів Роуз, голова комітету EFET з розвитку газових хабів.</p>
      <p>Нагадаємо, <a href="https://mind.ua/news/20204602-gazprom-proponue-ukrayini-prodovzhiti-kontrakt-z-tranzitu-gazu-shche-na-rik">«Газпром» пропонує</a> Україні продовжити контракт з транзиту газу ще на рік.</p>
      <related>
        <h4>Також читайте</h4>
        <a href="https://mind.ua/news/20204619-evropa-zbiraetsya-vidmovitisya-vid-usih-gazovih-proektiv-z-2022-roku"/>
        <a href="https://mind.ua/news/20204599-evropejskij-centrobank-vidklikav-licenziyu-meinl-bank"/>
        <a href="https://mind.ua/news/20204567-ukrayina-nadala-moldovi-dodatkovih-3000-dozvoliv-na-avtoperevezennya"/>
      </related>
    </article>
  </body>
</html>