<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562163/dragasakis-anachronistiki-i-antilipsi-mitsotaki-gia-tin-oikonomia"/>
    <meta property="og:site_name" content="NOOZ."/>
    <meta property="article:published_time" content="2019-11-18T20:49:00+00:00"/>
    <meta property="og:title" content="Δραγασάκης: Αναχρονιστική η αντίληψη Μητσοτάκη για την Οικονομία"/>
    <meta property="og:description" content="&quot;Οι προτάσεις του ΣΥΡΙΖΑ υπηρετούν τον στόχο της ισχυρότερης θωράκισης έναντι μελλοντικών κρίσεων σε ό,τι αφορά την προστασία της εργασίας και των εργασιακών δικαιωμάτων, την προστασία των δημόσιων αγαθών όπως το νερό, η ενεργεία και η διασφάλιση της πρόσβασης όλων των πολιτών σε αυτά και άλλες διατάξεις της ίδιας λογικής&quot; τόνισε ο Γιάννης Δραγασάκης."/>
  </head>
  <body>
    <article>
      <h1>Δραγασάκης: Αναχρονιστική η αντίληψη Μητσοτάκη για την Οικονομία</h1>
      <address>
        <time datetime="2019-11-18T20:49:00+00:00">18 Nov 2019, 20:49</time>
      </address>
      <p>
        <b>"Οι προτάσεις του ΣΥΡΙΖΑ υπηρετούν τον στόχο της ισχυρότερης θωράκισης έναντι μελλοντικών κρίσεων σε ό,τι αφορά την προστασία της εργασίας και των εργασιακών δικαιωμάτων, την προστασία των δημόσιων αγαθών όπως το νερό, η ενεργεία και η διασφάλιση της πρόσβασης όλων των πολιτών σε αυτά και άλλες διατάξεις της ίδιας λογικής" τόνισε ο Γιάννης Δραγασάκης.</b>
      </p>
      <p>Επισήμανε ότι η δεύτερη εξέλιξη που τροποποιεί τις αντιλήψεις μας σε ό,τι αφορά την ανάπτυξη, την πρόοδο την βιωσιμότητα και την ευημερία, είναι η κλιματική αλλαγή και οι πολλαπλές συνέπειες, όχι μόνο στην οικονομία, αλλά και στην ίδια τη ζωή.</p>
      <p>Σημείωσε ακόμη, ότι οι πιθανολογούμενες συνέπειες οι οποίες προβλέπεται να είναι εκτεταμένες από την τέταρτη βιομηχανική επανάσταση και ιδίως από τις εφαρμογές ρομποτικής και της τεχνητής νοημοσύνης στην εργασία και τα δικαιώματα, απαιτούν νέες προσεγγίσεις και ρυθμίσεις με στόχο την διεύρυνση της Δημοκρατίας και την αποτροπή μιας νέας έκρηξης των κοινωνικών και περιφερειακών ανισοτήτων και διακρίσεων.</p>
      <p>"Αυτές οι εξελίξεις φέρνουν στο προσκήνιο νέες ανάγκες που υπερβαίνουν τις αντιπαραθέσεις του παρελθόντος, διότι διαμορφώνουν μια νέα συνθήκη που υπερβαίνει, τόσο το νεοφιλελεύθερο όσο και το κεϋνσιανό υπόδειγμα υπό την παραδοσιακή του μορφή", είπε ο κ. Δραγασάκης και χαρακτήρισε "αναχρονιστικό" το να μιλά ο πρωθυπουργός της χώρας για ανάπτυξη και να εννοούν απλώς την μεγέθυνση της oικονομίας, όταν αυτή η μεγέθυνση στο παρελθόν οδηγήθηκε σε κρίση. Οι προτάσεις του ΣΥΡΙΖΑ κινούνται προς την κατοχύρωση της διατηρήσιμης ανάπτυξης, της ευημερίας για όλους σε περιβάλλον ισότητας και ελευθερίας, κατέληξε ο πρώην αντιπρόεδρος της κυβέρνησης ΣΥΡΙΖΑ. </p>
    </article>
  </body>
</html>