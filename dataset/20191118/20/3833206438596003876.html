<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Gloriya-i-plovdivskiyat-i-vuzlyuben-ne-spirat-da-se-glezyat-podariha-si-ekzotichna-pochivka-914833"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T20:56:00+00:00"/>
    <meta property="og:title" content="Глория и пловдивският й възлюбен не спират да се глезят, подариха си екзотична почивка"/>
    <meta property="og:description" content="Откакто е на крилете на любовта, Глория не спира да се разхубавява и да демонстрира перфектните си ф..."/>
  </head>
  <body>
    <article>
      <h1>Глория и пловдивският й възлюбен не спират да се глезят, подариха си екзотична почивка</h1>
      <address>
        <time datetime="2019-11-18T20:56:00+00:00">18 Nov 2019, 20:56</time>
      </address>
      <p>Откакто е на крилете на любовта, Глория не спира да се разхубавява и да демонстрира перфектните си форми на различни екзотични кътчета по света.</p>
      <p>Наскоро кралицата на поп фолка, както наричат фолкдивата, изкуши много последователите си с горещи кадри от екзотичната си арабска почивка, на която се наслаждава заедно с приятеля си - пловдивският бизнесмен Йордан Джермански.</p>
      <p>Двамата все по-открито показват любовта си и предпочитат да прекарват голяма част от времето си заедно, далече от родната България. </p>
      <p>Двамата се намират в луксозния хотел "Shangri-La Al Husn" в един от най-красивите градове в Персийския залив - Мускат, а спомените, които си създават, ще ги топлят със сигурност цяла зима.</p>
      <p>Глория не спира да качва снимки в социалната мрежа, а кадрите, освен със спиращи дъха гледки от Арабско море, са също така и кой от кой по-горещи.</p>
      <p>На повечето снимки изпълнителката е или по бански, или с умопомрачителни дълги рокли и през цялото време съблазнява с поведение.</p>
      <p>След разходките по плажната ивица пък, звездата от "Пайнер" показа колко е щастлива и при гостуването си във ферма за коне, собственост на приятели, пише Шоу блиц.</p>
    </article>
  </body>
</html>