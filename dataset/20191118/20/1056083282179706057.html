<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082817887/%D9%BE%D8%A7%D9%85%D9%BE%D8%A6%D9%88-%D8%A2%D9%85%D8%B1%DB%8C%DA%A9%D8%A7-%D9%85%D8%B9%D8%A7%D9%81%DB%8C%D8%AA-%D8%AA%D8%AD%D8%B1%DB%8C%D9%85-%D9%87%D8%A7%DB%8C-%D9%85%D8%B1%D8%A8%D9%88%D8%B7-%D8%A8%D9%87-%D9%81%D8%B1%D8%AF%D9%88-%D8%B1%D8%A7-%D9%84%D8%BA%D9%88-%D9%85%DB%8C-%DA%A9%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T20:56:24+00:00"/>
    <meta property="og:title" content="پامپئو: آمریکا معافیت تحریم‌های مربوط به فردو را لغو می‌کند"/>
    <meta property="og:description" content="وزیر امور خارجه آمریکا اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند."/>
  </head>
  <body>
    <article>
      <h1>پامپئو: آمریکا معافیت تحریم‌های مربوط به فردو را لغو می‌کند</h1>
      <address>
        <time datetime="2019-11-18T20:56:24+00:00">18 Nov 2019, 20:56</time>
      </address>
      <p>وزیر امور خارجه آمریکا اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند.</p>
      <p>به گزارش ایسنا، به نقل از خبرگزاری رویترز، مایک پامپئو، رییس دستگاه دیپلماسی آمریکا در ادامه اظهارات مداخله‌جویانه خود در قبال کشورمان، اظهار کرد که واشنگتن اعتراضات ایران را به دقت رصد می‌کند.<br/>او مدعی شد که آمریکا نسبت به گزارش‌های مربوط به چندین مورد تلفات در این اعتراضات عمیقاً نگران است.</p>
      <p>پامپئو درباره سایت هسته‌ای فردو نیز به یاوه‌گویی پرداخت و گفت: مقدار مناسب غنی‌سازی اورانیوم برای بزرگ‌ترین دولت حامی تروریسم صفر است!</p>
      <p>وی ادعا کرد: دلیل مشروعی وجود ندارد که ایران غنی‌سازی را در این سایت که قبلاً مخفی بود، ادامه دهد.</p>
      <p>وزیر امور خارجه آمریکا اعلام کرد، معافیت تحریم‌های مربوط به سایت هسته‌ای فردو از ۱۵ دسامبر لغو می‌شود.</p>
      <p>او اظهارات بی‌اساس خود را این‌گونه ادامه داد که ایران «تلاش مشخص دیگری در زمینه اخاذی هسته‌ای» به عمل می‌آورد که منجر به انزوای اقتصادی و سیاسی این کشور در جهان خواهد شد.</p>
      <p>پامپئو با بیان این‌که «ما هرگونه اقدام خشونت‌آمیز این رژیم علیه مردم ایران را به شدت محکوم می‌کنیم»، مدعی شد: جمهوری اسلامی باید خشونت علیه مردم خود را متوقف کند و هرچه‌ سریع‌تر امکان دسترسی همه ایرانی‌ها به اینترنت آزاد را بازگرداند.</p>
      <p>انتهای پیام</p>
    </article>
  </body>
</html>