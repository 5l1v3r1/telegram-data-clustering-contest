<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/za-impichment-donalda-trampa-vistupaje-51-amerikanciv-640791.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T20:47:10+00:00"/>
    <meta property="og:title" content="За імпічмент Дональда Трампа виступає 51% американців"/>
    <meta property="og:description" content="19% респондентів відповіли, що засуджують Трампа, але йому не варто виносити імпічмент"/>
  </head>
  <body>
    <article>
      <h1>За імпічмент Дональда Трампа виступає 51% американців</h1>
      <address>
        <time datetime="2019-11-18T20:47:10+00:00">18 Nov 2019, 20:47</time>
      </address>
      <h4>19% респондентів відповіли, що засуджують Трампа, але йому не варто виносити імпічмент</h4>
      <p>Більше половини американців вважають, що президента США Дональда Трампа потрібно притягнути до відповідальності і оголосити йому імпічмент.</p>
      <p>Про це повідомляє телеканал <a href="https://abcnews.go.com/Politics/70-americans-trumps-actions-tied-ukraine-wrong-poll/story?id=67088534&amp;cid=social_twitter_abcnp">ABC News.</a></p>
      <p>Згідно з опитуванням, проведеним міжнародною компанією Ipsos, 51% опитаних вважають, що Трампу слід висунути обвинувачення і винести вирок у Сенаті США.</p>
      <p>«19% респондентів відповіли, що засуджують Трампа, але йому не варто виносити імпічмент, а 25% опитаних вважають, що Трамп не зробив нічого поганого», - йдеться у повідомленні.</p>
      <p>Нагадаємо, затриманий в США підприємець Лев Парнас стверджує, що за вказівкою Рудольфа Джуліані, адвоката Дональда Трампа<a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html">, вимагав від української сторони оголосити про початок розслідування</a> відносно колишнього віцепрезидента США Джозефа Байдена і його сина.</p>
      <p>Раніше стало відомо, що у Сан-Франциско<a href="https://glavcom.ua/news/u-ssha-zaareshtuvali-shche-odnogo-biznesmena-yakiy-je-vihidcem-z-ukrajini-632234.html"> заарештували американського бізнесмена українського походження Андрія Кукушкіна</a>, який фігурує у справі проти партнерів адвоката Дональда Трампа Льва Парнаса та Ігоря Фрумана.</p>
      <p>Також повідомлялося, що адвокат Трампа Джуліані <a href="https://glavcom.ua/world/observe/advokat-trampa-dzhuliani-potrapiv-pid-kriminalne-rozsliduvannya-zmi-632110.html">став об'єктом кримінального розслідування, пов'язаного з арештом Лева Парнаса та Ігоря Фурмана.</a></p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
    </article>
  </body>
</html>