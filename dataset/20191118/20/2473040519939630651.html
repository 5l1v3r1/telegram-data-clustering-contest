<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/246675/viorel-vasile-apartenenta-la-ue-esentiala-pentru-instaurarea-capitalismului-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T20:00:12+00:00"/>
    <meta property="og:title" content="Viorel Vasile, Safety Broker: Apartenenta la Uniunea Europeana a fost esentiala pentru instaurarea capitalismului in Romania"/>
    <meta property="og:description" content="Viorel Vasile, fondatorul Safety Broker Asigurare, si-a inceput cariera in 1998 intr-un service auto pe pozitia de operator calculator. A beneficiat astfel intre 1999-2005 de experienta acumulata intr-o multinationala si, odata cu anul 2005, a decis sa ia calea antreprenoriatului. A reusit dupa 8 ani sa devina cu Safety Broker liderul pietei romanesti de brokeraj in asigurari, dominata pana atunci de mari jucatori straini, precum Marsh, Porsche sau Unicredit."/>
  </head>
  <body>
    <article>
      <h1>Viorel Vasile, Safety Broker: Apartenenta la Uniunea Europeana a fost esentiala pentru instaurarea capitalismului in Romania</h1>
      <address><time datetime="2019-11-18T20:00:12+00:00">18 Nov 2019, 20:00</time> by <a rel="author">Marius Alexandru Stanciu</a></address>
      <p>
        <b>Viorel Vasile, fondatorul Safety Broker Asigurare, si-a inceput cariera in 1998 intr-un service auto pe pozitia de operator calculator. A beneficiat astfel intre 1999-2005 de experienta acumulata intr-o multinationala si, odata cu anul 2005, a decis sa ia calea antreprenoriatului. A reusit dupa 8 ani sa devina cu Safety Broker liderul pietei romanesti de brokeraj in asigurari, dominata pana atunci de mari jucatori straini, precum Marsh, Porsche sau Unicredit.</b>
      </p>
      <p>"Aparteneta noastra la UE a fost dupa parerea mea esentiala pentru instaurarea capitalismului in Romania. Si din fericire, asa cum s-a vazut si in ultimii 3 ani, familia europeana din care facem parte a reusit sa ne mentina pe traiectoria unui stat de drept, in care democratia este pilonul de baza al societatii noastre", apreciaza <b>Viorel Vasile (foto)</b>.</p>
      <blockquote>Sa nu uitam ca UiPath este o companie plecata din Romania, care se putea dezvolta altfel, daca si Bursa romaneasca putea sa ofere sansele pe care le primesc antreprenorii in SUA</blockquote>
      <p>In opinia sa, Romania este o tara capitalista, dar aflata la inceputurile sale. „De exemplu Bursa din Romania este inca la un nivel incipient si nu poate asigura finantarea start-up-urilor pe model american. Sa nu uitam ca UiPath este o companie plecata din Romania, care se putea dezvolta altfel, daca si Bursa romaneasca putea sa ofere sansele pe care le primesc antreprenorii in SUA”.</p>
      <p>Cu toate acestea, „Romania dispune de un sistem bancar solid, care ofera finantare companiilor romanesti in conditii care permit dezvoltarea businessurilor cu actionariat romanesc - si as remarca/ aprecia in special contributia Bancii Transilvania la sustinerea antreprenorilor romani”.</p>
      <h3>Investitorii asteapta predictibilitate din partea statului</h3>
      <p>“In absolut toate intalnirile avute in ultimii 2 ani am constatat ca Romania este privita cu mult interes, fiind considerata (dupa Polonia) o tinta atractiva de investitii. Investitorii asteapta in primul rand predictibilitate din partea statului roman, pentru a putea face un business plan realist pe 3-5 ani”, mai spune Viorel Vasile.</p>
      <blockquote>Lipsa de predictibilitate este dupa parerea mea principala cauza pentru care economia Romaniei nu a ajuns la potentialul asteptat de investitorii straini</blockquote>
      <p>Ca urmare, „lipsa de predictibilitate este dupa parerea mea principala cauza pentru care economia Romaniei nu a ajuns la potentialul asteptat de investitorii straini. Daca insa ne uitam si comparam prezentul cu Romania de acum 10 ani, realizam progresul urias pe care l-am facut intr-un termen foarte scurt de timp, ce-i drept beneficiind si de aparteneta noastra la UE”.</p>
      <p>Si „progresul din piata financiara este evident, desi are legatura tot cu apartenenta noastra la spatiul Uniunii Europene - in acest moment sunt implementate prevederile IDD, care pun in centru procesului de vanzare de asigurari consumatorul si nevoile acestuia. Daca acum 20 de ani asigurarile erau vandute de catre angajatii companiilor de asigurari, acum peste 80% din politele non-viata sunt intermediate de brokerii de asigurare, care sunt reprezentantii clientilor in relatia cu asiguratorii”.</p>
      <p>
        <i>
          <b>Interviul complet va fi publicat in Anuarul wall-street.ro “30 de ani de capitalism”.</b>
        </i>
      </p>
      <p>
        <a href="https://www.wall-street.ro/articol/Finante-Banci/index.html">
          <b>Mai multe articole din sectiunea Finante - Banci »</b>
        </a>
      </p>
    </article>
  </body>
</html>