<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/ghiacciaio-siachen-valanga/"/>
    <meta property="og:site_name" content="Il Post"/>
    <meta property="article:published_time" content="2019-11-18T20:16:50+00:00"/>
    <meta property="og:title" content="Sei persone, quattro militari e due civili, sono morte in seguito a una valanga sul ghiacciaio Siachen, nel Kashmir"/>
    <meta property="og:description" content="Sei persone – quattro militari e due civili – sono morte in seguito a una valanga sul ghiacciaio Siachen, nel Kashmir, in un'area contesa tra India e Pakistan. I quattro militari e i due civili stavano svolgendo un'attività di pattugliamento a circa 5.800 metri di altitudine: dopo la valanga sono stati soccorsi, ma"/>
  </head>
  <body>
    <article>
      <h1>Sei persone, quattro militari e due civili, sono morte in seguito a una valanga sul ghiacciaio Siachen, nel Kashmir</h1>
      <address>
        <time datetime="2019-11-18T20:16:50+00:00">18 Nov 2019, 20:16</time>
      </address>
      <p>Sei persone – quattro militari e due civili – <a href="https://www.bbc.com/news/world-asia-india-50464270">sono morte</a> in seguito a una valanga sul ghiacciaio Siachen, nel Kashmir, in un’area contesa tra India e Pakistan. I quattro militari e i due civili stavano svolgendo un’attività di pattugliamento a circa 5.800 metri di altitudine: dopo la valanga sono stati soccorsi, ma sono in seguito morti per ipotermia. L’area che comprende il ghiacciaio Siachen è nota come “il campo di battaglia più alto del mondo”. L’India ne presse il controllo nel 1984 e nel 2003 India e Pakistan firmarono un cessate-il-fuoco ma i soldati di entrambi i paesi hanno comunque continuato a presidiare l’area. <i>BBC</i> <a href="https://www.bbc.com/news/world-asia-india-50464270">ha scritto</a> che dal 1984 a oggi in quell’area sono morte più persone per le estreme condizioni ambientali che per i combattimenti.</p>
    </article>
  </body>
</html>