<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598011/mpen-simon-kai-tzeison-dimitriou-milisan-enopsei-velgiou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T20:42:00+00:00"/>
    <meta property="og:title" content="Μπεν Σιμόν και Τζέισον Δημητρίου μίλησαν ενόψει Βελγίου!"/>
    <meta property="og:description" content="Ο Ραν Μπεν Σιμόν και ο Τζέισον Δημητρίου μίλησαν σε δημοσιογραφική διάσκεψη σήμερα (18/11), ενόψει του αυριανού αγώνα με το Βέλγιο, ένα ματς που θα γίνει..."/>
  </head>
  <body>
    <article>
      <h1>Μπεν Σιμόν και Τζέισον Δημητρίου μίλησαν ενόψει Βελγίου!</h1>
      <address><time datetime="2019-11-18T20:42:00+00:00">18 Nov 2019, 20:42</time> by <a rel="author">Sigmalivesports</a></address>
      <p>Ο Ραν Μπεν Σιμόν και ο Τζέισον Δημητρίου μίλησαν σε δημοσιογραφική διάσκεψη σήμερα (18/11), ενόψει του αυριανού αγώνα με το Βέλγιο, ένα ματς που θα γίνει στα πλαίσια της τελευταίας αγωνιστικής των προκριματικών του Euro 2020.</p>
      <p>
        <u>
          <b>Αναλυτικά όσα είπε ο Ομοσπονδιακός μας προπονητής:</b>
        </u>
      </p>
      <p>"Βρισκόμασταν εδώ και πριν από δυο χρόνια. Παίξαμε εναντίον του Βελγίου και είναι ένα καλό σημείο σύγκρισης για να δούμε πόσο έχουμε προοδεύσει και αν έχουμε προοδεύσει σε αυτό το χρονικό διάστημα των δυο χρόνων. Αν και είμαστε απογοητευμένοι από το τελευταίο αποτέλεσμα με την Σκωτία, εντούτοις μπορούμε να πάρουμε πολλά θετικά πράγματα. Ως Εθνική ομάδα, θέλουμε να κάνουμε τον κόσμο μας περήφανο. Τα πόδια μας πατούν πάντα γερά στην γη, δεν πετάμε στα σύννεφα, ξέρουμε ότι παίζουμε αύριο εναντίον μιας από τις καλύτερες ομάδες του κόσμου. Θέλουμε να κάνουμε ένα καλό παιχνίδι και να δείξουμε ότι έχουμε κάνει βήματα προς τα εμπρός."<br/> <br/><u><b>Όλα όσα δήλωσε ο διεθνής μας:<br/></b></u> <br/>"Στόχος μας τον αυριανό αγώνα είναι να κάνουμε το καλύτερο δυνατό παιχνίδι. Θεωρώ έχουμε κάνει βήματα προόδου τα τελευταία δυο χρόνια. Το πιο σημαντικό αύριο είναι να έχουμε καλή απόδοση. Αυτός είναι ο ξεκάθαρος στόχος. Θέλουμε να είμαστε ανταγωνιστικοί και να έχουμε καλή απόδοση στο γήπεδο. Είχα κάνει κάποιες δηλώσεις για τον προπονητή μου και ασφαλώς τις εννοοώ, μάλιστα, με πειράζουν οι συμπαίκτες μου στα αποδυτήρια  γι' αυτά που έχω πει. Θεωρώ πως όλοι συμφωνούν μαζί μου για τον προπονητή που έχουμε, ασφαλώς δεν είναι δική μου απόφαση. Αν ήταν από εμένα, θα ήθελα να μείνει.''</p>
    </article>
  </body>
</html>