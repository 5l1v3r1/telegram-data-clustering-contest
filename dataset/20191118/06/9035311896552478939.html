<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/izmir-de-cezaevinden-cikan-kisi-bir-kadini-oldurup-intihar-etti"/>
    <meta property="og:site_name" content="euronews"/>
    <meta property="article:published_time" content="2019-11-18T06:29:39+00:00"/>
    <meta property="og:title" content="Cezaevinden çıkan kişi, bir kadını öldürüp intihar etti"/>
    <meta property="og:description" content="İzmir'in Buca ilçesinde cezaevinden izinli çıkan kişi, sevgilisi olduğu iddia edilen kadını pompalı tüfekle öldürüp intihar etti."/>
  </head>
  <body>
    <article>
      <h1>Cezaevinden çıkan kişi, bir kadını öldürüp intihar etti</h1>
      <address><time datetime="2019-11-18T06:29:39+00:00">18 Nov 2019, 06:29</time> by <a rel="author">Euronews </a></address>
      <p>İzmir'in Buca ilçesinde cezaevinden izinli çıkan kişi, sevgilisi olduğu iddia edilen kadını pompalı tüfekle öldürüp intihar etti.</p>
      <p>Anadolu Ajansı'nın aktardığına göre, açık cezaevinden izinli olarak çıkan Şehmuz Selçuk (24), Karanfil Mahallesi'nde yaşayan 1 çocuk annesi Melisa Kalem'in (24) evine gitti. Burada ikili arasında çıkan tartışma sonucu Selçuk, kendini elektroşok cihazıyla korumaya çalışan Kalem'e, yanında getirdiği pompalı tüfekle ateş etti. Selçuk, daha sonra kendini vurarak intihar etti.</p>
      <p>Silah seslerini duyan vatandaşlar durumu polis ve sağlık ekiplerine bildirdi. Olay yerine gelen sağlık ekiplerince yapılan kontrolde, Kalem ve Selçuk'un hayatını kaybettiği belirlendi.</p>
      <p>Selçuk ve kadının cesedi otopsi için İzmir Adli Tıp Kurumu morguna kaldırıldı.</p>
      <p>Bir rapora <a href="http://kadincinayetlerinidurduracagiz.net/veriler/2886/2019-october-report-of-we-will-end-femicide-platform">göre</a> Türkiye'de ekim ayında 36 kadın cinayete kurban gitti. Bunlardan 22'si eşi, eski eşi, sevgilisi ya da bir başka yakını tarafından öldürüldü.</p>
    </article>
  </body>
</html>