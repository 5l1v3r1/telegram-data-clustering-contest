<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/gorakhpur/story-new-asian-record-on-mitti-lapan-created-in-gorakhpur-arogya-mandir-on-nephropathy-day-2855546.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T06:45:27+00:00"/>
    <meta property="og:title" content="Naturopathy Day: यूपी के इस शहर में लाेगों ने शरीर पर मिट्टी लगा कर बनाया ये अनोखा रिकॉर्ड"/>
    <meta property="og:description" content="Naturopathy Day पर गोरखपुर के प्रसिद्ध आयोग्य मंदिर में शरीर पर मिट्टी लेपन का अनोखा रिकार्ड बन गया है। मिट्टी को जीवनदायिनी मानने वाली इस चिकित्सा पद्धति में शरीर पर लेपन के जरिए बीमारियों को दूर..."/>
  </head>
  <body>
    <article>
      <h1>Naturopathy Day: यूपी के इस शहर में लाेगों ने शरीर पर मिट्टी लगा कर बनाया ये अनोखा रिकॉर्ड</h1>
      <address><time datetime="2019-11-18T06:45:27+00:00">18 Nov 2019, 06:45</time> by <a rel="author">हिन्‍दुस्‍तान टीम,गोरखपुर</a></address>
      <p><b>Naturopathy Day</b> पर गोरखपुर के प्रसिद्ध आयोग्य मंदिर में शरीर पर मिट्टी लेपन का अनोखा रिकार्ड बन गया है। मिट्टी को जीवनदायिनी मानने वाली इस चिकित्सा पद्धति में शरीर पर लेपन के जरिए बीमारियों को दूर करने का प्रयास किया जाता है।  </p>
      <p>आरोग्य मंदिर के प्रमुख डा.विमल मोदी ने बताया कि सर्वांग मिट्टी लेपन का रिकार्ड पिछले साल दिल्ली में बनाया गया था। तब 302 लोगों ने एक साथ शरीर पर मिट्टी का लेप लगाया था। इंडिया बुक ऑफ द रिकार्ड की ओर से 340 की संख्या दी गई थी। आरोग्य मंदिर में कुल 508 लोगों ने मिट्टी लेपन कराकर पुराना रिकार्ड तोड़ दिया। इनमें 162 महिलाएं शामिल रहीं। रिकार्ड के पर्यवेक्षक के रूप में डा.विश्वस्वरूप रॉय चौधरी और वियतनाम से डॉ.जूलिया गोरखपुर पहुंची हैं। मिट्टी लेपन में शामिल लोगों ने इस आयोजन में काफी आनंद लिया। उनका उत्साह देखते ही बनता था। </p>
      <p>
        <a href="https://www.livehindustan.com/uttar-pradesh/deoria/story-tourist-bus-accident-near-hetimpur-check-post-in-kushinagar-deoria-five-died-many-injured-2854733.html">यूपी : बिहार से राजस्थान जा रही अनियंत्रित बस पलटी, पांच की मौत</a>
      </p>
      <p><b>मिट्टी से ठीक हो सकते हैं त्वचा के रोग </b><br/>डा.विमल मोदी ने दावा किया कि मिट्टी से त्वचा के विभिन्न रोग आसानी से ठीक हो जाते हैं। उन्होंने कहा कि मिट्टी में सब्जियों और अनाज के बीज लगाने पर ये चीजें उगती हैं। यह गुणकारी है। इसमें जीवन है। यह मिट्टी जब त्वचा पर लगती है तब सकारात्मक बैक्टीरिया त्वचा पर आकर सकारात्मक गुण पैदा करते हैं। बीमारी चली जाती है। </p>
      <h3>
        <a href="https://www.livehindustan.com/uttar-pradesh/gorakhpur/story-mmmut-students-will-go-for-internship-at-michigan-university-2855337.html">मिशिगन यूनिवर्सिटी में इंटर्नशिप करने जाएंगे एमएमएमयूटी के छात्र</a>
      </h3>
      <p><b>तीन फिट नीचे से ली जाती है मिट्टी </b><br/>डा.मोदी ने बताया कि शरीर पर लेपन के लिए मिट्टी तीन फिट नीचे से ली जाती है। इस मिट्टी में कीड़ों और कीटनाशकों का प्रभाव नहीं रहता है। इसमें बालू कम होता है। मिट्टी चिकनी होती है। मिट्टी को रात भर भिगोकर सुबह लेपन किया जाता है। </p>
      <p><b>दूर-दूर से आए हैं आए हैं प्रतिभागी </b><br/>मिट्टी लेपन का रिकार्ड बनाने के लिए आरोग्य मंदिर में दूर-दूर से लोग आए हैं। इन्होंने आयोजन में काफी आनंद लिया। उनका उत्साह देखते ही बनता था।  </p>
    </article>
  </body>
</html>