<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/voznik-s-smartom-v-ograjo"/>
    <meta property="og:site_name" content="Primorske novice"/>
    <meta property="article:published_time" content="2019-11-18T06:00:00+00:00"/>
    <meta property="og:title" content="Voznik s smartom v ograjo"/>
    <meta property="og:description" content="Sobotna nočna vožnja se je za 64-letnega domačina v Senožečah končala s hudimi poškodbami in v oskrbi zdravniške ekipe izolske bolnišnice."/>
  </head>
  <body>
    <article>
      <h1>Voznik s smartom v ograjo</h1>
      <address><time datetime="2019-11-18T06:00:00+00:00">18 Nov 2019, 06:00</time> by <a rel="author">Sijan Pretnar</a></address>
      <p>
        <b>Sobotna nočna vožnja se je za 64-letnega domačina v Senožečah končala s hudimi poškodbami in v oskrbi zdravniške ekipe izolske bolnišnice.</b>
      </p>
      <figure>
        <img src="https://static.primorske.si/foto/highres/kronika/720096_265-seno-e-e.jpg"/>
        <figcaption>Foto: ZGRS Sežana</figcaption>
      </figure>
      <p><b>SENOŽEČE</b> &gt; Okoli 22.45 se je s smartom peljal iz postojnske smeri in pri odcepu za Sežano v blagem levem ovinku zapeljal naravnost ter čelno trčil v odbojno ograjo. Po trku je hudo poškodovan ostal ukleščen v zveriženi pločevini.</p>
      <p>Gasilci iz domačega prostovoljnega gasilskega in gasilci sežanske poklicne enote so poškodovanega voznika s tehničnim posegom rešili iz avtomobila ter mu nudili prvo pomoč do prihoda sežanskih reševalcev. Ti so ga oskrbeli in odpeljali v izolsko bolnišnice.</p>
      <p>Kasneje so policistom sporočili, da je voznik utrpel več zlomov reber in druge hujše poškodbe. Policisti so zanj odredili strokovni pregled.</p>
    </article>
  </body>
</html>