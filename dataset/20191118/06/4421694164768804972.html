<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/lvivski-kazhany-ocholyly-turnirnu-tablytsyu-chempionatu-ukrayiny/"/>
    <meta property="og:site_name" content="VARTA1"/>
    <meta property="article:published_time" content="2019-11-18T06:40:17+00:00"/>
    <meta property="og:title" content="Львівські «кажани» очолили турнірну таблицю Чемпіонату України"/>
    <meta property="og:description" content="Львівські «кажани» очолили турнірну таблицю Чемпіонату України"/>
  </head>
  <body>
    <article>
      <h1>Львівські «кажани» очолили турнірну таблицю Чемпіонату України</h1>
      <address>
        <time datetime="2019-11-18T06:40:17+00:00">18 Nov 2019, 06:40</time>
      </address>
      <p>Post Views: 2</p>
      <p>Із рахунком 3:0 (25:21, 25:19, 25:22) ВК “Барком-Кажани” завершили перший матч  4 туру Чемпіонату України з волейболу серед чоловічих команд Суперліги проти ВК “Збірна Харківської області-Юридична академія”. Рахунок другої гри – 3:1. Відтак, на сьогодні “кажани” очолюють турніру таблицю Чемпіонату України з волейболу.</p>
      <p>Щодо першого матчу, то цього разу наставник “кажанів” Угіс Крастіньш дещо поексперементував зі складом команди. Зокрема, не було на майданчику Гордена Брови. Ліберо під час всієї гри  виступив Андрій Жуков. Не грав у першому матчі і Олег Шевченко.</p>
      <p>“Юракадемія” приїхала до Львова теж зі змінами у команді. Щоправда, вимушеними: через травму, у Харкові залишились  Борис Єфименко та Ілля Єгошин.</p>
      <p>Стартували команди у першій партії без певного фаворита: 2:2, 3:3. Нічия змінилась на своєрідне “перетягування канату” – з відривом у одне-два очка вириваються то одні, то інші волейболісти. Та ближче до середини партії  господарі майданчика лідирують  і тримають це лідерство до кінця сету. 25:21 – рахунок партії. Перемогу «кажани» виборюють і у двох наступних партіях. Тож підсумок матчу – 3:0 на користь «Барком-Кажани».</p>
      <p>У другому матчі знову перемога за «кажанами», щоправда дещо складніша, адже до свого активу додали і “юристи”:  3:1 (25:17, 19:25, 25:14,25:20) другий матч.</p>
      <p>” Тренер сьогодні більше дав всім пограти. Випустив хлопців, які були вчора на заміні. Десь, можливо, не допрацювали вони, десь, можливо, впіймала кураж “Юракадемія”, – так результати другого ігрового дня прокоментував капітан “Барком-Кажани” Євгеній Кісілюк. У матчах з “Юракадемією” головний тренер “кажанів” Угіс Крастіньш дійсно дав можливість пограти  тим гравцям, які на майданчику бувають рідше. “Така була мета цих матчів. У другій грі взагалі основні гравці відпочивали переважно. Почали гру і далі відпочивали. Це хороший досвід всім гравцям, щоб тримати себе у ігровому тонусі”, – коментує таку ротацію волейболістів Угіс Крастіньш.</p>
      <p>А от причиною поразки у другій партії другого ігрового дня називає проблему у нападі. “У другій партії зупинились у атаці. Блоки були хороші, але надто страхувались. Це й не дозволило зіграти вдало партію”, – підсумував тренер. Самі ж матчі з “Юракадемією” Угіс Крастіньшь називає своєрідним тренуванням перед грою ЄКВ, яка відбудеться у Львові 11 грудня.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>