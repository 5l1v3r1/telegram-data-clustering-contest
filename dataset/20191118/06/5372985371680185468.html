<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/vicenza/trappola-eroina-dosi-a-5-euro-per-i-giovani-1.7785272"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-18T06:00:00+00:00"/>
    <meta property="og:title" content="Trappola eroina Dosi a 5 euro per i giovani"/>
    <meta property="og:description" content="."/>
  </head>
  <body>
    <article>
      <h1>Trappola eroina <br/>Dosi a 5 euro <br/>per i giovani</h1>
      <address><time datetime="2019-11-18T06:00:00+00:00">18 Nov 2019, 06:00</time> by <a rel="author">A.Z.</a></address>
      <p><b>VICENZA. </b>Microdosi vendute a cinque euro o comprate barattando una bottiglia di alcolici. È il mercato sempre più low cost di Campo Marzo, dove l’eroina è tornata a fare paura - pur non essendo in realtà mai scomparsa dalla piazza - anche per un incremento del consumo per endovena, pratica che aumenta i rischi di natura sanitaria, come i contagi da Aids ed epatite B e C. Da qui l’affondo del Serd dell’Ulss 8, per voce del direttore Vincenzo Balestra: «Dobbiamo ripristinare gli interventi di riduzione del danno, riprendere i corsi di sopravvivenza che riguardano corretto uso del preservativo, scambio di siringhe e prevenzione delle overdosi con la consegna a pazienti addestrati dell’antidoto, ossia il naloxone. E dobbiamo riproporre corsi di educazione sanitaria, dappertutto». </p>
      <p>«Il mercato dell'eroina attualmente a Vicenza è tenuto principalmente dalla mafia nigeriana - ha spiegato Balestra -. E quello che abbiamo notato con preoccupazione è anche l’abbassamento dell’età di inizio del consumo. Il Serd ha in carico 54 persone sotto i 19 anni, pensiamo dunque a quante ce ne sono fuori». </p>
    </article>
  </body>
</html>