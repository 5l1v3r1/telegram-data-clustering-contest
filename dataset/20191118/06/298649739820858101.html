<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/18/nordcorea-kim-ha-supervisionato-seconda-esercitazione-militare-pn_20191118_00012/"/>
    <meta property="og:site_name" content="Askanews"/>
    <meta property="article:published_time" content="2019-11-18T06:52:32+00:00"/>
    <meta property="og:title" content="Nordcorea, Kim ha supervisionato seconda esercitazione militare"/>
    <meta property="og:description" content="Roma, 18 nov. (askanews) – Il leader nordcoreano Kim Jong un ha supervisionato esercitazioni aeree per la seconda volta in tre giorni, secondo l’agenzia di stampa ufficiale nordcoreana KCNA, proprio mentre Stati uniti e Corea del Sud hanno deciso di annullare le esercitazioni militari congiunte per facilitare la ripresa del dialogo con Pyongyang. “E’ necessario […]"/>
  </head>
  <body>
    <article>
      <h1>Nordcorea, Kim ha supervisionato seconda esercitazione militare</h1>
      <h2>In tre giorni</h2>
      <address>
        <time datetime="2019-11-18T06:52:32+00:00">18 Nov 2019, 06:52</time>
      </address>
      <figure>
        <img src="http://www.askanews.it/wp-content/uploads/2019/11/20191118_075224_556EFBAC.jpg"/>
      </figure>
      <p>Roma, 18 nov. (askanews) – Il leader nordcoreano Kim Jong un ha supervisionato esercitazioni aeree per la seconda volta in tre giorni, secondo l’agenzia di stampa ufficiale nordcoreana KCNA, proprio mentre Stati uniti e Corea del Sud hanno deciso di annullare le esercitazioni militari congiunte per facilitare la ripresa del dialogo con Pyongyang.</p>
      <p>“E’ necessario condurre esercitazioni senza preavviso in un contesto di guerra simulata” per “migliorare la preparazione” delle unità militari nordcoreane, ha dichiarato Kim, secondo la KCNA. Il presidente Usa Donald Trump ha invitato ieri Kim ad “agire rapidamente” per raggiungere un accordo con gli Stati Uniti sulla denuclearizzazione della penisola.</p>
    </article>
  </body>
</html>