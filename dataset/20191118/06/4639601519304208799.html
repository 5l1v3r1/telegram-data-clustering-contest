<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/world/apotheosi-tsitsipa-ymnoi-apo-ta-diethni-mme/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T06:41:18+00:00"/>
    <meta property="og:title" content="Αποθέωση Τσιτσιπά – «Ύμνοι» από τα διεθνή ΜΜΕ"/>
    <meta property="og:description" content="Τα διεθνή ΜΜΕ υποκλίνονται στο ταλέντο του 21χρονου τενίστα"/>
  </head>
  <body>
    <article>
      <h1>Αποθέωση Τσιτσιπά – «Ύμνοι» από τα διεθνή ΜΜΕ</h1>
      <h2>Τα διεθνή ΜΜΕ υποκλίνονται στο ταλέντο του 21χρονου τενίστα</h2>
      <address><time datetime="2019-11-18T06:41:18+00:00">18 Nov 2019, 06:41</time> by <a rel="author">ΤοΒΗΜΑ Team</a></address>
      <p>Με ένα φοβερό backhand ο Στέφανος Τσιτσιπάς «διέλυσε» τον Ντομινίκ Τιμ και από πρίγκιπας έγινε βασιλιάς του τένις και ειδικά του ATP Finals.</p>
      <p>Βέβαια δεν επρόκειτο για ένα απλό χτύπημα που απλά μπέρδεψε τον αντίπαλο, αλλά για ένα φοβερό backhand με ταχύτητα 170 χιλιομέτρων την ώρα  που δεν άφησε κανένα περιθώριο στον αντίπαλο.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Περιθώρια δεν είχαν μάλιστα και τα ξένα μέσα ενημέρωσης, τα οποία υποκλίθηκαν στον Έλληνα τενίστα λίγη ώρα μετά την τεράστια νίκη στον τελικό ATP Finals με 2-1 σετ.</p>
      <h3>Υπόκλιση διεθνών μέσων σε Τσιτσιπά</h3>
      <p>Το BBC έγραψε: «Το έκανε ο Στέφανος Τσιτσιπάς» και προσθέτει: «Ο Τσιτσιπάς κατέκτησε το ATP Finals».</p>
      <p>Ο Guardian αναφέρει: «Ο Τσιτσιπάς νίκησε τον Τιμ σε ένα δραματικό αγώνα και κατέκτησε το ATP Finals»</p>
      <p>Η As συμφωνεί με την L’ Equipe: «Ένας μαέστρος 21 ετών».</p>
      <p>Το SkySports αναφέρει: «Στο ντεμπούτο του ο Στέφανος Τσιτσιπάς πήρε το ATP Finals, νικώντας τον Ντόμινικ Τιμ».</p>
      <p>Στην ιστοσελίδα της ATP ο Έλληνας πρωταθλητής αποκαλείται ο «Νέος βασιλιάς του Λονδίνου» και προσθέτει: «Έγινε ο πρώτος τενίστας από την Ελλάδα που κατέκτησε το ATP Finals».</p>
      <p>Η L’ Equipe από την πλευρά της έγραψε στην ηλεκτρονική της σελίδα: «Μαέστρος ο Τσιτσιπάς. Η μεγαλύτερη στιγμή στην καριέρα του. Νίκησε τον Τιμ στον τελικό και πήρε το ATP Finals».</p>
      <p>Η ιταλική Gazzetta dello Sport γράφει: «Ο Τσιτσιπάς νίκησε τον Τιμ και κατέκτησε το τρόπαιο στο Λονδίνο.»</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>