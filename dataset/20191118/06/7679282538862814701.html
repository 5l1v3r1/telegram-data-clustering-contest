<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-stefanos-tsitsipas-beats-dominic-thiem-to-win-atp-finals-title-2855534.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T06:28:43+00:00"/>
    <meta property="og:title" content="डोमिनिक थीम को हरा स्टीफानोस सितसिपास ने जीता एटीपी फाइनल्स खिताब"/>
    <meta property="og:description" content="ग्रीस के स्टीफानोस सितसिपास ने इस साल का एटीपी फाइनल्स का खिताब जीत लिया है। इसी के साथ वह यह खिताब जीतने वाले सबसे युवा खिलाड़ियों में से एक बन गए हैं। सितसिपास ने आस्ट्रिया के डोमिनिक थीम को..."/>
  </head>
  <body>
    <article>
      <h1>डोमिनिक थीम को हरा स्टीफानोस सितसिपास ने जीता एटीपी फाइनल्स खिताब</h1>
      <address><time datetime="2019-11-18T06:28:43+00:00">18 Nov 2019, 06:28</time> by <a rel="author">एजेंसी,लंदन</a></address>
      <p>ग्रीस के स्टीफानोस सितसिपास ने इस साल का एटीपी फाइनल्स का खिताब जीत लिया है। इसी के साथ वह यह खिताब जीतने वाले सबसे युवा खिलाड़ियों में से एक बन गए हैं। सितसिपास ने आस्ट्रिया के डोमिनिक थीम को 6-7(6), 6-2, 7-6(4) से मात दी। सितसिपास इस समय 21 साल तीन महीने के हैं। उनसे आगे ऑस्ट्रेलिया के लेटन हेविट हैं, जिन्होंने 20 साल की उम्र में यह खिताब अपने नाम किया था। </p>
      <p>समाचार एजेंसी एफे के मुताबिक, सितसिपास इस सफर में सिर्फ एक मैच स्पेन के राफेल नडाल से हारे थे। फाइनल में पहला सेट हारने के बाद उन्होंने दमदार वापसी की और अगले दो सेट जीत खिताब पहली बार अपने नाम किया। इस बीच उन्हें क्रैम्प्स की समस्या भी हुई। यह लगातार चौथी बार है जब एटीपी फाइनल्स को नया विजेता मिला हो। </p>
      <h3>
        <a href="https://www.livehindustan.com/cricket/story-india-vs-bangladesh-virat-kohli-posted-gym-session-skipper-6-pack-abs-video-set-internet-on-fire-2855515.html">विराट कोहली ने एब्स दिखाते हुए पोस्ट किया ये- VIDEO, आप भी देखिए</a>
      </h3>
      <p>बता दें कि आस्ट्रिया के डोमिनिक थीम ने गत चैंपियन अलेक्सांद्र ज्वेरेव के सुनहरे सफर पर विराम लगाते हुए वर्ष के आखिरी टूर्नामेंट एटीपी फाइनल्स के खिताबी मुकाबले में प्रवेश हासिल किया था। वहीं, स्टीफानोस सितसिपास ने छह बार के चैंपियन रोजर फेडरर को उलटफेर का शिकार बनाकर फाइनल में अपनी जगह बनाई थी।</p>
      <p>सितसिपास ने फेडरर को 6-3, 6-4 से हराकर पहली बार इस टूर्नामेंट के फाइनल में जगह बनाई थी। वहीं, थीम अपने करियर के चौथे एटीपी फाइनल्स में खेल रहे थे। इससे पिछले तीन सत्रों में वह कभी भी ग्रुप चरण से आगे नहीं पहुंच सके थे। इस बार उन्हें फाइनल में हार का सामना करना पड़ा। </p>
      <p>थीम ने मैच के बाद कहा था, “मेरे लिए यह बड़े सपने के पूरा होने जैसा है। यह बड़ा टूर्नामेंट है और मुझे इसका फाइनल खेलने का मौका मिल रहा है।” 26 साल के इस खिलाड़ी इस वर्ष फ्रेंच ओपन के फाइनल में भी पहुंचे थे।</p>
      <p><b><a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a></b><br/>        <br/>20 बार के ग्रैंड स्लेम विजेता फेडरर इस टूर्नामेंट में 17वीं बार सेमीफाइनल खेल रहे थे और 11वें फाइनल की तलाश में थे, लेकिन पहले सेट में स्विस मास्टर 1-4 से पिछड़ने के बाद वापसी नहीं कर पाए और लगातार सेटों में मुकाबला हार गए।</p>
    </article>
  </body>
</html>