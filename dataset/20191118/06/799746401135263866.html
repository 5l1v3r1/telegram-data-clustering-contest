<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103142/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T06:25:08+00:00"/>
    <meta property="og:title" content="Міністр оборони Німеччини: Макрон хоче замінити НАТО, ми — посилити"/>
    <meta property="og:description" content="Міністр оборони Німеччини Аннегрет Крамп-Карренбауер не поділяє критику НАТО президентом Франції Еммануелем Макроном."/>
  </head>
  <body>
    <article>
      <h1>Міністр оборони Німеччини: Макрон хоче замінити НАТО, ми — посилити</h1>
      <address>
        <time datetime="2019-11-18T06:25:08+00:00">18 Nov 2019, 06:25</time>
      </address>
      <p>Міністр оборони Німеччини Аннегрет Крамп-Карренбауер не поділяє критику НАТО президентом Франції Еммануелем Макроном.</p>
      <p>Як пише "Європейська правда", про це вона розповіла в інтерв'ю, опублікованому в неділю в журналі <a href="https://www.welt.de/">Welt</a>.</p>
      <p>Крамп-Карренбауер заявила, що Німеччина згодна з тим, що європейському співробітництву в галузі безпеки необхідно розширювати співпрацю, але у Парижа інша точка зору, ніж у Берліна.</p>
      <p>"Коли Франція говорить про розширення європейської співпраці в галузі оборони, вони говорять про стратегічну автономію. Французи прагнуть сильного європейського співробітництву для заміни НАТО", - сказала Крамп-Карренбауер.</p>
      <p>"Моя точка зору полягає в тому, що будь-яке зміцнення європейської оборони також зміцнює європейську опору НАТО", - сказала вона.</p>
      <p>Крамп-Карренбауер додала, що "військова культура Франції відрізняється від німецької".</p>
      <p>"Це відображено в останніх пропозиціях її президента. Але у Німеччини також є свої інтереси", - сказала німецька міністр оборони.</p>
      <p>Разом з тим вона підкреслила важливість партнерства Берліна та Франції та його інтеграції в НАТО.</p>
      <p>Нагадаємо, серед союзників Альянсу після заяви президента Франції Макрона про <b><a href="https://www.eurointegration.com.ua/news/2019/11/7/7102758/">"смерть мозку" НАТО</a> </b>активізувалась дискусія<b>.</b> В інтерв’ю журналу The Economist Макрон поскаржився на відсутність координації в ухваленні стратегічних рішень між Сполученими Штатами і їхніми союзниками по НАТО. </p>
      <p>Канцлерка Німеччини Ангела Меркель заявила, що <b><a href="https://www.eurointegration.com.ua/news/2019/11/7/7102775/">не поділяє</a></b> думку Макрона про ситуацію в Альянсі.</p>
      <related>
        <a href="https://www.eurointegration.com.ua/news/2019/11/12/7102926/"/>
      </related>
    </article>
  </body>
</html>