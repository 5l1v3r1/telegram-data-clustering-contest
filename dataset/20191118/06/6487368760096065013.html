<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/miller-david-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-18T06:46:04+00:00"/>
    <meta property="og:title" content="Jóképű színész lett Ullmann Mónika egy szem fiából - Fotókon a 23 éves Dávid"/>
    <meta property="og:description" content="Miller Dávid a színészkedés mellett a zenei karrier felé is kacsintgat."/>
  </head>
  <body>
    <article>
      <h1>Jóképű színész lett Ullmann Mónika egy szem fiából - Fotókon a 23 éves Dávid</h1>
      <h2>Miller Dávid a színészkedés mellett a zenei karrier felé is kacsintgat.</h2>
      <address><time datetime="2019-11-18T06:46:04+00:00">18 Nov 2019, 06:46</time> by <a rel="author">Laci Patricia</a></address>
      <p><b>Ullmann Mónika</b> és Miller Zoltán házasságából egy fiú született, <b>Miller </b><b>Dávid</b>, aki 1996 májusában látta meg a napvilágot. Bár a két színművész útjai elváltak, mind a ketten méltán büszkék lehetnek gyermekükre, aki a szülei nyomdokaiba lépett.</p>
      <p>A fiatal tehetség 17 éves korában határozta el, hogy színésznek áll. Miután Angliában végzett a London School Of Dramatic Arton, elkezdtek jönni a megkeresések. Az első magyar produkció, amiben szerepelt, az a 2017-es Pappa Pia volt, egy év múlva a Vörös verébben tűnt fel Jennifer Lawrence oldalán, illetve több kisebb szerepet is kapott külföldi produkciókban.</p>
      <p>Több magyar sorozatban is szerepelt, ilyen volt az RTL Klubon futó A Tanár vagy az Alvilág, illetve a VIASAT3-on menő 200 első randi és az Ízig-vérig. Szinkronizál is, az Aladdin című mese filmes változatában ő Aladdin énekhangja. Érdekesség, hogy az 1992-es Disney-produkció magyar változatában az édesapja énekelte el a főszereplő dalait.</p>
      <figure>
        <iframe src="https://www.youtube.com/embed/RiN2_KWOTzg" width="840" height="560" data-service="Youtube" scrolling="no"/>
      </figure>
      <p>A színészet mellett a zenélés felé is nagyon nyitott, az Audiofuse énekese lett, nyáron jelent meg a legújabb videoklipjük, a Summer of Love, amelyben ő maga is szerepet vállal. A <a href="https://rtl.hu/rtlklub/reggeli/miller-david-bakonyi-balint-audiofuse-summer-of-love">Reggeli</a> augusztusi adásában elmesélte, hogyan jött a zenélés az életében. Elmondta, az unokatestvére, Ullmann Ottó mutatta be őt Bakonyi Bálintnak, a csapat egyik tagjának.</p>
      <p>- Nekem nagyon tetszett a Bálintnak a filozófiája, ahogy gondolkodik a zenéről. Mondtam is neki, ha bármilyen zenei projektbe kezd, és gondolna rám, hogy én is részt vegyek benne, akkor én annak nagyon örülnék, és egyszer csak megkeresett engem - mesélte.</p>
      <p>A csapat terve az, hogy havonta adnak ki egy-egy új számot, a jövőben pedig készítenének egy nagylemezt is.</p>
      <p>Képes összeállításunkban megnézheted, milyen sármos Ullmann Mónika és Miller Zoltán fia, Miller Dávid.</p>
      <figure>
        <img src="https://kep.index.hu/1/0/2892/28921/289214/28921485_0d98a50ade9c665deb54e7d4e0843c1e_wm.jpg"/>
        <figcaption>Ullmann Mónika és Miller Zoltán fia, Miller Dávid szülei nyomdokába lépett.<cite>Instagram/Miller Dávid, Instagram/Freeman Film</cite></figcaption>
      </figure>
      <figure>
        <img src="https://kep.index.hu/1/0/2892/28921/289215/28921525_61f9fbed0d72575dd3a2de248dcc0b6b_wm.jpg"/>
        <figcaption>A 23 éves fiatal színész és énekes nagyon sármos pasi lett.<cite>YouTube/Mozi Star</cite></figcaption>
      </figure>
      <figure>
        <img src="https://kep.index.hu/1/0/2892/28921/289217/28921775_5f565bb81a595e5f298fd6ffcddc2efd_wm.jpg"/>
        <figcaption>Számos sorozatban láthatták már a magyar nézők az elmúlt egy évben, például az Alvilágban, A Tanárban vagy a 200 első randiban.<cite>RTL Klub/Labancz Viki</cite></figcaption>
      </figure>
      <figure>
        <img src="https://kep.index.hu/1/0/2892/28921/289218/28921809_a22e398b86fc5f4d48a6df352437a325_wm.jpg"/>
        <figcaption>Egyre gyakrabban ad interjút a televízióban.<cite>RTL Klub/Reggeli</cite></figcaption>
      </figure>
      <figure>
        <img src="https://kep.index.hu/1/0/2892/28921/289218/28921811_3ba329f713a3e18451a031e5c85e3276_wm.jpg"/>
        <figcaption>Édesapjával, Miller Zoltánnal is megfordult már a Reggeli stúdiójában.<cite>RTL Klub/Reggeli</cite></figcaption>
      </figure>
      <figure>
        <img src="https://kep.index.hu/1/0/2892/28921/289218/28921813_cc05cc97d2f6fbbdedaa374a68185f95_wm.jpg"/>
        <figcaption>Apai ágról két húga van, a kilencéves Emma és a kétéves Bella. A fotón nagyobbik húgával szerepel.<cite>MTI/Zih Zsolt</cite></figcaption>
      </figure>
    </article>
  </body>
</html>