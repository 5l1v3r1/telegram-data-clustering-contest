<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23497149-doi-oficiali-australieni-nu-primit-viza-pentru-china-din-cauza-criticilor-adresate-beijingului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T06:38:00+00:00"/>
    <meta property="og:title" content="Doi oficiali australieni nu au primit viză pentru China din cauza criticilor adresate Beijingului"/>
    <meta property="og:description" content="Doi membri ai guvernului de la Canberra, Andrew Hastie și James Paterson, programați a efectua o vizită de studiu în China, nu au primit viza de acces ca urmare a atitudinii critice, public"/>
  </head>
  <body>
    <article>
      <h1>Doi oficiali australieni nu au primit viză pentru China din cauza criticilor adresate Beijingului</h1>
      <address><time datetime="2019-11-18T06:38:00+00:00">18 Nov 2019, 06:38</time> by <a rel="author">DP</a></address>
      <p><b>Doi membri ai guvernului de la Canberra, Andrew Hastie și James Paterson, programați a efectua o vizită de studiu în China, nu au primit viza de acces ca urmare a atitudinii critice, public exprimate, față de autoritățile chineze și a refuzului de a se „pocăi cu adevărat”, relatează postul BBC, citat de Mediafax. Cei doi oficiali din Australia au refuzat retragerea și afirmarea regretului față de criticile aduse regimului de la Beijing, pierzând astfel posibilitatea de a obține viza de acces în statul chinez, pentru vizita programată luna următoare.</b><br/><br/>Cei doi politicieni conservatori au fost, de-a lungul timpului, critici vocali ai autorităților chineze, semnalând încălcarea drepturilor indivizilor și interferența în treburile politice interne din Australia.<br/><br/>„Câtă vreme oamenii se vor pocăi cu adevărat și își vor redresa greșelile, văzând China cu obiectivism și rațiune, respectând sistemul chinez și modul de dezvoltare ales de poporul chinez, ușa dialogului și a schimburilor va rămâne mereu deschisă”, conform unei declarații emise de purătorul de cuvânt al ambasadei chineze în statul australian.<br/><br/>Există, la nivelul Australiei o dezbatere largă pe fondul influenței Chinei asupra statului, unii politicieni acuzând Beijingul de infiltrarea în politicile interne australiene prin intermediul donațiilor.</p>
    </article>
  </body>
</html>