<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%b5%ce%ba%cf%80%ce%bb%ce%b7%ce%ba%cf%84%ce%b9%ce%ba%ce%ae-%cf%84%cf%81%ce%b9%cf%83%ce%b4%ce%b9%ce%ac%cf%83%cf%84%ce%b1%cf%84%ce%b7-%ce%b1%ce%bd%ce%b1%cf%80%ce%b1%cf%81%ce%ac%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T06:55:39+00:00"/>
    <meta property="og:title" content="Η εκπληκτική τρισδιάστατη αναπαράσταση της ακρόπολης των Μυκηνών (βίντεο 3D)"/>
    <meta property="og:description" content="Αν είχατε ποτέ την ευκαιρία να βρεθείτε στις Μυκήνες, είναι σχεδόν βέβαιο ότι η ακρόπολη σας έκοψε την ανάσα! Πως όμως ήταν την εποχή του Αγαμέμνονα το ανάκτορο των Ατρειδών;"/>
  </head>
  <body>
    <article>
      <h1>Η εκπληκτική τρισδιάστατη αναπαράσταση της ακρόπολης των Μυκηνών (βίντεο 3D)</h1>
      <address>
        <time datetime="2019-11-18T06:55:39+00:00">18 Nov 2019, 06:55</time>
      </address>
      <p>
        <b>Αν είχατε ποτέ την ευκαιρία να βρεθείτε στις Μυκήνες, είναι σχεδόν βέβαιο ότι η ακρόπολη σας έκοψε την ανάσα! Πως όμως ήταν την εποχή του Αγαμέμνονα το ανάκτορο των Ατρειδών;</b>
      </p>
      <p>Σύμφωνα με την ιστορία, ο βασιλιάς Αγαμέμνονας ένιωθε ανίκητος στο μπαλκόνι του κάστρου του –και όχι άδικα.</p>
      <p>Ένα εξαιρετικό βίντεο που έχει ανεβάσει στο κανάλι του στο YouTube ο κ. Αναστάσιος Ντίνος, παρουσιάζει πώς ακριβώς ήταν η ακρόπολη των Μυκηνών σε τρισδιάστατη αναπαράσταση.</p>
      <p>Όπως χαρακτηριστικά αναφέρεται στην εν λόγω ανάρτηση: Οι «Πολύχρυσες Μυκήνες», το βασίλειο του μυθικού Αγαμέμνονα, που πρώτος ύμνησε ο Όμηρος στα έπη του, είναι το σημαντικότερο και πλουσιότερο ανακτορικό κέντρο της Ύστερης Εποχής του Χαλκού στην Ελλάδα.</p>
      <p>Το όνομά τους έχει δοθεί σε έναν από τους λαμπρότερους πολιτισμούς της Ελληνικής προϊστορίας, το μυκηναϊκό, και οι μύθοι που συνδέονται με την ιστορία τους διαπέρασαν τους αιώνες με τα ομηρικά έπη και τις μεγάλες τραγωδίες της κλασικής εποχής, ενώ ενέπνευσαν και συνεχίζουν να εμπνέουν παγκοσμίως την πνευματική δημιουργία και την τέχνη.</p>
      <p>Σαφώς το να επισκεφθείτε οι ίδιοι την περιοχή είναι μία από τις εκδρομές που πραγματικά αξίζει να κάνετε με τα παιδιά σας, αλλά μέχρι τότε, προετοιμαστείτε (και προετοιμάστε τα) για αυτά που θα δείτε εκεί με το παρακάτω βίντεο:</p>
      <figure>
        <iframe src="https://www.youtube.com/embed/4bcG9NIksgQ" width="560" height="315" data-service="Youtube" scrolling="no"/>
      </figure>
      <p>Επίσης δείτε τις Μυκήνες σήμερα με μια πτήση drone από την ομάδα updrones:</p>
      <figure>
        <iframe src="https://www.youtube.com/embed/xx_66wuam1o" width="560" height="315" data-service="Youtube" scrolling="no"/>
      </figure>
      <p>
        <a href="https://www.argolikeseidhseis.gr/">argolikeseidhseis.gr</a>
      </p>
    </article>
  </body>
</html>