<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-alternatyva-minskymy-ugodamy-ne-gotuyetsya-prystajko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T06:14:09+00:00"/>
    <meta property="og:title" content="Альтернатива Мінським угодам не готується – Пристайко"/>
    <meta property="og:description" content="Міністр закордонних справ України Вадим Пристайко заявив, що на сьогодні альтернативи Мінським угодам не готуються."/>
  </head>
  <body>
    <article>
      <h1>Альтернатива Мінським угодам не готується – Пристайко</h1>
      <address>
        <time datetime="2019-11-18T06:14:09+00:00">18 Nov 2019, 06:14</time>
      </address>
      <p>Міністр закордонних справ України Вадим Пристайко заявив, що на сьогодні альтернативи Мінським угодам не готуються.</p>
      <p>Вадим Пристайко заявив, що українська сторона готова прийняти зміни, які можуть запропонувати лідери нормандської четвірки щодо Мінських домовленостей.</p>
      <blockquote>– У 2015 році зустріч тривала шістнадцять годин, результатом якої стали другі Мінські домовленості, але довгий час позиції напрацьовувалися переговорними командами на рівні президентів та міністерств закордонних справ, – зазначив Пристайко.</blockquote>
      <p><b>Читайте:</b> <a href="https://fakty.com.ua/ua/ukraine/20191115-zustrich-normandskoyi-chetvirky-mozhe-vidbutysya-9-grudnya-bloomberg/">Зустріч нормандської четвірки відбудеться 9 грудня в Парижі</a></p>
      <p>Міністр зазначив, що Україна наразі не готує альтернативу для Мінських угод.</p>
      <blockquote>– На сьогодні альтернатива мінським угодам не готується. Але якщо лідери прийдуть і скажуть – і ми до цього готові – що цей пункт, очевидно, застарів, цей – нежиттєздатний, давайте його переформулюємо, так лідери іноді роблять, – пояснив Пристайко.</blockquote>
      <p>Нагадаємо, 14 листопада Вадим Пристайко заявив, що<a href="https://fakty.com.ua/ua/ukraine/20191114-ukrayina-mozhe-vyjty-z-minskyh-ugod-prystajko-nazvav-umovy/"> Україна може вийти з Мінських угод</a>.</p>
    </article>
  </body>
</html>