<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640445/%D9%85%D8%B1%DA%A9%D9%84-%D9%88-%D9%85%D8%A7%DA%A9%D8%B1%D9%88%D9%86-%D8%AF%D8%B1-%D9%82%D8%AA%D9%84-%D8%AE%D8%A7%D8%B4%D9%82%D8%AC%DB%8C-%D9%87%D9%85%D8%AF%D8%B3%D8%AA-%D8%A8%D9%86-%D8%B3%D9%84%D9%85%D8%A7%D9%86-%D8%A8%D9%88%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T06:53:00+00:00"/>
    <meta property="og:title" content="مرکل و ماکرون در قتل خاشقجی همدست بن سلمان بودند"/>
    <meta property="og:description" content="گزارشگر سازمان ملل ضمن انتقاد از جامعه جهانی درمورد قتل خاشقجی، مرکل و ماکرون را «همدست » ولیعهد رژیم سعودی در قتل «جمال خاشقجی» دانست."/>
  </head>
  <body>
    <article>
      <h1>
        <a href="https://www.bultannews.com/fa/news/640445/%D9%85%D8%B1%DA%A9%D9%84-%D9%88-%D9%85%D8%A7%DA%A9%D8%B1%D9%88%D9%86-%D8%AF%D8%B1-%D9%82%D8%AA%D9%84-%D8%AE%D8%A7%D8%B4%D9%82%D8%AC%DB%8C-%D9%87%D9%85%D8%AF%D8%B3%D8%AA-%D8%A8%D9%86-%D8%B3%D9%84%D9%85%D8%A7%D9%86-%D8%A8%D9%88%D8%AF%D9%86%D8%AF">مرکل و ماکرون در قتل خاشقجی همدست بن سلمان بودند</a>
      </h1>
      <h2>گزارشگر سازمان ملل ضمن انتقاد از جامعه جهانی درمورد قتل خاشقجی، مرکل و ماکرون را «همدست » ولیعهد رژیم سعودی در قتل «جمال خاشقجی» دانست.</h2>
      <address><time datetime="2019-11-18T06:53:00+00:00">18 Nov 2019, 06:53</time> by <a rel="author">بولتن نیوز | bultannews.com</a></address>
      <p>به گزارش <b>بولتن نیوز</b> به نقل از کیهان،هر روز که می‌گذرد، ابعاد جدیدی در ارتباط با قتل «<b>جمال خاشقجی</b>» روزنامه‌نگار منتقد سعودی برملا می‌شود. « <b>آگنس کالامار</b>» گزارشگر ویژه سازمان ملل، که درباره قتل خاشقجی تحقیق می‌کند، در مصاحبه با «بیزینس اینسایدر» اظهار داشت، جامعه جهانی به‌اندازه کافی برای کشف جزئیات قتل روزنامه‌نگار سعودی اقدام نکرده است. به گزارش دویچه‌وله، نماینده سازمان ملل به طور صریح از پارلمان‌ کشورها خواست که از دولت‌هایشان بخواهند برای تحقیق در مورد پرونده خاشقجی دست به کار شوند. کالامار در گزارش خود، خواستار تحقیقات مستقل درباره مقامات دولت عربستان‌، از جمله «محمد بن سلمان» ولیعهد این کشور، شده است. گزارشگر ویژه سازمان ملل گفت،«شواهد و قرائن معتبر» دلالت بر نقش بن سلمان در قتل خاشقجی دارد. کالامار از سران کشورهای «جی -۲۰» انتقاد کرد و گفت، بلافاصله پس از ماجرای قتل خاشقجی، به جای اینکه ولیعهد عربستان به دادگاه احضار شود، به نشست جی ۲۰ در «اوساکا» دعوت شده است. نماینده سازمان ملل گفت، این امر‌، «بزدلی جامعه جهانی» را کاملا به اثبات رسانده است. کالامار همچنین گفت، این امر غیرقابل قبول است که دونالد ترامپ، رئیس‌جمهور آمریکا، قتل خاشقجی را فقط «یک چیز» می‌نامد و رهبران اروپایی مانند آنگلا مرکل یا امانوئل ماکرون هم به ترامپ ملحق می‌شوند. نماینده سازمان ملل انتقاد کرده است که مرکل و ماکرون می‌توانستند شجاعت نشان دهند اما آنها این کار را نکردند و آنچه در اوساکا تجربه شده چیزی جز «همدستی» با عربستان نبوده</p>
    </article>
  </body>
</html>