<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1996621/iran-muhalefeti-protestolarda-27-ki%C5%9Fi-%C3%B6ld%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-18T06:45:00+00:00"/>
    <meta property="og:title" content="İran muhalefeti: Protestolarda 27 kişi öldü"/>
    <meta property="og:description" content="İran’da akaryakıt zammının ardından halk birçok kentte sokağa çıktı. Eylemlerde güvenlik güçlerinin sert müdahalesi nedeniyle 27 kişinin yaşamını yitirdiği belirtiliyor. DPA’nın haberine göre, İran rejimi muhalifi Halkın Mücahitleri Örgütü (HMÖ) dün"/>
  </head>
  <body>
    <article>
      <h1>İran muhalefeti: Protestolarda 27 kişi öldü</h1>
      <address>
        <time datetime="2019-11-18T06:45:00+00:00">18 Nov 2019, 06:45</time>
      </address>
      <p>İran’da akaryakıt zammının ardından halk birçok kentte sokağa çıktı. Eylemlerde güvenlik güçlerinin sert müdahalesi nedeniyle 27 kişinin yaşamını yitirdiği belirtiliyor.<br/><br/>DPA’nın haberine göre, İran rejimi muhalifi Halkın Mücahitleri Örgütü (HMÖ) dün internet sitesinden yaptığı açıklamada, benzin fiyatların zamma tepki olarak düzenlenen protestoların ikinci gününde 27 kişinin öldüğünü bildirdi.<br/><br/>Fars haber ajansı ise, protestolar sırasında yaklaşık bin kişinin tutuklandığını bildirdi. İranlı yetkililer ise halka güç kullanılması konusunda uyarılar almaya devam ediyor.<br/><br/>İranlı yetkililer tarafından dün yapılan açıklamada, benzin fiyatlarındaki yüksek zam karşıtı protestoların ardından ‘kanunsuzluğa’ izin verilmeyeceği açıklandı. Cumartesi gecesi, devam eden protestolar sırasında ülke genelinde internet erişiminin neredeyse tamamı kesilmişti.<br/><br/>İran cumhurbaşkanı Hasan Ruhani, isyanlar karşısında toplumdaki ‘kanunsuzluğa’ izin vermeyeceklerini açıklarken İran rejimi lideri Ali Hamaney ise hükümetin benzin fiyatlarına zam getirme kararını destekledi. Hamaney, aynı zamanda protestocuların kullandığı şiddeti kınayarak ölenlerden dolayı üzüntü duyduğunu ifade etti.<br/><br/>İran polis sözcüsü Ahmed Nuriyan da ülkedeki barış ve güvenlik halini bozanlarla mücadelede tereddüt etmeyeceklerini açıkladı.<br/><br/>İran büyükşehirlerindeki caddeler ABD uyguladığı yaptırımların neden olduğu ekonomik kriz nedeniyle ülkedeki benzin fiyatlarına zam yapılması nedeniyle protestolar yaşandı. ‘Fars’ haber ajansına göre 100’den fazla banka ve dükkan, protestocular tarafından ateşe verildi.<br/><br/>Diğer yandan, Beyaz Saray dün yaptığı açıklamada, protestoculara karşı ‘öldürücü güç’ kullanılmasını kınadı.<br/><br/>AFP’nin haberine göre Beyaz Saray Sözcüsü Stephanie Grisham, konuyla ilgili yaptığı açıklamada, “ABD, kendilerine liderlik etmeleri gereken rejime karşı düzenledikleri barışçıl protestolar düzenleyen İran halkını destekliyor. Protestoculara karşı kullanılan öldürücü gücü ve katı iletişim kısıtlamalarını ise kınıyoruz” dedi.<br/><br/>Söz konusu protestolar, Şubat ayında yapılacak seçimler öncesinde İran rejiminin hassas olduğu bir döneme denk geldi.<br/><br/>İran ekonomisi, ABD’nin 2015’te imzalanan nükleer anlaşmadan 2018’de çekilmesi ve Tahran’a katı yaptırımlar uygulamasının ardından şiddetli deflasyon sürecine girdi.<br/><br/>Protestolar, devlet tarafından sübvanse edilen araç başına aylık 60 litreye kadar benzin fiyatlarında yüzde 50, sonrasında alınacak her litre için ise yüzde 300’lük artış yapıldığı şeklinde açıklamanın ardından patlak verdi.</p>
    </article>
  </body>
</html>