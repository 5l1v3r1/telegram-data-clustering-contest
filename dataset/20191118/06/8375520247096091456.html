<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kiyanin-zdiysniv-seriyu-kradizhok-iz-odnijeji-apteki-640586.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T06:17:01+00:00"/>
    <meta property="og:title" content="Киянин здійснив серію крадіжок із однієї аптеки"/>
    <meta property="og:description" content="Грабіжник користувався неуважністю фармацевта та викрадав косметичні засоби"/>
  </head>
  <body>
    <article>
      <h1>Киянин здійснив серію крадіжок із однієї аптеки</h1>
      <address>
        <time datetime="2019-11-18T06:17:01+00:00">18 Nov 2019, 06:17</time>
      </address>
      <h4>Грабіжник користувався неуважністю фармацевта та викрадав косметичні засоби</h4>
      <p>Протягом вересня до Деснянського управління поліції від завідувача аптеки на вулиці Сержа Лифаря надходили повідомлення про крадіжки лікарських косметичних засобів. За кожним фактом правоохоронці відкривали кримінальні провадження і проводили розшуки зловмисника.</p>
      <p>Про це <a href="https://kyiv.npu.gov.ua/news/kradizhka/u-stoliczi-suditimut-kiyanina-za-seriyu-kradizhok-iz-apteki/">повідомляє</a> пресслужба поліції Києва.</p>
      <p>Як розповіла старша слідча Деснянського управління поліції Олена Басок, правопорушник кілька разів заходив у аптеку, користувався неуважністю фармацевта та викрадав з приміщення косметичні засоби.</p>
      <p>«За допомогою записів з камер відеоспостереження ми встановили особу зловмисника. Ним виявися 37-річний місцевий мешканець, раніше судимий за крадіжки, грабіж та злочини, пов’язані з наркотиками», - повідомила вона.</p>
      <p>Слідчі під процесуальним керівництвом місцевої прокуратури №3 повідомили фігуранту про підозру у скоєнні кримінального правопорушення, передбаченого ч. 2 ст. 185 (Крадіжка) Кримінального кодексу України. Зловмиснику загрожує до п’яти років позбавлення волі. </p>
      <p>На даний час досудове розслідування завершено та обвинувальний акт скеровано до суду.</p>
      <p>Як повідомлялося, у місті Біла Церква, що на Київщині, <a href="https://glavcom.ua/kyiv/news/u-biliy-cerkvi-grabizhniki-za-hvilinu-vinesli-z-kramnici-12-shub-640560.html">двоє зловмисників вночі проникли в магазин, вкрали 12 шуб вартістю більш ніж 130 тис. грн</a>, а потім зникли з місця події. Зловмисникам на це знадобилося 50 секунд.</p>
      <related>
        <a href="https://glavcom.ua/kyiv/news/u-biliy-cerkvi-grabizhniki-za-hvilinu-vinesli-z-kramnici-12-shub-640560.html"/>
        <a href="https://glavcom.ua/kyiv/news/pravoohoronci-zatrimali-u-kijevi-bandu-kolektoriv-foto-video-640106.html"/>
        <a href="https://glavcom.ua/kyiv/news/zuhvala-grabizhnicya-u-stolichniy-shkoli-zirvala-z-uchenici-zolotiy-lancyuzhok--639866.html"/>
      </related>
    </article>
  </body>
</html>