<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/18/traffico-di-beni-archeologici-dalla-calabria-all-estero-23-arrest-137-953980.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T06:14:58+00:00"/>
    <meta property="og:title" content="Traffico di beni archeologici dalla Calabria all'estero, 23 arresti"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">crotone</h6>
      <h1>Traffico di beni archeologici dalla Calabria all'estero, 23 arresti</h1>
      <h2>I reperti, frutto di scavi clandestini, venivano portati illecitamente fuori dall'Italia</h2>
      <address>
        <time datetime="2019-11-18T06:14:58+00:00">18 Nov 2019, 06:14</time>
      </address>
      <p>Vasta operazione dei carabinieri del Comando Tutela patrimonio culturale, diretta dalla Procura della Repubblica di Crotone, sul territorio nazionale ma anche in Regno Unito, Germania, Francia e Serbia.</p>
      <p>Sono 23 le misure cautelari contro i presunti componenti di una holding criminale che gestiva un ingente traffico di beni archeologici. In totale 123 le persone indagate: perquisite 80 persone, di cui 4 domiciliate all'estero.</p>
      <p>I reperti, provento di scavi clandestini in Calabria, venivano esportati illecitamente fuori dall'Italia.</p>
      <p>Le indagini, avviate nel 2017, hanno permesso di recuperare numerosi beni archeologici per un valore di diversi milioni di euro.</p>
      <p>(Unioneonline/D)</p>
    </article>
  </body>
</html>