<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150961/"/>
    <meta property="og:site_name" content="AgroNews"/>
    <meta property="article:published_time" content="2019-11-18T06:15:00+00:00"/>
    <meta property="og:title" content="На Полтавщині фермер поверне державі понад 123 га с/г земель"/>
    <meta property="og:description" content="Миргородська місцева прокуратура намагається повернути у державну власність 6 земельних ділянок загальною площею понад 123 га. Про це повідомили в прес-службі прокуратури Полтавської області. Зазначається, що житель селища Гоголеве Шишацького району в 2016 р. створив фермерське господарство, а..."/>
  </head>
  <body>
    <article>
      <h1>На Полтавщині фермер поверне державі понад 123 га с/г земель</h1>
      <address><time datetime="2019-11-18T06:15:00+00:00">18 Nov 2019, 06:15</time> by <a rel="author">agronews.uaode/author</a></address>
      <p>
        <b>Миргородська місцева прокуратура намагається повернути у державну власність 6 земельних ділянок загальною площею понад 123 га. Про це повідомили в прес-службі прокуратури Полтавської області.</b>
      </p>
      <p>Зазначається, що житель селища Гоголеве Шишацького району в 2016 р. створив фермерське господарство, а згодом уклав із Головним управлінням Держгеокадастру у Полтавській області 6 договорів оренди земельних ділянок. Розташовані вони в адміністративних межах 3 сільських рад Диканського району. Загальна площа землі — 123,6305 га. При цьому земельні торги не проводилися.</p>
      <p>«Вивченням матеріалів Миргородська місцева прокуратура встановила, що вказаний громадянин раніше вже отримував земельні ділянки в оренду для ведення фермерського господарства, а тому використав своє право на подальше їх одержання без проведення аукціону. Тож із метою відновлення порушених інтересів держави прокуратура звернулася до Господарського суду Полтавської області з позовом про визнання недійсними та скасування наказів Головного управління Держгеокадастру у Полтавській області, визнання недійсними договорів оренди та повернення земельних ділянок у власність держави», — йдеться у повідомлені.</p>
      <p>Згідно ухвали суду позовна заява прийнята до розгляду.</p>
    </article>
  </body>
</html>