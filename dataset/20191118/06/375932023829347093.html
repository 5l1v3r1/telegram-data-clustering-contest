<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/tobb-tizmilliard-forint-ertekben-foglaltak-le-kokaint-egy-tengeralattjaroban-1874613/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T06:59:00+00:00"/>
    <meta property="og:title" content="Több tízmilliárd forint értékben foglaltak le kokaint egy tengeralattjáróban"/>
    <meta property="og:description" content="Az Egyesült Államok Parti Őrsége lefülelt egy tengeralattjárót a Csendes-óceánon"/>
  </head>
  <body>
    <article>
      <h1>Több tízmilliárd forint értékben foglaltak le kokaint egy tengeralattjáróban</h1>
      <address><time datetime="2019-11-18T06:59:00+00:00">18 Nov 2019, 06:59</time> by <a rel="author">VG</a></address>
      <p>A Csendes-óceánban közlekedő tengeralattjáró belsejében több mint 2 tonna kokaint találtak a hatóságok. A drog értéke 69 millió dollár (mintegy 21 milliárd forint). A járműben annyi drog volt, hogy a hatóságoknak kellett hívni egy darut, hogy átemelhessék a csempészárut a hajóra – olvasható a Vice <a href="https://www.vice.com/en_us/article/pa75gb/watch-the-coast-guard-capture-another-narco-sub-with-dollar69-million-in-cocaine">oldalán</a>.</p>
      <p>Az Index <a href="https://index.hu/mindekozben/poszt/2019/11/17/69_millio_dollarnyi_kokaint_talaltak_egy_tengeralattjaroban/">szemléje</a> szerint a fogás azért is bravúros, mert sikerült az előtt átvenni az irányítást a tengeralattjáró felett, hogy a csempészek érzékelhették volna a rajtaütést és elsüllyeszthették volna a rakományt.Tengeralattjárókkal nem először próbálkoznak a drogfutárok, ugyanis az esetek többségében nem sikerül észrevenni őket. Egyes számítások szerint az esetek 10 százalékát sikerül csak lefülelni.</p>
      <figure>
        <iframe src="https://www.youtube.com/embed/xn9f6WXDJRw" width="356" height="200" data-service="Youtube" scrolling="no"/>
      </figure>
      <p>A helyzetet nehezíti az is, hogy ezek a tengeralattjárók kékre vannak festve, hogy beleolvadjanak az óceánok színeibe, így a helikopterekről nem igazán lehet észrevenni őket.</p>
    </article>
  </body>
</html>