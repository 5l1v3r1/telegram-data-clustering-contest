<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sud-areshtuvav-majno-oboronnogo-zavodu-mayak.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T06:36:45+00:00"/>
    <meta property="og:title" content="Суд арештував майно оборонного заводу “Маяк”"/>
    <meta property="og:description" content="Суд арештував майно оборонного заводу &quot;Маяк&quot;"/>
  </head>
  <body>
    <article>
      <h1>Суд арештував майно оборонного заводу “Маяк”</h1>
      <h2>За версією слідства, колишній посадовець підприємства за винагороду обіцяв представнику комерційної структури сприяння у придбанні зазначеного майна</h2>
      <address>
        <time datetime="2019-11-18T06:36:45+00:00">18 Nov 2019, 06:36</time>
      </address>
      <figure>
        <img src="https://1news.com.ua/wp-content/uploads/2019/11/10-12.jpg"/>
      </figure>
      <p>За клопотанням прокуратури Києва Голосіївський районний суд м. Києва наклав арешт на державний майновий комплекс ПАТ «Завод «Маяк» ДК «Укроборонпром» загальною площею близько 20 тис кв м для недопущення його продажу на торгах ДП «СЕТАМ» за заниженою початковою вартістю в рамках кримінального провадження за фактом організації шахрайської схеми з продажу майна вказаного товариства.</p>
      <p>Про це повідомляє 1NEWS.</p>
      <p>За версією слідства, колишній посадовець підприємства за винагороду обіцяв представнику комерційної структури сприяння у придбанні зазначеного комплексу через електронну систему торгів ДП «СЕТАМ» за близько 60 млн гривень, що начебто є вдвічі меншою ціною, ніж реальна вартість об’єкту. Вказану схему було викрито, а організатора затримано.</p>
      <p>Разом з тим, Державна виконавча служба шляхом примусового продажу через ДП «СЕТАМ» виставила на торги вищевказаний майновий комплекс з початковою вартістю 62 млн грн.</p>
      <p>З метою перевірки законності такого відчуження, а також перевірки даних про можливе штучне заниження вартості цього об’єкту, прокуратура міста Києва звернулась до суду з клопотанням про арешт майнового комплексу, яке судом задоволено.</p>
      <p>Джерело: <a href="https://www.gp.gov.ua/ua/news.html?_m=publications&amp;_t=rec&amp;id=261241">Генпрокуратура</a></p>
    </article>
  </body>
</html>