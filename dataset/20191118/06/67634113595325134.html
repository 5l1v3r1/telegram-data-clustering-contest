<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150969/"/>
    <meta property="og:site_name" content="AgroNews"/>
    <meta property="article:published_time" content="2019-11-18T06:58:00+00:00"/>
    <meta property="og:title" content="Контроль хвороб озимих зернових в умовах потепління"/>
    <meta property="og:description" content="В Україні триває потепління. На тижні в усіх областях спостерігалися нетипово високі для даного періоду часу температури, а на Півдні країни стовбчики термометрів сягнули навіть +16…+20 °С. Це спричинило ураження культурних рослин хворобами і поширення їх збудників, акцентують експерти «UKRAVIT»:..."/>
  </head>
  <body>
    <article>
      <h1>Контроль хвороб озимих зернових в умовах потепління</h1>
      <address><time datetime="2019-11-18T06:58:00+00:00">18 Nov 2019, 06:58</time> by <a rel="author">agronews.uaode/author</a></address>
      <p>
        <b>В Україні триває потепління. На тижні в усіх областях спостерігалися нетипово високі для даного періоду часу температури, а на Півдні країни стовбчики термометрів сягнули навіть +16…+20 °С. Це спричинило ураження культурних рослин хворобами і поширення їх збудників, акцентують експерти <a href="https://ukravit.ua/ru/">«UKRAVIT»</a>: за даними моніторингу Держпродспоживслужби, борошнистою росою вже сьогодні охоплені 2-12 %, а на Волині –до 20% посівів, септоріозом, кореневими гнилями і бурою листковою іржею уражені близько 2-6% рослин.</b>
      </p>
      <figure>
        <img src="https://agronews.ua/wp-content/uploads/2019/11/Fundazim-1kg.jpg"/>
      </figure>
      <p>Додаткова загроза полягає в тому, що, окрім прямої шкоди, за несвоєчасного або недостатнього контролю патогени можуть перезимовувати на самих культурах, рештках сегетальної рослинності чи падалиці культурних рослин і продовжувати пошкоджувати озимину навесні, вже після відновлення вегетації.</p>
      <figure>
        <img src="https://agronews.ua/wp-content/uploads/2019/11/Ti_rex_5L-1.jpg"/>
      </figure>
      <p>Щоб захистити свої посіви, фахівці компанії рекомендують провести додаткову фунгіцидну обробку – навіть якщо проявів захворювань на рослинах поки що не видно. Адже попередити загрозу значно простіше, аніж потім ліквідувати її наслідки. Перевагу радять віддати системним препаратам: за рахунок особливостей дії діючих речовин вони проявляють тривалу захисну дію і надійно захищають новий приріст.</p>
      <p>Для контролю борошнистої роси, бурої іржі, гельмінтоспоріозу та піренофорозу оптимальним рішенням є фунгіцид Ті Рекс (пропіконазол, 150 г/л + тріадимефон, 150 г/л) – завдяки поєднанню двох діючих речовин він контролює широкий спектр захворювань і забезпечує тривалу захисну та лікувальну дію. Проти борошнистої роси та септоріозу краще застосувати Унікаль (тебуконазол, 250 г/л): він швидко проникає в рослину і проявляє одночасно швидкий «стоп-ефект» та пролонговану захисну дію. А за ознак борошнистої роси та кореневих гнилей краще віддати перевагу Фундазиму (беноміл, 500 г/кг): окрім того, що препарат є високоефективним проти багатьох збудників грибкових хвороб, він ефективно діє за понижених температур.</p>
      <figure>
        <img src="https://agronews.ua/wp-content/uploads/2019/11/Unikal-5L-1.jpg"/>
      </figure>
      <p>Обирайте оптимальний захист для ваших зернових і дбайте про їх врожайність вже з осені.</p>
    </article>
  </body>
</html>