<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Infekcioznata-klinika-v-Plovdiv-e-v-izklyuchitelno-tezhko-sustoyanie-914488"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T06:51:00+00:00"/>
    <meta property="og:title" content="Инфекциозната клиника в Пловдив е в изключително тежко състояние"/>
    <meta property="og:description" content="Инфекциозната клиника в Пловдив е в изключително тежко състояние и се нуждае от спешен ремонт. Корпу..."/>
  </head>
  <body>
    <article>
      <h1>Инфекциозната клиника в Пловдив е в изключително тежко състояние</h1>
      <address>
        <time datetime="2019-11-18T06:51:00+00:00">18 Nov 2019, 06:51</time>
      </address>
      <p>Инфекциозната клиника в Пловдив е в изключително тежко състояние и се нуждае от спешен ремонт. Корпусът на лечебното заведение е построен в средата на миналия век и вече не отговаря на медицинските стандарти. През кабинетите на клиниката годишно преминават около 2000 души, в голямата си част - деца.</p>
      <p>"Това са едни сгради, които изключително трудно се поддържат в сегашните условия, когато болниците са търговски дружества. Един генерален ремонт на такава сграда, само на един от павилионите, а те са три, приблизително струва 1 млн. лева. Тоест това е една огромна инвестиция, която болницата много трудно може да си позволи, имаме нужда от помощ. Просто да направим условията приемливи за нашите пациенти и за персонала, който прекарва тук повече от половината си живот.</p>
      <p>Основната задача е пациентите да бъдат излекувани, но все пак една обстановка, която допълнително потиска, е неприемлива, каза проф. Марияна Стойчева за БНТ. Инициатива има за цел да подобри условията в клиниката. Дарители ще дарят дограмата. В начален етап на начинанието са събрани 5000 лв.</p>
    </article>
  </body>
</html>