<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bashcha-prodade-dshcherya-si-na-nepoznati-i-pokharchi-parite-za-momicheta-v-internet_news709921.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T06:58:00+00:00"/>
    <meta property="og:title" content="Баща продаде дъщеря си на непознати и похарчи парите за момичета в интернет"/>
    <meta property="og:description" content="Оганите на реда разбрали за сделката"/>
  </head>
  <body>
    <article>
      <h1>Баща продаде дъщеря си на непознати и похарчи парите за момичета в интернет</h1>
      <h2>Оганите на реда разбрали за сделката</h2>
      <address>
        <time datetime="2019-11-18T06:58:00+00:00">18 Nov 2019, 06:58</time>
      </address>
      <p>https://blitz.bg/svyat/bashcha-prodade-dshcherya-si-na-nepoznati-i-pokharchi-parite-za-momicheta-v-internet_news709921.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574052898-pic-6a78850f765eeff473db8aaae46528af.jpg"/>
      </figure>
      <p>
        <b>Жител на китайската провинция Фуцзян продал детето си и похарчил приходите за подаръци за момичета, снимащи се онлайн пред камера, съобщава "Дейли мейл". Мъжът твърди, че след изчезването на жена му е трябвало сам да отгледа сина и дъщеря си. Той нямал достатъчно пари, затова решил да се отърве от децата.</b>
      </p>
      <p>В началото на годината с него се свързали бездетни съпрузи от Фуджоу, които мечтаели за дете. През февруари те се срещнали с мъжа и му платили 80 хиляди юана. След това той им предал дъщеря си и подписали споразумение за осиновяване.<br/><br/>През май приемните родители се опитали да изготвят документи за момичето и предоставили на държавната агенция фалшив акт за раждане. Оганите на реда разбрали за сделката.<br/><br/>Както се оказало, бащата на продаденото дете похарчил спечелените пари за виртуални подаръци за популярни момичета, показващи се онлайн на китайската видео платформа Kuaishou. Той е обвинен в търговия с деца. Съпрузите, които закупили детето, също ще бъдат подведени под отговорност, съобщава AsiaOne.<br/><br/><b>Превод и редакция: БЛИЦ</b></p>
    </article>
  </body>
</html>