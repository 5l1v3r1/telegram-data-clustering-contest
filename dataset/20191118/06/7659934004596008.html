<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1996646/joker-1-milyar-dolar-has%C4%B1lat-yapan-ilk-18-film-olarak-sinema-tarihine-ge%C3%A7ti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-18T06:45:00+00:00"/>
    <meta property="og:title" content="Joker, 1 milyar dolar hasılat yapan ilk 18+ film olarak sinema tarihine geçti"/>
    <meta property="og:description" content="Warner Bros’un yapımcılığını üstlendiği, Batman’in baş düşmanı Joker’in yükseliş hikayesine odaklanan ‘Joker’ filmi, Çin’de vizyona girmediği halde perşembe günü (14 Kasım) itibarıyla dünya genelinde 999,1 milyon dolarlık (yaklaşık 5 milyar 739 milyo"/>
  </head>
  <body>
    <article>
      <h1>Joker, 1 milyar dolar hasılat yapan ilk 18+ film olarak sinema tarihine geçti</h1>
      <address>
        <time datetime="2019-11-18T06:45:00+00:00">18 Nov 2019, 06:45</time>
      </address>
      <p>Warner Bros’un yapımcılığını üstlendiği, Batman’in baş düşmanı Joker’in yükseliş hikayesine odaklanan ‘Joker’ filmi, Çin’de vizyona girmediği halde perşembe günü (14 Kasım) itibarıyla dünya genelinde 999,1 milyon dolarlık (yaklaşık 5 milyar 739 milyon TL) hasılat elde etti.<br/><br/>Bu filmin kısa süre içinde 1 milyar dolarlık hasılat edeceği anlamına geliyor. <br/><br/>Başrolünü Joaquin Phoenix’in üstlendiği film 4 Ekim’de vizyona girmiş ve içeriği nedeniyle ABD’de şiddeti teşvik edeceği endişelerine yol açmıştı. <br/><br/>Box Office Guru adlı sitenin kurucusu ve editörü Gitesh Pandya, Twitter’dan yaptığı açıklamada, “Mütevazı bir bütçeye sahip olan ve Çin’de vizyona girmeyen 18 yaş sınırlı bir film için kesinlikle dudak uçuklatan başarı.” ifadelerini kullandı. <br/><br/>Joker, bir Hollywood filmine göre mütevazı sayılabilecek yaklaşık 60 milyon dolarlık bir bütçeye sahipti.</p>
      <figure>
        <iframe data-src="https://twitter.com/GiteshPandya/status/1195400432220352518?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dünya genelinde en fazla hasılat eden 18 yaş sınırlı filmler listesinde ilk basamağa çıkan Joker’i sırasıyla 2003 yapımı Matrix Reloaded, 2018 yapımı Deadpool 2 ve 2016 yapımı Deadpool takip ediyor. <br/><br/>Film aynı zamanda Aquaman, The Dark Knight (Kara Şövalye) ve The Dark Knight Rises (Kara Şövalye Yükseliyor) filmlerinden sonra “milyar dolar kulübü”ne giriş yapan 4. Warner Bros. yapımı oldu.<br/><br/>2019’un en fazla hasılat yapan yedinci filmi oldu<br/><br/>Independent Türkçe'de yer alan filme göre, Joker ayrıca 2019’un gişede en fazla hasılat yapan 7. Hollywood filmi oldu. <br/><br/>Onun üstünde ikisi de Walt Disney yapımı, 2.8 milyar dolar (yaklaşık 16 milyar TL) hasılata sahip Avengers: Endgame (Yenilmezler: Son Oyun) ve 1.6 milyar (yaklaşık 9 milyar TL) hasılat elde eden The Lion King (Aslan Kral) bulunuyor. <br/><br/>Hem izleyiciden hem de eleştirmenlerden övgü alan filmin Şubat 2020'deki Akademi (Oscar) Ödülleri’nde de büyük başarı göstermesi bekleniyor. <br/><br/> </p>
    </article>
  </body>
</html>