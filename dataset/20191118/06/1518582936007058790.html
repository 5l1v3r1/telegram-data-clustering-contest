<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/al-via-la-maxi-ipo-di-aramco-societa-valutata-fino-a-17-mila-miliardi/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-18T06:13:24+00:00"/>
    <meta property="og:title" content="Al via la maxi Ipo di Aramco, società valutata fino a $ 1,7 mila miliardi"/>
    <meta property="og:description" content="Entra nel vivo la Ipo di Aramco, quotazione che si preannuncia come più grande della storia. Ieri sono partite le sottoscrizioni, che dureranno fino al 4 dicembre. La valutazione preliminare del colosso petrolifero, che sbarcherà sul listino di Riad, è stata fissata fra 1,6 e 1,71 mila miliardi di dollari. Una cifra enorme che resta tuttavia sotto l’obiettivo di 2 mila miliardi indicato nel 2016 da principe ereditario dell’Arabia Saudita, Mohammed Salman. Dalla vendita dell’1,5%, circa 3 miliardi di azioni, è comunque attesa una raccolta compresa fra 24 e 25,6 miliardi di dollari. In attesa di capire dove verrà fissata la forchetta definitiva di collocamento, una cosa è certa: Aramco sembra oggi in grado di superare l’Ipo record di Alibaba, quella da 25 miliardi di dollari. La fascia di prezzo indicativa per le azioni è di 30 riyal sauditi ($ 8,00) a 32 riyal, secondo Reuters. Obiettivi della Ipo"/>
  </head>
  <body>
    <article>
      <h1>Al via la maxi Ipo di Aramco, società valutata fino a $ 1,7 mila miliardi</h1>
      <address><time datetime="2019-11-18T06:13:24+00:00">18 Nov 2019, 06:13</time> by <a rel="author">Mariangela Tessa</a></address>
      <p>Entra nel vivo la <b>Ipo di Aramco,</b> quotazione che si preannuncia come più grande della storia. Ieri sono partite<b> le sottoscrizioni, che dureranno fino al 4 dicembre.</b> La<b> valutazione preliminare</b> del colosso petrolifero, che sbarcherà sul listino di Riad, è stata fissata<b> fra 1,6 e 1,71 mila miliardi di dollari</b>.</p>
      <p>Una cifra enorme che resta tuttavia sotto l<b>’obiettivo di 2 mila miliardi i</b>ndicato nel 2016 da principe ereditario dell’Arabia Saudita, Mohammed Salman.</p>
      <p><b>Dalla vendita dell’1,5%, circa 3 miliardi di azioni, è comunque attesa una raccolta compresa fra 24 e 25,6 miliardi di dollari</b>. In attesa di capire dove verrà fissata la forchetta definitiva di collocamento, una cosa è certa: Aramco sembra oggi in grado di superare l’Ipo record di Alibaba, quella da 25 miliardi di dollari.</p>
      <p>La <b>fascia di prezzo indicativa</b> per le azioni è di 30 riyal sauditi ($ 8,00) a 32 riyal, secondo Reuters.</p>
      <h3>Obiettivi della Ipo</h3>
      <p>Quello di collocare in Borsa la Saudi Aramco è un progetto lanciato, circa tre anni fa da Mohammed bin Salman all’interno della sua “Vision 2030”, il progetto di riforma che ha l<b>’obiettivo di rendere l’Arabia Saudita, meno dipendente dal petrolio</b> e sempre di più e dall’alta tecnologia e dai servizi.<br/>La quotazione mira inoltre a raccogliere fondi per dare un po’ di sollievo alle casse dello stato, alle prese con un deficit in forte aumento, per via del calo del prezzo del Brent.</p>
      <h3>Arabia Saudita alle prese con impennata deficit</h3>
      <p>L’economia del paese dipende ancora ampiamente dalle esportazioni di petrolio. I prezzi del <b>petrolio</b> in flessione (un barile di greggio Brent è attualmente valutato vicino a $ 63) hanno spinto il deficit del bilancio del paese (l’importo di cui la sua spesa supera le sue entrate) ad allargarsi.</p>
      <p>Nel 2018, i dati del ministero delle finanze del Regno, indicavano un disavanzo previsto intorno a 136 miliardi di riyal (o circa 36 miliardi di dollari). Si prevede che sarà un importo simile nel 2019. E nel 2020, il regno prevede che il deficit si estenderà a $ 50 miliardi, ha detto il ministro delle finanze del regno ad ottobre, secondo Reuters.</p>
    </article>
  </body>
</html>