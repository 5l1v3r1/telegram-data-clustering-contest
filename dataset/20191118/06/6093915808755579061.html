<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/item/488967-ergasies-syntirisis-apo-simera-stin-palaia-ethniki-odo-thessalonikisserron"/>
    <meta property="og:site_name" content="thestival.gr"/>
    <meta property="article:published_time" content="2019-11-18T06:16:00+00:00"/>
    <meta property="og:title" content="Εργασίες συντήρησης από σήμερα στην Παλαιά Εθνική Οδό Θεσσαλονίκης-Σερρών"/>
    <meta property="og:description" content="Εργασίες συντήρησης θα πραγματοποιηθούν από σήμερα στην Παλαιά Εθνική Οδό Θεσσαλονίκης-Σερρών από τη Διεύθυνση Τεχνικών Έργων της Περιφέρειας Κεντρικής Μακεδονίας."/>
  </head>
  <body>
    <article>
      <h1>Εργασίες συντήρησης από σήμερα στην Παλαιά Εθνική Οδό Θεσσαλονίκης-Σερρών</h1>
      <address><time datetime="2019-11-18T06:16:00+00:00">18 Nov 2019, 06:16</time> by <a rel="author">Μαγδα Πετροπουλου</a></address>
      <p>Εργασίες συντήρησης θα πραγματοποιηθούν από σήμερα στην Παλαιά Εθνική Οδό Θεσσαλονίκης-Σερρών από τη Διεύθυνση Τεχνικών Έργων της Περιφέρειας Κεντρικής Μακεδονίας.</p>
      <p>Πιο αναλυτικά, θα πραγματοποιηθούν εργασίες διαγράμμισης του άξονα του οδοστρώματος επί της Παλαιάς Εθνικής Οδού Θεσσαλονίκης-Σερρών.</p>
      <p>Οι παραπάνω εργασίες θα πραγματοποιηθούν σήμερα, Δευτέρα 18 Νοεμβρίου και την Τρίτη 19 Νοεμβρίου ανάλογα με τις επικρατούσες καιρικές συνθήκες, από τις 9.00 π.μ. έως τις 19.00.</p>
      <p>Ήδη έχει γίνει η σχετική συνεννόηση με τη Διεύθυνση Τροχαίας Θεσσαλονίκης και το Τμήμα Τροχαίας Λητής, ώστε να γίνουν οι απαραίτητες κυκλοφοριακές ρυθμίσεις για την ασφαλέστερη διεξαγωγή της κυκλοφορίας κατά τη διάρκεια των εργασιών.</p>
    </article>
  </body>
</html>