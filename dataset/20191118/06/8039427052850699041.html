<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958077"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T06:47:06+00:00"/>
    <meta property="og:title" content="ఇంటీరియర్‌ సంస్థకు రూ. 1.10 లక్షల జరిమానా"/>
    <meta property="og:description" content="ADVT"/>
  </head>
  <body>
    <article>
      <h1>ఇంటీరియర్‌ సంస్థకు రూ. 1.10 లక్షల జరిమానా</h1>
      <address>
        <time datetime="2019-11-18T06:47:06+00:00">18 Nov 2019, 06:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>30 రోజుల్లో పని చేయకపోతే వడ్డీతో సహా చెల్లించాలని ఫోరం ఆదేశాలు</b>
        </li>
        <li>
          <b>మరో కేసులో బిల్డర్‌కు జరిమానా</b>
        </li>
      </ul>
      <p><b>హైదరాబాద్‌ సిటీ(ఆంధ్రజ్యోతి):</b> ఒప్పందం ప్రకారం డబ్బులు తీసుకొని, పనులు చేయకుండా వినియోగదారుడిని మానసిక వేదనకు గురిచేసిన ఓ ఇంటీరియర్‌ డిజైనింగ్‌ సంస్థకు వినియోగదారుల ఫోరం రూ. 1.10 లక్షల జరిమానా విధించింది. 30 రోజుల్లో పనులు పూర్తిచేయలేని పక్షంలో ఇప్పటిదాకా తీసుకున్న డబ్బుకు ఏడు శాతం వడ్డీ కలిపి చెల్లించాలని ఆదేశాలు జారీ చేసింది. సాఫ్ట్‌వేర్‌ ఇంజనీర్‌ వెంకటేశ్వర్లు వెస్ట్‌మారేడ్‌పల్లికి చెందిన శ్రీస్కంధ్‌ ఇంటీరియర్‌ సంస్థతో రూ. 4.33 లక్షలకు, 60 రోజుల్లో పని పూర్తి చేసేలా ఒప్పందం కుదుర్చుకున్నాడు. ఏడాది క్రితమే రూ. 3.81 లక్షలు చెల్లించాడు. కానీ 20 శాతం పనులు మాత్రమే పూర్తయ్యాయి. తర్వాత పనులు నిలిపి వేశాడు. దీంతో బాధితుడు వినియోగదారుల ఫోరాన్ని ఆశ్రయించాడు. వినియాగదారుడిని మానసిక వేదనకు గురిచేసినందుకుగాను రూ. లక్ష పరిహారం చెల్లించాలని, కోర్టు ఖర్చుల నిమిత్తం మరో రూ. 10వేలు చెల్లించాలని ఫోరం ఆదేశాలు జారీచేసింది. మరోవైపు ఒప్పందం ప్రకారం అపార్ట్‌మెంట్‌లో పనులు పూర్తి చేయని బిల్డర్‌ను మూడు నెలల్లో అన్ని పనులు చేయాల్సిందిగా వినియోగదారుల ఫోరం ఆదివారం ఆదేశించింది. ఒప్పందం జరిగిన 2013 సంవత్సరం నుంచి ప్రతి నెలకు రూ. 10వేలు చొప్పున మొత్తం డబ్బును 30 రోజుల్లో చెల్లించాలని పేర్కొంది.</p>
      <p>రాజేంద్రనగర్‌కు చెందిన కళ్యాణ్‌ తన స్థలాన్ని 2013 మార్చిలో అపార్ట్‌మెంట్‌ నిర్మాణానికి ఇచ్చాడు. నిర్మాణం పూర్తైన తర్వాత ఫ్లాట్లు పంచుకునేలా, రెండేళ్లలో పనులు పూర్తి చేయకపోతే నెలకు రూ. 10వేలు పరిహారం చెల్లించేలా ఒప్పందం చేసుకున్నాడు. అయితే బిల్డర్‌ కల్యాణ్‌కు వచ్చే ఫ్లాట్లలో పని 75 శాతం పనులే పూర్తిచేశాడు. దీంతో బాధితుడు వినియోగదారుల ఫోరంలో ఫిర్యాదు చేశాడు. మిగిలిన 25 శాతం పనిని 3 నెలల్లో పూర్తిచేయాలని కోర్టుఖర్చుల నిమిత్తం రూ. 50వేలు చెల్లించాలని ఆదేశాలు జారీచేసింది.</p>
    </article>
  </body>
</html>