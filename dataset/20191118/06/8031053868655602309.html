<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%be%ce%ac%cf%81%cf%87%ce%b5%ce%b9%ce%b1-%cf%84%cf%81%ce%b9%ce%ac%ce%bd%cf%84%ce%b1-%cf%84%cf%81%ce%b5%ce%b9%cf%82-%cf%83%cf%85%ce%bb%ce%bb%ce%ae%cf%88%ce%b5%ce%b9%cf%82-53-%cf%80%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T06:32:20+00:00"/>
    <meta property="og:title" content="Εξάρχεια: Τριάντα τρεις συλλήψεις, 53 προσαγωγές και δύο αστυνομικοί τραυματίες στα επεισόδια"/>
    <meta property="og:description" content="Σε 33 ανήλθαν οι συλλήψεις για τα επεισόδια που σημειώθηκαν χθες το βράδυ στην περιοχή των Εξαρχείων, μετά την ολοκλήρωση της πορείας για την επέτειο του Πολυτεχνείου, ενώ οι προσαγωγές έφτασαν τις 53, σύμφωνα με τη νεότερη ενημέρωση από την αστυνομία."/>
  </head>
  <body>
    <article>
      <h1>Εξάρχεια: Τριάντα τρεις συλλήψεις, 53 προσαγωγές και δύο αστυνομικοί τραυματίες στα επεισόδια</h1>
      <address>
        <time datetime="2019-11-18T06:32:20+00:00">18 Nov 2019, 06:32</time>
      </address>
      <p>
        <b>Σε 33 ανήλθαν οι συλλήψεις για τα επεισόδια που σημειώθηκαν χθες το βράδυ στην περιοχή των Εξαρχείων, μετά την ολοκλήρωση της πορείας για την επέτειο του Πολυτεχνείου, ενώ οι προσαγωγές έφτασαν τις 53, σύμφωνα με τη νεότερη ενημέρωση από την αστυνομία.</b>
      </p>
      <p>Παράλληλα, κατά την διάρκεια των επεισοδίων τραυματίστηκαν δύο αστυνομικοί.</p>
      <p>Σημειώνεται, επίσης, ότι σε άλλες πόλεις προσήχθησαν συνολικά 31 άτομα για συμμετοχή σε επεισόδια. Ειδικότερα, 14 στη Θεσσαλονίκη, 10 στην Πάτρα και 7 στο Ηράκλειο Κρήτης.</p>
      <p>Επιπλέον, νωρίτερα πραγματοποιήθηκε έφοδος στην οδό Στουρνάρη 4 στα Εξάρχεια από αστυνομικούς των ΕΚΑΜ.</p>
      <p>Πρόκειται για το ίδιο κτίριο που χθες οι αστυνομικοί είχαν συλλάβει δύο διαδηλωτές με πολεμοφόδια.</p>
      <p>Οι αστυνομικές αρχές ερευνούν συγκεκριμένο διαμέρισμα για την πιθανότητα ύπαρξης οπλοστασίου ενώ στην επιχείρηση της ΕΛ.ΑΣ βρίσκεται και εισαγγελέας.</p>
      <p>Πηγή: ΑΠΕ-ΜΠΕ</p>
    </article>
  </body>
</html>