<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/asus-proart-pa32ucx-un-monitor-fuori-dal-comune/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T06:30:00+00:00"/>
    <meta property="og:title" content="Asus ProArt PA32UCX, un monitor fuori dal comune | Tom's Hardware"/>
    <meta property="og:description" content="Arriva anche in italia l'ASUS ProArt PA32UCX, monitor professionale, e primo HDR 4K UHD da 32&quot; al mondo. Totalmente votato alla fedeltà cromatica delle immagini, è il monitor ideal per professionisti del settore."/>
  </head>
  <body>
    <article>
      <h1>Asus ProArt PA32UCX, un monitor fuori dal comune | Tom's Hardware</h1>
      <address>
        <time datetime="2019-11-18T06:30:00+00:00">18 Nov 2019, 06:30</time>
      </address>
      <p><b>Asus</b> ha annunciato l’arrivo anche in <b>Italia</b> del suo monitor <b>ProArt PA32UCX</b>. Si tratta di un monitor dedicato ai <b>professionisti</b> <b>dell’immagine</b>, ai content creator, ai filmmaker e a tutte quelle figure professionali che lavorano con i video in post-produzione o che necessitano di qualità in termini di visualizzazione delle immagini e massima precisione dei colori.</p>
      <p>Il display di <b>ProArt PA32UCX</b> è <b>il primo HDR 4K UHD da 32″ al mondo con retroilluminazione mini LED</b>. È progettato per offrire immagini estremamente nitide e dettagliate. La tecnologia di retroilluminazione mini LED grazie, per l’appunto, ai suoi LED dalle dimensioni ridotte consente il<b> local dimming con controllo dinamico su ben 1152 zone</b>.</p>
      <figure>
        <img src="https://www.tomshw.it/images/images/2019/11/asus-proart-pa32ucx-63476.768x432.jpg"/>
      </figure>
      <p>I bianchi risultano così più luminosi e i neri più profondi, per un miglior contrasto (<b>1.000.000:1 in HDR</b>), garantendo un’elevata qualità nella riproduzione di contenuti HDR supportati in più formati, tra cui <b>Dolby Vision</b>, <b>HLG</b> e <b>HDR10</b>.</p>
      <p>A proposito di <b>Dolby Vision</b>, è bene sottolineare che questo è il primo display UHD 4K al mondo a supportarlo. Dolby Vision HDR punta a garantire un’esperienza visiva con luminosità, contrasto, colore e dettagli senza pari. Rispetto a un’immagine standard, Dolby Vision offre <b>punti luce fino a 40 volte più luminosi e neri 10 volte più scuri</b>.</p>
      <p>Il supporto HDR10 garantisce la compatibilità con i servizi di streaming video esistenti e un elenco crescente di giochi che supportano la tecnologia HDR.</p>
      <p>La luminosità di picco raggiunta da questo monitor è fuori dal comune, infatti il ProArt PA32UCX è in grado di raggiungere i 1200 nit. Questi, insieme alla profondità dei colori a 10 bit reali e la tecnologia di retroilluminazione Quantum Dot, permette di coprire lo spazio colore DCI-P3 al 99%, l’Adobe RGB al 99,5%, il Rec. 2020 all’89%, l’sRGB al 100% e quello Rec. 709 per l’editing e la post-produzione video di alta qualità. Il ProArt PA32UCX è inoltre precalibrato per garantire una precisione cromatica con DeltaE inferiore 1.</p>
      <figure>
        <img src="https://www.tomshw.it/images/images/2019/11/asus-proart-pa32ucx-63477.768x432.jpg"/>
      </figure>
      <p>È presente anche la<b> ProArt Calibration Technology</b>, in modo da avere la giusta calibrazione e precisione del colore in qualsiasi situazione.</p>
      <p>Per quanto concerne le caratteristiche fisiche del monitor, abbiamo una scocca nera con dettagli in oro, <b>cornici sottilissime su 3 lati</b> per un eventuale utilizzo anche su postazioni multi-monitor. La base è ampia e stabile e offre un’ampia regolazione per la rotazione, l’inclinazione e l’altezza. Il monitor è conforme allo standard VESA per il montaggio su parete.</p>
      <p>Infine la connettività, molto completa: <b>ProArt PA32UCX</b> è dotato di <b>HDMI 2.0</b>, <b>DisplayPort 1.2</b>, <b>Thunderbolt 3 USB-C</b> e un <b>hub USB</b>, consentendo ai content creator di connettere comodamente periferiche e accessori, tra cui anche un lettore Blu-ray.</p>
      <slideshow>
        <figure>
          <img src="https://www.tomshw.it/images/images/2019/11/asus-proart-pa32ucx-63475.768x432.jpg"/>
        </figure>
        <figure>
          <img src="https://www.tomshw.it/images/images/2019/11/asus-proart-pa32ucx-63474.768x432.jpg"/>
        </figure>
      </slideshow>
      <p>Il <b>prezzo</b>? Non per tutte le tasche, alto come la qualità che offre. D’altronde si tratta di un monitor per professionisti dell’immagine e non di un comune monitor da scrivania. <b>ASUS ProArt PA32UCX è disponibile al prezzo consigliato di 3249 euro</b> (IVA inclusa). Lo trovate in vendita da <a href="https://www.unieuro.it/online/Monitor/PA32UCX-K-pidASU90LM03H0B03370">Unieuro</a> e <a href="https://www.monclick.it/prodotti/13/MLC/asus/MK_000000138441.htm">Monclick</a>.</p>
    </article>
  </body>
</html>