<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ataturk-havalimaninda-yikim-islemlerine-baslandi-2220087"/>
    <meta property="og:site_name" content="Posta"/>
    <meta property="article:published_time" content="2019-11-18T06:56:35+00:00"/>
    <meta property="og:title" content="Atatürk Havalimanı’nda yıkım işlemlerine başlandı"/>
    <meta property="og:description" content="86 yıl boyunca Türk sivil havacılığına ve milyonlarca yolcuya hizmet eden Atatürk Havalimanı kargo bölümünün bir kısmının yıkım işlemleri başladı. Yıkım işlemleri yapılırken havalimanında askeri uçaklar, özel jetler ve kargo uçakları kullanılmaya devam ediliyor."/>
  </head>
  <body>
    <article>
      <h1>Atatürk Havalimanı’nda yıkım işlemlerine başlandı</h1>
      <address>
        <time datetime="2019-11-18T06:56:35+00:00">18 Nov 2019, 06:56</time>
      </address>
      <h3>86 yıl boyunca Türk sivil havacılığına ve milyonlarca yolcuya hizmet eden Atatürk Havalimanı kargo bölümünün bir kısmının yıkım işlemleri başladı. Yıkım işlemleri yapılırken havalimanında askeri uçaklar, özel jetler ve kargo uçakları kullanılmaya devam ediliyor.</h3>
      <p>Türkiye’de hava ulaşımının ilk başladığı nokta olan ve milyonlarca yolcuya ev sahipliği yapan <a href="https://www.posta.com.tr/haberler/ataturk-havalimani">Atatürk Havalimanı</a> kargo bölümün bir kısmı yıkılmaya başlandı. Yeni havalimanına büyük göçün ardından sivil kullanıma kapatılan Atatürk Havalimanı, havadan çekilen görüntülerinde uçakların yanaşmak için yer bulamadığı peronların tamamen boş olduğu görüldü.</p>
      <h3>2 ay içinde tamamlanması gerekiyor</h3>
      <p>Havalimanında birkaç kargo uçağının olduğu pistin sonunda doğru olan kısmındaki kargo binasının bir bölümünün yıkılmaya başlandığı görülüyor. Kargo binasının çatısı sökülürken, demir iskeleti ise parçalara ayrılıyor. <a href="https://www.posta.com.tr/haberler/yikim">Yıkım</a> işlemlerinin 2 ay içinde tamamlanması hedefleniyor.</p>
      <figure>
        <img src="https://i.pstimaj.com/img/75/640x0/5dd24087ae298be088fa47be"/>
      </figure>
      <p>Yıkılan yapıdan elde edilen demir, kablo ve çatı malzemeleri israf edilmeyerek geri dönüşüm fabrikalarına gönderiliyor. Havalimanının ticari uçuşların sona ermesinin ardından havalimanında sadece kargo uçukları, özel jetler ve askeri uçaklar kullanabiliyor. Saniyede 1 uçak iniş kalkışı ile 4 Eylül 2016’da rekor kıran Atatürk Havalimanı’na bugün sadece birkaç kargo uçağı iniyor. Öte yandan yıkım işlemleri, uçakların iniş ve kalkışlarında herhangi bir aksamaya neden olmuyor.</p>
      <h3>"Hiçbir malzeme israf olmuyor"</h3>
      <p>SMC Yıkım ve Hafriyat Yönetim Kurulu Başkanı Mustafa Çubuk, "Atatürk Havalimanı’nın kargo bölümünün bir kısmını yıkımına başladık. 2 ay içerisinde kargo bölümünün belirlenen kısmının yıkımını bitirmeyi hedefliyoruz. 100 kişilik bir ekip ile yıkım işlemlerini gerçekleştiriyoruz. Buradaki hiçbir malzeme israf olmuyor. Bütün demir, çatı ve diğer malzemeler geri dönüşüm fabrikalarına gönderiliyor. Cumhurbaşkanımız Recep Tayyip Erdoğan açıklamıştı, burasının tamamı yıkıldığı zaman millet bahçesi yapılacağını biliyoruz. Kısım kısım havalimanı önümüzdeki günlerde de yıkılacağını biliyoruz" ifadelerini kullandı.</p>
      <figure>
        <img src="https://i.pstimaj.com/img/75/640x0/5dd2409066a97c772cf000f8"/>
      </figure>
      <p><a href="https://www.posta.com.tr/haberler/yesilkoy">Yeşilköy</a>’de 1933’te İstanbul-Ankara arasında yapılan ilk uçuş ile Türk sivil havacılığının temelleri atıldı. 1985 yılında yapılan değişiklikle yoluna, Atatürk Havalimanı adı altında devam etti. Bakırköy, Yeşilköy, Yeşilyurt, Florya ve Sefaköy arasında 11 milyon 776 bin 961 metrekarelik bir alan üzerinde kurulu Atatürk Havalimanı, yıllardır iç hat ve dış hat olmak üzere milyonlarca yolcuya hizmet etti.</p>
      <p>
        <b>İHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/hazal-kaya-anne-oldu-2220326">
          <img src="https://i.pstimaj.com/img/100/180x95/5dd2ff4666a97c9403c282b8"/>
        </a>
      </figure>
      <p>
        <a href="https://www.posta.com.tr/hazal-kaya-anne-oldu-2220326">1 Hazal Kaya anne oldu</a>
      </p>
      <figure>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">
          <img src="https://i.pstimaj.com/img/100/180x95/5dd2fb07ae298bfd0e2938a6"/>
        </a>
      </figure>
      <p>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">2 Rusya Dışişleri Bakanı Sergey Lavrov: ABD, stratejik i...</a>
      </p>
      <figure>
        <a href="https://www.posta.com.tr/yildiz-kenter-besiktastan-son-yolculuguna-ugurlanacak-2220322">
          <img src="https://i.pstimaj.com/img/100/180x95/5dd2f51366a97c9301c79d16"/>
        </a>
      </figure>
      <p>
        <a href="https://www.posta.com.tr/yildiz-kenter-besiktastan-son-yolculuguna-ugurlanacak-2220322">3 Yıldız Kenter Beşiktaş’tan son yolculuğuna uğurlanacak</a>
      </p>
      <figure>
        <a href="https://www.posta.com.tr/muge-bozun-bebeginin-cinsiyeti-degil-ama-ismi-belli-oldu-2220321">
          <img src="https://i.pstimaj.com/img/100/180x95/5dd2f0be66a97c9403c282b4"/>
        </a>
      </figure>
      <p>
        <a href="https://www.posta.com.tr/muge-bozun-bebeginin-cinsiyeti-degil-ama-ismi-belli-oldu-2220321">4 Müge Boz'un bebeğinin cinsiyeti değil ama ismi belli o...</a>
      </p>
      <figure>
        <a href="https://www.posta.com.tr/japonyada-her-10-sirketten-birinde-topuklu-ayakkabi-giymek-zorunlu-2220310">
          <img src="https://i.pstimaj.com/img/100/180x95/5dd2e0c366a97c93021a8f21"/>
        </a>
      </figure>
      <p>
        <a href="https://www.posta.com.tr/japonyada-her-10-sirketten-birinde-topuklu-ayakkabi-giymek-zorunlu-2220310">5 Japonya’da her 10 şirketten birinde kadınların topuklu...</a>
      </p>
      <figure>
        <a href="https://www.posta.com.tr/eski-abdli-modelden-ingiltere-basbakani-johnsona-suclama-beni-kurtlarin-onune-atti-2220307">
          <img src="https://i.pstimaj.com/img/100/180x95/5dd2d7d166a97c9301c79ce2"/>
        </a>
      </figure>
      <p>
        <a href="https://www.posta.com.tr/eski-abdli-modelden-ingiltere-basbakani-johnsona-suclama-beni-kurtlarin-onune-atti-2220307">6 Eski ABD’li modelden İngiltere Başbakanı Johnson’a suç...</a>
      </p>
      <figure>
        <a href="https://www.posta.com.tr/iranda-benzin-zammi-protestolarinda-180-gosterici-gozaltina-alindi-2220306">
          <img src="https://i.pstimaj.com/img/100/180x95/5dd2d53466a97c9403c28279"/>
        </a>
      </figure>
      <p>
        <a href="https://www.posta.com.tr/iranda-benzin-zammi-protestolarinda-180-gosterici-gozaltina-alindi-2220306">7 İran'da benzin zammı protestolarında 180 gösterici göz...</a>
      </p>
      <figure>
        <a href="https://www.posta.com.tr/aras-bulut-iynemli-soka-girdi-2220305">
          <img src="https://i.pstimaj.com/img/100/180x95/5dd2c6f0ae298bf378143eb7"/>
        </a>
      </figure>
      <p>
        <a href="https://www.posta.com.tr/aras-bulut-iynemli-soka-girdi-2220305">8 Aras Bulut İynemli şoka girdi</a>
      </p>
      <figure>
        <a href="https://www.posta.com.tr/seyma-subasi-sinirlari-asti-2220304">
          <img src="https://i.pstimaj.com/img/100/180x95/5dd2bfa966a97c8a56bd9f14"/>
        </a>
      </figure>
      <p>
        <a href="https://www.posta.com.tr/seyma-subasi-sinirlari-asti-2220304">9 Şeyma Subaşı sınırları aştı</a>
      </p>
      <figure>
        <a href="https://www.posta.com.tr/deniz-seki-hayatim-film-olsun-isterim-2220289">
          <img src="https://i.pstimaj.com/img/100/180x95/5dd2a38166a97c898552be8d"/>
        </a>
      </figure>
      <p>
        <a href="https://www.posta.com.tr/deniz-seki-hayatim-film-olsun-isterim-2220289">10 Deniz Seki: Hayatım film olsun isterim</a>
      </p>
      <figure>
        <img src="https://i.pstimaj.com/img/78/90x50/5dcafe03ae298ba7b0691752"/>
      </figure>
      <p>SIRADAKİ HABER Felaketin 20. yılında depremin izleri</p>
    </article>
  </body>
</html>