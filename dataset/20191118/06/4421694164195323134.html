<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/nazvaly-datu-vyrishennya-kryzy-z-opalennyam-v-novomu-rozdoli/"/>
    <meta property="og:site_name" content="VARTA1"/>
    <meta property="article:published_time" content="2019-11-18T06:39:07+00:00"/>
    <meta property="og:title" content="Назвали дату вирішення кризи з опаленням в Новому Роздолі"/>
    <meta property="og:description" content="nazvaly-datu-vyrishennya-kryzy-z-opalennyam-v-novomu-rozdoli"/>
  </head>
  <body>
    <article>
      <h1>Назвали дату вирішення кризи з опаленням в Новому Роздолі</h1>
      <address>
        <time datetime="2019-11-18T06:39:07+00:00">18 Nov 2019, 06:39</time>
      </address>
      <p>Post Views: 6</p>
      <p>У місті Новий Розділ теплопостачання обіцяють пустити на вихідних, а проблему з електропостачанням вирішити до кінця доби. Про це розповіла Ірина Кравець секретар міської ради міста Новий Розділ, в.о. міського голови, пише <a href="https://www.unn.com.ua/uk/news/1836358-u-novomu-rozdili-obitsyayut-uvimknuti-opalennya-na-vikhidnikh">УНН.</a></p>
      <p>“Теплопостачання у місті на даний момент відсутнє 15 листопада АРМА прийняло рішення про зміну управителя Новороздільської ТЕЦ. Від 15 листопада тепломережі наші обслуговує та постачанням тепла буде займатися дочірня компанія Нафтогазу — „Нафтогаз Тепло“. Відповідно, маємо надію, що найближчим часом буде запущено воду в мережі, вони обіцяли, що сьогодні почнуться роботи зі запуску води, після цього будуть проведенні гідровипробування і, в кращому випадку, за відсутністю серйозних поривів та аварій на вихідних будемо чекати тепло в будинках і комунальних установах”, — розповіла секретар міської ради.</p>
      <p>Чиновниця запевнила, що наразі проблем з водопостачанням у місті немає, а електроенергія відсутня через те, що стара трансформаторна підстанція не витримує нових навантажень.</p>
      <p>“З водопостачанням на даний момент проблем немає. З електрикою — сталася поломка на одній із трансформаторних підстанцій і кілька багатоквартирних будинків в суботу залишилися без освітлення. Електрики о 8.00 в неділю почали ремонтувати трансформаторну підстанцію, десь о 11 поломку було усунено, але знову почалися перепади напруги, і керівництво ТЕЦ прийняло рішення, щоб ті будинки, які обслуговуються цією підстанцією підключалися по черзі. Так, частина будинків чотири години немає електрики, частина має. І так ми протягнули вже добу”, — пояснила вона.</p>
      <p>Вона зазначила, що сьогодні до кінця дня планується вирішити проблему з електропостачанням у місті, яке відсутнє у декількох багатоповерхових будинках.</p>
      <p>“Там вже ремонтувати не вийде, на таку кількість споживання, яка зараз є: люди гріються обігрівачами, люди поставили бойлери — трансформаторна не тягне. Тому сьогодні керівник „Нафтогазу“ наш міський, розпочали нараду з цього приводу і розкажуть, чи вони своїми силами привезуть нову трансформаторну підстанцію чи треба місту долучатися своїм резервним фондом. Будемо вирішувати ці питання найближчими годинами. Щоб до кінця дня виправити ситуацію”, — зазначила Кравець.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>