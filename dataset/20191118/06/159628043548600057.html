<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/serinhisar/once-ikna-ettiler-sonra-dogum-gununu-kutladilar/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T06:25:00+00:00"/>
    <meta property="og:title" content="Önce ikna ettiler, sonra doğum gününü kutladılar"/>
    <meta property="og:description" content="Sürpriz bir çıkışla dün önce partisi CHP’den istifa eden, yoğun çabaların ardından da partisine geri dönen Serinhisar Belediye Başkanı Hüseyin Gemi, örgüte haraketli bir gün yaşattı. Başkan’ı ikna edenler, akşam saatlerinde de doğum gününü kutladı."/>
  </head>
  <body>
    <article>
      <h1>Önce ikna ettiler, sonra doğum gününü kutladılar</h1>
      <h2>Sürpriz bir çıkışla dün önce partisi CHP’den istifa eden, yoğun çabaların ardından da partisine geri dönen Serinhisar Belediye Başkanı Hüseyin Gemi, örgüte haraketli bir gün yaşattı. Başkan’ı ikna edenler, akşam saatlerinde de doğum gününü kutladı.</h2>
      <address><time datetime="2019-11-18T06:25:00+00:00">18 Nov 2019, 06:25</time> by <a rel="author">Haber Merkezi</a></address>
      <p>Serinhisar’da dün tam bir kriz yaşandı. Belediye Başkanı Hüseyin Gemi, öğle saatlerinde aldığı karar ile hem ilçeyi, hem de CHP örgütünü hareketlendirdi.</p>
      <p>Delege seçimlerinden kaynaklandığı öne sürülen sorun nedeniyle ani bir kararla CHP’den istifa ettiğin açıklayan Hüseyin Gemi, bu çıkışıyla CHP’de tam bir şok yarattı.</p>
      <p>İstifanın duyulmasının ardından milletvekilleri, il ve ilçe örgütleri ile Bozkurt ve Babadağ Belediye Başkanları hummalı bir çalışma içine girdi, Başkan Gemi’yi kararından vazgeçirmek için yoğun çaba harcadı.</p>
      <p>Akşam saatlerinde CHP örgütleri amacına ulaştı, Serinhisar Belediye Başkanı Hüseyin Gemi, “Mesajım algılandı” diyerek kararından vazgeçti.</p>
      <p><b>ARDINDAN DOĞUM GÜNÜ KUTLAMASI</b><br/>Belediye Başkanı Hüseyin Gemi’nin istifa ettiği gün kendisi için özel bir gündü. 17 Kasım 1963’de dünyaya gelen Hüseyin Gemi, doğum gününde önce istifa etti, ardından da partisine geri döndü.</p>
      <p>Başkan Gemi’yi ikna için çabalayan İl Başkanı Mahir Akbaba, Bozkurt Belediye Başkanı Birsen Çelik ve Babadağ Belediye Başkanı Ali Atlı, krizin çözülmesinin ardından işi tatlıya bağladı, Başkan Gemi’nin doğum gününü kutladı.</p>
    </article>
  </body>
</html>