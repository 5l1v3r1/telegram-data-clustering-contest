<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/australian-pacer-james-pattinson-set-to-miss-first-test-against-pakistan-143373"/>
    <meta property="og:site_name" content="Wah Cricket"/>
    <meta property="article:published_time" content="2019-11-18T06:15:28+00:00"/>
    <meta property="og:title" content="पैटिंसन को क्रिकेट ऑस्ट्रेलिया ने निलंबित किया, गाबा टेस्ट नहीं खेल पाएंगे"/>
    <meta property="og:description" content="जेम्स पैटिंसन ने अपने बर्ताव के लिए माफी मांगी है, लेकिन उन्हें एक मैच का बैन झेलना पड़ेगा."/>
  </head>
  <body>
    <article>
      <h1>पैटिंसन को क्रिकेट ऑस्ट्रेलिया ने निलंबित किया, गाबा टेस्ट नहीं खेल पाएंगे</h1>
      <h2>जेम्स पैटिंसन ने अपने बर्ताव के लिए माफी मांगी है, लेकिन उन्हें एक मैच का बैन झेलना पड़ेगा.</h2>
      <address>
        <time datetime="2019-11-18T06:15:28+00:00">18 Nov 2019, 06:15</time>
      </address>
      <p><b>AUS Vs PAK:</b> पाकिस्तान के खिलाफ टेस्ट सीरीज की शुरुआत से पहले ऑस्ट्रेलिया को बड़ा झटका लगा है. ऑस्ट्रेलिया के तेज गेंदबाज जेम्स पैटिंसन को क्रिकेट आस्ट्रेलिया (सीए) ने रविवार को निलंबित कर दिया. इस निलंबन की वजह से पैटिंसन गाबा में पाकिस्तान के साथ होने वाले पहले टेस्ट में नहीं खेल पाएंगे.</p>
      <p>टोरिया के लिए खेल रहे पैटिंसन को क्विंसलैंड के खिलाफ शेफिल्ड शील्ड के मैच में सीए की आचार संहिता केदूसरे स्तर का उल्लंघन करने का दोषी पाया गया. पिछले 18 महीनों में उन्होंने तीसरी बार आचर संहिता का उल्लंघन किया था जिसके कारण उन पर एक मैच का प्रतिबंध लगा.</p>
      <p>सीए ने एक बयान में कहा कि पैटिंसन ने अपनी गलती के लिए माफी मांग ली है. पैटिंसन ने कहा, "मैंने भावनाओं में बहकर गलती कर दी. मुझे समझ आ गया कि मैं गलत हूं और मैंने विपक्षी टीम एवं अम्पायर से माफी मांग ली. मैंने गलती की और उसका खामियाजा भुगतने के लिए भी तैयार हूं."</p>
      <p>ऑस्ट्रेलियाई टीम के कप्तान टिम पेन ने इस मामले पर नाराजगी जाहिर की है. पेन ने कहा, ''हम जानते हैं कि पैटिंसन खुद इस बात के लिए जिम्मेदार हैं. हमने क्रिकेटर्स के बर्ताव के लिए हाई स्टैंडर्स तय किए हैं, फिर चाहे बात घेरलू क्रिकेट की ही क्यों ना हो. जेम्स ने गलती की है. उनसे बेहतर वापसी की उम्मीद है.''</p>
      <p>स्टीव स्मिथ को भी अंपायर के फैसले के खिलाफ आपत्ति जाहिर करने के लिए 25 फीसदी जुर्माना चुकाना पड़ा है.</p>
      <p>
        <a href="https://www.wahcricket.com/news/relief-for-former-indian-captain-saurav-ganguly-in-conflict-of-interest-case-143371">
          <b>हितों के टकराव मामले में सौरव गांगुली को मिली क्लीन चीट</b>
        </a>
      </p>
    </article>
  </body>
</html>