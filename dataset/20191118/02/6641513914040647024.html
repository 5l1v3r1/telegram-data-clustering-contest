<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/peter-handke-sirp-vatandasi-mi-ozgurluk-meydani-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-18T02:00:00+00:00"/>
    <meta property="og:title" content="Peter Handke Sırp vatandaşı mı?"/>
    <meta property="og:description" content="Peter Handke Sırp vatandaşı mı? | aydinlik.com.tr"/>
  </head>
  <body>
    <article>
      <h1>Peter Handke Sırp vatandaşı mı?</h1>
      <address>
        <time datetime="2019-11-18T02:00:00+00:00">18 Nov 2019, 02:00</time>
      </address>
      <p>Kadim Ülker / Viyana</p>
      <p>Nobel Edebiyat Ödülü 2019 yılı sahibi Peter Handke’nin Sırp vatandaşı olduğu iddia edildi. Avusturya’nın en çok satan, okunan ve en etkin basın organı Kronen gazetesinin 8 Kasım 2019 tarihli sayısında çıkan habere göre, Peter Handke’nin Avusturya vatandaşlığının yanına Sırp vatandaşı ve Sırbistan pasaportuna sahip olduğu duyuruldu.</p>
      <p>Avusturya Milli Kütüphanesinde bulunan bir belgeye göre Peter Handke’ye Avusturya’da Yugoslav Büyükelçiliği tarafından 15 Haziran 1999 tarihinde pasaport verildiği, dolayısıyla Yugoslav vatandaşı olduğu ifade edildi. Haberde Avusturya Milli Kütüphanesinde bulunan belgenin daha sonra kaldırıldığı Kronen gazetesinde yazdı.</p>
      <p>Pasaportun veriliş tarihinin Amerika’nın Sırpları bombaladığı döneme rast geldiği belirtilen haberde, Handke’nin Sırplarla dayanışma için pasaport almış olabileceğinin de belirtilmesi dikkat çekti. Ayrıca gazetenin haberinde Peter Handke’nin pasaportun vatandaşlık hanesinde "Jugoslovensko" yazıldığı dile getirildiği görüldü. Avusturya yetkili resmi kurumların hukukçularının konuyu inceledikleri açıklanırken, Handke’nin çifte vatandaşlığının kesinleşmesi halinde daha önce Türklerin konu edildiği çifte vatandaşlık tartışması yeniden gündeme gelecektir.</p>
      <p>Gazetenin internet sayfasında yayımlanan haberde Handke’nin konuyla ilgili yaptığı açıklamada, "Yugoslavya vatandaşlığına sahip olmadığını" söylediği de yer aldı. Ayrıca haberde Peter Handke’nin o zamanlar Yugoslavya’ya gitmek için bir pasaport çıkartmış olduğunun da belirtildiği görüldü. Handke’nin konuyla ilgili bu açıklamasının kaynağının ise Belgrad bulvar gazetesi "Vecernje novosti" olduğunu yine Kronen gazetesi, yazdı. Peter Handke’nin Avusturya vatandaşlığı kaybedilecek midir sorusuna "Kim böyle bir şey diyor" biçimindeki cevabı da haberde yer aldı.</p>
      <p>Bilindiği gibi Peter Handke, Yugoslavya iç savaşı süresinde, özellikle Amerikan müdahalesi sonrasında, Sırp lider Slobodan Miloseviç’in ve Sırpların yanında yer almış, Miloseviç’in cenaze törenine katılmış, orada bir konuşma yapmış ve Srebrenica Katliamı’nı inkâr eden bir tavır takınmıştı. Bütün bunlar o yıllarda Avusturya’da ciddi tartışmalar yaratmış ve Peter Handke’nin ismi, "provokasyon ve provokatör" kavramlarıyla anılır olmuştu.</p>
      <p>2019 Nobel Edebiyat ödülünü aldığının açıklanması sonrasında başta Bosnalılar olmak üzere bir çok çevreden tepki çekmiş ve ödülün Peter Handke’den geri alınması istenmişti</p>
      <related>
        <h4>Benzer Haberler</h4>
        <a href="https://www.aydinlik.com.tr/nobel-edebiyat-odulu-sahiplerini-buldu-kultur-sanat-ekim-2019"/>
        <a href="https://www.aydinlik.com.tr/sirp-lider-kosova-da-olduruldu-dunya-ocak-2018-1"/>
        <a href="https://www.aydinlik.com.tr/eski-sirp-komutan-mladic-e-soykirim-sucundan-muebbet-hapis-cezasi-dunya-kasim-2017"/>
        <a href="https://www.aydinlik.com.tr/dunya/2017-nisan/st-petersburg-da-uc-gunluk-yas-ilan-edildi"/>
      </related>
    </article>
  </body>
</html>