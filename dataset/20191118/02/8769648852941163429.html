<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/testament-de-franco-herencia-dona-i-filla"/>
    <meta property="og:site_name" content="Diari La Veu"/>
    <meta property="article:published_time" content="2019-11-18T02:14:00+00:00"/>
    <meta property="og:title" content="El testament de Franco: una herència de 28,5 milions de pessetes per a la dona i la filla"/>
    <meta property="og:description" content="El document del testament també revela que el dictador tenia en diferents comptes més d'un milió de pessetes i 1.457.425 pessetes en accions en diferents companyies."/>
  </head>
  <body>
    <article>
      <h1>El testament de Franco: una herència de 28,5 milions de pessetes per a la dona i la filla</h1>
      <h2>El diari El Mundo trau a la llum aquest dilluns la fortuna que va llegar el dictador, que inclou el Pazo de Meirás</h2>
      <address><time datetime="2019-11-18T02:14:00+00:00">18 Nov 2019, 02:14</time> by <a rel="author">ACN</a></address>
      <p>BARCELONA. El dictador Francisco Franco va deixar una herència de 28,5 milions de pessetes, que equivaldria a gairebé 1,8 milions d'euros, a la seua dona, Carmen Polo, i a la seua filla. Així ho indica <a href="https://www.elmundo.es/espana/2019/11/18/5dd16104fdddff19a58b45be.html">el testament que aquest dilluns ha publicat El Mundo</a> i que l'exdictador va fer el 20 de febrer del 1968, set anys abans de morir el 20 de novembre del 1975. <br/><br/>La meitat de la fortuna, 14 milions de pessetes de llavors, correspon al Pazo de Meirás, una finca situada a la Corunya que Franco es va apropiar i va fer servir de residència estival. De fet, enguany, al juliol, l'Advocacia General de l'Estat va presentar una demanda judicial perquè la família Franco retornara la finca per frau en la compra.<br/><br/>El document del testament també revela que el dictador tenia en diferents comptes més d'un milió de pessetes i 1.457.425 pessetes en accions en diferents companyies. Segons El Mundo, Carmen Polo es va quedar amb la meitat de l'herència, 14.250.000 pessetes, i un terç de la lliure disposició després de la renúncia de la vídua de Franco a la quota legal d'usdefruit (4.750.000 pessetes). Per la seua banda, la seua filla, Carmen Franco, va rebre 9.500.000 pessetes.</p>
      <related>
        <h4>Les més llegides</h4>
        <a href="https://www.diarilaveu.com/dr-ximo-mr-puig-dues-cares-president-mira-catalunya"/>
        <a href="https://www.diarilaveu.com/valencia-negra-borja-penalba-i-mireia-vives-ja-te-videoclip"/>
        <a href="https://www.diarilaveu.com/muntar-empresa-18-hores-crear-negoci-emprenedor-valencia-estonia"/>
        <a href="https://www.diarilaveu.com/les-corts-rebutgen-retornar-al-consell-la-llei-dacompanyament-als-pressuposts"/>
        <a href="https://www.diarilaveu.com/podem-preguntara-bases-pacte-psoe-23-i-26-de-novembre"/>
      </related>
    </article>
  </body>
</html>