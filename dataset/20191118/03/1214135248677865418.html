<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/health_week/30108"/>
    <meta property="og:site_name" content="ערים"/>
    <meta property="article:published_time" content="2019-11-18T03:46:24+00:00"/>
    <meta property="og:title" content="&quot;הרשת מלאה בפרטים שגויים על תזונה ודיאטות ויש לשאוב מידע אך ורק ממקורות מהימנים&quot;"/>
    <meta property="og:description" content="שבוע הבריאות של ערי ישראל, ביוזמת רשת שוקן ובשיתוף כללית, נפתח ברחובות עם הרצאתה של דנה גלעד, תזונאית קלינית בבית החולים קפלן, בנושא ניפוץ מיתוסים על תזונה. בימים הקרובים תתקיימנה הרצאות נוספות במגוון נושאים"/>
  </head>
  <body>
    <article>
      <h1>"הרשת מלאה בפרטים שגויים על תזונה ודיאטות ויש לשאוב מידע אך ורק ממקורות מהימנים"</h1>
      <h2>שבוע הבריאות של ערי ישראל, ביוזמת רשת שוקן ובשיתוף כללית, נפתח ברחובות עם הרצאתה של דנה גלעד, תזונאית קלינית בבית החולים קפלן, בנושא ניפוץ מיתוסים על תזונה. בימים הקרובים תתקיימנה הרצאות נוספות במגוון נושאים</h2>
      <address><time datetime="2019-11-18T03:46:24+00:00">18 Nov 2019, 03:46</time> by <a rel="author">אלעד חיימוביץ'</a></address>
      <p>אמש (ראשון) נפתח ברחובות שבוע הבריאות של ערי ישראל, ביוזמת רשת שוקן ובשיתוף כללית, שבמסגרתה מומחים ורופאים מטעם כללית מגיעים בין התאריכים 17-21/11 בכל ערב למקומות בילוי ברחבי הארץ ומעבירים הרצאות מרתקות במגוון נושאים.</p>
      <p>יריית הפתיחה אמש ברחובות נערכה בבר 'דבלין' שבפארק המדע, בנושא "בין פייק ניוז לפייק דיאטה – ניפוץ מיתוסים על תזונה". את ההרצאה העבירה דנה גלעד, תזונאית קלינית בבית החולים קפלן.</p>
      <p>אל המקום הגיע קהל גדול שכלל סטודנטים מהפקולטה לחקלאות, זוגות צעירים ומבוגרים, קבוצות חברים וכאלה שמתעניינים בדיאטות ובדרכים הנכונות שיסייעו להם להוריד במשקל.</p>
      <figure>
        <img src="https://www.arimnews.co.il/wp-content/uploads/2019/11/8b90ab12e41c56ef0baaab0873e2880a.jpeg"/>
        <figcaption>שבוע הבריאות של ערי ישראל ברחובות</figcaption>
      </figure>
      <p>את הרצאתה פתחה גלעד בהקרנת סרטון קצר ומשעשע על המיתוסים שמלווים אותנו בעשורים האחרונים בכל הקשור למזון שאנו אוכלים, כשבין היתר היו תקופות שבהן הוזהר הציבור מאכילת ביצים בשל הכולסטרול שבהם – מה שהשתנה בהמשך כמו במקרים רבים אחרים.</p>
      <p>בהרצאתה נגעה גלעד בשלל מזונות המעסיקים את מי שמנסה לשמור על המשקל, לרבות סוגי לחם, קטניות, סופר פוד, פירות, ירקות, סוכרים ועוד, כשבכל אחד מהמקרים היא מדגימה כי ברבים מהמקרים מה שמוצג לציבור ברשת כמזון בריא, מופחת סוכר ומרזה, אינו באמת עומד בקריטריונים הללו בפועל.</p>
      <p>בסיכום דבריה המליצה גלעד שלא להסתמך על כל מידע המופץ ברשת, ולהתמקד במקורות מידע מהימנים שעומדים מאחוריהם תזונאים קליניים או מקורות מקצועיים אחרים. כמו כן המליצה גלעד על דיאטה ים תיכונית מאוזנת שתאפשר לנו לאכול בריא ומאוזן בלי "למות מרעב".</p>
      <p>הקהל שהגיע להרצאה לא נותר אדיש לנושא ושאלות רבות נשאלו בסיום ההרצאה. גם הערב (שני) ובימים הקרובים יתקיימו הרצאות נוספות ומרתקות בבר דבלין ובבר הברזייה, בנושאים: בין פורטנייט לאינסטוש: הפרעות קשב בעידן הדיגיטלי; מחוברים: ניהול היריון בעידן הדיגיטלי; ד"ר און ליין: המסע הדיגיטלי למטופל בבית חולים.</p>
      <p>
        <u>
          <a href="https://docs.google.com/forms/d/e/1FAIpQLSfnPMYTWsKRzMxnJUz2qMHSXfJELJRl32B47QA8AzeXICt-8Q/viewform">לפרטים נוספים על מועדי ההרצאות ומיקומן ולהרשמה חינם, לחצו כאן.</a>
        </u>
      </p>
      <figure>
        <img src="https://www.arimnews.co.il/wp-content/uploads/2019/11/554a6a2100d8f243627c787611d79414.jpeg"/>
        <figcaption>שבוע הבריאות של ערי ישראל ברחובות</figcaption>
      </figure>
      <figure>
        <img src="https://www.arimnews.co.il/wp-content/uploads/2019/11/8ff5c4d0cc58c80c5db742d574ddd630.jpeg"/>
        <figcaption>שבוע הבריאות של ערי ישראל ברחובות</figcaption>
      </figure>
    </article>
  </body>
</html>