<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-vedete-23497058-caru-vedete-povestea-secreta-iubire-lui-whitney-houston-dezvaluita-intr-carte-nicolas-cage-putea-juca-rolul-lui-nicolas-cage-intr-film-despre-nicolae-cage.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T03:21:00+00:00"/>
    <meta property="og:title" content="Caru`cu vedete: Povestea secretă de iubire a lui Whitney Houston, dezvăluită într-o carte; Nicolas Cage ar putea juca rolul lui Nicolas Cage într-un film despre Nicolae Cage"/>
    <meta property="og:description" content="Ducesa Meghan, fără cetăţenie britanică la 18 luni de la nunta cu prinţul Harry: cât timp mai are de aşteptat fosta actriţă... Imagini virale cu Aurel Tămaș și bunicuța virală de pe Youtube."/>
  </head>
  <body>
    <article>
      <h1>Caru`cu vedete: Povestea secretă de iubire a lui Whitney Houston, dezvăluită într-o carte; Nicolas Cage ar putea juca rolul lui Nicolas Cage într-un film despre Nicolae Cage</h1>
      <address><time datetime="2019-11-18T03:21:00+00:00">18 Nov 2019, 03:21</time> by <a rel="author">Lupu Vlad-Andrei</a></address>
      <p><b>Imagini virale cu Aurel Tămaș și bunicuța virală de pe Youtube.</b> S-au filmat în timp ce gătesc. Marius Niță are un of, mănâncă salată de boeuf! O spun cei mai adorabili ardeleni: îndrăgitul artist Aurel Tămaș și Tanti Lenuța, bunicuța virală din clipurile lui Mircea Bravo. Văzând pe conturile noastre de socializare că pe la București mâncăm mai multe ierburi iar salata de boeuf o vedem doar în zi de sărbătoare, cei doi ne-au preparat minunata salată cu mult umor. Și le-a ieșit atât de bine încât i-ar da pe spate și pe Master Chefi. Ospitalitatea ardelenilor se măsoară în calorii și ospățuri pe cinste. Cum le calci pragul casei, masa se întinde cu tot ce-i mai bun și mai gustos. Auzind că pe la București meniul nostru e bazat pe ce-i verde și sănătos iar poftele ne mai dau în clocot după salată de boeuf, celebrul cântăreț Aurel Tămaș și bunicuța virală, tanti Lenuta, s-au pus pe treabă, potrivit <a href="https://www.cancan.ro/imagini-dementiale-cu-aurel-tamas-bunicuta-virala-de-pe-youtube-s-au-filmat-in-timp-ce-20094638">Cancan.ro</a>. <br/><br/><b>Ultima fiţă: starurile fac baie în gheaţă.</b> O nouă fiţă în lumea vedetelor! Lady Gaga, Kevin Hart, Zac Efron şi Orlando Bloom fac băi în gheaţă în scop de tratament. Deşi pot fi foarte riscante, fără ştirea medicului, ei se dau în vânt după aceste băi. Cântăreaţa Lady Gaga (33 de ani) susţine că după fiecare concert se reface numai cu băi în gheaţă. Timp de 10 minute dârdâie şi îi clănţăne dinţii, dar nu se dă bătută. Medicii atrag atenţia că băile la gheaţă pot duce la răceli, hipotermie, stop cardiac sau chiar congestie cerebrală, mai ales în cazul celor care au diverse boli, însă ei nu îi pasă. A luat exemplul sportivilor şi al altor staruri care se tratează cu băi în gheaţă, conform <a href="https://www.click.ro/vedete/celebritati/ultima-fita-starurile-fac-baie-gheata">Click.ro</a>. <br/><b><br/></b><b>Nicolas Cage ar putea juca rolul lui Nicolas Cage într-un film despre Nicolae Cage.</b> filmul se numește ”Unbearable Weight of Massive Talent” și este negociat acum pentru a fi produs de compania Lionsgate. Scenariul a fost scris de Tom Gormican (That Awkward Moment) și Kevin Etten (Ghosted), urmând a fi regizat tot de Gormican. În film, Cage este disperat să joace într-un film al lui Quentin Tarantino și pare să vorbească cu o versiune egotistă a sa din anii '90, care îl ironizează pe Cage din viitor pentru că nu mai este faimos și pentru că joacă în filme proaste și ieftine. De asemenea, Cage are probleme din cauza unor datorii financiare, așa că este de acord să participe la petrecerea dată de un membru al cartelului mexican de droguri, care este fanul său și care vrea să-l facă să citească un scenariu de film scris de el, arată <a href="https://stirileprotv.ro/show-buzz/entertainment/nicolas-cage-ar-putea-juca-rolul-lui-nicolas-cage-intr-un-film-despre-nicolae-cage.html">Știrile Pro Tv</a>.<br/><br/><b>Ducesa Meghan, fără cetăţenie britanică la 18 luni de la nunta cu prinţul Harry:</b> cât timp mai are de aşteptat fosta actriţă. Fosta actriţă americană Meghan Markle, devenită ducesă de Sussex, încă nu a obţinut cetăţenia britanică, deşi au trecut 18 luni de la căsătoria cu prinţul Harry al Marii Britanii. La un an şi jumătate de la căsătoria cu prinţul Harry, ducesa Meghan (38 de ani) trebuie să mai aştepte încă un an până să poată obţine cetăţenia britanică, potrivit legilor din regat. Fosta actriţă americană a iniţiat demersurile în acest sens chiar după ce a fost anunţată logodna ei cu prinţul Harry (35 de ani) în toamna anului 2017, însă trebuie să se supună legilor britanice, chiar dacă între timp a devenit membru al familiei regale, notează <a href="https://adevarul.ro/entertainment/celebritati/ducesa-meghan-cetatenie-britanica-18-luni-nunta-printul-harry-timp-mai-asteptat-fosta-actrita-1_5dd17ccc5163ec42711ddded/index.html">Adevărul.ro</a>. <br/><b><br/></b><b>Povestea secretă de iubire a lui Whitney Houston, dezvăluită într-o carte.</b> O fostă prietenă a celebrei cântărețe Whitney Houston susține că ea și talentata artistă au fost iubite în tinerețe. Dezvăluirile apar într-o nouă carte despre viața vedetei, publicată săptămâna aceasta. Robyn Crawford povestește că a cunoscut-o pe Whitney când aveau 19, respectiv 17 ani, și de atunci au fost nedespărțite ani buni. Spune că relația lor de prietenie a evoluat în timp într-una romantică, fără ca ele să-și fi propus asta. Artista a fost cea care a pus capăt relației, la presiunea familiei, în special a mamei, dar și pentru că se temea că i-ar fi afectat cariera, arată <a href="https://www.digi24.ro/magazin/timp-liber/showbiz/povestea-secreta-de-iubire-a-lui-whitney-houston-dezvaluita-intr-o-carte-1218061">Digi24</a>.</p>
    </article>
  </body>
</html>