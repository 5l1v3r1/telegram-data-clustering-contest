<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-sa-bobde-to-take-oath-for-cji-live-updates-2855469.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T03:57:42+00:00"/>
    <meta property="og:title" content="जस्टिस SA बोबडे ने ली भारत के 47वे चीफ जस्टिस पद की शपथ"/>
    <meta property="og:description" content="न्यायमूर्ति शरद अरविंद बोबडे सोमवार को देश के 47वें प्रधान न्यायाधीश (सीजेआई) पद की शपथ ली। राष्ट्रपति रामनाथ कोविंद ने उन्हें चीफ जस्टिस पद की शपथ दिलाई। उन्होंने कई ऐतिहासिक फैसलों में अहम भूमिका..."/>
  </head>
  <body>
    <article>
      <h1>जस्टिस SA बोबडे ने ली भारत के 47वे चीफ जस्टिस पद की शपथ</h1>
      <address><time datetime="2019-11-18T03:57:42+00:00">18 Nov 2019, 03:57</time> by <a rel="author">लाइव हिन्दुस्तान, नई दिल्ली</a></address>
      <p>न्यायमूर्ति शरद अरविंद बोबडे सोमवार को देश के 47वें प्रधान न्यायाधीश (सीजेआई) पद की शपथ ली। राष्ट्रपति रामनाथ कोविंद ने उन्हें चीफ जस्टिस पद की शपथ दिलाई। उन्होंने कई ऐतिहासिक फैसलों में अहम भूमिका निभाई और हाल ही में अयोध्या के विवादित स्थल पर राम मंदिर बनाने का रास्ता साफ करने के फैसले में भी वह शामिल रहे हैं। 63 वर्षीय न्यायमूर्ति बोबडे मौजूदा प्रधान न्यायाधीश रंजन गोगोई का स्थान लेंगे। माना जा रहा है कि उच्च न्यायपालिका में न्यायाधीशों की नियुक्ति या उनके नाम को खारिज करने संबंधी कोलेजियम के फैसलों का खुलासा करने के मामले में वह पारंपरिक दृष्टिकोण अपनाएंगे।</p>
      <p>
        <b>पढ़ें LIVE UPDATES: </b>
      </p>
      <p>- राष्ट्रपति रामनाथ कोविंद ने जस्टिस बोबडे को दिलाई भारत के 47वें चीफ जस्टिस पद की शपथ।</p>
      <p><b>-</b> राष्ट्रपति भवन के लिए निकले न्यायमूर्ति शरद अरविंद बोबडे, थोड़ी देर में लेंगे चीफ जस्टिस ऑफ इंडिया पद की शपथ</p>
      <figure>
        <iframe data-src="https://twitter.com/ANI/status/1196272954557943808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>-</b> नामित प्रधान न्यायाधीश बोबडे ने 'पीटीआई-भाषा' को दिए साक्षात्कार में कहा कि लोगों की प्रतिष्ठा को केवल नागरिकों की जानने की इच्छा पूरी करने के लिए बलिदान नहीं किया जा सकता। देश की अदालतों में न्यायाधीशों के खाली पड़े पदों और न्यायिक आधारभूत संरचना की कमी के सवाल पर न्यायमूर्ति बोबडे ने अपने पूर्ववर्ती सीजेआई गोगोई की ओर से शुरू किए गए कार्यों को तार्किक मुकाम पर पहुंचाने की इच्छा जताई। <br/><b>-</b> न्यायमूर्ति गोगोई ने अदालतों में भर्तियों और आधारभूत संरचनाओं की कमी पर संज्ञान लिया और सभी राज्यों तथा संबंधित उच्च न्यायालयों को जरूरी कदम उठाने के निर्देश देने के साथ खुद निगरानी भी की थी।</p>
    </article>
  </body>
</html>