<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zvilneniy-z-polonu-ukrajinskiy-moryak-odruzhivsya-novini-ukrajini-50054070.html"/>
    <meta property="og:site_name" content="НВ"/>
    <meta property="article:published_time" content="2019-11-18T03:01:00+00:00"/>
    <meta property="og:title" content="Звільнений з російського полону зв’язківець буксиру Яни Капу одружився"/>
    <meta property="og:description" content="Український моряк Володимир Варімез, який у вересні був звільнений з російського полону внаслідок обміну 35 на 35, одружився."/>
  </head>
  <body>
    <article>
      <h1>Звільнений з російського полону зв’язківець буксиру Яни Капу одружився</h1>
      <h2>Український моряк Володимир Варімез, який у вересні був звільнений з російського полону внаслідок обміну 35 на 35, одружився.</h2>
      <address>
        <time datetime="2019-11-18T03:01:00+00:00">18 Nov 2019, 03:01</time>
      </address>
      <p>Про це повідомляється на сайті <a href="https://bessarabiaua.media/art.php?id=2368&amp;fbclid=IwAR1WSGN_KU49wRj7dJIvE35rMnxceGZI8UK920W6iWBv7HiYTDqOjwj0Hys">Бессарабія.ua</a>.</p>
      <p>Пара одружилася в місті Болграді.</p>
      <p>Старший матрос Володимир Варімез на момент захоплення українських кораблів Росією в Керченській протоці був зв’язківцем буксира Яни Капу.</p>
      <p>Він родом з Одеської області, закінчив Ізмаїльське вище профучилище Київської держакадемії водного транспорту. Вважався одним з найкращих радіотелеграфістів в українському флоті і був запрошений для участі в переході кораблів з Одеси до Маріуполя, хоча до цього служив на катері Сміла.</p>
      <p>Екіпаж Сміли зумів вивести катер в Одесу з окупованого росіянами Севастополя після захоплення Криму у 2014-му році. Після цього Володимир Варімез продовжив службу в українському флоті.</p>
      <p>На засіданнях підконтрольного РФ «суду» у Криму Варімез вимагав перекладача на українську мову (у чому йому відмовили). Згодом адвокат моряка Анрі Цискарішвілі відзначав його почуття гумору і витримку. «Незважаючи на все, що відбувається, він примудряється зберігати позитивний настрій, багато сміється, жартує. У ситуації, що склалася, головною незручністю вважає гучне хропіння сусіда по камері», — писав Цискарішвілі у лютому 2019-го.</p>
    </article>
  </body>
</html>