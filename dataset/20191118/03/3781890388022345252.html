<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/742184"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T03:30:00+00:00"/>
    <meta property="og:title" content="''เครียดหลบใน''วัดอาการ15แบบ"/>
    <meta property="og:description" content="ความเครียดเป็นอาการที่บางครั้งมาแบบเงียบๆ แต่เวลามันจู่โจมขึ้นมาอาจทำให้ป่วยหนักได้ ลองตรวจสอบ15อาการเบื้องต้นที่อาจบ่งชี้ว่าคุณเครียดมากเกินไป เพื่อหาทางแก้ไขทันเวลา"/>
  </head>
  <body>
    <article>
      <h1>''เครียดหลบใน''วัดอาการ15แบบ</h1>
      <address>
        <time datetime="2019-11-18T03:30:00+00:00">18 Nov 2019, 03:30</time>
      </address>
      <p>
        <b>ความเครียดเป็นอาการที่บางครั้งมาแบบเงียบๆ แต่เวลามันจู่โจมขึ้นมาอาจทำให้ป่วยหนักได้ ลองตรวจสอบ15อาการเบื้องต้นที่อาจบ่งชี้ว่าคุณเครียดมากเกินไป เพื่อหาทางแก้ไขทันเวลา</b>
      </p>
      <p>สัปดาห์นี้<b>''สายสืบสุขภาพ''</b>มีข้อมูลให้ทดสอบว่าความเครียดของท่านสูงเกินไปหรือไม่ โดยเป็นข้อมูลจาก<b>นายแพทย์ชาวอเมริกัน ดร.แบรนท์ ลาร์เสน</b> ที่ระบุว่า ในสังคมปัจจุบันผู้คนมีความเครียดสูงมาก โดยฮอร์โมนความเครียดหรือฮอร์โมนคอร์ติซอลที่มาจากต่อมอะดรีนอลเมื่อคุณมีความเครียด ถ้าความเครียดสูง ฮอร์โมนความเครียดก็สูงตามไปด้วย หากหัดสังเกตตัวเองได้ ก็จะทำให้ระวังตัวเองจากความเครียดได้ดี</p>
      <figure>
        <iframe src="https://www.youtube.com/embed/acXQRICOQAc" width="640" height="360" data-service="Youtube" scrolling="no"/>
      </figure>
      <p>โดยอาการสะท้อนภาวะเครียดสูงมีดังนี้<br/>1.น้ำหนักเพิ่ม โดยเฉพาะตรงท้อง ไม่ใช่สะโพก ไม่ใช่แขน แต่เป็นที่ท้อง ถ้าคุณพุงใหญ่ขึ้นให้สงสัยเรื่องความเครียดของตัวเอง<br/>2.หน้าอ้วนหรือหน้าแดง หรือเป็นทั้งสองอย่าง<br/>3.อารมณ์แปรปรวน</p>
      <figure>
        <img src="https://www.dailynews.co.th/admin/upload/20191118/news_zMdgypXoWv091807_533.jpg?v=201911211010?v=6212"/>
      </figure>
      <p>4.วิตกกังวลเพิ่มมากขึ้น ฮอร์โมนคอร์ติซอลคือสารพิษสำหรับสมองของคุณ ร่างกายต้องการความสมดุลย์ เมื่อมีฮอร์โมนคอร์ติซอลมากจึงเกิดอารมณ์แปรปรวนและวิตกกังวล<br/>5.อาการเหนื่อยล้า หมดพลัง<br/>6.ปัสสาวะบ่อยขึ้น ถ้ามีอาการนี้ให้นึกถึงความเครียดจากปริมาณน้ำตาลในเลือด เพราะสัมพันธ์กับความเครียด<br/>7.ประจำเดือนมาไม่ปกติหรือมีบุตรยาก โดยเฉพาะการมีบุตรยากมีจำนวนที่เพิ่มมากขึ้น คุณหมอประสบความสำเร็จในกรณีคนไข้มีบุตรยากด้วยการดูแลการสนองตอบร่างกายต่อความเครียด</p>
      <figure>
        <img src="https://www.dailynews.co.th/admin/upload/20191118/news_iAikfTaUdG091808_533.jpg?v=201911211010?v=2980"/>
      </figure>
      <p>8.ติดเชื้อง่าย<br/>9.ความดันโลหิตสูง<br/>10.เป็นสิว หรือปัญหาทางผิวหนัง</p>
      <figure>
        <img src="https://www.dailynews.co.th/admin/upload/20191118/news_gTAAPrNicc091809_533.jpg?v=201911211010?v=7782"/>
      </figure>
      <p>11.กระดูกพรุน ในกระดูกมีแคลเซียมและแร่ธาตุอื่นๆ ถ้าคุณเป็นโรคกระดูกพรุนแสดงว่าร่างกายดึงแร่ธาตุไปทำงานอย่างอื่น ทำให้กระดูกพรุน<br/>12.อาการปวดเมื่อยกล้ามเนื้อ<br/>13.ความรู้สึกทางเพศเปลี่ยนแปลงไป เป็นปัญหาใหญ่สำหรับหลายคน โดยเฉพาะการเสื่อมสมรรถภาพในเพศชาย ถ้าคุณมีอาการเหล่านี้แสดงว่าร่างกายของคุณป่วย <b>หมอแบรนท์</b>มองว่าเป็นสัญญาณเบื้องต้นที่บอกว่าร่างกายของคุณกำลังผิดปกติ ก็ให้นึกถึงกรณีฮอร์โมนคอร์ติซอลสูงหรือคุณมีความเครียดสูง เรื่องนี้เป็นได้ทั้งเพศชายและเพศหญิง</p>
      <figure>
        <img src="https://www.dailynews.co.th/admin/upload/20191118/news_CIVPglpBFw091810_533.jpg?v=201911211010?v=3628"/>
      </figure>
      <p>14.กระหายน้ำบ่อย อาการนี้ก็อาจเกิดได้ร่วมกับเบาหวานหรือน้ำตาลในเลือดสูง เพราะสองระบบทำงานร่วมกัน คือต่อมอะดรีนอลกับตับอ่อน โดยต่อมอะดรีนอลควบคุมการทำงานทั้งน้ำตาลและฮอร์โมนคอร์ติซอล น้ำตาลก็ถูกควบคุมการทำงานโดยตับอ่อน ดังนั้น ทั้ง2ระบบต้องทำงานอย่างสมดุลย์กัน</p>
      <figure>
        <img src="https://www.dailynews.co.th/admin/upload/20191118/news_jQWThHDxGW091810_533.jpg?v=201911211010?v=1692"/>
      </figure>
      <p>15.นอนไม่หลับ เกิดจากการทำงานของตับและถุงน้ำดีที่ผิดปกติ หรือกรณีฮอร์โมนคอร์ติซอลหลั่งช่วงกลางดึกทำให้เรานอนไม่หลับ โดยร่างกายจะมีจังหวะขึ้นลงของฮอร์โมนความเครียดนี้เพื่อปรับสมดุลย์ แต่เมื่อทำงานผิดปกติ จึงเกิดปัญหานอนไม่หลับขึ้น</p>
      <figure>
        <img src="https://www.dailynews.co.th/admin/upload/20191118/news_LrNcVHtRFH091806_533.jpg?v=201911211010?v=9228"/>
      </figure>
      <p>
        <b>ในอีกมุมหนึ่งความเครียดก็เป็นผลดีกับมนุษย์ และร่างกายก็ยังจำเป็นต้องมีความเครียดอยู่เพื่อการดำรงชีวิต แต่ความเครียดที่มากเกินไปก็เป็นเรื่องที่เราต้องไม่ลืมที่จะป้องกันด้วยนะคะ</b>
        <br/>
        <br/>
        <b>ขอบคุณดร.แบรนท์ ลาร์เสน</b>
        <br/>
        <b>ศศิวรรณ์ เลิศวิริยะประภา :  สายสืบสุขภาพ </b>
      </p>
    </article>
  </body>
</html>