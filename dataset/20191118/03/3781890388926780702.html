<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742187"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T03:30:00+00:00"/>
    <meta property="og:title" content="พาณิชย์จังหวัดเชียงราย จัดแสดงสินค้าเกษตรเศรษฐกิจ"/>
    <meta property="og:description" content="พาณิชย์จังหวัดเชียงราย จัดโรดโชว์ NORTH2 AGRI TRADE &amp; CONNECTING เชื่อมโยงสินค้าเกษตรเศรษฐกิจ"/>
  </head>
  <body>
    <article>
      <h1>พาณิชย์จังหวัดเชียงราย จัดแสดงสินค้าเกษตรเศรษฐกิจ</h1>
      <address>
        <time datetime="2019-11-18T03:30:00+00:00">18 Nov 2019, 03:30</time>
      </address>
      <p>
        <b>พาณิชย์จังหวัดเชียงราย จัดโรดโชว์ NORTH2 AGRI TRADE &amp; CONNECTING เชื่อมโยงสินค้าเกษตรเศรษฐกิจ</b>
      </p>
      <p>นางวนิดา ทิพย์ศักด์ พาณิชย์จังหวัดเชียงราย เป็นประธานเปิดงาน <b>“NORTH2 AGRI TRADE &amp; CONNECTING”</b>  พร้อมนำทีม ผู้ประกอบการกว่า 40 รายที่ผลิตและจำหน่ายสินค้าเกษตรเศรษฐกิจที่สำคัญของกลุ่มจังหวัดฯ อาทิ ข้าว ชา กาแฟ น้ำผึ้ง และสินค้าทางการเกษตรแปรรูปอีกมากมาย เข้าร่วมกิจกรรม และนำแขกผู้มีเกียรติและผู้ประกอบการในจังหวัดอุดรธานีที่เดินทางมาร่วมงานเดินชมบูทสินค้าจากจังหวัด เชียงราย พะเยา แพร่ น่าน ที่นำสินค้าเกษตรมาร่วมออกบูทจัดจำหน่าย ที่ศูนย์การค้าเซ็นทรัลจังหวัดอุดรธานีเมื่อเร็วๆนี้<br/> </p>
      <figure>
        <img src="https://www.dailynews.co.th/admin/upload/20191118/news_pBXINyhuFB093313_533.jpg?v=20191119042?v=2175"/>
      </figure>
      <p> </p>
      <figure>
        <img src="https://www.dailynews.co.th/admin/upload/20191118/news_yKDDoWqcBp093313_533.jpg?v=20191119042?v=6310"/>
      </figure>
      <p>           <br/><br/><b>นางวนิดา ทิพย์ศักด์ พาณิชย์จังหวัดเชียงราย</b> กล่าวว่า กลุ่มจังหวัดภาคเหนือ ตอนบน 2 มีนโยบายในการขับเคลื่อนเศรษฐกิจการค้าให้สามารถพัฒนาและเชื่อมโยงสู่การค้า ได้อย่างมีประสิทธิภาพทั้งในประเทศและต่างประเทศ มีเป้าหมายในการปรับโครงสร้าง เศรษฐกิจและการค้าของประเทศจากเดิมที่เน้น <b>“ความได้เปรียบในการแข่งขันเชิง เปรียบเทียบ”</b> ให้มี <b>“ความได้เปรียบในการแข่งขันเชิงสมบูรณ์”</b> เพื่อเปลี่ยนจากการ <b>“เพิ่ม มูลค่า”</b> ไปสู่การ <b>“สร้างมูลค่า”</b> จึงเป็นที่มาของการนําผู้ผลิตและจําหน่ายสินค้าเกษตร เศรษฐกิจที่สําคัญของกลุ่มจังหวัดภาคเหนือตอนบน 2 ซึ่งเป็นผู้ผลิตและจําหน่ายสินค้า คุณภาพ มาจัดแสดงและจําหน่ายสินค้าและเชื่อมโยงการค้าระหว่างภูมิภาคที่จังหวัดอุดรธานี ซึ่งเป็นเมืองเศรษฐกิจและเมืองแห่งการท่องเที่ยวที่มีผู้ประกอบการ ประชาชนและนักท่องเที่ยวเป็นจำนวนมากการนำผู้ประกอบการออกมาจัดบูทจำหน่ายสินค้าที่นี่จึงถือว่าเป็นอีก 1 ช่องทางที่จะทำให้สินค้าของผู้ประกอบการจังหวัดภาคเหนือ ตอนบน 2 เป็นที่รู้จักมากขึ้น</p>
      <figure>
        <img src="https://www.dailynews.co.th/admin/upload/20191118/news_zAmPoaXKJi093314_533.jpg?v=20191119042?v=2587"/>
      </figure>
      <figure>
        <img src="https://www.dailynews.co.th/admin/upload/20191118/news_poUfLMdZCS093315_533.jpg?v=20191119042?v=7231"/>
      </figure>
      <p>             <br/>โดยภายในการได้มีการจัดแสดงศิลปะวัฒนธรรมล้านนา ที่นำมาสร้างสีสันสวยงามประทับใจซึ่งพบว่าบรรยากาศของการจัดงานมีนักท่องเที่ยวทั้งชาวไทยและต่างชาติรวมถึงผู้ที่มามาจับจ่ายซื้อของและใช้บริการที่เซ็นทรัลจังหวัดอุดรธานีให้ความสนใจเข้ามาชมและเลือกอุดหนุนสินค้ากันอย่างคึกคัก</p>
      <figure>
        <img src="https://www.dailynews.co.th/admin/upload/20191118/news_CTkIrfoSMT093314_533.jpg?v=20191119042?v=2349"/>
      </figure>
    </article>
  </body>
</html>