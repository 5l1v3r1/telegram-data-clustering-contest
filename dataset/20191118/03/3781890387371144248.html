<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742198"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T03:06:00+00:00"/>
    <meta property="og:title" content="เทรดวอร์คืบกดราคาทองคำลงเช้านี้ 50 บาท"/>
    <meta property="og:description" content="ราคาทองคำปรับตัวลงตามราคาต่างประเทศ  รับข่าวผลการเจรจาลดข้อพิพาทเทรดวอร์น่าจะมีความเป็นไปที่จะทำข้อตกลง  Phase one ส่งผลให้ทองแท่งขายบาทละ 21,000 บาท ทองรูปพรรณขายบาทละ 21,500 บาท  "/>
  </head>
  <body>
    <article>
      <h1>เทรดวอร์คืบกดราคาทองคำลงเช้านี้ 50 บาท</h1>
      <address>
        <time datetime="2019-11-18T03:06:00+00:00">18 Nov 2019, 03:06</time>
      </address>
      <p>
        <b>ราคาทองคำปรับตัวลงตามราคาต่างประเทศ  รับข่าวผลการเจรจาลดข้อพิพาทเทรดวอร์น่าจะมีความเป็นไปที่จะทำข้อตกลง  Phase one ส่งผลให้ทองแท่งขายบาทละ 21,000 บาท ทองรูปพรรณขายบาทละ 21,500 บาท  </b>
      </p>
      <p>รายงานข่าวสมาคมค้าทองคำแจ้งว่า  ราคาทองคำในประเทศปรับลง 50  บาท  ท่ามกลางแรงซื้อสินทรัพย์เสี่ยงจากความหวังเชิงบวกเกี่ยวกับการเจรจาการค้าระหว่างจีนและสหรัฐที่กลับมาอีกครั้ง หลังจากนายแลร์รี่ คุดโลว์ หัวหน้าที่ปรึกษาฝ่ายเศรษฐกิจประจำทำเนียบขาวเปิดเผยว่า การเจรจาเกี่ยวกับการทำข้อตกลงการค้า Phase one กับจีนกำลังเข้าสู่ขั้นตอนสุดท้ายแล้ว โดยที่ทั้งสองฝ่ายยังคงติดต่อกันอย่างใกล้ชิด ขณะที่นายวิลเบอร์ รอสส์ รมว.พาณิชย์สหรัฐ ระบุสอดคล้องกันว่า มีความเป็นไปได้สูงมากที่สหรัฐจะบรรลุข้อตกลงการค้า Phase one กับจีน โดยการเจรจาการค้าระหว่างสหรัฐ-จีนทางโทรศัพท์ยังคงดำเนินต่อไปในวันศุกร์<br/><br/>สำหรับราคาต่างประเทศปรับตัวลดลงอยู่ที่ 1,466 ดอลลาร์สหรัฐต่อออนซ์  จากวันที่ 15 พ.ย.ที่ผ่านมาอยู่ที่  1,468.50  ดอลลาร์สหรัฐต่อออนซ์  ค่าเงินบาทอยู่ที่  30.26 บาทต่อดอลลาร์สหรัฐ  จากวันที่ 15 พ.ย.อยู่ที่  30.20 บาทต่อดอลลาร์สหรัฐ  ส่งผลให้ทองแท่งรับซื้อบาทละ 20,900 บาท ขายออกบาทละ 21,000 บาท ทองรูปพรรณรับซื้อบาทละ 20,526.64 บาท และขายออกบาทละ 21,500 บาท  <br/><br/><br/> </p>
    </article>
  </body>
</html>