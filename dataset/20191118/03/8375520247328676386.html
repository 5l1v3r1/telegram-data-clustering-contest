<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/na-prisvojennya-pochesnogo-zvannya-mati-gerojinya-pretenduyut-dvi-odesitki-640572.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T03:44:11+00:00"/>
    <meta property="og:title" content="На присвоєння почесного звання «Мати - героїня» претендують дві одеситки"/>
    <meta property="og:description" content="Кандидатури ще двох багатодітних одеситок на присвоєння почесного звання України «Мати - героїня» підтримала спеціальна міська комісія"/>
  </head>
  <body>
    <article>
      <h1>На присвоєння почесного звання «Мати - героїня» претендують дві одеситки</h1>
      <address>
        <time datetime="2019-11-18T03:44:11+00:00">18 Nov 2019, 03:44</time>
      </address>
      <h4>Кандидатури ще двох багатодітних одеситок на присвоєння почесного звання України «Мати - героїня» підтримала спеціальна міська комісія</h4>
      <p>15 листопада 2019 року відбулося шосте засідання міської комісії з розгляду кандидатур на присвоєння почесного звання України «Мати-героїня» під головуванням заступника Одеського міського голови Світлани Бедреги.</p>
      <p>На засіданні комісії були розглянуті заяви 2-х кандидаток на присвоєння почесного звання України «Мати - героїня»:</p>
      <ul>
        <li>Каськової Світлани Кирилівни – багатодітної матері, яка народила та виховала п’ятеро дітей;</li>
        <li>Рубської Ніни Іванівни – багатодітної матері, яка народила та виховала п’ятеро дітей.</li>
      </ul>
      <p>Всі діти представлених кандидаток є талановитими та творчими особистостями, мають нагороди за успіхи в навчанні, за спортивні досягнення та участь у музичних фестивалях та конкурсах.<br/>Члени комісії одноголосно підтримали кандидаток на присвоєння почесного звання України «Мати - героїня».</p>
      <blockquote>Звання «Мати-героїня» присвоюється жінкам, які народили та виховали до восьмирічного віку п’ятьох і більше дітей, у тому числі дітей, усиновлених у встановленому законодавством порядку, враховуючи вагомий особистий внесок у виховання дітей у сім’ї, створення сприятливих умов для здобуття дітьми освіти, розвитку їх творчих здібностей, формування високих духовних і моральних якостей.</blockquote>
      <related>
        <a href="https://glavcom.ua/columns/yuliyabrovynska.html"/>
        <a href="https://glavcom.ua/odesa/news/v-odesi-stalasja-dorozhno-transportna-prigoda-zi-shvidkoju-je-postrazhdali-640502.html"/>
        <a href="https://glavcom.ua/country/politics/navit-u-chasi-jezhova-do-ditej-vorogiv-narodu-stavilisja-bilsh-tsivilizovano-advokat-gritsenka-640476.html"/>
      </related>
    </article>
  </body>
</html>