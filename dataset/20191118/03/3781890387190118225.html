<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742208"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T03:46:00+00:00"/>
    <meta property="og:title" content="เทรดวอร์พ่นพิษสศช.หั่นเป้าจีดีพีปีหมูเหลือ 2.6% "/>
    <meta property="og:description" content="สศช.ลดเป้าจีดีพีปีหมูเหลือ 2.6 % จากเดิมตั้งไว้  2.7-3.2% เหตุส่งออกชะลอตัวลงจากปัญหาสงครามทางการค้ายืดเยื้อ-เงินบาทแข็ง  คาดจีดีพีปีหน้าโต  2.7-3.7%  "/>
  </head>
  <body>
    <article>
      <h1>เทรดวอร์พ่นพิษสศช.หั่นเป้าจีดีพีปีหมูเหลือ 2.6% </h1>
      <address>
        <time datetime="2019-11-18T03:46:00+00:00">18 Nov 2019, 03:46</time>
      </address>
      <p>
        <b>สศช.ลดเป้าจีดีพีปีหมูเหลือ 2.6 % จากเดิมตั้งไว้  2.7-3.2% เหตุส่งออกชะลอตัวลงจากปัญหาสงครามทางการค้ายืดเยื้อ-เงินบาทแข็ง  คาดจีดีพีปีหน้าโต  2.7-3.7%  </b>
      </p>
      <p>นายทศพร ศิริสัมพันธ์ เลขาธิการคณะกรรมการพัฒนาการเศรษฐกิจและสังคมแห่งชาติ (สศช.) เปิดเผยว่า ผลิตภัณฑ์มวลรวมในประเทศ (จีดีพี) ไตรมาส 3/ 62 ปรับตัวเพิ่มขึ้น 2.4% จากช่วงเดียวกันของปีก่อน โดยจีดีพีขยายตัวเพิ่มขึ้นจากไตรมาสก่อนที่ขยายตัวได้ 2.3%  ซึ่งเป็นผลมาจากการลงทุนรวมขยายตัวได้ 2.8% การบริโภคภาคเอกชน 4.2% ขณะที่การส่งออกในไตรมาสที่ผ่านมาไม่ขยายตัว การนำเข้าสินค้าลดลง 6.8%  <br/><br/>อย่างไรก็ตาม ได้ปรับลดประมาณการเศรษฐกิจในปีนี้อยู่ที่ 2.6% จากเดิมคาดจะขยายตัวได้ 2.7-3.2 %  เนื่องจากส่งออกที่จะติดลบกว่า2%  เนื่องจากได้รับผลกระทบจากสงครามทางการค้า  ขณะที่ค่าเงินบาทแข็งค่าต่อเนื่อง และปีหน้าจะขยายตัว 2.3% จากปัจจัยสงครามการค้าที่คลี่คลายลง ค่าเงินบาทที่คาดว่าจะแข็งค่าน้อยลงจากปีนี้ และการเจาะตลาดต่างประเทศของกระทรวงพาณิชย์ที่ทำตลาดได้มากขึ้น<br/><br/>นอกจากนี้ สศช.ได้เสนอแนวทางการบริหารเศรษฐกิจในช่วงที่เหลือของปีนี้และปีหน้าโดยที่รัฐบาลต้องให้ความสำคัญกับ ภาคการส่งออกให้ขยายตัวได้ 3% การดูแลการขยายตัวของการท่องเที่ยว ให้สนับสนุนการขยายตัวเศรษฐกิจได้ต่อเนื่อง การรักษาการขับเคลื่อนการลงทุนภาครัฐในโครงการสำคัญๆ ที่กำลังมีการขับเคลื่อนการลงทุนให้มีความต่อเนื่อง หลังจากที่ พรบ.งบประมาณ 63 ให้เริ่มเบิกจ่าย ได้ในเดือน ม.ค.-ก.พ.63 รวมทั้งการขับเคลื่อนมาตรการกระตุ้นเศรษฐกิจให้เม็ดเงินลงสู่ระบบเศรษฐกิจมากขึ้น<br/> </p>
    </article>
  </body>
</html>