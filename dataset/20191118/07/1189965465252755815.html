<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259630/epixeirisi-tis-astynomias-se-ktirio-sta-eksarxeia"/>
    <meta property="og:site_name" content="LiFO"/>
    <meta property="article:published_time" content="2019-11-18T07:37:00+00:00"/>
    <meta property="og:title" content="Επιχείρηση της Αστυνομίας σε κτίριο στα Εξάρχεια"/>
    <meta property="og:description" content="Μεγάλη επιχείρηση πραγματοποιεί η αστυνομία στα Εξάρχεια, νωρίς το πρωί της Δευτέρας"/>
  </head>
  <body>
    <article>
      <h1>Επιχείρηση της Αστυνομίας σε κτίριο στα Εξάρχεια</h1>
      <h2>Μεγάλη επιχείρηση πραγματοποιεί η αστυνομία στα Εξάρχεια, νωρίς το πρωί της Δευτέρας</h2>
      <address><time datetime="2019-11-18T07:37:00+00:00">18 Nov 2019, 07:37</time> by <a rel="author">NEWSROOM</a></address>
      <p>
        <b>Επιχείρηση στην οδό Στουρνάρη 4 στα <a href="https://www.lifo.gr/tags/%CE%95%CE%BE%CE%AC%CF%81%CF%87%CE%B5%CE%B9%CE%B1">Εξάρχεια</a> πραγματοποιούν αστυνομικοί των ΕΚΑΜ, από νωρίς το πρωί της Δευτέρας.</b>
      </p>
      <p>Ειδικότερα, φωτοβολίδες, πέτρες και αντιασφυξιογόνες μάσκες έχουν εντοπιστεί έως τώρα, σύμφωνα με πληροφορίες από αστυνομικές πηγές, σε διαμέρισμα κτιρίου της οδού Στουρνάρη, στα Εξάρχεια, όπου από νωρίς το πρωί βρίσκεται σε εξέλιξη αστυνομική επιχείρηση.</p>
      <p>Σημειώνεται, ότι πρόκειται για το ίδιο κτίριο, όπου χθες το βράδυ συνελήφθησαν δύο άτομα. Στον χώρο είχαν βρεθεί «πολεμοφόδια» που επρόκειτο να χρησιμοποιηθούν σε επιθέσεις κατά αστυνομικών δυνάμεων.</p>
      <p>Στην επιχείρηση συμμετέχουν άνδρες των ΕΚΑΜ, της ΟΠΚΕ και των ΜΑΤ και πραγματοποιείται παρουσία εισαγγελέα, ενώ παραμένει αποκλεισμένη η ευρύτερη περιοχή.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>