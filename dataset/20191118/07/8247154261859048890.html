<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/zhinka-povidomili-pro-zaminuvannya-kremenchuckogo-viddilu-policiyi-dvoh-kafe-baru-ta-dvoh"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T07:50:00+00:00"/>
    <meta property="og:title" content="Жінка повідомила про замінування Кременчуцького відділу поліції, двох кафе, бару та двох магазинів - які наслідки"/>
    <meta property="og:description" content="Раніше до кримінальної відповідальності зловмисниця не притягувалася. Жителька Горішніх Плавнів отримала покарання за неправдиві повідомлення про підготовку вибухів."/>
  </head>
  <body>
    <article>
      <h1>Жінка повідомила про замінування Кременчуцького відділу поліції, двох кафе, бару та двох магазинів - які наслідки</h1>
      <address>
        <time datetime="2019-11-18T07:50:00+00:00">18 Nov 2019, 07:50</time>
      </address>
      <p>
        <b>Раніше до кримінальної відповідальності зловмисниця не притягувалася.</b>
      </p>
      <p>Жителька Горішніх Плавнів отримала покарання за неправдиві повідомлення про підготовку вибухів.</p>
      <p>Про це інформує <a href="https://pol.gp.gov.ua/ua/news.html?_m=publications&amp;_c=view&amp;_t=rec&amp;id=261209">прес-служба прокуратури Полтавської області.</a></p>
      <p>Крюківський районний суд Кременчука затвердив угоду про визнання винуватості, укладену між прокурором Кременчуцької місцевої прокуратури та 43-річною жителькою Горішніх Плавнів, яка обвинувачувалася у неправдивих повідомленнях про підготовку вибухів.</p>
      <p>Зазначена особа засуджена за ч.1 та 2 ст. 259 Кримінального кодексу України (за ч. ч. 1, 2 ст. 259 КК України – завідомо неправдиве повідомлення про підготовку вибуху, що загрожує загибеллю людей чи іншими тяжкими наслідками, вчинене повторно) до 4 років позбавлення волі та на підставі ст. 75 КК України звільнена від відбування призначеного покарання з іспитовим строком на 3 роки. </p>
      <p>У вересні 2019 року, перебуваючи у квартирі  у Горішніх Плавнях, з мобільного телефону жінка набрала номер «102» і повідомила про підготовку вибуху будівлі відділення поліції № 2 Кременчуцького відділу поліції. Упродовж того ж дня вона сповістила про замінування ще двох кафе, бару та двох магазинів, що розташовані у Горішніх Плавнях, при цьому достовірно знаючи, що поширена нею інформація є неправдивою.</p>
      <p>Раніше до кримінальної відповідальності зловмисниця не притягувалася. У скоєному щиро розкаюється.</p>
      <p> </p>
      <p> </p>
      <p>Світлана Павленко</p>
      <p> </p>
      <p> </p>
      <p> </p>
      <p> </p>
    </article>
  </body>
</html>