<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186636/"/>
    <meta property="og:site_name" content="Janam TV"/>
    <meta property="article:published_time" content="2019-11-18T07:53:55+00:00"/>
    <meta property="og:title" content="പോലീസുകാർക്ക് നൽകിയ മസാല ദോശയിൽ ‘പുഴു’; തിരുവനന്തപുരം നഗരത്തിലെ ഹോട്ടൽ അടച്ചുപൂട്ടി"/>
    <meta property="og:description" content="തിരുവനന്തപുരം: മസാല ദോശയിൽ പുഴുവിനെ കണ്ടെത്തിയതിനെ തുടർന്ന് തിരുവനന്തപുരം നഗരത്തിലെ ഹോട്ടൽ അടച്ചുപൂട്ടി. തിരുവനന്തപുരം പദ്മനാഭസ്വാമി ക്ഷേത്രത്തിന്"/>
  </head>
  <body>
    <article>
      <h1>പോലീസുകാർക്ക് നൽകിയ മസാല ദോശയിൽ ‘പുഴു’; തിരുവനന്തപുരം നഗരത്തിലെ ഹോട്ടൽ അടച്ചുപൂട്ടി</h1>
      <address><time datetime="2019-11-18T07:53:55+00:00">18 Nov 2019, 07:53</time> by <a rel="author">Janam TV Web Desk</a></address>
      <p>തിരുവനന്തപുരം: മസാല ദോശയിൽ പുഴുവിനെ കണ്ടെത്തിയതിനെ തുടർന്ന് തിരുവനന്തപുരം നഗരത്തിലെ ഹോട്ടൽ അടച്ചുപൂട്ടി. തിരുവനന്തപുരം പദ്മനാഭസ്വാമി ക്ഷേത്രത്തിന് സമീപമുള്ള ഹോട്ടൽ ശ്രീപദ്മനാഭയിലെ മസാല ദോശയിൽ നിന്നാണ് പുഴുവിനെ കിട്ടിയത്.</p>
      <p>വൈകുന്നേരത്തോടെ തിരുവനന്തപുരം ഫോർട്ട് പോലീസ് സ്റ്റേഷനിലെ പോലീസുകാർ ഹോട്ടലിൽ ഭക്ഷണം കഴിക്കാനെത്തുകയായിരുന്നു. ഇവർ ഓർഡർ ചെയ്ത ദോശയിലാണ് പുഴുവിനെ കണ്ടത്. തുടർന്ന് പോലീസ് നൽകിയ പരാതിയുടെ അടിസ്ഥാനത്തിലാണ് നഗരസഭാ ആരോഗ്യ വിഭാഗം ഹോട്ടൽ അടച്ചുപൂട്ടാൻ ഉത്തരവിറക്കുകയായിരുന്നു.</p>
    </article>
  </body>
</html>