<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/pensioni-resta-congelato-laccesso-a-67-anni-anche-nel-2021/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-18T07:09:54+00:00"/>
    <meta property="og:title" content="Pensioni: resta congelato l’accesso a 67 anni anche nel 2021"/>
    <meta property="og:description" content="Resta ferma a 67 anni l’età di accesso alla pensione di vecchiaia nel 2021. È quanto si legge in un decreto del ministero dell’Economia pubblicato sulla Gazzetta Ufficiale. “A decorrere dal primo gennaio 2021, i requisiti di accesso ai trattamenti pensionistici non sono ulteriormente incrementati”, stabilisce il provvedimento. Una buona notizia per alcuni, ma che riflette il fatto che la speranza di vita a 65 anni non cresce: resta infatti di 0,021 decimi di anno. “Trasformato in dodicesimi di anno – si legge – equivale ad una variazione di 0,025 che, a sua volta arrotondato in mesi, corrisponde ad una variazione pari a 0”. Essendo gli adeguamenti biennali, il livello fissato resterà tale anche per tutto il 2022. Solo allora, se necessario, sarà possibile un nuovo adeguamento ma con dei paletti: nel 2023 si potrà salire al massimo a 67 anni e 3 mesi. Il passaggio, necessario da quando il nostro sistema pensionistico si è adattato alla speranza di vita. L’ultimo cambiamento si è avuto nel 2019, quando ci sono…"/>
  </head>
  <body>
    <article>
      <h1>Pensioni: resta congelato l’accesso a 67 anni anche nel 2021</h1>
      <address><time datetime="2019-11-18T07:09:54+00:00">18 Nov 2019, 07:09</time> by <a rel="author">Mariangela Tessa</a></address>
      <p>Resta ferma a 67 anni<b> l’età di accesso alla pensione di vecchiaia nel 2021</b>. È quanto si legge in un decreto del ministero dell’Economia pubblicato sulla <b>Gazzetta Ufficiale</b>. “A decorrere dal primo gennaio 2021, i requisiti di accesso ai trattamenti pensionistici non sono ulteriormente incrementati”, stabilisce il provvedimento.</p>
      <p>Una buona notizia per alcuni, ma che riflette il fatto che la speranza di vita a 65 anni non cresce: resta infatti di 0,021 decimi di anno.</p>
      <blockquote>“Trasformato in dodicesimi di anno – si legge – equivale ad una variazione di 0,025 che, a sua volta arrotondato in mesi, corrisponde ad una variazione pari a 0”.</blockquote>
      <p>Essendo gli adeguamenti biennali, <b>il livello fissato resterà tale anche per tutto il 2022.</b> Solo allora, se necessario, sarà possibile un nuovo adeguamento ma con dei paletti: nel 2023 si potrà salire al massimo a 67 anni e 3 mesi.</p>
      <p>Il passaggio, necessario da quando il nostro sistema pensionistico si è adattato alla speranza di vita. L’ultimo cambiamento si è avuto nel 2019, quando ci sono stati cinque mesi di aumento, che hanno portato l’età di vecchiaia dai 66 anni e sette mesi a 67 anni.</p>
      <h3>
        <a href="https://www.wallstreetitalia.com/le-pensioni-degli-italiani-sono-a-rischio-nessuno-dice-la-verita/">Le pensioni degli italiani sono a rischio: nessuno dice la verità</a>
      </h3>
      <p>Per la <b>pensione di vecchiaia</b> è necessario che siano stati versati<b> almeno 20 anni di contributi</b>. Chi è in regime contributivo (carriera lavorativa avviata dopo il 1996), per andare in pensione di vecchiaia è necessario avere un trattamento pari a una volta e mezzo il minimo.</p>
      <h3>Allarme demografia: popolazione in discesa</h3>
      <p>La notizia arriva mentre si susseguono gli <b>allarmi demografici</b>. L’Eurostat ha recentemente confermato che il numero di italiani, in contrazione dal 2015, scenderanno  sotto quota 60 milioni già a inizio 2022 e poi in ulteriore calo al ritmo di circa 130 mila residenti in meno ogni anno.</p>
      <p>Lo scenario con base 2018 prevede circa<b> 59 milioni di abitanti tra dieci anni</b> e poi a quota 57 e 700 mila alla fine del successivo decennio, nel 2040. Nel 2065 le stime ci collocano intorno ai 51 milioni e mezzo: quasi 9 milioni in meno rispetto a oggi.</p>
    </article>
  </body>
</html>