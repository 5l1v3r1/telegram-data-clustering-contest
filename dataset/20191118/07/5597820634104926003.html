<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/klus-zinams-ep-atzinums-par-toposajiem-eirokomisariem.a338724/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T07:24:00+00:00"/>
    <meta property="og:title" content="Kļūs zināms EP atzinums par topošajiem eirokomisāriem"/>
    <meta property="og:description" content="Pirmdien, 18. novembrī, kļūs zināms, vai visi topošie Eiropas Savienības komisāri ir izturējuši noklausīšanos Eiropas Parlamentā. Līdz pusdienas laikam Ungārijas kandidātam ir jāiesniedz rakstiskas atbildes uz deputātu papildu jautājumiem. Ja tās būs apmierinošas, tad balsojums par jaunās Eiropas Komisijas apstiprināšanu notiks mēneša beigās."/>
  </head>
  <body>
    <article>
      <h1>Kļūs zināms EP atzinums par topošajiem eirokomisāriem</h1>
      <address><time datetime="2019-11-18T07:24:00+00:00">18 Nov 2019, 07:24</time> by <a rel="author" href="https://www.lsm.lv/autors/artjoms-konohovs/" target="_blank">Artjoms Konohovs</a></address>
      <p>
        <b>Pirmdien, 18. novembrī, kļūs zināms, vai visi topošie Eiropas Savienības komisāri ir izturējuši <a href="https://www.lsm.lv/article-preview/zinas/arzemes/eiropas-parlaments-uzklausa-no-jauna-izvirzitos-eirokomisara-amata-kandidatus.a338460/">noklausīšanos</a> Eiropas Parlamentā. Līdz pusdienas laikam Ungārijas kandidātam ir jāiesniedz rakstiskas atbildes uz deputātu papildu jautājumiem. Ja tās būs apmierinošas, tad balsojums par jaunās Eiropas Komisijas apstiprināšanu notiks mēneša beigās.</b>
      </p>
      <p>Ungārijas kandidāts uz Eiropas Savienības komisāra amatu Olivers Vārhelji ir pēdējais topošās komisijas politiķis, kurš vēl nav saņēmis deputātu atbalstu.</p>
      <figure>
        <audio src="https://static.lsm.lv/media/2019/11/c47a.mp3"/>
        <figcaption>Kļūs zināms EP atzinums par topošiem eirokomisāriem<cite>Artjoms Konohovs</cite></figcaption>
      </figure>
      <p>Pēc ceturtdienas iztaujāšanas Eiropas Parlamenta deputāti nolēma, ka topošajam paplašināšanās sarunu un kaimiņattiecību komisāram ir nepieciešams atbildēt uz papildu rakstiskiem jautājumiem.</p>
      <p>Deputātus satrauc, vai, esot komisāra amatā, Vārhelji spēs norobežoties no Ungārijas premjera Viktora Orbāna neformālajām pavēlēm. Ja deputātus apmierinās ungāru kandidāta atbildes, tad topošo komisāru iztaujāšanas process varēs noslēgties. Līdz ar to pieaugs varbūtība, ka Urzulas fon der Leienas vadītā komisija sāks darbu 1. decembrī.</p>
      <p>Lai <a href="https://www.lsm.lv/raksts/zinas/arzemes/par-eiropas-komisijas-prezidenti-apstiprina-urzulu-fon-der-leienu.a325795/">Urzulas fon der Leienas</a> izveidotā jaunā Eiropas Komisija varētu sākt savu piecu gadu pilnvaru termiņu, Eiropas Parlamentam jāapstiprina komisijas sastāvs. Vispirms EP komitejas novērtē un sniedz atzinumu par komisijas priekšsēdētājas fon der Leienas izvirzīto komisāru kandidātu atbilstību paredzamajam amatam un atbildības jomai. Paredzēts balsojums par komisijas pilnvaru apstiprināšanu (viens balsojums par visu komandu, ne katru komisāra amata kandidātu).</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/nato-eiropas-komisija-lietuva-un-citas-valstis-sveic-latviju-dzimsanas-diena.a338809/"/>
        <a href="https://www.lsm.lv/raksts/zinas/ekonomika/es-dalibvalstis-un-eiropas-parlaments-nespej-vienoties-par-2020gada-budzetu.a338650/"/>
        <a href="https://www.lsm.lv/raksts/zinas/arzemes/es-eksperte-iespejams-eiropas-parlaments-jaievel-no-parnacionaliem-deputatu-kandidatu-sarakstiem.a338487/"/>
        <a href="https://www.lsm.lv/raksts/zinas/arzemes/eiropas-parlaments-uzklausa-no-jauna-izvirzitos-eirokomisara-amata-kandidatus.a338460/"/>
        <a href="https://www.lsm.lv/raksts/zinas/arzemes/briti-nevirzis-savu-kandidatu-ek-komisara-amatam.a338414/"/>
        <a href="https://www.lsm.lv/raksts/zinas/latvija/latvijas-balss-eiropas-parlamenta-zdanoka-latvija-pietiekami-neizmanto-iespeju-sudzeties-ep.a338227/"/>
        <a href="https://www.lsm.lv/raksts/zinas/arzemes/eiropas-briva-apvieniba--gan-ir-dala-no-zalo-frakcijas-eiropas-parlamenta-gan-nav.a338224/"/>
        <a href="https://www.lsm.lv/raksts/zinas/arzemes/moldovas-parlaments-izteicis-neuzticibu-premjerministres-sandu-valdibai.a338198/"/>
      </related>
    </article>
  </body>
</html>