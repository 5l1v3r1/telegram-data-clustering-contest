<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/18/banda-del-buco-in-azione-razzia-di-sigarette-in-una-tabaccheria/1326352/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-18T07:30:32+00:00"/>
    <meta property="og:title" content="Banda del buco in azione, razzia di sigarette in una tabaccheria"/>
    <meta property="og:description" content="SAN GINESIO - Nel mirino l'esercizio che sta sulla Provinciale 78, almeno quattro le persone che sono entrate in azione con mazza e scalpello, creando un foro sulla parte posteriore dell'edificio. Il proprietario dello stabile li ha sorpresi"/>
  </head>
  <body>
    <article>
      <h1>Banda del buco in azione, razzia di sigarette in una tabaccheria</h1>
      <h2>SAN GINESIO - Nel mirino l'esercizio che sta sulla Provinciale 78, almeno quattro le persone che sono entrate in azione con mazza e scalpello, creando un foro sulla parte posteriore dell'edificio. Il proprietario dello stabile li ha sorpresi</h2>
      <address><time datetime="2019-11-18T07:30:32+00:00">18 Nov 2019, 07:30</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F18%2Fbanda-del-buco-in-azione-razzia-di-sigarette-in-una-tabaccheria%2F1326352%2F">Condividi17</a><a href="https://twitter.com/intent/tweet?text=Banda+del+buco+in+azione%2C++razzia+di+sigarette+in+una+tabaccheria&amp;url=https%3A%2F%2Fwww.cronachemaceratesi.it%2F2019%2F11%2F18%2Fbanda-del-buco-in-azione-razzia-di-sigarette-in-una-tabaccheria%2F1326352%2F">Tweet</a>Email17 Condivisioni</p>
      <p> </p>
      <p><b>Banda del buco in azione, razzia di sigarette in una tabaccheria. E’ successo a Passo San Ginesio, nel mirino dei malviventi la Tabaccheria n. 78 sulla Provinciale. Sono entrati in azione nella notte tra venerdì e sabato, intorno alle 3. Almeno quattro le persone che sono entrate in azione, incappucciate.</b> Con mazza e scalpello hanno creato un foro sulla parte posteriore dell’edificio. Il proprietario dello stabile, però, in giro di ricognizione ha notato dei movimenti strani e ha visto alcune persone armeggiare. Così ha cercato di farli scappare suonando il clacson dell’auto. Poi è riuscito a chiamare i carabinieri. Ma i ladri sono scappati solo dopo alcuni minuti. E alla fine del blitz, il bottino ammonta a diverse stecche di sigarette per un valore di qualche centinaio di euro. Le indagini sono in corso.</p>
      <p> </p>
    </article>
  </body>
</html>