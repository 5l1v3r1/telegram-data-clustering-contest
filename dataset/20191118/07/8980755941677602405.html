<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/emergenza-infortuni-anche-alex-sandro-si-fa-male-sarri-costretto-10809"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Juve, emergenza infortuni, Sarri costretto a cambiare: le sue idee"/>
    <meta property="og:description" content="La Juve torna ad allenarsi solo martedì ma Maurizio Sarri sta già pensando a come far fronte all'emergenza infortuni che si è venuta a creare a cavallo tra la partita contro il"/>
  </head>
  <body>
    <article>
      <h1>Juve, emergenza infortuni, Sarri costretto a cambiare: le sue idee</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">Lorenzo Bettoni</a></address>
      <p>La Juve torna ad allenarsi solo martedì ma <b>Maurizio Sarri sta già pensando a come far fronte all'emergenza infortuni</b> che si è venuta a creare a cavallo tra la partita contro il Milan e la pausa nazionali che ancora deve terminare. Contro i rossoneri si è fatto male Blaise Matuidi.<b> Il centrocampista francese è finito ko negli ultimi minuti della sfida contro la squadra di Pioli </b>e salterà certamente le prossime due partite contro Atalanta e Atletico Madrid. In nazionale è toccato a Pjanic (contro l'Italia) e a<a href="https://www.ilbianconero.com/a/alex-sandro-infortunato-con-il-brasile-non-torna-in-italia-ma-ju-68121">d Alex Sandro che si è fatto male contro l'Argentina in amichevole</a>.</p>
      <p><b>LE MOSSE DI SARRI -</b> Se gli ultimi due infortunati saranno costretti a saltare la prossima sfida di campionato contro l'Atalanta, Sarri sarà costretto a cambiare radicalmente l'undici titolare con scelte che fin'ora non ha mai fatto. Basti pensare, ad esempio, che in ogni partita di questa stagione sono scesi in campo <b>sempre dal primo minuto almeno uno tra Pjanic e Matuidi. Sabato per la prima volta il tecnico bianconero potrebbe essere costretto a rinunciare a entrambi anche se gli esami a cui si è sottoposto il bosniaco non hanno evidenziato nessuna lesione ma solo un affaticamento <a href="https://www.ilbianconero.com/a/buone-notizie-per-pjanic-niente-lesioni-le-ultime-su-alex-sandro-14238">(LEGGI QUI)</a>, proprio come quello che l'ha costretto a saltare la partita contro il Genoa. <br/><br/>LE IDEE - </b>Ricordando che ancora Sarri deve rivedere i suoi calciatori alla Continassa è possibile che Rabiot rimpiazzi Matuidi sulla sinistra e Bentancur giochi al posto di Pjanic in cabina di regia. <b>Il bosniaco tornerà alla Continassa martedì quando lo staff medico bianconero farà una nuova valutazione delle sue condizioni fisiche. Alex Sandro invece sarà controllato il giorno successivo. </b>L'ex Porto ha saltato solo due partite con i bianconeri dall'inizio della stagione e in caso di forfait a Bergamo dovrebbe essere sostituito da De Sciglio, come accaduto nel derby di Torino. Il tutto, però, in attesa della ripresa degli allenamenti e di capire i reali tempi di recupero degli ultimi due infortunati. Su Pjanic si sa già qualcosa in più, per quanto riguarda Alex Sandro c'è ancora da attendere ma Sarri sta già pensando alle contromosse da attuare in caso di forfait.</p>
    </article>
  </body>
</html>