<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/trend-micro-presenta-la-security-integrata-per-la-fabbrica-4-0/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T07:30:00+00:00"/>
    <meta property="og:title" content="Trend Micro presenta la security integrata per la Fabbrica 4.0 | B2BLabs"/>
    <meta property="og:description" content="Nuove soluzioni pensate per mettere al sicuro i vari livelli dell’Industry 4.0, mitigando i rischi più in forte crescita che mirano il vasto mondo dell'IoT aziendale"/>
  </head>
  <body>
    <article>
      <h1>Trend Micro presenta la security integrata per la Fabbrica 4.0 | B2BLabs</h1>
      <address>
        <time datetime="2019-11-18T07:30:00+00:00">18 Nov 2019, 07:30</time>
      </address>
      <p><b>Trend Micro ha di recente presentato le soluzioni per la sicurezza delle smart factory</b>, progettate per fornire una visibilità migliore e <b>protezione per gli ambienti industrial control system</b> (ICS). Si tratta di piattaforme che mirano a mettere al sicuro i livelli dell’Industry 4.0, permettendo una certa continuità operativa.</p>
      <p>Non a caso, <b>Gartner prevede che nel 2021 i dispositivi IoT connessi saranno circa 49 miliardi</b>, numero destinato a crescere sempre di più. Una percentuale di questi è di categoria industriale (IIoT) e controlla o monitora processi di produzione. <b>Questo potrebbe portare a un aumento degli incidenti</b> e prova tangibile è la crescita del 224%, tra il 2017 e il 2018, delle vulnerabilità ICS.</p>
      <figure>
        <img src="https://www.tomshw.it/images/images/2019/11/trend-micro-iot-62887.jpg"/>
      </figure>
      <p>«Nella corsa ai moderni ambienti industriali connessi compaiono nuovi rischi, che i team IT e quelli OT non sono in grado di gestire» ha affermato <b>Akihiko Omikawa, executive vice president of IoT security for Trend Micro</b>.</p>
      <p>«Sappiamo dunque che le soluzioni di sicurezza, per essere efficaci in questi ambienti, devono essere pensate in maniera diversa. I nostri nuovi prodotti sono progettati per offrire la migliore protezione possibile alla fabbrica 4.0. <b>Vogliamo dare tranquillità ai clienti, sapendo che i livelli e le connessioni delle loro smart factory sono protetti</b>».</p>
      <p>PEr questo, <b>la compagnia ha rilasciato due nuove soluzioni create da TXOne</b>, business unit Trend Micro. Queste includono EdgeFire, <b>un firewall industriale</b>, un sistema di prevenzione delle intrusioni (IPS) e <b>EdgeIPS, per limitare l’esposizione di canali</b> <b>di comunicazione</b> non sicuri e proteggere contro lo sfruttamento delle vulnerabilità.</p>
      <p>Trend Micro ha anche aggiornato due prodotti, <b>Trend Micro Safe Lock TXOne edition</b> e <b>Portable Security 3,</b> per integrarli al meglio con le nuove soluzioni. Il primo <b>protegge i sistemi operativi come Windows e Linux</b>, impedendo ai malware o ai programmi non autorizzati di entrare in azione; il secondo <b>mira a sanare le infezioni malware</b> negli ambienti ICS in maniera semplice.</p>
    </article>
  </body>
</html>