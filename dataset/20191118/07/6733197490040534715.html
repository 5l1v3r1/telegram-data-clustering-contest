<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/mesta-s-nejlepsi-dopravou-na-svete-posledni-misto-neprekvapi-a-co-praha"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Města s nejlepší dopravou na světě: Poslední místo nepřekvapí. A co Praha?"/>
    <meta property="og:description" content="V Moskvě není moc radost jezdit, zato města v Kanadě a Švýcarsku jsou rájem řidičů. A jak je na tom Praha?"/>
  </head>
  <body>
    <article>
      <h1>Města s nejlepší dopravou na světě: Poslední místo nepřekvapí. A co Praha?</h1>
      <h2>V Moskvě není moc radost jezdit, zato města v Kanadě a Švýcarsku jsou rájem řidičů. A jak je na tom Praha?</h2>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">Vladimír Kadera</a></address>
      <p>Znáte to, stojíte každé ráno v koloně a čekáte, až se nad vámi smilují semafory, abyste se včas dostali do práce. Kvůli různým uzavírkám a objížďkám se pak kolikrát nemůžete probojovat ani domů. To pak jednoho napadne, že se zrovna nachází v tom nejhorším městě na světě. Ale to ani náhodou, i když zrovna stojíte v zácpě ve směru do centra Prahy.</p>
      <related>
        <a href="https://www.autorevue.cz/tunel-blanka-slavi-4-roky-uz-jim-projelo-135-milionu-aut-mel-se-jmenovat-jinak"/>
      </related>
      <p>Doprava v Praze, ale ani v jiném českém městě, ještě zdaleka není nejhorší na světě. Alespoň tak to vyplývá z průzkumu<i>, </i>který zpracovala britská společnost Mister Auto. Ta dala dohromady žebříček stovky měst a porovnala kvalitu dopravy.</p>
      <p>Shromážděná data rozdělila do třech kategorií (infrastruktura, náklady a bezpečnost) a seřadila je od nejhoršího k nejlepšímu. Žebříček zahrnuje i faktory, jako jsou <a href="https://www.autorevue.cz/jak-schopny-je-hyundai-nexo-vysavac-za-mesic-vycistil-918-kg-vzduchu">kvalita ovzduší</a>, míra násilí na silnicích, ceny paliv nebo i počet aut na osobu. </p>
      <related>
        <a href="https://www.autorevue.cz/svetove-metropole-se-pripravuji-na-naval-elektrickych-aut-co-na-to-praha"/>
      </related>
      <p>Z žebříčku vyšlo, že nejlépe jsou na tom řidiči v kanadském městě Calgary. Hned poté následuje Dubaj a další město v Kanadě, Ottawa. Druhé straně žebříčku dominuje Asie. Vyhnout byste se měli Kalkatě v Indii, hlavnímu městu Mongolska Ulánbátaru a do Bombaje v Indii nejezděte raději vůbec. Doprava zde je prý úplně nejhorší. U šestého nejlidnatějšího města na světě se také není čemu divit.</p>
      <h3>Deset měst s nejlepším indexem dopravy</h3>
      <ol>
        <li>Calgary, Kanada</li>
        <li>Dubaj, Spojené arabské emiráty</li>
        <li>Ottawa, Kanada</li>
        <li>Bern, Švýcarsko</li>
        <li>El Paso, USA</li>
        <li>Vancouver, Kanada</li>
        <li>Göteborg, Švédsko</li>
        <li>Düsseldorf, Německo</li>
        <li>Basilej, Švýcarsko</li>
        <li>Dortmund, Německo</li>
      </ol>
      <p>A jak je na tom Praha? Doprava u nás není nejhorší, ani nejlepší. Hlavní město České republiky je 59. město s nejlepší dopravou, tedy takový zlatý střed. Jestliže kanadské Calgary skončilo s maximálním počtem 100 bodů, Praha získala 83,19 bodů. Na celou tabulku <a href="https://www.mister-auto.co.uk/driving-cities-index/">se můžete podívat zde</a>.</p>
      <h3>Deset měst s nejhorším indexem dopravy</h3>
      <ol>
        <li>Bombaj, Indie</li>
        <li>Ulánbátar, Mongolsko</li>
        <li>Kalkata, Indie</li>
        <li>Lagos, Nigérie</li>
        <li>Karáčí, Pákistán</li>
        <li>Bogotá, Kolumbie</li>
        <li>São Paulo, Brazílie</li>
        <li>Mexico City, Mexico</li>
        <li>Rio de Janeiro, Brazílie</li>
        <li>Moskva, Rusko</li>
      </ol>
      <related>
        <h4>Určitě si přečtěte</h4>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.auto.cz/opel-corsa-prijizdi-na-cesky-trh-diky-slevam-ji-poridite-od-289-990-kc-132145"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
      </related>
    </article>
  </body>
</html>