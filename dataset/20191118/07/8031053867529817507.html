<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%cf%83%cf%84%cf%81%ce%b1%cf%84%cf%8c%cf%82-%cf%84%cf%89%ce%bd-%ce%b7%cf%80%ce%b1-%ce%b4%ce%bf%ce%ba%ce%b9%ce%bc%ce%ac%ce%b6%ce%b5%ce%b9-%cf%84%ce%b7-%ce%b4%cf%8d%ce%bd%ce%b1%ce%bc%ce%b7-%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T07:46:31+00:00"/>
    <meta property="og:title" content="Ο στρατός των ΗΠΑ δοκιμάζει τη δύναμη πυρός των ρωσικών τεθωρακισμένων με τα πλάνα να κόβουν την ανάσα (βίντεο)"/>
    <meta property="og:description" content="Στρατιώτες της 3ης Τεθωρακισμένης Ταξιαρχίας της 1ης Μεραρχίας Ιππικού του Αμερικανικού Στρατού επισκέφτηκαν την έδρα της 3ης νοτιοκορεατικής Τεθωρακισμένης Ταξιαρχίας, που έχει ρωσικά άρματα μάχης Τ-80U και τεθωρακισμένα οχήματα μάχης (ΤΟΜΑ) BMP-3."/>
  </head>
  <body>
    <article>
      <h1>Ο στρατός των ΗΠΑ δοκιμάζει τη δύναμη πυρός των ρωσικών τεθωρακισμένων με τα πλάνα να κόβουν την ανάσα (βίντεο)</h1>
      <address>
        <time datetime="2019-11-18T07:46:31+00:00">18 Nov 2019, 07:46</time>
      </address>
      <p>
        <b>Στρατιώτες της 3ης Τεθωρακισμένης Ταξιαρχίας της 1ης Μεραρχίας Ιππικού του Αμερικανικού Στρατού επισκέφτηκαν την έδρα της 3ης νοτιοκορεατικής Τεθωρακισμένης Ταξιαρχίας, που έχει ρωσικά άρματα μάχης Τ-80U και τεθωρακισμένα οχήματα μάχης (ΤΟΜΑ) BMP-3.</b>
      </p>
      <p>Τα αμερικανικά στρατεύματα κατάφεραν να πάρουν στα χέρια τους μία σειρά από μηχανές πολέμου ρωσικού τύπου, και κάνουν δοκιμές στα τανκ Τ-80U κατά τη διάρκεια στρατιωτικών ασκήσεων στη Νότια Κορέα. Άνδρες από την ομάδα 3rd Brigade Combat Team, δοκίμασαν το όχημα.</p>
      <p>Σύμφωνα με τα τελευταία δεδομένα, το 2017, τουλάχιστον 80 τανκς από το συγκεκριμένο μοντέλο συμμετέχουν σε επιχείρηση τον στρατό της Νότιας Κορέας.</p>
      <figure>
        <iframe data-src="https://twitter.com/3rd8cav/status/1195152842157244416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Να σημειωθεί, η ρωσική εφημερίδα «Izvestia» είχε υποστηρίξει ότι η Ρωσία αποφάσισε το 2016 να αγοράσει πίσω τα νοτιοκορεατικά T-80U, αλλά οι φωτογραφίες των Αμερικανών δείχνουν πως τα άρματα είναι ακόμη στη Νότια Κορέα</p>
      <figure>
        <iframe data-src="https://twitter.com/3rd8cav/status/1195318198129741825?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι «ιπτάμενοι» προστάτες της Ρωσίας<br/>Συνεχίζεται με γοργούς ρυθμούς η διαρκής ενίσχυση των ρωσικών στρατευμάτων με τα τελευταία και πιο προηγμένα μοντέλα του τρομερά επιβλητικού άρματος μάχης T-80, τα οποία εισήλθαν στην υπηρεσία μετά από την αναβάθμισή τους.</p>
      <p>Με τις προκλήσεις του σύγχρονου πεδίου μάχης να απαιτούν οπλικά και λειτουργικά τεχνολογικά συστήματα αιχμής, ιδιαίτερα στα άρματα μάχης, ο ρωσικός Στρατός Ξηράς προσπαθεί να βελτιώσει τις δυνατότητές του, με την προσθήκη ενός αρκετά μεγάλου αριθμού αρμάτων μάχης T-80 σε κρίσιμες μονάδες και σχηματισμούς.</p>
      <p>Σύμφωνα με το πρακτορείο ειδήσεων TASS, περίπου 40 σύγχρονα και αναβαθμισμένα άρματα μάχης T-80 παραδόθηκαν και εντάχθηκαν στο οπλοστάσιο και στο δυναμικό της Ανατολικής Στρατιωτικής Περιφέρειας.</p>
      <p>Τα νέα αυτά άρματα μάχης θα ενισχύσουν τις τεθωρακισμένες μονάδες της μηχανοκίνητης ταξιαρχίας πεζικού που εδράζεται στο Amur, βελτιώνοντας σε πολύ μεγάλο βαθμό την ισχύ και την δύναμη πυρός των μονάδων αυτών.</p>
      <p>Η αναβαθμισμένη έκδοση του άρματος μάχης T-80 διαφοροποιείται από προηγούμενα μοντέλα λόγω του εξελιγμένου κινητήρα που διαθέτει, ο οποίος προσφέρει τρομερές δυνατότητες στο T-80, γεγονός που αρκετοί το χαρακτηρίζουν ως «ιπτάμενο τανκ».</p>
    </article>
  </body>
</html>