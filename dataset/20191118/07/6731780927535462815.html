<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/torino-trovato-feto-abbandonato-aiuola/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T07:37:07+00:00"/>
    <meta property="og:title" content="Scoperta shock a Torino, trovato feto abbandonato in un’aiuola"/>
    <meta property="og:description" content="I carabinieri di Torino sta indagando su un feto abbandonato in un'aiuola, a trovarlo casualmente è stato un uomo che stava portando a passeggio il cane."/>
  </head>
  <body>
    <article>
      <h1>Scoperta shock a Torino, trovato feto abbandonato in un’aiuola</h1>
      <address><time datetime="2019-11-18T07:37:07+00:00">18 Nov 2019, 07:37</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Feto-abbandonato.jpg"/>
      </figure>
      <p>I carabinieri di Torino sta indagando su un feto abbandonato in un’aiuola, a trovarlo casualmente è stato un uomo che stava portando a passeggio il cane.</p>
      <p>Ieri pomeriggio, mentre stava portando a spasso il cane, un uomo si è imbattuto in una scoperta insolita. Giunto all’altezza di <b>Piazza Benefica</b>, si è accorto che il suo cane stava giocando con  qualcosa, quando si è avvicinato per capire di cosa si trattasse è rimasto sconvolto: il cane aveva trovato un contenitore trasparente con all’interno un feto (poco tempo fa è stato trovato un altro <b><a href="https://www.viagginews.com/2019/11/01/lecco-feto-abbandonato-depuratore/">feto in un impianto di depurazione</a></b>). Senza pensarci un attimo l’uomo ha immediatamente chiamato i <b>Carabinieri</b>. Quando sono arrivati gli uomini dell’arma, il cittadino ha spiegato loro: “Era tra gli arbusti, tutta sporca, ma era evidente che si trattava di un feto. Mi sono preoccupato e ho chiamato il 112”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Feto abbandonato in un’aiuola: possibile furto da un laboratorio</h3>
      <p>Il feto è stato portato immediatamente all’<b>ospedale Sant’Anna</b> di Torino per i primi esami. Da questi si è scoperto che dovrebbe avere dalle 10 alle 15 settimane. Nel frattempo i carabinieri della <b>compagnia Monviso</b> stanno esaminando le registrazioni della zona per controllare se si riesce ad individuare la persona che lo ha abbandonato nell’aiuola. In ospedale stanno anche verificando la natura del liquido nel quale si trovava il feto, si pensa possa essere formaldeide.</p>
      <p>Al momento sono tenute in considerazione diverse ipotesi. Una delle più concrete è che la provetta potesse appartenere ad un laboratorio e che qualcuno possa averla trafugata. L’autore di questo gesto avrebbe poi deciso di abbandonarla al centro di Piazza Benefica, ma restano ancora oscuri i motivi di questo gesto e sconosciuta l’identità dell’autore.</p>
      <figure>
        <img src="https://www.viagginews.com/wp-content/uploads/2019/11/Feto-trovato-Torino.jpg"/>
      </figure>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
        <a href="https://www.viagginews.com/2019/11/18/uomo-maschera-cavallo-google-maps-cosa-tratta/"/>
      </related>
    </article>
  </body>
</html>