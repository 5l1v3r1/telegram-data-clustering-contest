<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904177/opvallend-stvv-trainer-brys-bood-zichzelf-aan-bij-krc-genk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T07:43:00+00:00"/>
    <meta property="og:title" content="UPDATE: 'Brys wel op lijstje, zichzelf niet aangeboden'"/>
    <meta property="og:description" content="KRC Genk staat op het punt om Hannes Wolf voor te stellen als de nieuwe trainer. Hij volgt Felice Mazzu op, die werd ontslagen na een slecht seizoensbegin. Ook in de JPL werd even gekeken naar potentiële opvolgers. Zo werd Marc Brys ook gelinkt aan de Limburgers."/>
  </head>
  <body>
    <article>
      <h1>UPDATE: 'Brys wel op lijstje, zichzelf niet aangeboden'</h1>
      <address>
        <time datetime="2019-11-18T07:43:00+00:00">18 Nov 2019, 07:43</time>
      </address>
      <p>
        <b>KRC Genk staat op het punt om Hannes Wolf voor te stellen als de nieuwe trainer. Hij volgt Felice Mazzu op, die werd ontslagen na een slecht seizoensbegin. Ook in de JPL werd even gekeken naar potentiële opvolgers. Zo werd Marc Brys ook gelinkt aan de Limburgers.</b>
      </p>
      <p>Naast Bernd Storck en Besnik Hasi stond ook Brys op het verlanglijstje van Genk. Opvallend, de huidige trainer van STVV bood zich volgens <i>Het Laatste Nieuws</i> zelf aan om trainer te worden van Genk. De trainer lag echter nooit in poleposition om de nieuwe T1 van Genk te worden.</p>
      <p>Brys staat na het minder seizoensbegin met STVV naar verluidt onder druk bij <i>De Kanaries</i>. De club ontkende dat echter formeel. "Ik wil benadrukken dat onze relatie niet slecht is. Er is een wederzijds vertrouwen", gaf voorzitter Tateishi onlangs nog aan.</p>
      <p>Brys wacht ondanks zijn lange trainerscarrière nog steeds op een eerste kans bij een Belgische topclub. Afgelopen zomer werd hij ook even gelinkt aan Club Brugge, dat uiteindelijk koos voor Philippe Clement.</p>
      <p><b>UPDATE:</b> <i>VoetbalPrimeur.be </i>kan u melden dat Brys zichzelf nooit heeft aangeboden bij de rivalen van KRC Genk. De trainer stond wel op de shortlist van <i>Blauw-Wit</i>, maar bij Genk wordt het uiteindelijk Hannes Wolf die het overneemt van Felice Mazzu.</p>
    </article>
  </body>
</html>