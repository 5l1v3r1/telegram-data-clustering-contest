<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820097-pid-cas-protestiv-u-bolivii-zaginuli-23-osobi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T07:40:00+00:00"/>
    <meta property="og:title" content="Під час протестів у Болівії загинули 23 особи"/>
    <meta property="og:description" content="Кількість жертв безладів у Болівії зросла до 23 осіб, у країні повідомляють про нестачу продовольства та палива."/>
  </head>
  <body>
    <article>
      <h1>Під час протестів у Болівії загинули 23 особи</h1>
      <h2>Кількість жертв безладів у Болівії зросла до 23 осіб, у країні повідомляють про нестачу продовольства та палива.</h2>
      <address>
        <time datetime="2019-11-18T07:40:00+00:00">18 Nov 2019, 07:40</time>
      </address>
      <p>Про це повідомляє <a href="https://www.bbc.com/news/world-latin-america-50455581">ВВС</a>.</p>
      <p>«Щонайменше 23 осіб було вбито внаслідок триваючих політичних заворушень», - йдеться у повідомленні.</p>
      <p>Крім того, повідомляється про нестачу продовольства та палива в країні. На фоні цієї проблеми місцева влада у неділю поставила до столиці країни Ла-Пас основні харчові продукти.</p>
      <p>Тимчасовий президент Болівії Жанін Аньєс, яка сама зіткнулася із закликами піти у відставку, заявила у неділю, що найближчим часом вона проведе нові «прозорі» <a href="https://www.ukrinform.ua/tag-vibori">вибори</a>, щоб допомогти відновити «демократичний авторитет» в країні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2817381-u-bolivii-ponovilisa-suticki-prihilnikiv-i-protivnikiv-eksprezidenta-moralesa.html">У Болівії поновилися сутички прихильників і противників експрезидента Моралеса</a>
      </blockquote>
      <p>Як повідомлялося, 10 листопада президент Болівії Ево Моралес подав у відставку внаслідок масових виступів опозиції проти маніпуляцій з підрахунком голосів на президентських виборах. Другий віцеспікер Палати сенаторів парламенту Болівії Жанін Аньєс стала виконуючим обов'язки глави держави.</p>
      <p>Фото: El Deber.</p>
    </article>
  </body>
</html>