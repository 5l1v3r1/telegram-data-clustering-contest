<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%85%cf%80%cf%8c%ce%b8%ce%b5%cf%83%ce%b7-%ce%b1%cf%83%ce%ac%ce%bd%ce%b6-%ce%b1%ce%ba%cf%81%cf%8c%ce%b1%cf%83%ce%b7-%cf%83%ce%ae%ce%bc%ce%b5%cf%81%ce%b1-%cf%83%ce%b5-%ce%b4%ce%b9%ce%ba%ce%b1%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T07:15:25+00:00"/>
    <meta property="og:title" content="Υπόθεση Ασάνζ: Ακρόαση σήμερα σε δικαστήριο του Λονδίνου για έκδοση στις ΗΠΑ"/>
    <meta property="og:description" content="Δικαστήριο του Λονδίνου θα πραγματοποιήσει σήμερα ακρόαση για την έκδοση του Τζούλιαν Ασάνζ στις ΗΠΑ. Ο ιδρυτής του WikiLeaks θα συμμετάσχει μέσω βιντεοκλήσης από τη φυλακή, λόγω προβλημάτων υγείας που αντιμετωπίζει."/>
  </head>
  <body>
    <article>
      <h1>Υπόθεση Ασάνζ: Ακρόαση σήμερα σε δικαστήριο του Λονδίνου για έκδοση στις ΗΠΑ</h1>
      <address>
        <time datetime="2019-11-18T07:15:25+00:00">18 Nov 2019, 07:15</time>
      </address>
      <p>
        <b>Δικαστήριο του Λονδίνου θα πραγματοποιήσει σήμερα ακρόαση για την έκδοση του Τζούλιαν Ασάνζ στις ΗΠΑ. Ο ιδρυτής του WikiLeaks θα συμμετάσχει μέσω βιντεοκλήσης από τη φυλακή, λόγω προβλημάτων υγείας που αντιμετωπίζει.</b>
      </p>
      <p>Ακρόαση για την υπόθεση έκδοσης του Τζούλιαν Ασάνζ θα πραγματοποιηθεί σήμερα στο δικαστήριο του Γουέστμινστερ στο Λονδίνο.</p>
      <p>Σύμφωνα με απόφαση του δικαστηρίου, ο Ασάνζ θα μπορέσει να συμμετάσει στην ακρόαση μέσω βιντεοκλήσης, από τις φυλακές του Μπέλμαρς στο Λονδίνο, όπου κρατείται ο Ασάνζ και ο οποίος αντιμετωπίζει προβλήματα υγείας, σύμφωνα με πληροφορίες.<br/>Ο ισρυτής του WikiLeaks συνελήφθη στις 11 Απριλίου στο Λονδίνο στην πρεσβεία του Εκουαδόρ, όπου ζούσε εδώ και χρόνια. Έκτοτε, παραμένει υπό κράτηση, εν αναμονή των ακροάσεων για έκδοσή του στις ΗΠΑ.</p>
      <p>Οι ακροάσεις των δικαστηρίων λαμβάνουν χώρα, προκειμένου να αποφασιστεί εάν ο Ασάνζ θα εκδοθεί στη Σουηδία ή στις ΗΠΑ.</p>
      <p>Σε ό,τι αφορά τις κατηγορίες που αντιμετωπίζει, ο Ασάνζ κατηγορείται για σεξουαλική επίθεση, αλλά και για κατασκοπεία, με πιθανή την επιβολή της ποινής των 175 ετών φυλάκισης.</p>
    </article>
  </body>
</html>