<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2576204/na-lvivsini-legkovik-zihav-z-mostu-ta-perekinuvsa"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-18T07:39:00+00:00"/>
    <meta property="og:title" content="На Львівщині легковик з’їхав з мосту та перекинувся"/>
    <meta property="og:description" content="На Львівщині легковик з’їхав з мосту та перекинувся. Пасажира та водія звільняли рятувальники."/>
  </head>
  <body>
    <article>
      <h1>На Львівщині легковик з’їхав з мосту та перекинувся</h1>
      <address><time datetime="2019-11-18T07:39:00+00:00">18 Nov 2019, 07:39</time> by <a rel="author">Юлія Лавришин</a></address>
      <p>
        <i>У неділю, 17 листопада, вранці у Стрийському районі на Львівщині легковий автомобіль з’їхав з мосту та перекинувся. Водія та пасажира з автівки вивільняли рятувальники. </i>
      </p>
      <p>Як повідомила пресслужба ГУ ДСНС Львівщини, ця ДТП трапилась на автодорозі Гірне — Дрогобич в селі Довголука Стрийського району.  Водій автомобіля Peugeot, не впорався з керуванням, з'їхав з моста біля річки Колодниця та перекинувся. О 10:27 до рятувальників надійшло повідомлення, що ні водій, ні пасажир не можуть вибратись з автомобіля, який перевернувся на дах і заблокував їх.</p>
      <p>За допомогою гідравлічних ножиць та електричної лебідки рятувальникам вдалось звільнити потерпілих з автомобіля. Із травмами різних ступенів важкості їх госпіталізовано в Стрийську центральну районну лікарню.</p>
      <figure>
        <img src="https://s.032.ua/section/newsInText/upload/images/news/intext/000/051/453/bd9e5186-84eb-4ebb-9c7b-f0ec80f7f3ab_5dd24a64b969e.jpg"/>
      </figure>
      <p>До ліквідації наслідків ДТП залучили сімох рятувальників та дві одиниці спецтехніки.</p>
      <p>Нагадаємо, у ніч на 17 листопада <a href="https://www.032.ua/news/2575908/policia-zatrimala-17-ricnogo-lvivanina-u-stani-spaninna-bez-prav-akij-kermuvav-avtivkou-batkiv">п</a><a href="https://www.032.ua/news/2575908/policia-zatrimala-17-ricnogo-lvivanina-u-stani-spaninna-bez-prav-akij-kermuvav-avtivkou-batkiv">оліція затримала</a> 17-річного львів'янина у стані сп'яніння без прав, який кермував автівкою батьків.</p>
      <p>
        <i>Джерело інформації</i>
        <i>
          <a href="https://lv.dsns.gov.ua/ua/Nadzvichayni-podiyi/12088.html">пресслужба ГУ ДСНС Львівщини</a>
        </i>
      </p>
    </article>
  </body>
</html>