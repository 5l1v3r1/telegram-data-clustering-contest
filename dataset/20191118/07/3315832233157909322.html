<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8ab973991c09283e/un-procuror-de-la-cahul-retinut-in-urma-unor-perchezitii-efectuate-la-domiciliul-acestuia-si-in-automobilul-personal.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T07:57:38+00:00"/>
    <meta property="og:title" content="Un procuror de la Cahul, reținut în urma unor percheziții efectuate la domiciliul acestuia și în automobilul personal"/>
    <meta property="og:description" content="Procurorul din cadrul Procuraturii Anticorupție, oficiul Sud, care a deținut interimatul funcției de procuror-șef al Procuraturii raionului Cahul, a fost reținut pentru 72 de ore."/>
  </head>
  <body>
    <article>
      <h1>Un procuror de la Cahul, reținut în urma unor percheziții efectuate la domiciliul acestuia și în automobilul personal</h1>
      <address><time datetime="2019-11-18T07:57:38+00:00">18 Nov 2019, 07:57</time> by <a rel="author">Jurnal.md</a></address>
      <p>
        <b>Procurorul din cadrul Procuraturii Anticorupție, oficiul Sud, care a deținut interimatul funcției de procuror-șef al Procuraturii raionului Cahul, a fost reținut pentru 72 de ore.</b>
      </p>
      <p>Procuratura Anticorupție anunță că în comun cu ofițerii Centrului Național Anticorupție și Serviciului de Informații și Securitate, au efectuat percheziții sâmbătă într-un dosar în care este vizat un procuror anticorupție.</p>
      <p>Prechezițiile efectuate atât la domiciliile persoanei bănuite, cât și în automobilul acestuia, au avut loc în cadrul unei cauze penale ce vizează fapte de amestec în înfăptuirea justiției.</p>
      <p>Temei pentru inițierea urmăririi penale au servit investigațiile jurnalistice, precum și informațiile prelimare prezentate de către Serviciul de Informații și Securitate.</p>
      <p>Urmărirea penală a fost pornită la mijlocul lunii septembrie a anului curent. În cadrul cauzei penale, la solicitarea procurorilor anticorupție, de către ofițerii Serviciului de Informații și Securitate au fost efectuate măsurile speciale de investigație pentru confirarea bănuielei rezonabile în comiterea faptelor infracționale.</p>
      <p>Potrivit materialelor cauzei penale, în perioada anului 2015, procurorul în Serviciul Sud al Procuraturii Anticorupție, acționând contrar normelor imperative, a săvârșit acte de tragere la răspundere penală a unui șef de serviciu din cadrul Inspectoratului General de Poliție al MAI, care la rândul său i-ar fi refuzat încetarea unei proceduri contravenționale în care era vizată o benzinărie din orașul Cantemir.</p>
      <p>În urma acțiunilor întreprinse de bănuit, în calitatea sa de procuror în Procuratura Anticorupție, victima a fost pusă sub învinuire pentru săvârșirea infracțiunii de depășire a atribuțiilor de serviciu.</p>
      <p>La 26 ianuarie 2016 cauza penală în privința polițistului a fost expediată cu rechizitoriu pentru examinarea în fond la Judecătoria Cantemir.</p>
      <p>Polițistul a fost achitat de prima instanță, instanța de apel și de către Curtea Supremă de Justiție prin decizia din 22 mai 2019.</p>
      <p>Totodată, procurorului i se încriminează două capete de acuzare de amestec în înfăptuirea justiției în cadrul a altor două cauze penale: una aflată în gestiunea Procuraturii raionului Cahul, iar alta se examina în fond la Judecătoria raionului Cahul.</p>
      <p>În urma operațiunilor de descindere, procurorul a fost încătușat, fiind reținut pentru 72 de ore.</p>
      <p>De menționat este faptul că la 29 septembrie 2019 Consiliul Superior al Procurorilor a admis demersul Procurorului General-interimar privind suspendarea din funcție a procurorului în Procuratura Anticorupție, care a deținut interimatul funcției de procuror-șef al Procuraturii raionului Cahul.</p>
    </article>
  </body>
</html>