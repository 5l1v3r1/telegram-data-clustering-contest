<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/chtel-gott-opravdu-spocinout-na-hrbitove-na-malvazinkach-jeho-duvernice-tomu-neveri"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Chtěl Gott opravdu spočinout na hřbitově na Malvazinkách? Jeho důvěrnice tomu nevěří"/>
    <meta property="og:description" content="Vdova po Karlu Gottovi (†80) Ivana Gottová (43) nedávno veřejnosti oznámila, že hrob Mistra zřídí na hřbitově na pražských Malvazinkách. Hned se vyrojily zprávy o tom, že to vlastně bylo jeho přání. Žena, která zpěvákovi stála po boku 25 let, tomu ale zas tak moc nevěří."/>
  </head>
  <body>
    <article>
      <h6 class="kicker">ZÁHADA</h6>
      <h1>Chtěl Gott opravdu spočinout na hřbitově na Malvazinkách? Jeho důvěrnice tomu nevěří</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/e6/8e/e68ea4b-245535-snimek-obrazovky-2019-11-02-v-16-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Karel Gott prý o Malvazinkách pouze žertoval.<cite>Profimedia.cz, eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/f4/e0/f4e07b8-245019-74445674-591900671578965-1532257-2560x0-shrink.jpg"/>
          <figcaption>Na hřbitov se lidé na Dušičky chodili ptát, zda tam najdou Mistrovu hrobku.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/84/ad/84ad72e-245014-72870177-787376895026503-7394819-2560x0-shrink.jpg"/>
          <figcaption>U vchodu šlo zakoupit svíčky i květiny, s nimiž lidé odcházeli na Bertramku.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/f8/d1/f8d1909-245017-73270210-513967349443989-4803541-2560x0-shrink.jpg"/>
          <figcaption>Hřbitov na Malvazinkách se řadí k největším v Česku.<cite>archiv</cite></figcaption>
        </figure>
        <figcaption>
          <a href="https://www.extra.cz/chtel-gott-opravdu-spocinout-na-hrbitove-na-malvazinkach-jeho-duvernice-tomu-neveri/galerie/4">+ Dalších 22 fotografií</a>
        </figcaption>
      </slideshow>
      <p>
        <b>Vdova po Karlu Gottovi (†80) Ivana Gottová (43) nedávno veřejnosti oznámila, že hrob Mistra zřídí na hřbitově na pražských Malvazinkách. Hned se vyrojily zprávy o tom, že to vlastně bylo jeho přání. Žena, která zpěvákovi stála po boku 25 let, tomu ale zas tak moc nevěří.</b>
      </p>
      <h3>Hrob</h3>
      <p>„Na přání mého manžela bude místem jeho odpočinku hřbitov na pražských Malvazinkách. Věřím, že vy, kteří jste ho měli rádi, si cestu k němu vždy najdete. Až to bude aktuální, ráda vám sdělím konkrétní místo,“ <a href="https://www.extra.cz/toto-si-karel-gott-vazne-pral-ivana-gottova-konecne-sdelila-kde-bude-mit-mistr-hrob">sdělila</a> koncem října <a href="https://www.extra.cz/tema/ivana-gottova">Ivana Gottová</a> (43).</p>
      <p><a href="https://www.extra.cz/tema/jaroslava-herzeru">Jaroslava Herzerů</a>, která se slavnému pěvci téměř pětadvacet let <a href="https://www.extra.cz/manazerka-a-ucetni-karla-gotta-vi-o-nem-vic-nez-jeho-milenky-co-na-nem-vubec-nemela-rada">starala o finance</a> a také mu jeden čas dělala manažerku, připouští, že Karel Gott tvrdil, že by bylo hezké mít hrob na <a href="https://www.extra.cz/tema/hrbitov-malvazinky">hřbitově Malvazinky</a>, neboť by to jeho dcery měly blízko z domova.</p>
      <h3>Nejistota</h3>
      <p><b>„Ale je to už strašně dávno. Od té doby se mohly jeho plány mnohokrát změnit. Navíc se o tom bavil se svým zesnulým řidičem Oldou Havránkem, protože tam často jezdili okolo. Karel pak říkával: ‚Tady jednou budu ležet.‘ Ale jestli to myslel vážně, to se nedá říci. Měli mezi sebou velmi osobitý styl humoru,“</b> uvedla pro eXtra.cz žena, která od zpěváka před několika lety odešla a byla pak (prý nespravedlivě) <a href="https://www.extra.cz/gottova-ucetni-exkluzivne-ivana-gottova-me-obvinila-z-kradeze-nedivim-se">nařčena z okrádání umělce</a>.</p>
      <p>Jak to ve skutečnosti s přáním <a href="https://www.extra.cz/tema/karel-gott-zpevak">Karla Gotta</a> (†80) bylo, to ví nejspíš jen samotná jeho manželka. Ta zatím hrob nezřídila, netrpěliví fanoušci písniček Zlatého hlasu z Prahy si musí ještě chvíli počkat.</p>
    </article>
  </body>
</html>