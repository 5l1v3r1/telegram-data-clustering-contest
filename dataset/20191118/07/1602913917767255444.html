<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-construct/p-cautam-eroii-dintre-noi-ai-un-teren-greu-de-valorificat-in-sectorul-3-doneaza-l-primaria-il-transforma-in-parc-18589189"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="(P) „Căutăm eroii dintre noi” – Ai un teren greu de valorificat în Sectorul 3? Donează-l! Primăria îl transformă în parc!"/>
    <meta property="og:description" content="Într-un oraş din ce în ce mai aglomerat şi poluat, spaţiul verde reprezintă una din principalele resurse de care avem nevoie. Sectorul 3, cunoscut ca Sectorul Verde, se situează pe primul loc în clasamentul sectoarelor din Bucureşti în ceea ce priveşte suprafaţa de spaţiu verde.  În 2014, în cadrul galei „Best Cities Awards”, Sectorul 3 a primit premiul pentru „Cel mai verde sector din Bucureşti”."/>
  </head>
  <body>
    <article>
      <h1>(P) „Căutăm eroii dintre noi” – Ai un teren greu de valorificat în Sectorul 3? Donează-l! Primăria îl transformă în parc!</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author" href="https://www.zf.ro/autor/publicitate" target="_blank">Publicitate</a></address>
      <p>Într-un oraş din ce în ce mai aglomerat şi poluat, spaţiul verde reprezintă una din principalele resurse de care avem nevoie. Sectorul 3, cunoscut ca Sectorul Verde, se situează pe primul loc în clasamentul sectoarelor din Bucureşti în ceea ce priveşte suprafaţa de spaţiu verde.  În 2014, în cadrul galei „Best Cities Awards”, Sectorul 3 a primit premiul pentru „Cel mai verde sector din Bucureşti”.</p>
      <p>Chiar şi aşa, suprafaţa de spaţiu verde nu este suficientă şi se caută în permanenţă soluţii pentru creşterea ei. În acest sens, Primăria Sectorului 3 desfăşoară în această perioadă campania „Căutăm eroii dintre noi” prin care îndeamnă persoanele fizice sau juridice care deţin un teren greu de valorificat în Sectorul 3 să îl doneze comunităţii. Primăria se obligă să îl transforme în parc sau loc de joacă!</p>
      <p>Pe raza Sectorului 3 există mai multe persoane fizice şi juridice ce deţin în proprietate anumite terenuri, cu suprafeţe mici, pe care nu se pot înălţa construcţii sau realiza alte activităţi producătoare de venit, deţinerea terenurilor respective reprezentând doar o cheltuială în sarcina proprietarilor, cheltuiala rezultată din plata impozitelor, menţinerea curăţeniei, asigurarea pazei, etc.</p>
      <p>Prin Hotărârea de Consiliu Local al Sectorului 3 nr. 375 din 30.07.2019, a fost aprobat un proiect  care vine în întâmpinarea tuturor celor care vor să ajute comunitatea şi să doneze spaţiul respectiv primăriei, aceasta obligându-se, în funcţie de mărimea terenului, să îl transforme în parc sau loc de joacă. Celor ce donează terenul, le revine onoarea să dea numele noului parc.</p>
      <p>Pentru mai multe detalii, intră pe <a href="http://www.sectorulverde.ro/">www.sectorulverde.ro</a> şi fii eroul comunităţii tale! Sectorul 3, cei mai buni!</p>
    </article>
  </body>
</html>