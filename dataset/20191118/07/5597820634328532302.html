<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/hokejs/girgensona-parstaveta-bufalo-sabres-nenoturas-uz-uzvaru-cela.a338767/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T07:27:00+00:00"/>
    <meta property="og:title" content="Girgensona pārstāvētā Bufalo «Sabres» nenoturas uz uzvaru ceļa"/>
    <meta property="og:description" content="Iepriekšējā mačā sešu zaudējumu sēriju pārtraukusī Bufalo &quot;Sabres&quot; svētdien Čikāgā ar 1:4 piekāpās vietējai &quot;Blackhawks&quot;, liecina Nacionālās hokeja līgas (NHL) informācija. Zemgus Girgensons zaudētāju sastāvā pie rezultativitātes punktiem netika."/>
  </head>
  <body>
    <article>
      <h1>Girgensona pārstāvētā Bufalo «Sabres» nenoturas uz uzvaru ceļa</h1>
      <address><time datetime="2019-11-18T07:27:00+00:00">18 Nov 2019, 07:27</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Iepriekšējā mačā sešu zaudējumu sēriju pārtraukusī Bufalo "Sabres" svētdien Čikāgā ar 1:4 piekāpās vietējai "Blackhawks", liecina Nacionālās hokeja līgas (NHL) informācija. Zemgus Girgensons zaudētāju sastāvā pie rezultativitātes punktiem netika.</b>
      </p>
      <p>Laukumā Girgensons bija 12 minūtes (11:33), vienreiz meta pa vārtiem, veica trīs spēka paņēmienus un nopelnīja pozitīvu lietderības rādītāju +1, kā arī divas minūtes pavadīja uz sodīto soliņa. </p>
      <p>"Sabres" vienīgos vārtus pēdējās trešdaļas vidū guva Džeks Aikels, kad laukuma saimnieki jau bija iekrājuši 4:0 pārsvaru. Divus pirmos vārtus uzvarētājiem iemeta 18 gadus vecais kanādietis Kirbijs Doks, palīdzot komandai gūt ceturto uzvaru pēc kārtas. </p>
      <p>Girgensons sezonā 20 spēlēs ir guvis vienus vārtus un iekrājis trīs rezultatīvas piespēles.</p>
      <p>Nākamo spēli "Sabres" hokejisti aizvadīs otrdien Bufalo pret Minesotas "Wild".</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/hokejs/blugers-mazakuma-nokarto-vartu-guvumu-penguins-uzvara-girgensona-sabres-tiek-pie-panakuma.a338702/"/>
        <a href="https://www.lsm.lv/raksts/sports/hokejs/nhl-klubs-blue-jackets-atgriezas-uz-uzvaru-cela-merzlikins-rezervistos.a338601/"/>
        <a href="https://www.lsm.lv/raksts/sports/hokejs/zaudejums-pagarinajuma-liedz-girgensona-sabres-partraukt-neveiksmju-virkni.a338459/"/>
        <a href="https://www.lsm.lv/raksts/sports/hokejs/merzlikina-atgriesanas-spele-kolumbusas-blue-jackets-zaude-monreala.a338213/"/>
        <a href="https://www.lsm.lv/raksts/sports/hokejs/balcers-nosutits-uz-otavas-senators-farmklubu.a338201/"/>
        <a href="https://www.lsm.lv/raksts/arpus-etera/arpus-etera/maris-bergs-tikai-skatoties-dzivaja-saproti-cik-nhl-hokejs-ir-atrs.a338136/"/>
        <a href="https://www.lsm.lv/raksts/sports/hokejs/skatities-nhl-hokeju-ir-tikpat-patikami-ka-spelet-intervija-ar-red-wings-legendu-lidstremu.a338008/"/>
        <a href="https://www.lsm.lv/raksts/sports/hokejs/merzlikins-atgriezas-kolumbusas-blue-jackets-kivlenieks-dodas-uz-farmklubu.a337969/"/>
      </related>
    </article>
  </body>
</html>