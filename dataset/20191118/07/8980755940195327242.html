<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/rivoluzione-portieri-szczesny-ora-puo-partire-la-juve-vuole-donn-17211"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T07:30:00+00:00"/>
    <meta property="og:title" content="Rivoluzione portieri: Szczesny, rinnovo e partenza? La Juve vuole Donnarumma"/>
    <meta property="og:description" content="Una staffetta generazionale. Il 'vecchio' va, il giovane arriva. Tanto semplice quanto tutto da realizzare, lo switch tra Szczesny e Donnarumma. La Juve medita un cambio in porta, e lo medita da"/>
  </head>
  <body>
    <article>
      <h1>Rivoluzione portieri: Szczesny, rinnovo e partenza? La Juve vuole Donnarumma</h1>
      <address>
        <time datetime="2019-11-18T07:30:00+00:00">18 Nov 2019, 07:30</time>
      </address>
      <p>Una staffetta generazionale. Il 'vecchio' va, il giovane arriva. Tanto semplice quanto tutto da realizzare, lo switch tra <b>Szczesny </b>e <b>Donnarumma</b>. La Juve medita un cambio in porta, e lo medita da parecchio. Non perché l'estremo difensore polacco sia inaffidabile, ma perché Gigio è un pallino di Paratici. Da tempo. E mai come ora, lo stabiese può arrivare alla corte bianconera. </p>
      <p><b>E TEK? -</b> Secondo quanto riferito dalla stampa francese, poi, il <b>PSG </b>avrebbe messo nel mirino Wojciech <b>Szczesny</b>, portiere della Juve. Ecco: qualora i bianconeri dovessero prelevare dal Milan Donnarumma, i parigini potrebbero andare all'assalto per l'estremo difensore polacco ex Arsenal e Roma.<b> Il prezzo? Si parte da una base di oltre 30 milioni. E non inganni l'ultimo contratto:  lla scadenza attuale è fissata per il 2021, ma la dirigenza juventina sta lavorando con l'entourage del portiere polacco per un nuovo contratto fino al 2024 con un ingaggio di oltre 5 milioni netti a stagione più bonus. La nuova firma è vicina. Poi, chissà, può arrivare l'addio.</b></p>
    </article>
  </body>
</html>