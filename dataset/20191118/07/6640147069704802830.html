<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-gundam-arrivo-offerta/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T07:30:00+00:00"/>
    <meta property="og:title" content="PS5: nuovo Gundam in arrivo? Offerta di lavoro lo fa pensare | Game Division"/>
    <meta property="og:description" content="PS5 vedrà l'arrivo di un nuovo gioco di Gundam da parte di Bandai Namco? Secondo una proposta di lavoro, potrebbe veramente essere così."/>
  </head>
  <body>
    <article>
      <h1>PS5: nuovo Gundam in arrivo? Offerta di lavoro lo fa pensare | Game Division</h1>
      <address>
        <time datetime="2019-11-18T07:30:00+00:00">18 Nov 2019, 07:30</time>
      </address>
      <p>La next-gen si avvicina e i grandi studi di sviluppo di tutto il mondo si stanno preparando per realizzare i primi giochi destinati a PS5 e Xbox Scarlett. Per grandi giochi, però, servono grandi team: in periodi come questi sono molte le società a cercare nuovo personale. Ora, sembra che Bandai Namco Entertainment sia alla ricerca di nuovi dipendenti per realizzare <b>un gioco di Gundam</b> per <a href="http://www.tomshw.it/videogioco/playstation-5-prezzo-specifiche-uscita/">PlayStation 5</a>.</p>
      <p>Facciamo però un passo indietro e cerchiamo di capire perché si è arrivati a questo conclusione. Da poco è stata pubblicata una proposta di lavoro da una “grande compagnia” (non meglio definita) che si trova a cinque minuti dalla Stazione Tamachi a Minato (Tokyo). L’offerta è rivolta a un programmatore di Unreal Engine 4 per lavorare a <b>un “giochi di robot super famoso per PS4, PS5 e PC”</b>. Basandoci su Google Maps, Bandai Namco Entertainment si trova a cinque minuti a piedi dalla Stazione Tamachi, quindi il riferimento al gioco di robot si associa facilmente a un nuovo Gundam.</p>
      <figure>
        <img src="https://www.tomshw.it/images/images/2019/10/playstation-5-ps5-ps4-playstation-4-55608.jpg"/>
      </figure>
      <p>Leggi anche: <a href="https://www.tomshw.it/videogioco/final-fantasy-xiv-buco-nero-fortnite/">Final Fantasy XIV, il finale epico che anticipò il Buco Nero di Fortnite</a></p>
      <p>Non è finita qui, però. Infatti, questa proposta di lavoro è molto simile a una pubblicata in agosto, nella quale si parlava sempre di un gioco di robot sviluppato con Unreal Engine 4 per PS4 e PC. In pratica, sembra che tale titolo sia divenuto ora un cross-gen con PS5. La prima offerta citava come stazione la Sengakuji, non la Tamachi, ma <b>Bandai Namco Entertainment è equidistante da entrambe le stazioni</b>.</p>
      <p>Possiamo quindi affermare che un nuovo Gundam su PS5 sia “confermato”? Assolutamente no, visto che non vi è alcuna ufficialità, ma è molto probabile che qualcosa sia in ballo presso gli studi di Bandai Namco. Per sapere se queste speculazioni sono corrette, dovremo attendere il prossimo anno probabilmente: <b>nel frattempo diteci, voi cosa ne pensate? Sperate sia veramente un Gundam per PS5?</b></p>
      <blockquote>In attesa di PS5, possiamo divertirci con PlayStation 4: potete trovare un ottimo <a href="https://toms.it/nJ9tN">bundle su Amazon</a>.</blockquote>
    </article>
  </body>
</html>