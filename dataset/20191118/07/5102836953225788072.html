<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/hongkong-politi-vil-kvele-demonstrasjonene-omringer-universitetet/"/>
    <meta property="og:site_name" content="Document"/>
    <meta property="article:published_time" content="2019-11-18T07:31:32+00:00"/>
    <meta property="og:title" content="Hongkong-politi vil kvele demonstrasjonene – omringer universitetet"/>
    <meta property="og:description" content="Politiet i Hongkong ser ut til å ville statuere et eksempel og kvele demonstrasjonene, koste hva det koste vil."/>
  </head>
  <body>
    <article>
      <h1>Hongkong-politi vil kvele demonstrasjonene – omringer universitetet</h1>
      <address><time datetime="2019-11-18T07:31:32+00:00">18 Nov 2019, 07:31</time> by <a rel="author">Hans Rustad</a></address>
      <figure>
        <img src="https://www.document.no/wp-content/uploads/2019/11/hongkong-polyteknisk-18-nov-photo-by-dale-de-la-rey-afpjpg-1024x683.jpg"/>
        <figcaption>
          <i>Bildene forteller hva som foregår foran det polytekniske universitet. Politiet mener alvor og man ser det av utrykket til studenten. Mandag 18. november. Foto: Dale de la Rey/AFP/Scanpix</i>
        </figcaption>
      </figure>
      <p>Politiet i Hongkong ser ut til å ville statuere et eksempel og kvele demonstrasjonene, koste hva det koste vil.</p>
      <p>NRKs utsendte Kjersti Strømmen forteller at politiet bruker vannkanoner med vann tilsatt både farge som er umulig å vaske av og tilsatt et kjemiske stoff som gir hudskader.</p>
      <p>Demonstrantene skal ikke unnslippe og bli tvunget til å søke legebehandling.</p>
      <p>Det polytekniske universitet er omringet. Politiet ber demonstrantene overgi seg. Det er et ultimatum.</p>
      <p>Studentene frykter for sine liv.</p>
      <blockquote>“Remember you have life in your hands. Why do you need to push us to death?” one person shouted at police from a campus rooftop as protesters wearing gas masks and clutching umbrellas looked for ways to escape.<br/><br/>Police urged protesters to “drop their weapons” and leave.</blockquote>
      <p>Politiet svarer at demonstrantenes eneste utvei er å overgi seg.</p>
      <blockquote>“Police appeal to everyone inside the Polytechnic University to drop their weapons and dangerous items, remove their gas masks and leave via the top level of Cheong Wan Road South Bridge in an orderly manner,” they said in a statement.<br/><br/>“They should follow police instructions and must not charge at police cordons.”</blockquote>
      <p>Mediene har fokusert på at demonstrantene også har brukt vold. Historien om pilen som en myndighetsperson fikk gjennom benet er gjentatt utallige ganger. De glemmer at det har skjedd en gradvis opptrapping i takt med at myndighetene har vist at de ikke kommer til å gi etter. Studentene og andre kjemper for sin fremtid. De ønsker ikke å bli underlagt Kina.</p>
      <p>At studentene fortsatt har støtte viser dommen i Høyesterett som betegnet maskeringsforbudet som lovstridig.</p>
      <blockquote><b>Hongkong-regjeringens forbud mot ansiktsmasker er kjent grunnlovsstridig av høyesterett.<br/></b><br/>Forbudet er et av flere tiltak som er innført i et forsøk på å kue de hyppige demonstrasjonene som har preget byen de siste månedene.<br/><br/>Mandag konkluderte høyesterett i Hongkong med at forbudet krenker grunnleggende rettigheter mer enn det som er nødvendig for at forbudet skal ha effekt. (NTB)</blockquote>
      <p>Dette vedtaket er en finger i øyet på Bejing.</p>
      <p>USA minner Beijing om hva som står på spill. En himmelske freds plass-løsning kan få store konsekvenser.</p>
      <p>Trolig har Kina lært av den blodige undertrykkelsen av studentene i juni 1989 og bruker en mer gradvis taktikk. Politiet har mer sofistikerte metoder i dag.</p>
      <p>Mediene er også gått trette og sympatien for demonstrantene har kjølnet i takt med at de har sabotert det økonomiske livet ved å sperre innganger til kjøpesentre og kommunikasjonsmidler. De har forsøkt å bringe det økonomiske livet til stillstand.</p>
      <p>Dette har myndighetene i Beijing kunnet spille på.</p>
      <p>De vet at utenverdenen ikke åpent tør å legge seg ut med Kina. Samtidig er det en slags sympati med det kinesiske diktaturet som er forbløffende.</p>
      <p>NRKs Hallvard Sandberg ga et eksempel på det i morges, da han ble spurt hva det var demonstrantene ville.</p>
      <p>-De vil ha utvidet demokrati, svarte Sandberg, som om Hongkong allerede har demokrati.</p>
      <p>-Hva vil Beijing, spurte studio.</p>
      <p>-De vil ha ro og orden, svarte Sandberg.</p>
      <p>Svaret er feil.</p>
      <p>Beijng vil beskytte og bevare diktaturet, og derfor er den demokratiske bevisstheten blant befolkningen i Hongkong en konstant trussel.</p>
      <p>Det spesielle med dagens situasjon er at vi fornemmer at mediene i dag viser sympati med autoritære regimer. NRK har åpenbart hatt størst sympati med Evo Morales i Bolivia. Slagsiden er ikke ny, men den er tatt til et nytt nivå.</p>
      <related>
        <h4>Les også</h4>
        <a href="https://www.document.no/2019/10/08/lam-utelukker-ikke-kinesisk-intervensjon-i-hongkong/"/>
        <a href="https://www.document.no/2019/08/13/hongkong-himmelske-plass-losning-rykker-naermere/"/>
        <a href="https://www.document.no/2014/02/19/jernneven-i-kiev/"/>
        <a href="https://www.document.no/2019/10/30/kina-reagerer-pa-innblanding-men-vil-bestemme-ytringsfriheten-i-usa/"/>
        <a href="https://www.document.no/2019/08/06/forvirringens-tid/"/>
        <a href="https://www.document.no/2017/12/30/omfattende-protester-i-iran-dod-over-diktatoren/"/>
        <a href="https://www.document.no/2017/09/07/hvor-seriost-er-forsvaret-for-liu-xiaobo-nar-man-gjor-knefall-for-kina/"/>
        <a href="https://www.document.no/2009/01/15/proxy_war/"/>
        <a href="https://www.document.no/2019/03/19/politisjefen-i-paris-fikk-sparken/"/>
        <a href="https://www.document.no/2009/04/20/partiet_spiser_sjelen_ii/"/>
      </related>
    </article>
  </body>
</html>