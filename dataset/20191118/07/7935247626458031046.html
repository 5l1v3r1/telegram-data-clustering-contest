<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/haberi-alinca-yikildi-mahsun-beyaz-melegine-boyle-veda-etti-215386h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T07:13:55+00:00"/>
    <meta property="og:title" content="Haberi alınca yıkıldı! Mahsun, Beyaz Meleği'ne böyle veda etti"/>
    <meta property="og:description" content="Mahsun Kırmızıgül, ilk filmi olan Beyaz Melek'in başrol oyuncusu duayen sanatçı Yıldız Kenter'in ölümü ile yıkıldı. Yıldız Kenter'in hayatını kaybettiği hastaneye gelen Kırmızıgül gözyaşlarına engel olamadı."/>
  </head>
  <body>
    <article>
      <h1>Haberi alınca yıkıldı! Mahsun, Beyaz Meleği'ne böyle veda etti</h1>
      <h2>Mahsun Kırmızıgül, ilk filmi olan Beyaz Melek'in başrol oyuncusu duayen sanatçı Yıldız Kenter'in ölümü ile yıkıldı. Yıldız Kenter'in hayatını kaybettiği hastaneye gelen Kırmızıgül gözyaşlarına engel olamadı.</h2>
      <address>
        <time datetime="2019-11-18T07:13:55+00:00">18 Nov 2019, 07:13</time>
      </address>
      <p>Ünlü sanatçı ve yönetmen Mahsun Kırmızıgül, Yıldız Kenter'in hayatını kaybettiği hastaneye gelerek ailesine baş sağlığı diledi. Hastane çıkışında açıklamalarda bulunan Kırmızıgül, "Çok üzgünüm, çok değerli bir hocayı kaybettik, hocaların hocasını kaybettik" diyerek gözyaşlarına tutamadı.<br/><br/><br/><b>HABER ALIR ALMAZ HASTANEYE KOŞTU</b><br/><br/>Türk Tiyatrosunun 91 yaşındaki usta ismi Yıldız Kenter, fenalaşınca kaldırıldığı hastanede yapılan bütün müdahalelere rağmen kurtarılamayarak hayatını kaybetti. Ünlü tiyatrocunun ölüm haberini alan ünlü isimler hastaneye gelmeye başladı. Yıldız Kenter'inde kadrosunda yer aldığı Beyaz Melek filminin yönetmeni Mahsun Kırmızıgül de haberi alır almaz hastaneye gelerek ailesine başsağlığı diledi.</p>
      <figure>
        <img src="https://www.olay.com.tr/d/other/yildiz-kenter-in-olum-haberini-alan-mahsun-12628164_2832_m.jpg"/>
      </figure>
      <p><b>"DEĞERLİ BİR HOCAYI KAYBETTİK, HOCALARIN HOCASINI KAYBETTİK"</b><br/><br/>"Hastane çıkışında zaman zaman duygusal anlar yaşayan Mahsun Kırmızıgül, basın mensuplarına açıklamalarda bulundu. Çok üzgün olduğunu belirten Kırmızıgül, "Çok üzgünüm, ben ailesinin, hem sanat dünyasında tiyatro dünyasına, sinema dünyasının herkesin başı sağ olsun. Çok değerli bir hocayı kaybettik, hocaların hocasını kaybettik."<br/><br/><b>"BUNU DA BURADA İLK KEZ SÖYLÜYORUM"</b><br/><br/>"Benim hayatımda apayrı yeri var. Eğer Beyaz Melek varsa, orada yönetmenlik yaptıysam ben ona borçluyum. Benim o filmi çekmem gerektiğini bana Yıldız Hoca söylemişti. Bunu da ilk kez söylüyorum. Setin ilk gününde, sahnenin ilk planı için hazırlıklar yapıldıktan son motor diyeceğim zaman 'Bir saniye canikom' dedi. Biz hepimiz Gazanfer Özcan Nejat Uygur, Erol Günaydın ve çıkıp şunu söyledi, 'Sen hepimizin hocasısın. Biz sana inanıyor, güveniyoruz' dediler. İlk kez film çeken birisi için bu çok önemliydi. Çünkü gerçekten büyük bir set, ilk kez film çekeceğim. Bana söylediği o sözle, ekibin bütün oyuncularına o set bitene kadar görmeliydiniz. Birçok dizi ve film setinde bulundum ama Beyaz Melek'in seti beni gerçekten çok anlamlı, bir o kadar farklıydı. Herkesin başı sağ olsun" dedi.</p>
      <figure>
        <img src="https://www.olay.com.tr/d/other/yildiz-kenter-in-olum-haberini-alan-mahsun-12628164_3656_m.jpg"/>
      </figure>
      <p><b>"BEYAZ MELEĞİM BENİM"</b><br/><br/>Kenter'i kaybetmenin üzüntüsünü derinden yaşayan Kırmızıgül sosyal medya hesabından duygusal paylaşımlar yaptı.</p>
      <p>Kırmızıgül, "Canım hocam, arkandan ne yazarsam yazayım; yetersiz kalacak.. Sana olan sevgimi, saygımı, düşüncelerimi kelimelere ve cümlelere sığdıramam. Seni tanıdığım için çok mutluyum. Beyaz Meleğim benim, sen hep kalbimde yaşayacaksın..."</p>
      <figure>
        <img src="https://www.olay.com.tr/d/other/yildiz-kenter-in-olum-haberini-alan-mahsun-12628164_8411_m.jpg"/>
      </figure>
      <p><b>"BENİM İLK ONUN SONUN SON FİLMİ OLDU"</b><br/><br/>"Senaryosunu yazdığım, ilk filmim olan Beyaz Melek'e yönetmen ve oyuncu arayışlarındayken çekinerek teklif götürdüğüm Yıldız Kenter'in ''ben bu filmde oynarım ama sen yöneteceksin'' demesiyle hiç yönetmenlik yapmamış olan ben hayatımda ilk defa yönetmen koltuğuna oturdum, ilk gün sette bana ''Mahsun hocam'' dediği anki duygularımı tarif edemem.. Beyaz Melek benim ilk, onunsa son filmi oldu.. Bana kattığı değerler için ona minnettarım. Tiyatro ve sinema dünyasının altın kalpli yıldızı, çok değerli bir Cumhuriyet kadını, unutulmayacak izler bıraktı..</p>
    </article>
  </body>
</html>