<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a0%d7%a2%d7%a6%d7%a8-%d7%94%d7%90%d7%95%d7%a4%d7%a0%d7%95%d7%a2%d7%9f-%d7%a9%d7%aa%d7%95%d7%a2%d7%93-%d7%9e%d7%a9%d7%aa%d7%95%d7%9c%d7%9c-%d7%95%d7%9e%d7%a8%d7%99%d7%9d-%d7%92%d7%9c%d7%92%d7%9c-%d7%a7%d7%93%d7%9e%d7%99-%d7%a2%d7%9c-%d7%9b%d7%91%d7%99%d7%a9-471-%d7%9c%d7%99%d7%93-%d7%a4%d7%aa%d7%97-%d7%aa%d7%a7%d7%95%d7%94-418362/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-18T07:40:00+00:00"/>
    <meta property="og:title" content="נעצר האופנוען שתועד משתולל ומרים גלגל קדמי על כביש 471 ליד פתח תקוה"/>
    <meta property="og:description" content="המשטרה עצרה צעיר בן 27 בחשד שהוא רוכב האופנוע שתועד במהלך נהיגה פרועה ומסוכנת על כביש 471 תוך הרמת גלגל קדמי. הוא שוחרר בתנאים מגבילים ובקרוב יוגש נגדו כתב אישום"/>
  </head>
  <body>
    <article>
      <h1>נעצר האופנוען שתועד משתולל ומרים גלגל קדמי על כביש 471 ליד פתח תקוה</h1>
      <h2>המשטרה עצרה צעיר בן 27 בחשד שהוא רוכב האופנוע שתועד במהלך נהיגה פרועה ומסוכנת על כביש 471 תוך הרמת גלגל קדמי. הוא שוחרר בתנאים מגבילים ובקרוב יוגש נגדו כתב אישום</h2>
      <address><time datetime="2019-11-18T07:40:00+00:00">18 Nov 2019, 07:40</time> by <a rel="author">מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/11/17/f647a98b-c460-4d43-bbec-dde4a012cb83.png"/>
        <figcaption>צילום: מתוך סרטון ויראלי שהופץ ברשת החברתית, נשמח אם הצלם ייצור עמנו קשר כדי לתת לו קרדיט</figcaption>
      </figure>
      <p>שוטרי אגף התנועה איתרו וחקרו את רוכב האופנוע שתועד מרים גלגל ומסכן את חייו ואת משתמשי הדרך. הוא שוחרר בתנאים מגבילים ובכוונת המשטרה להגיש נגדו כתב אישום בימים הקרובים.</p>
      <p>לפני מספר ימים הופץ ברשתות החברתיות סרטון, בו מתועד אירוע נהיגה פרועה ומסוכנת של רוכב אופנוע המבצע הרמת גלגל קדמי תוך כדי נסיעה מהירה בכביש, בזמן שהוא מסכן את עצמו וכלי רכב נוספים הנוסעים עמו בנתיבים.</p>
      <p>עפ"י הסרטון שהגיע לידי המשטרה וצולם בכביש 471 הסמוך לפתח תקוה, נראה רוכב האופנוע ביחד עם עוד מספר רוכבים מבצע הרמת גלגל קדמי במהירות גבוהה, בזמן שהוא מתועד נוסע בין כלי רכב שנוסעים בכביש תוך סיכון חיי אדם.</p>
      <p>עם היוודע הדבר באמצעות הרשתות החברתיות, עוד באותו היום החלו חוקרי היחידה המרכזית של אגף התנועה לבצע פעולות חקירה על מנת לאתר את המעורבים בסרטון ולהגיע לרוכב האופנוע.</p>
      <p>במהלך השבוע שעבר כאמור אותר חשוד שככל הנראה רכב על האופנוע בזמן ביצוע העבירה, הנ"ל תושב רמת גן בן 27 נעצר בביתו ע"י בלשי היחידה המרכזית והועבר לחקירה, בסיום שוחרר בתנאים מגבילים ובכוונת המשטרה להגיש בימים הקרובים כתב אישום באמצעות מחלקת תביעות תעבורה.</p>
      <p>אנו רואים בחומרה רבה את האירוע ואת סיכון משתמשי הדרך בפרט, נמשיך לפעול במהירות ובנחישות כפי שפעלנו באירוע זה במטרה לאתר פורעי חוק ולמצות עימם את הדין.</p>
    </article>
  </body>
</html>