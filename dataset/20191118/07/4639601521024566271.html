<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/sports/tsitsipas-kapote-evlepa-to-tournoua-stin-tileorasi-tora-eimai-protathlitis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T07:40:27+00:00"/>
    <meta property="og:title" content="Τσιτσιπάς: Κάποτε έβλεπα το τουρνουά στην τηλεόραση, τώρα είμαι πρωταθλητής"/>
    <meta property="og:description" content="Ο έλληνας τενίστας μίλησε για την κατάκτηση του τίτλου στο Λονδίνο, το ενδεχόμενο να πάρει ένα Grand Slam και να «σπάσει» το… κατεστημένο των Ναδάλ, Φέντερερ και Τζόκοβιτς, αλλά και την αποχή του από τα social media που τον έχει βοηθήσει."/>
  </head>
  <body>
    <article>
      <h1>Τσιτσιπάς: Κάποτε έβλεπα το τουρνουά στην τηλεόραση, τώρα είμαι πρωταθλητής</h1>
      <h2>Ο έλληνας τενίστας μίλησε για την κατάκτηση του τίτλου στο Λονδίνο, το ενδεχόμενο να πάρει ένα Grand Slam και να «σπάσει» το… κατεστημένο των Ναδάλ, Φέντερερ και Τζόκοβιτς, αλλά και την αποχή του από τα social media που τον έχει βοηθήσει.</h2>
      <address><time datetime="2019-11-18T07:40:27+00:00">18 Nov 2019, 07:40</time> by <a rel="author">ΤοΒΗΜΑ Team</a></address>
      <p>Ο<a href="https://www.tovima.gr/tag/stefanos-tsitsipas/"> Στέφανος Τσιτσιπάς</a> κατάφερε ένα μοναδικό επίτευγμα και πανηγύρισε την κατάκτηση του ATP Finals, του κορυφαίου τίτλου που έχει κατακτήσει μέχρι στιγμής στην καριέρα του.</p>
      <p>Ο Έλληνας τενίστας μίλησε για την κατάκτηση του τίτλου στο Λονδίνο, το ενδεχόμενο να πάρει ένα Grand Slam και να «σπάσει» το… κατεστημένο των Ναδάλ, Φέντερερ και Τζόκοβιτς, αλλά και την αποχή του από τα social media που τον έχει βοηθήσει.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>
        <b>Δείτε επίσης: <a href="https://www.tovima.gr/2019/11/18/world/apotheosi-tsitsipa-ymnoi-apo-ta-diethni-mme/">Αποθέωση Τσιτσιπά – «Ύμνοι» από τα διεθνή ΜΜΕ</a></b>
      </p>
      <h3>Αναλυτικά όσα δήλωσε στους εκπροσώπους Τύπου:</h3>
      <p>«Είμαι πολύ ενθουσιασμένος. Αρχικά, ήταν συναρπαστικό για μένα να είμαι εδω, και μόνο που βίωνα την εμπειρία του Nittro Finals. Ήταν από μόνο του μεγάλο. Τώρα είμαι ο πρωταθλητής. Δεν μπορώ να το εξηγήσω. Ειλικρινά, δεν μπορώ να πω τι νιώθω, γιατί είναι πολλά συναισθήματα μαζί. Θυμάμαι τον εαυτό μου να βλέπει το τουρνουά αυτό στην τηλεόραση και να σκέφτεται πως οι παίκτες είχαν τρελές χρονιές για να είναι εκεί. Τώρα είμαι στη θέση του πρωταθλητή. Είναι τέλειο!»</p>
      <p><b>Για την πιθανότητα κατάκτησης ενός Grand Slam:</b> «Αυτό που συμβαίνει με τους Big 3 να κυριαρχούν στα Grand Slam τα τελευταία χρόνια το κάνει δύσκολο για μας, επειδή κάποιος πρέπει να κάνει τη δουλειά, να τους κερδίσει ίσως στους 1ους γύρους, γιατί όταν φτάνουν στο τέλος είναι όλο και καλύτεροι. Για μένα, είναι πολύ δύσκολο να τους κερδίσω στα Grand Slam, επειδή είναι best-of-five αγώνες. Τους δίνει περισσότερες ευκαιρίες αυτό να μείνουν σε ένα ματς. Αν ήταν best-of-three, ίσως ήταν πολλοί διαφορετικοί οι πρωταθλητές στα Grand Slam. Είναι ένα θέμα αυτό γιατί αθροιστικά πόσα έχουν, δεν ξέρω, περίπου 60; Για μας τους νεότερους είναι θέμα χρόνου. Θα πρέπει να τους κερδίσουμε ή να περιμένουμε.»</p>
      <p><b>Σε ερώτηση για τα social και την αποχή του από αυτά:</b> «Το έλεγα αυτό στον Πάτρικ Μουράτογλου το πρωί. Κοιτούσε το feed στο Instagram του και του έλεγα πως αυτό ήταν που μου δημιουργούσε στρες, να βλέπω δημοσιεύσεις άλλων ανθρώπων.</p>
      <p>Είμαι ήδη αρκετό καιρό εκτός και καθώς τον κοιτούσα να σκρολάρει στις φωτογραφίες άλλων ανθρώπων προσπαθούσα να μην κοιτάζω καν. Είναι σαν να μου έχει δημιουργηθεί φοβία πλέον. Νιώθω πως δε μου χρειάζεται καθόλου αυτό. Είναι κάτι που με βοηθάει, βοηθάει στο να συγκεντρώνομαι και να μη σκέφτομαι τόσο πολύ. Σκεφτόμουν πολλά πράγματα όταν βρισκόμουν στο court και ήμουν ενεργός στα social media και σπαταλούσα ενέργεια και φαιά ουσία.»</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>