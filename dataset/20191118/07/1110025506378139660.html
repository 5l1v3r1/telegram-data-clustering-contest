<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827692-sakyrmady-ajgl-imanbaeva-zakyn-krbysy-alagzovaga-renis-bildirdi.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-18T07:02:00+00:00"/>
    <meta property="og:title" content="&quot;Шақырмады&quot;: Айгүл Иманбаева жақын құрбысы Алагөзоваға реніш білдірді"/>
    <meta property="og:description" content="Отандық танымал әнші әрі актриса Айгүл Иманбаева өнердегі жан құрбысы Баян Алагөзоваға ренжіп жүрген көрінеді. Шоу-бизнес жұлдызы белгілі продюсер оны өз фильмдеріне шақыруды қойғанын айтып, оған өз өкпесін жеткізді деп жазады KAZ"/>
  </head>
  <body>
    <article>
      <h1>"Шақырмады": Айгүл Иманбаева жақын құрбысы Алагөзоваға реніш білдірді</h1>
      <address><time datetime="2019-11-18T07:02:00+00:00">18 Nov 2019, 07:02</time> by <a rel="author">Малика Хадид</a></address>
      <p>
        <b>Отандық танымал әнші әрі актриса Айгүл Иманбаева өнердегі жан құрбысы Баян Алагөзоваға ренжіп жүрген көрінеді. Шоу-бизнес жұлдызы өзін белгілі продюсердің фильмдеріне шақырту алмай жүргенін айтып, оған өкпесін жеткізді деп жазады <a href="https://kaz.nur.kz/">KAZ.NUR.KZ</a> <a href="https://www.youtube.com/watch?v=3185sxNFzJ8">"Ел аузында"</a> бағдарламасына сілтеме жасап.</b>
      </p>
      <figure>
        <embed-post data-src="https://www.instagram.com/p/Bw972HWhxmB" data-service="Instagram"/>
      </figure>
      <p>Иманбаева осымен бірнеше кино таспалап үлгерген жақын құрбысы өзін мүлдем елемей жүргеніне қапалы.</p>
      <p>
        <b>Алагөзова актрисаны соңғы рет эпизодтық рөлді сомдауға ғана шақырған көрінеді.</b>
      </p>
      <blockquote>"Иә, әлі сөйтіп жүр. Осы жерде де "Я пышка" деген кино түсіріп жатыр. Шақырмады. Бір-ақ рет бір үлкен сахнасына кілең сұлулармен подиумдағы мода көрсетіп жатқан сәтке түсуге шақырды.</blockquote>
      <blockquote><b>Ол кезде мен астанадан келе алмайтын болдым. Басты рөлді бермесе, енді бармаймын мен Баянға" ,</b> - деді әнші.</blockquote>
      <p>Сонымен қатар, ол жұлдызды продюсермен арадағы достығы туралы бар шындықты ашты.</p>
      <p>Иманбаева атышулы құрбысымен бүгінгі күні қандай қарым-қатынаста екенін айтты.</p>
      <blockquote>"Екеуміз де тарс-тұрс, бетке осып салып отыра беретін адамдар қатарынанбыз. Біз бір-біріміздің артымыздан сөйлегенше, бетке айтып қойып отыра береміз.</blockquote>
      <p>
        <b>Ол әлі күнге дейін солай. Қазіргі таңда, кейінгі жылдарда күндіз-түні қазан-ошағымыз бен ыдысымыз араласып жатқандай араласып жүрген жоқпыз.</b>
      </p>
      <blockquote>Өйткені, Баянның өз өмірі, менің өз өмірім бар. Оның үстіне, мен астанаға көшіп кеттім. Бірақ, келгенде сағынысып көрісеміз. Одан кейін, қыстағы және жаздағы он күніміз міндетті түрде бірге демалыста өтеді" , - деп ағынан жарылды Иманбаева.</blockquote>
      <figure>
        <embed-post data-src="https://www.instagram.com/p/BzU8USxg8Ts" data-service="Instagram"/>
      </figure>
    </article>
  </body>
</html>