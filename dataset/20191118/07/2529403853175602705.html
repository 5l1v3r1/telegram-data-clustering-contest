<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/orsago-si-fa-truffare-due-volte-stesso-acquisto-online-versa-2200-euro-219426"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T07:59:05+00:00"/>
    <meta property="og:title" content="Orsago, si fa truffare due volte per lo stesso acquisto online e versa 2200 euro"/>
    <meta property="og:description" content="ORSAGO - Il 47enne si è messo nuovamente in contatto con la vittima, riferendo – falsamente - che i due box erano andati distrutti durante le fasi di smontaggio e che avrebbe provveduto a restituire la somma versata."/>
  </head>
  <body>
    <article>
      <h1>Orsago, si fa truffare due volte per lo stesso acquisto online e versa 2200 euro</h1>
      <h2>I carabinieri della stazione di Vittorio Veneto hanno denunciato in stato di libertà, per il reato di truffa, un 47enne residente in provincia di Torino</h2>
      <address>
        <time datetime="2019-11-18T07:59:05+00:00">18 Nov 2019, 07:59</time>
      </address>
      <p><b>ORSAGO</b> - I carabinieri della stazione di Vittorio Veneto hanno denunciato in stato di libertà, per il reato di truffa, un <b>47enne residente in provincia di Torino</b>, con precedenti di polizia. Gli accertamenti sono iniziati a seguito della denuncia presentata il 12 ottobre scorso da un <b>uomo residente a Orsago</b> che, leggendo un annuncio su un sito di commercio online relativo alla vendita di due box per cavalli, ha contattato il 47enne per definire la compravendita.<br/><br/> <br/><br/>Nonostante la vittima avesse versato la somma di <b>1.200 euro</b> sulla carta prepagata del 47enne, la merce non è stata consegnata. Successivamente il 47enne si è messo nuovamente in contatto con la vittima, riferendo – falsamente - che i due box erano andati distrutti durante le fasi di smontaggio e che avrebbe provveduto a restituire la somma versata.<br/><br/> <br/><br/>Ha così indotto nuovamente in errore l’acquirente che, utilizzando dei codici forniti dal 47enne, invece di incassare il denaro versato in precedenza, ha effettuato un altro accredito di <b>1.000 euro</b> sulla carta prepagata del 47enne, il quale, dopo aver totalizzato l’incasso complessivo di<b> 2.200 euro</b>, si era reso irreperibile.</p>
    </article>
  </body>
</html>