<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742217"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T07:31:00+00:00"/>
    <meta property="og:title" content="เผยองค์กรฝากความหวังให้ซีไอโอพลิกเกมธุรกิจ"/>
    <meta property="og:description" content="วีเอ็มแวร์เผย ผลการศึกษาฉบับล่าสุด ชี้ชัดว่า ความสามารถซีไอโอจะเป็นบุคคลสำคัญในการนำองค์กรไปสู่ความสำเร็จในอนาคต โดยเฉพาะเรื่องการควบคุมแฃะใช้เทคโนโลยี"/>
  </head>
  <body>
    <article>
      <h1>เผยองค์กรฝากความหวังให้ซีไอโอพลิกเกมธุรกิจ</h1>
      <address>
        <time datetime="2019-11-18T07:31:00+00:00">18 Nov 2019, 07:31</time>
      </address>
      <p>
        <b>วีเอ็มแวร์เผย ผลการศึกษาฉบับล่าสุด ชี้ชัดว่า ความสามารถซีไอโอจะเป็นบุคคลสำคัญในการนำองค์กรไปสู่ความสำเร็จในอนาคต โดยเฉพาะเรื่องการควบคุมแฃะใช้เทคโนโลยี</b>
      </p>
      <p> วีเอ็มแวร์  ระบุว่า  ภายในปี พ.ศ. 2568 ซีไอโอทั่วภูมิภาคเอเชียแปซิฟิกและญี่ปุ่นจะมีบทบาทสำคัญในฐานะบุคคลชี้วัดผลสำเร็จในการดำเนินธุรกิจขององค์กรต่างๆ การมาถึงของ “โมเดิร์นแอป อีโคโนมี” (Modern App Economy) หรือเศรษฐกิจที่ขับเคลื่อนด้วยแอปพลิเคชัน จะเปลี่ยนรูปแบบการใช้เทคโนโลยีเพื่อธุรกิจ สู่องค์กรที่เป็นทั้งผู้สร้างนวัตกรรมและขับเคลื่อนการเติบโตทางเศรษฐกิจของธุรกิจไปพร้อมกัน องค์กรจะเพิ่มบทบาทให้กับซีไอโอ  ในฐานะผู้คุมอำนาจด้านการใช้เทคโนโลยีเพื่อสร้าง ขับเคลื่อน จัดการ เชื่อมต่อและปกป้องแอปพลิเคชันบนคลาวด์และอุปกรณ์ต่างๆ ในการขยายโอกาสทางธุรกิจ<br/>ผลสำรวจซีไอโอ 200 คนจากองค์กรทั่วภูมิภาคเอเชียแปซิฟิกและญี่ปุ่น ในหัวข้อ “ก้าวสำคัญของ CIO ในเอเชียแปซิฟิกในปี 2568: การศึกษาการเปลี่ยนแปลงองค์กรขั้นพื้นฐาน” (The Asia-Pacific CIO In 2025: Driving Fundamental Enterprise Change)  เผยให้เห็นว่า 64 เปอร์เซ็นต์ ของซีไอโอเชื่อว่า พวกเขาจะก้าวเป็นกำลังสำคัญในการตัดสินใจและขับเคลื่อนกลยุทธ์องค์กร และเกือบ 60 เปอร์เซ็นต์ มองว่า จะเป็นศูนย์กลางการสร้างรายได้และผลกำไรขององค์กรภายในปี 2568 และ ซีไอโอราว ๆ 56 เปอร์เซ็นต์ คาดว่าจะก้าวเป็นซีอีโอในปี 2568<br/>ซีไอโอในเอเชียแปซิฟิกคาดหวังว่า การนำเทคโนโลยีที่ทันสมัยและการนำข้อมูลมาขับเคลื่อนธุรกิจ จะดำรงความสามารถในการแข่งขันและปลดล็อคโอกาสการเติบโตใหม่สำหรับธุรกิจ   ซึ่งห้าอันดับเทคโนโลยีที่จะถูกนำมาใช้ดำเนินธุรกิจในอนาคตได้แก่ ได้แก่ แมชชีน เลิร์นนิ่ง ไอโอที    ปัญญาประดิษฐ์   เอดจ์ คอมพิวติง และบล็อกเชน<br/> <br/> </p>
    </article>
  </body>
</html>