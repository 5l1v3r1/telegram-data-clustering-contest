<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/top-100-bogatyh/vagif-aliyev-dosye-biografiya-statki-2019-skilki-groshey-u-aliyeva-50054077.html"/>
    <meta property="og:site_name" content="НВ"/>
    <meta property="article:published_time" content="2019-11-18T07:50:00+00:00"/>
    <meta property="og:title" content="Топ-100 найбагатших людей України. На чому заробляє Вагіф Алієв"/>
    <meta property="og:description" content="Девелопер Вагіф Алієв входить в першу двадцятку рейтингу найбагатших українців, складеного НВ і інвесткомпанією Dragon Capital. Його статки за рік зросли на 30% і оцінюються в $385 млн."/>
  </head>
  <body>
    <article>
      <h1>Топ-100 найбагатших людей України. На чому заробляє Вагіф Алієв</h1>
      <h2>Девелопер Вагіф Алієв входить в першу двадцятку рейтингу найбагатших українців, складеного НВ і інвесткомпанією Dragon Capital. Його статки за рік зросли на 30% і оцінюються в $385 млн.</h2>
      <address>
        <time datetime="2019-11-18T07:50:00+00:00">18 Nov 2019, 07:50</time>
      </address>
      <p>Останні кілька років Вагіф Алієв вкладає гроші в будівництво торгових центрів. Але так було не завжди. В кінці 1980-х він володів мережею з 500 кіосків з продажу газованої води в рідному Ашхабаді, столиці Туркменістану. А в 1990-х, уже в Україні, він — в рамках корпорації Республіка — займався бартерними поставками туркменського газу разом з Ігорем Ніконовим, Володимиром Крапівіним і Ігорем Бакаєм. Цей бізнес приносив до $500 млн в рік. Але був непростим, <a href="https://nv.ua/ukr/biz/markets/top-100-naybagatshih-ukrajinciv-reyting-nv-i-dragon-capital-novini-ukrajini-50050784.html">раніше писав</a> журнал <a href="https://nv.ua/biz">НВ</a>.</p>
      <p>Республіка і її гендиректор Бакай — поняття в Україні легендарні: останній став улюбленцем президента Леоніда Кучми, очолював НАК Нафтогаз, посидів у кріслі голови Держуправсправами і втік з країни після Помаранчевої революції, побоюючись корупційних розслідувань. <a href="https://nv.ua/biz/markets/rossiyskiy-sud-otpravil-eks-glavu-naftogaza-bakaya-pod-domashniy-arest-2212336.html">Восени 2017 року Ігор Бакай був заарештований у Москві</a>.</p>
      <p>Крапивін, Алієв і Ніконов мають власну історію — вони створили девелоперську компанію КАН. Її назва — це абревіатура з перших букв прізвищ партнерів.</p>
      <p>Першим проектом Алієва в Києві - його він здійснив у 2003 році - стали торговий центр класу преміум Мандарин-Плаза на Бессарабці і розташований в прибудові бізнес-центр Домінант.</p>
      <p>Зараз бізнесменові належить торговий центр Мандарин-Плаза, бізнес-центр Парус і відкритий в 2016 році ТРЦ Lavina Mall. Всього Алієв планує побудувати в Києві 10 найбільших торговельних центрів.</p>
      <p>Читайте також:<br/><a href="https://nv.ua/ukr/biz/consmarket/trc-kiyeva-yak-vagif-aliyev-stav-korolem-kijivskoji-torgovoji-neruhomosti-50045294.html">&amp;nbspКороль квадратних метрів. Як колишній продавець газованої води став лідером на ринку київських ТРЦ</a></p>
      <p>В кінці листопада Алієв відкриє первістка цієї суперсерії - Blockbuster Mall на проспекті Бандери на 350 тис. кв. м. Його компанія добудовує також Ocean Mall (300 тис. кв. м) і почала зводити ще два ТРЦ — Lesnaya Mall (300 тис. кв. м) і Hippodrome Mall (450 тис. кв. м).</p>
      <p>«Я готувався до цього протягом 25 років», — заявив НВ Алієв. І пояснив, що років десять поспіль скуповував землю в Києві, і таких хороших ділянок, як у нього, в столиці немає ні у кого. «Зараз я можу втілити в життя свою стратегію», — повідомив він.</p>
    </article>
  </body>
</html>