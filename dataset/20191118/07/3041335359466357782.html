<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/astynomika/rouvikonas-tripli-epithesi-antieksousiaston-ta-ksimeromata/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T07:09:08+00:00"/>
    <meta property="og:title" content="Ρουβίκωνας : Τριπλή επίθεση αντιεξουσιαστών τα ξημερώματα"/>
    <meta property="og:description" content="Καταδρομικές επιθέσεις σε Μαρούσι και Νέα Φιλαδέλφεια."/>
  </head>
  <body>
    <article>
      <h6 class="kicker">Κατά εταιρειών</h6>
      <h1>Ρουβίκωνας : Τριπλή επίθεση αντιεξουσιαστών τα ξημερώματα</h1>
      <h2>Καταδρομικές επιθέσεις σε Μαρούσι και Νέα Φιλαδέλφεια.</h2>
      <address><time datetime="2019-11-18T07:09:08+00:00">18 Nov 2019, 07:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τριπλή επίθεση σε γραφεία εταιρειών πραγματοποίησαν τα ξημερώματα τα μέλη του «Ρουβίκωνα».</p>
      <p>Σύμφωνα με πληροφορίες, στις πέντε το πρωί, περίπου 18-20 άτομα με μηχανάκια μετέβησαν στις εγκαταστάσεις εταιρειών παροχής ηλεκτρικού ρεύματος στην Αμαρουσίου-Χαλανδρίου και πέταξαν πέτρες και μπουκάλια με μπογιά.</p>
      <p>
        <a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Διαβάστε ακόμη : «Κλειδώνουν» οι αποφάσεις για το Κοινωνικό Μέρισμα</a>
      </p>
      <h3>Πέταξαν πέτρες, μπούκαραν με βαριοπούλες</h3>
      <p>Εν συνεχεία τα μέλη της αναρχικής συλλογικότητας έκαναν «ντου» με βαριοπούλες σε πολυεθνική εταιρία τσιμέντου στην Νέα Φιλαδέλφεια.</p>
      <p>Μετά τις επιθέσεις στα γραφεία των εταιρειών, ακολούθησε  σχετική ανακοίνωση σε ιστοσελίδα του αντιεξουσιαστικού χώρου.</p>
      <p>Τα μέλη του Ρουβίκωνα αναφέρουν ότι η επίθεση σε εταιρίες παροχής ρεύματος έγινε με αφορμή «την ψήφιση έως τα μέσα Νοεμβρίου του νέου νομοσχεδίου που ξεκινάει το τελικό στάδιο της διαδικασίας ιδιωτικοποίησης της ενέργειας στην Ελλάδα».</p>
      <p>Όσο για την επίθεση στην εταιρία τσιμέντου, οι αντιεξουσιαστές αναφέρουν πως έγινε με αφορμή δύο εργατικά ατυχήματα που σημειώθηκαν με διαφορά ενός μήνα στην τσιμεντοβιομηχανία.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>