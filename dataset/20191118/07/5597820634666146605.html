<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/basketbols/bertanam-novembri-rezultativakaja-spele-vasingtonas-wizards-zaude-orlando.a338765/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T07:06:00+00:00"/>
    <meta property="og:title" content="Bertānam novembrī rezultatīvākajā spēlē Vašingtonas «Wizards» zaudē Orlando"/>
    <meta property="og:description" content="Dāvis Bertāns svētdien aizvadīja novembrī rezultatīvāko maču Nacionālās basketbola asociācijas (NBA) čempionātā, bet viņa pārstāvētā Vašingtonas &quot;Wizards&quot; trīs izbraukuma spēļu noslēgumā ar 121:125 piekāpās Orlando &quot;Magic&quot;, liecina NBA informācija."/>
  </head>
  <body>
    <article>
      <h1>Bertānam novembrī rezultatīvākajā spēlē Vašingtonas «Wizards» zaudē Orlando</h1>
      <address><time datetime="2019-11-18T07:06:00+00:00">18 Nov 2019, 07:06</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Dāvis Bertāns svētdien aizvadīja novembrī rezultatīvāko maču Nacionālās basketbola asociācijas (NBA) čempionātā, bet viņa pārstāvētā Vašingtonas "Wizards" trīs izbraukuma spēļu noslēgumā ar 121:125 piekāpās Orlando "Magic", liecina NBA informācija.</b>
      </p>
      <p>Bertāns laukumā devās uz maiņu un guva 15 punktus, kā arī izcīnīja astoņas atlēkušās bumbas. Dāvis laukumā pavadītajās 33 minūtēs (32:30) arī divreiz pārtvēra piespēles un vienreiz rezultatīvi piespēlēja. Latvijas basketbolists trāpīja piecus no 11 trīspunktniekiem, bet citus metienus neizpildīja.</p>
      <p>"Wizards" 34 punktus iekrāja Bredlijs Bīls, 21 punktu pievienoja Sīdžejs Mailss, savukārt Bertāns komandā bija trešais rezultatīvākais. Uzvarētājiem rezultatīvākais ar 30 punktiem un izcīnītām 17 atlēkušajām bumbām bija Nikola Vučevičs.</p>
      <p>Pēc atgriešanās mājās "Wizards" nākamajā spēlē trešdien tiksies ar Bertāna iepriekš karjerā pārstāvēto Sanantonio "Spurs". Ar trim uzvarām 11 spēlēs Vašingtonas klubs ieņem priekšpēdējo -14.- vietu Austrumu konferencē, apsteidzot tikai Ņujorkas "Knicks".</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/basketbols/farmkluba-nonakusais-kurucs-gust-14-punktus-nba-attistibas-ligas-spele.a338764/"/>
        <a href="https://www.lsm.lv/raksts/sports/basketbols/porzingis-palidz-mavericks-gut-panakumu-kurucs-paliek-rezerve-nets-uzvara.a338701/"/>
        <a href="https://www.lsm.lv/raksts/sports/basketbols/bertana-parstavetais-nba-klubs-vasingtonas-wizards-gust-sezona-treso-uzvaru.a338598/"/>
        <a href="https://www.lsm.lv/raksts/sports/basketbols/ligums-ar-trail-blazers-lauj-karmelo-entonijam-atgriezties-nba-basketbola.a338521/"/>
        <a href="https://www.lsm.lv/raksts/sports/basketbols/sukatajs-porzingis-niknos-nujorkas-fanus-pieklusina-ar-20-punktiem-mavericks-zaude.a338455/"/>
        <a href="https://www.lsm.lv/raksts/sports/basketbols/porzingis-sajutas-pirmoreiz-nujorkas-knicks-viesu-gerbtuve-bus-divainas.a338402/"/>
        <a href="https://www.lsm.lv/raksts/sports/basketbols/bertana-parstaveta-vasingtonas-wizards-piekapjas-nba-lideriem-bostonas-celtics.a338363/"/>
        <a href="https://www.lsm.lv/raksts/sports/basketbols/kurucs-netiek-laukuma-bruklinas-nets-zaudejuma-juta-pret-jazz.a338215/"/>
      </related>
    </article>
  </body>
</html>