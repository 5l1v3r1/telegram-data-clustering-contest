<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820111-aremcuk-stav-najkrasim-bombardirom-zbirnoi-ukraini-u-vidbori-evro2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T07:33:00+00:00"/>
    <meta property="og:title" content="Яремчук став найкращим бомбардиром збірної України у відборі Євро-2020"/>
    <meta property="og:description" content="Нападник бельгійського футбольного клубу “Гент” Роман Яремчук став найкращим бомбардиром збірної України у кваліфікації Євро-2020."/>
  </head>
  <body>
    <article>
      <h1>Яремчук став найкращим бомбардиром збірної України у відборі Євро-2020</h1>
      <h2>Нападник бельгійського футбольного клубу “Гент” Роман Яремчук став найкращим бомбардиром збірної України у кваліфікації Євро-2020.</h2>
      <address>
        <time datetime="2019-11-18T07:33:00+00:00">18 Nov 2019, 07:33</time>
      </address>
      <p>Роман Яремчук у 7 матчах збірної України з футболу забив 4 м’ячі: збірним Сербії (5:0, 2:2), Люксембургу (1:0) та Португалії (2:1). Про це повідомляє <a href="https://ua.tribuna.com/football/1080320851.html">Tribuna.com</a>.</p>
      <p>По 3 м’ячі в кваліфікації Євро-2020 забили півзахисник київського “Динамо” Віктор Циганков і півзахисник італійської “Аталанти” Руслан Малиновський.</p>
      <p>Нагадаємо, 17 листопада національна збірна України з футболу провела заключний поєдинок у відборі Євро-2020, в якому на 55-тисячному стадіоні "Райко Митич" у Белграді обмінялася голами з командою Сербії - 2:2. Україна вперше в історії <a href="https://www.ukrinform.ua/rubric-sports/2819913-zbirna-ukraini-vperse-zaversila-rik-bez-porazok.html">пройшла календарний рік без жодної поразки</a> і кваліфікувалася до фінальної частини чемпіонату Європи з першого місця у своїй відбірковій групі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2820034-futbolnu-zbirnu-ukraini-urocisto-zustrili-na-batkivsini.html">Футбольну збірну України урочисто зустріли на батьківщині</a>
      </blockquote>
      <p>Жеребкування фінального турніру Євро-2020 відбудеться в Бухаресті 30 листопада. Офіційна церемонія розпочнеться о 19.00 за київським часом.</p>
      <p>Фото: FootBoom.com</p>
    </article>
  </body>
</html>