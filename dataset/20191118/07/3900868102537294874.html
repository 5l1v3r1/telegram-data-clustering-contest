<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562029/aris-serbetalis-ayti-itan-i-diadikasia-poy-me-odigise-stin-pisti-ston-theo"/>
    <meta property="og:site_name" content="NOOZ."/>
    <meta property="article:published_time" content="2019-11-18T07:23:00+00:00"/>
    <meta property="og:title" content="Άρης Σερβετάλης: “Αυτή ήταν η διαδικασία που με οδήγησε στην πίστη, στον Θεό“"/>
    <meta property="og:description" content="Ό Άρης Σερβετάλης μίλησε για τον τρόπο που χειρίστηκε την επιτυχία της σειράς “Είσαι το ταίρι μου” και για το πως προσέγγισε την πίστη και οδηγήθηκε στον Θεό."/>
  </head>
  <body>
    <article>
      <h1>Άρης Σερβετάλης: “Αυτή ήταν η διαδικασία που με οδήγησε στην πίστη, στον Θεό“</h1>
      <address>
        <time datetime="2019-11-18T07:23:00+00:00">18 Nov 2019, 07:23</time>
      </address>
      <p>
        <b>Ό Άρης Σερβετάλης μίλησε για τον τρόπο που χειρίστηκε την επιτυχία της σειράς “Είσαι το ταίρι μου” και για το πως προσέγγισε την πίστη και οδηγήθηκε στον Θεό.</b>
      </p>
      <p>Για την μείζονα αυτή στροφή που έκανε στη ζωή του μίλησε σε συνέντευξη του στο ένθετο “Πολιτισμός” της εφημερίδας “ΤΟ ΒΗΜΑ” και τη Μυρτώ Λοβέρδου</p>
      <p>
        <b>Η τηλεοπτική επιτυχία με το “Είσαι το ταίρι μου” σας τρόμαξε τότε;</b>
      </p>
      <p>Νομίζω ότι δεν ήμουν έτοιμος να το διαχειριστώ όλο αυτό, να διαχειριστώ τον εαυτό μου. Ήταν ένα κύμα που με ξεπερνούσε. Ήθελα να πάρω μια απόσταση.</p>
      <p>
        <b>Εκ των υστέρων, μετανιώσατε;</b>
      </p>
      <p>Όχι, δεν μετάνιωσα καθόλου που έκανα πίσω. Αντιθέτως. Τότε ήταν που μπήκα σε μια συχνότητα, κι αυτή η συχνότητα με ακολουθεί και την ακολουθώ. Έγινε οδηγός μου. Εννοώ ότι μπήκα σε μια κατάσταση να γνωρίσω καλύτερα περιοχές δικές μου, αδιαχείριστες. Αυτή ήταν και η διαδικασία που με οδήγησε στην πίστη, στον Θεό.</p>
      <p>
        <b>Πώς φτάσατε στην πίστη;</b>
      </p>
      <p>Αυτό αποκαλύπτεται, συμβαίνει. Δεν έχει λογική. Δεν μπορείς να το εξηγήσεις. Είναι αποκαλυπτικό. Συμβαίνει γιατί νιώθεις ένα συναισθηματικό πλήρωμα.</p>
      <p>
        <b>Πόσο επηρεάζει τη ζωή σας;</b>
      </p>
      <p>Είναι τεράστια η αλλαγή. Τα βλέπεις όλα αλλιώς, τις προθέσεις των ανθρώπων, τον εαυτό σου σε σχέση με τους άλλους, αλλά κυρίως με τον εαυτό σου. Βλέπεις πόσο πολλά πρόσωπα έχεις και όλον αυτόν τον μηχανισμό που ήταν προ Χριστού και μετά Χριστόν. Η πίστη σου δείχνει έναν κόσμο που δεν τον βλέπεις με τη λογική, με τα μάτια. Επομένως ανοίγει ένα τοπίο αποκαλυπτικό. Είναι ένας άλλος κόσμος και αναρωτιέσαι πώς ήσουν πριν.</p>
    </article>
  </body>
</html>