<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/economie/1260390/10-procent-rijkste-nederlanders-heeft-meer-dan-60-procent-totale-vermogen.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-18T07:01:32+00:00"/>
    <meta property="og:title" content="10 procent rijkste Nederlanders heeft meer dan 60 procent totale vermogen"/>
    <meta property="og:description" content="In Nederland is de welvaart relatief goed verdeeld in vergelijking met veel andere landen. Toch is ook hier nog 62 procent van het totale..."/>
  </head>
  <body>
    <article>
      <h1>10 procent rijkste Nederlanders heeft meer dan 60 procent totale vermogen</h1>
      <address><time datetime="2019-11-18T07:01:32+00:00">18 Nov 2019, 07:01</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>In Nederland is de welvaart relatief goed verdeeld in vergelijking met veel andere landen. Toch is ook hier nog 62 procent van het totale vermogen in handen van de 10 procent rijkste huishoudens.</p>
      <p>De 10 procent rijksten zijn goed voor 876 miljard euro. Alle huishoudens samen bezitten 1416,8 miljard euro. Dit is het totaal van alle bezittingen minus alle schulden.</p>
      <p>Hoe scheef de inkomensverdeling nog altijd is, blijkt wel uit de vergelijking van de 20 procent rijksten met de 20 procent armsten. Die eerste groep bezit 80 procent van alle vermogen, die laatste groep staat in de min en heeft een schuld van 46 miljard euro.</p>
      <p>De vermogensongelijkheid loopt wel al jaren licht terug. Dat heeft te maken met de stijgende huizenprijzen. Daar profiteren ook de rijksten van, maar de armsten meer. Het eigen huis is een groter deel van hun totale vermogen.</p>
      <p>Een doorsnee Nederlands huishouden bezit 38.400 euro. De helft van de huishoudens heeft meer, de helft minder. In Bloemendaal ligt het doorsnee vermogen met 337.000 euro het hoogst. Rotterdamse huishoudens zijn met 4.300 euro het armst.</p>
      <p>Bij RTL Nieuws kun je zien hoe <a href="https://www.rtlnieuws.nl/economie/personal-finance/artikel/4923521/ongelijkheid-vermogen-cbs-10-procent-62-procent">vermogend de huishoudens in jouw gemeente zijn.</a></p>
      <p><b>Bron(nen):   </b><a href="https://www.rtlnieuws.nl/economie/personal-finance/artikel/4923521/ongelijkheid-vermogen-cbs-10-procent-62-procent">RTL Nieuws</a>      </p>
    </article>
  </body>
</html>