<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-euro-2020-il-borsino-convocati-barella-c-e-d-ambrosio-e-biraghi-in-forse-323354"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T07:45:52+00:00"/>
    <meta property="og:title" content="GdS - Euro 2020, il borsino convocati: Barella c'è, D'Ambrosio e Biraghi in forse"/>
    <meta property="og:description" content="Bonucci e Chiellini, Donnarumma e Sirigu, Bernardeschi e Chiesa, Barella e Jorginho. È un po’ presto per stilare le liste definitive a sette mesi da Euro 2020 e con mezzo campionato da..."/>
  </head>
  <body>
    <article>
      <h1>GdS - Euro 2020, il borsino convocati: Barella c'è, D'Ambrosio e Biraghi in forse</h1>
      <address><time datetime="2019-11-18T07:45:52+00:00">18 Nov 2019, 07:45</time> by <a rel="author">Mattia Zangari</a></address>
      <p>Bonucci e Chiellini, Donnarumma e Sirigu, Bernardeschi e Chiesa, <b>Barella</b> e Jorginho. È un po’ presto per stilare le liste definitive a sette mesi da <b>Euro 2020 </b>e con mezzo campionato da giocare, ma - secondo la <i>Gazzetta dello Sport </i>- questi giocatori saranno sicuri protagonisti del torneo continentale itinerante. Da oggi, nel test con l'Armenia, cominciano le selezioni finali alle quali sono iscritti giovani, giovanissimi e debuttanti alcuni dei quali avranno stasera una chance (Gollini, Meret, Di Lorenzo, Cistana, Mandragora, Tonali, Zaniolo, Castrovilli, Orsolini), ma anche gente più esperta come El Shaarawy, Izzo e <b>Biraghi</b>. Quelli con più possibilità - stando alla <i>rosea</i> - sono Tonali, Zaniolo e uno tra Meret e Gollini. Izzo (convocato), Mancini e <b>D’Ambrosio </b>sono rivali concreti. Tempi più lunghi per Cistana, mentre Biraghi, stasera a sinistra, resta in ballo considerando i frequenti problemi muscolari di Spinazzola. In lista d’attesa Mandragora (la cui crescita s’è un po’ fermata) più El Shaarawy (sempre nel giro azzurro) e l’emergente Orsolini: in attacco, però, la lista sembra abbastanza bloccata.</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>