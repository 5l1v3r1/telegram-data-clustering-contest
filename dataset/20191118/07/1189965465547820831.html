<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259632/kakokairia-me-vroxes-kai-kataigides-se-oli-sxedon-ti-xora-simera"/>
    <meta property="og:site_name" content="LiFO"/>
    <meta property="article:published_time" content="2019-11-18T07:57:00+00:00"/>
    <meta property="og:title" content="Κακοκαιρία με βροχές και καταιγίδες σε όλη σχεδόν τη χώρα σήμερα"/>
    <meta property="og:description" content="Ο καιρός της Δευτέρας σε όλη την Ελλάδα"/>
  </head>
  <body>
    <article>
      <h1>Κακοκαιρία με βροχές και καταιγίδες σε όλη σχεδόν τη χώρα σήμερα</h1>
      <h2>Ο καιρός της Δευτέρας σε όλη την Ελλάδα</h2>
      <address><time datetime="2019-11-18T07:57:00+00:00">18 Nov 2019, 07:57</time> by <a rel="author">NEWSROOM</a></address>
      <p>
        <b>Βροχερός θα είναι ο <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">καιρός </a>σε όλη σχεδόν τη χώρα, σήμερα Δευτέρα, 18 Νοεμβρίου.</b>
      </p>
      <p>Σποραδικές καταιγίδες θα σημειωθούν στα δυτικά, τα βόρεια, την ανατολική και νότια νησιωτική χώρα. Τα φαινόμενα πιθανώς να είναι πρόσκαιρα ισχυρά, βαθμιαία όμως από το μεσημέρι θα εξασθενήσουν στα δυτικά και από το βράδυ στα ανατολικά.</p>
      <p>Οι άνεμοι θα πνέουν από νότιες διευθύνσεις, πρόσκαιρα στο Αιγαίο τοπικά 6 μποφόρ. Η θερμοκρασία θα σημειώσει μικρή πτώση ως προς τις μέγιστες τιμές της.</p>
      <p>Αναλυτικά ο καιρός ανά περιοχή:</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Στη δυτική Μακεδονία νεφώσεις με βροχές που από το απόγευμα θα σταματήσουν. Στις υπόλοιπες περιοχές νεφώσεις με τοπικές βροχές και σποραδικές καταιγίδες, που βαθμιαία τις βραδινές ώρες θα εξασθενήσουν. Ανεμοι: Ανατολικοί νοτιοανατολικοί 3 με 4 και στο Θρακικό έως 5 μποφόρ. Θερμοκρασία: Από 12 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις παροδικά αυξημένες με τοπικές βροχές και καταιγίδες πιθανώς κατά τόπους ισχυρές τις πρωινές ώρες. Βαθμιαία εξασθένηση από τα βορειοδυτικά το μεσημέρι. Ανεμοι: Νότιοι νοτιοανατολικοί 3 με 4 και στο Ιόνιο τις πρωινές ώρες τοπικά 5 μποφόρ, που γρήγορα θα στραφούν σε νοτιοδυτικούς και θα εξασθενήσουν. Θερμοκρασία: Από 13 έως 20 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις παροδικά αυξημένες με τοπικές βροχές και μέχρι το μεσημέρι μεμονωμένες καταιγίδες. Ανεμοι: Νοτιοανατολικοί 3 με 5 μποφόρ. Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Νεφώσεις με τοπικές βροχές και σποραδικές καταιγίδες που βαθμιαία από τις απογευματινές ώρες θα εξασθενήσουν. Ανεμοι: Νοτιοανατολικοί 3 με 5 μποφόρ. Θερμοκρασία: Από 15 έως 21 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Νεφώσεις με τοπικές βροχές και σποραδικές καταιγίδες πιθανώς κατά τόπους ισχυρές που τις βραδινές ώρες θα εξασθενήσουν. Ανεμοι: Νοτιοανατολικοί 4 με 5 και πρόσκαιρα έως 6 μποφόρ. Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>ΑΤΤΙΚΗ</p>
      <p>Καιρός: Νεφώσεις παροδικά αυξημένες με τοπικές βροχές και μέχρι το μεσημέρι μεμονωμένες καταιγίδες. Ανεμοι: Νότιοι νοτιοανατολικοί 3 με 5 μποφόρ. Θερμοκρασία: Από 14 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις κατά περιόδους αυξημένες με τοπικές βροχές και μεμονωμένες καταιγίδες. Πρόσκαιρη ύφεση από τις απογευματινές ώρες. Ανεμοι: Ανατολικοί νοτιοανατολικοί 2 με 4 μποφόρ. Θερμοκρασία: Από 13 έως 16 βαθμούς Κελσίου.</p>
    </article>
  </body>
</html>