<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/60%cf%87%cf%81%ce%bf%ce%bd%ce%bf%cf%82-%ce%b1%cf%83%ce%b5%ce%bb%ce%b3%ce%bf%cf%8d%cf%83%ce%b5-%cf%83%ce%b5-11%cf%87%cf%81%ce%bf%ce%bd%ce%b7-%cf%83%cf%84%ce%b7-%ce%bc%ce%ac%ce%bd%ce%b7-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T07:26:34+00:00"/>
    <meta property="og:title" content="60χρονος ασελγούσε σε 11χρονη στη Μάνη: «Τον παρακαλούσα να σταματήσει, μου έλεγε αν το πεις στους γονείς σου θα τους σκοτώσω»"/>
    <meta property="og:description" content="Σοκάρουν οι λεπτομέρειες που βλέπουν το φως της δημοσιότητας για την υπόθεση ασέλγειας της 11χρονης στην Μάνη η οποία κατήγγειλε έναν 60χρονο."/>
  </head>
  <body>
    <article>
      <h1>60χρονος ασελγούσε σε 11χρονη στη Μάνη: «Τον παρακαλούσα να σταματήσει, μου έλεγε αν το πεις στους γονείς σου θα τους σκοτώσω»</h1>
      <address>
        <time datetime="2019-11-18T07:26:34+00:00">18 Nov 2019, 07:26</time>
      </address>
      <p>
        <b>Σοκάρουν οι λεπτομέρειες που βλέπουν το φως της δημοσιότητας για την υπόθεση ασέλγειας της 11χρονης στην Μάνη η οποία κατήγγειλε έναν 60χρονο.</b>
      </p>
      <p>Σύμφωνα με το κεντρικό δελτίο ειδήσεων του Star το μαρτύριο του κοριτσιού στα χέρια του 60χρονου ξεκίνησε το 2014. Ήταν ο γείτονας τους, o άνθρωπος στον οποίον είχαν εμπιστοσύνη οι γονείς της. Όπως αποκάλυψε το κορίτσι στους αστυνομικούς την κακοποιούσε σεξουαλικά, ενώ προηγουμένως έβαζε στο βίντεο ταινίες ερωτικού περιεχομένου. Ο 60χρονος έφθασε στο σημείο μάλιστα να την απειλήσει όπως αναφέρθηκε στο ρεπορτάζ.</p>
      <p>Τι ισχυρίστηκε η 11χρονη<br/><i><b>«Τον παρακαλούσα να σταματήσει. Μου έλεγε αν το πεις στους γονείς σου θα τους σκοτώσω και μετά θα κάνω χειρότερα σε εσένα και στον αδελφό σου. Με έβαζε να βλέπω ταινίες πορνό και μετά ζητούσε να του κάνω τα ίδια. Δεν ήθελα να ζω» ισχυρίστηκε η 11χρονη.</b></i></p>
      <p>Ασελγούσε πάνω της δύο χρόνια<br/>Το 11χρονο κορίτσι βίωνε για δύο ολόκληρα χρόνια το μαρτύριο και η φρικτή αλήθεια αποκαλύφθηκε όταν οι γονείς της την έστειλαν για διακοπές στα Χανιά, στους θείους της γιατί το παιδί απειλούσε να βάλει τέρμα στη ζωή του.</p>
      <p>Καταδικάστηκε ο 60χρονος για τον βιασμό της 11χρονής<br/>Η υπόθεση καταγγέλθηκε στο «Χαμόγελο του Παιδιού», ακολουθήσε η ανάκριση και πριν από λίγες ημέρες ο 60χρονος καταδικάστηκε σε 15 χρόνια φυλάκιση για πολύ βαριές κατηγορίες. Για βιασμό και για κατάχρηση ανηλίκου που δεν έχει συμπληρώσει τα 12 έτη, για ασέλγεια κι αποπλάνηση παιδιού, για προσβολή γενετήσιας αξιοπρέπειας και για προσβολή αιδούς κατά συρροή.</p>
      <p>Ο δράστης κατά την απολογία του αρνήθηκε τις κατηγορίες, όμως το κορίτσι και στις δυο καταθέσεις του περιγράφει με σαφήνεια τα όσα σκληρά έζησε.</p>
    </article>
  </body>
</html>