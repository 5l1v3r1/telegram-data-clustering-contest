<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-chehiyi-vidsvyatkuvaly-30-richchya-oksamytovoyi-revolyutsiyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T07:47:58+00:00"/>
    <meta property="og:title" content="У Чехії відсвяткували 30-річчя Оксамитової революції"/>
    <meta property="og:description" content="У Чехії відсвяткували 30-річчя Оксамитової революції"/>
  </head>
  <body>
    <article>
      <h1>У Чехії відсвяткували 30-річчя Оксамитової революції</h1>
      <address>
        <time datetime="2019-11-18T07:47:58+00:00">18 Nov 2019, 07:47</time>
      </address>
      <p>
        <b>Вчора, 17 листопада, у столиці Чехії, Празі, відбулися заходи, присвячені 30-річчю Оксамитової революції, яка принесла чехам і словакам свободу, а також змінила мапу Європи, інформує <a href="https://1news.com.ua/">1NEWS</a> з посиланням на <a href="https://www.radiosvoboda.org/a/news-chehiya-oksamytova-revolutsiya/30276849.html">Радіо Свобода</a>.</b>
      </p>
      <figure>
        <img src="https://1news.com.ua/wp-content/uploads/2019/11/543-11.jpg"/>
      </figure>
      <p>Рушійною силою подій 1989 року стали передусім студенти. Під гаслом “Коли — як не зараз? Хто — як не ми?” вони вийшли на демонстрацію в Празі з вимогою проведення демократичних змін в країні. Важливу історичну подію згадували всією Чехією. Зокрема, в Празі відбулась масштабна “Оксамитова хода”. Мітинги й концерти з нагоди пам’ятного дня зібрали в центрі столиці Чехії десятки тисяч людей. До заходів долучилися відомі чеські громадські діячі, актори, співаки.</p>
      <p>Серед головних героїв Оксамитової революції згадували Вацлава Гавела — лідера революції, майбутнього президента Чехословаччини, потім — Чеської Республіки.</p>
      <p>А от чинний чеський президент Мілош Земан участі у заходах не брав. Раніше він заявив, що згадуватиме події листопада 1989 року вдома.</p>
    </article>
  </body>
</html>