<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2820079-cini-na-naftu-trimautsa-bila-maksimumiv-za-visim-tizniv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T07:24:00+00:00"/>
    <meta property="og:title" content="Ціни на нафту тримаються біля максимумів за вісім тижнів"/>
    <meta property="og:description" content="Ціни на нафту стабільні в понеділок, тримаються біля максимумів за вісім тижнів, завдяки позитивним новинам про хід торгових переговорів США і Китаю."/>
  </head>
  <body>
    <article>
      <h1>Ціни на нафту тримаються біля максимумів за вісім тижнів</h1>
      <h2>Ціни на нафту стабільні в понеділок, тримаються біля максимумів за вісім тижнів, завдяки позитивним новинам про хід торгових переговорів США і Китаю.</h2>
      <address>
        <time datetime="2019-11-18T07:24:00+00:00">18 Nov 2019, 07:24</time>
      </address>
      <p>Про це свідчать дані біржових торгів на сайті <a href="https://ru.investing.com/commodities/brent-oil">Investing.com.</a></p>
      <p>Вартість січневих ф'ючерсів на нафту Brent на лондонській біржі ICE Futures становить $63,34 за барель, що на $0,04 (0,06%) вище за рівень закриття попередньої сесії. За підсумками торгів у п'ятницю ціна цих контрактів збільшилася на $1,02 (1,64%), до $63,3 за барель.</p>
      <p>Ф'ючерс на нафту WTI на грудень на електронних торгах Нью-Йоркської товарної біржі (NYMEX) подорожчав на $0,05 (0,09%) - до $57,77 за барель, що є максимумом з 23 вересня. За підсумками попередньої сесії контракт зріс в ціні на $0,95 (1,67%), до $57,72 за барель.</p>
      <p>За минулий тиждень Brent подорожчала на 1,3%, WTI - на 0,8%.</p>
      <p>Мінторг КНР повідомив про телефонну розмову віце-прем'єра Держради КНР Лю Хе з торговим представником США Робертом Лайтхайзером і міністром фінансів Стівом Мнучіним, що пройшла в "конструктивному" ключі. У повідомленні Мінторгу зазначається, що в ході розмови, яка відбулася в суботу, обговорювалися питання першої фази торгової угоди.</p>
      <p>"Очевидно, що питання попиту на <a href="https://www.ukrinform.ua/tag-nafta">нафту</a> є ключовим, і в даний момент все зводиться до наслідків торгового спору для глобального економічного зростання", - зазначає старший аналітик з сировинного сектору Australia &amp; New Zealand Banking Group в Сіднеї Деніел Хайнс. "Торговельна угода США і Китаю, яка передбачатиме відмову від введення нових мит, буде розцінюватися нафтовим ринком як позитивний фактор", - цитує експерта агентство Bloomberg.</p>
      <p>Тим часом, дані нафтосервісної компанії Baker Hughes, оприлюднені минулої п'ятниці, вказали на ослаблення бурової активності в США, що триває. Кількість діючих нафтовидобувних установок на минулому тижні знизилася четвертий тиждень поспіль - на 10 одиниць, до 674 установок.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2818776-nafta-dorozcae-v-nadii-na-ckorocenna-vidobutku-opek.html">Нафта дорожчає в надії на cкорочення видобутку ОПЕК</a>
      </blockquote>
      <p>Станом на 09:15 за київським часом ціну на нафту марки Brent встановлено ​​на рівні 63,38 долара за барель. На відкритті Brent торгувалася по 63,32 долара за барель, що на 2 центи вище за рівень закриття торгів ($63,30)</p>
    </article>
  </body>
</html>