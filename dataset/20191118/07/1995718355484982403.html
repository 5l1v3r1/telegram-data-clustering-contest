<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152427-gromada-na-volyni-buduvatyme-potuzhnu-vitrovu-elektrostanciyu"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T07:30:00+00:00"/>
    <meta property="og:title" content="Громада на Волині будуватиме потужну вітрову електростанцію"/>
    <meta property="og:description" content="Затурцівська ОТГ, що на Волині, планує побудувати вітрову електростанцію загальною потужністю 200 МВт."/>
  </head>
  <body>
    <article>
      <h1>Громада на Волині будуватиме потужну вітрову електростанцію</h1>
      <address>
        <time datetime="2019-11-18T07:30:00+00:00">18 Nov 2019, 07:30</time>
      </address>
      <p>Затурцівська ОТГ, що на Волині, планує побудувати вітрову електростанцію загальною потужністю 200 МВт.<br/><br/>За словами голови ОТГ <b>Володимира Патійчука</b>, йдеться про план з будівництва 40 вітрових електростанцій потужністю по 4-5 МВт. До них прокладуть дороги з твердим покриттям, проект передбачає створення 30 робочих місць, – пише <a href="http://agro-business.com.ua/agrobusiness/item/15595-hromada-na-volyni-planuie-zbuduvaty-40-vitroelektrostantsii.html">agro-business</a>.<br/><br/>Розпочати будівництво планують у 2020 році, завершити у 2021.<br/><br/><a href="http://www.volynpost.com/news/131275-vitroelektrostanciia-na-volyni-pidpysaly-pershu-ugodu-pro-spivpracyu-z-investoramy">Читайте також: Вітроелектростанція на Волині: підписали першу угоду про співпрацю з інвесторами.</a><br/><br/>Наразі готують документацію щодо отримання містобудівних умов. Вітрові установки до 150 метрів заввишки кожна розміщуватимуться на відстані не менше 700 метрів від населеного пункту. Для кожної зі станцій відводитиметься ділянка площею 30 сотих.</p>
    </article>
  </body>
</html>