<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1068147602_Ot_dnes_zapochva_razpredelyaneto_na_protivogripnite_vaksini"/>
    <meta property="og:site_name" content="webcafé"/>
    <meta property="article:published_time" content="2019-11-18T07:38:00+00:00"/>
    <meta property="og:title" content="От днес започва разпределянето на противогрипните ваксини"/>
    <meta property="og:description" content="От понеделник започва разпределянето на безплатните противогрипни ваксини, които ще бъдат поставяни на възрастни хора."/>
  </head>
  <body>
    <article>
      <h1>От днес започва разпределянето на противогрипните ваксини</h1>
      <address><time datetime="2019-11-18T07:38:00+00:00">18 Nov 2019, 07:38</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/18/vacccinene/1170x780.jpg"/>
        <figcaption>Тази зима обаче безплатните ваксини ще стигнат едва за 10 на сто от пенсионерите<cite>Снимка: © iStock/ Getty</cite></figcaption>
      </figure>
      <p>От понеделник започва разпределянето на безплатните противогрипни ваксини, които ще бъдат поставяни на възрастни хора.</p>
      <p>Това съобщава bTV и допълва, че за първи път през този есенно-зимен сезон на хората над 65-годишна възраст се полага безплатна имунизация срещу грип.</p>
      <p>По данни на Националния статистически институт става въпрос за малко под милион и половина души, на които се полага да бъдат ваксинирани безплатно.</p>
      <p>Тази зима обаче безплатните ваксини ще стигнат едва за 10 на сто от тях, тоест под 150 хил. възрастни хора.</p>
      <p>Министерството на здравеопазването предвижда това число да расте с всяка изминала година и така до 2022 г. да бъдат обхванати една четвърт от пенсионерите.</p>
      <p>В петък, 15 ноември, в България пристигнаха над 100 хил. дози, които предстои да бъдат поставени на възрастните пациенти.</p>
      <p>Според директорът на Центъра по заразни и паразитни болести - д-р Тодор Кантарджиев - това е първата стъпка в правилната посока за профилактика на грипните заболявания в страната.</p>
      <p>По негово мнение заради топлото за сезона време до момента няма регистрирани епидемии от грип в България.</p>
      <p>Общопрактикуващите лекари обаче смятат, че срокът за поставяне на противогрипните ваксини е твърде кратък, защото студените дни наближават, а на тялото са необходими около 20-30 дни, за да изгради имунитет.</p>
      <p>Личните лекари са недоволни и от неясните критерии, по които ще се подбират пацентите, които да бъдат ваксинирани безплатно.</p>
      <related>
        <h4>Още по темата</h4>
        <a href="https://www.webcafe.bg/newscafe/obshtestvo/id_369599816"/>
        <a href="https://www.webcafe.bg/webcafe/caffeine/id_697681992"/>
        <a href="https://www.webcafe.bg/webcafe/obshtestvo/id_415237847"/>
      </related>
    </article>
  </body>
</html>