<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10270826/kto-ma-zostac-liderem-po-sa-wyniki-sondazu.html"/>
    <meta property="og:site_name" content="Wprost"/>
    <meta property="article:published_time" content="2019-11-18T07:34:00+00:00"/>
    <meta property="og:title" content="Kto ma zostać liderem PO? Są wyniki sondażu"/>
    <meta property="og:description" content="Za kilka miesięcy Platforma Obywatelska wybierze swojego lidera, ponieważ kończy się kadencja Grzegorza Schetyny. Przewodniczący partii nie ma najwyższych notowań nie tylko wśród innych polityków ugrupowania, ale również samych wyborców. Ci w sondażu dla „Gazety Wyborczej” wskazali, kto ich zdaniem powinien objąć funkcję."/>
  </head>
  <body>
    <article>
      <h1>Kto ma zostać liderem PO? Są wyniki sondażu</h1>
      <address>
        <time datetime="2019-11-18T07:34:00+00:00">18 Nov 2019, 07:34</time>
      </address>
      <p>
        <b>Za kilka miesięcy Platforma Obywatelska wybierze swojego lidera, ponieważ kończy się kadencja Grzegorza Schetyny. Przewodniczący partii nie ma najwyższych notowań nie tylko wśród innych polityków ugrupowania, ale również samych wyborców. Ci w sondażu dla „Gazety Wyborczej” wskazali, kto ich zdaniem powinien objąć funkcję.</b>
      </p>
      <p>Badanie, którego wyniki opublikowała „Gazeta Wyborcza”, przeprowadziła pracownia Kantar dla „Wysokich Obcasów”. Zapytano w nim zwolenników Koalicji Obywatelskiej o to, kto ich zdaniem powinien zostać liderem PO. Przypomnijmy, wybory na przewodniczącego partii odbędą się już na początku przyszłego roku. Najwięcej, bo 30 proc. respondentów wskazało na <a href="https://www.wprost.pl/tematy/10144519/borys-budka.html">Borysa Budkę</a>, który niedawno został szefem klubu parlamentarnego <a href="https://www.wprost.pl/tematy/10127348/platforma-obywatelska.html">PO</a>.</p>
      <p>Dobre notowania ma także <a href="https://www.wprost.pl/tematy/10247726/malgorzata-kidawa-blonska.html">Małgorzata Kidawa-Błońska</a>, która uzyskała 23 proc. głosów, a o której coraz częściej mówi się także w <a href="https://www.wprost.pl/kraj/10265122/kidawa-blonska-o-wyborach-prezydenckich-mam-pomysl-na-pokonanie-dudy.html">kontekście przyszłorocznych wyborów prezydenckich</a>. Trzecie miejsce w sondażu zajął <a href="https://www.wprost.pl/tematy/10126334/donald-tusk.html">Donald Tusk</a> z wynikiem 11 proc., a za jego plecami znalazł się <a href="https://www.wprost.pl/tematy/10122794/rafal-trzaskowski.html">Rafał Trzaskowski</a>, którego w roli lidera widzi 10 proc. wyborców KO. Popularnością cieszy się również <a href="https://www.wprost.pl/tematy/10153710/barbara-nowacka.html">Barbara Nowacka</a>, która uzyskała 7 proc. wskazań. Na <a href="https://www.wprost.pl/tematy/10129151/grzegorz-schetyna.html">Grzegorza Schetynę</a> zagłosowało jedynie 4 proc. osób. „Gazeta Wyborcza” przypomniała, że mimo niskich notowań, dotychczasowy lider PO nie wyklucza startu w wyborach na stanowisko przewodniczącego.</p>
      <related>
        <h4>Czytaj także:</h4>
        <a href="https://www.wprost.pl/tylko-u-nas/10270818/zdrojewski-we-wprost-o-podwyzce-wieku-emerytalnego-szefernaker-wypomina-slowa-z-kampanii.html"/>
      </related>
      <footer>Źródło: <a href="http://wyborcza.pl/">Gazeta Wyborcza</a></footer>
    </article>
  </body>
</html>