<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2820074-u-avdiivci-goriv-koksohimicnij-zavod.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T07:19:00+00:00"/>
    <meta property="og:title" content="У Авдіївці горів коксохімічний завод"/>
    <meta property="og:description" content="Вогнеборці ліквідували пожежу в ПрАТ «Авдіївський коксохімічний завод», загиблих та постраждалих немає."/>
  </head>
  <body>
    <article>
      <h1>У Авдіївці горів коксохімічний завод</h1>
      <h2>Вогнеборці ліквідували пожежу в ПрАТ «Авдіївський коксохімічний завод», загиблих та постраждалих немає.</h2>
      <address>
        <time datetime="2019-11-18T07:19:00+00:00">18 Nov 2019, 07:19</time>
      </address>
      <p>Про це повідомляє пресслужба ГУ <a href="https://dn.dsns.gov.ua/ua/Nadzvichayni-podiyi/18232.html">ДСНС України у Донецькій області.</a></p>
      <p>«17 листопада о 20:25 до Головного управління надійшло повідомлення про пожежу на території цеху уловлювання № 1 ПрАТ «Авдіївський коксохімічний завод» по проїзду Індустріальний, 1 у місті Авдіївка. На місце події виїхали вогнеборці 15 Державного пожежно-рятувального загону ГУ <a href="https://www.ukrinform.ua/tag-dsns">ДСНС</a> України у Донецькій області», - йдеться у повідомленні.</p>
      <p>По прибуттю до місця виклику було встановлено, що відбувається горіння газу на місці розгерметизації електричної газодувної машини в приміщенні будівлі машинної зали.</p>
      <p>Пожежу локалізували о 21:20 та ліквідували о 21:42.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2819698-vibuh-u-balaklii-u-zsu-zapevnaut-so-arsenal-ne-stanovit-zagrozi-miscevim-zitelam.html">Вибухи в Балаклії: у ЗСУ запевняють, що арсенал не становить загрози місцевим жителям</a>
      </blockquote>
      <p>Загиблих та постраждалих немає. Технологічний процес цеху тимчасово призупинено.</p>
      <p>Від Головного управління залучалось 16 чоловік особового складу та 4 одиниці техніки.</p>
    </article>
  </body>
</html>