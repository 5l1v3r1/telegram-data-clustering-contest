<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Noviyat-terminal-na-letishte-Sofiya-gotov-do-10-godini-shte-izglezhda-ultramoderno-914502"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T07:43:00+00:00"/>
    <meta property="og:title" content="Новият терминал на летище &quot;София&quot; готов до 10 години, ще изглежда ултрамодерно"/>
    <meta property="og:description" content="Новият концесионер на летището за следващите 30 години вече е ясен – &quot;Соф Кънект“. Новата визия на л..."/>
  </head>
  <body>
    <article>
      <h1>Новият терминал на летище "София" готов до 10 години, ще изглежда ултрамодерно</h1>
      <address>
        <time datetime="2019-11-18T07:43:00+00:00">18 Nov 2019, 07:43</time>
      </address>
      <p>Новият концесионер на летището за следващите 30 години вече е ясен – "Соф Кънект“. Новата визия на летището предвижда то да се превърне в "огледало“ на София и околностите му, а пътниците, дори само кацайки на новото летище да усетят българската култура, дух и традиции.</p>
      <p>Амбициите за Терминал 1 и 2 са да има повече пространство и обслужването на пътниците да се оптимизира, проверката за сигурност и паспортният контрол за международните полети ще бъдат засилени с цел по-голяма безопасност.</p>
      <p>Планира се Терминал 1 да бъде реновиран, а Терминал 2 – модернизиран от гледна точка на съоръженията за обслужване на пътниците, разширяване на зоната с магазини, както и формиране на повече места за хранене и отдих.</p>
      <p>До 2022 г. се очаква да завърши обновяването на двата терминала, а също новите "ръкави“ за качване и слизане от самолетите и новият паркинг за автомобили.</p>
      <p>До 2030 г. концесионерът смята, че ще бъде изграден новият Терминал 3, именно тогава работата си ще преустанови Терминал 1.</p>
      <p>Сайтът също ще се подобри с повече полезна информация за заминаващите и кацащите пътници, полезни съвети преди пътуване и други.</p>
      <p>Ето и как ще изглежда новото летище София:</p>
      <figure>
        <iframe src="https://www.youtube.com/embed/iFIscb2leIc" width="640" height="360" data-service="Youtube" scrolling="no"/>
      </figure>
      <p>Новият терминал на летище "София" ще е готов до 10 години, ще изглежда ултрамодерно</p>
    </article>
  </body>
</html>