<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76659-Nicolas-Cage-si-v-sialenej-snimke-zahra-sameho-seba-a-bude-sa-snazit-ziskat-rolu-v-Tarantinovom-filme"/>
    <meta property="og:site_name" content="REFRESHER"/>
    <meta property="article:published_time" content="2019-11-18T07:51:00+00:00"/>
    <meta property="og:title" content="Nicolas Cage si v šialenej snímke zahrá samého seba a bude sa snažiť získať rolu v Tarantinovom filme"/>
    <meta property="og:description" content="Bude sa rozprávať s inou verziou samého seba, jeho fanúšik bude člen drogového kartelu a prijme ho CIA."/>
  </head>
  <body>
    <article>
      <h1>Nicolas Cage si v šialenej snímke zahrá samého seba a bude sa snažiť získať rolu v Tarantinovom filme</h1>
      <address><time datetime="2019-11-18T07:51:00+00:00">18 Nov 2019, 07:51</time> by <a rel="author">Alexandra Murajdová</a></address>
      <p>
        <b>Bude sa rozprávať s inou verziou samého seba, jeho fanúšik bude člen drogového kartelu a prijme ho CIA.</b>
      </p>
      <p>Zdá sa, že Nicolas Cage bude hrať v prvom štúdiovom filme po dosť dlhej pauze. Jeho posledný štúdiový film bol totiž Ghost Rider: Spirit od Vengeance v roku 2011. No na to, aby ho presvedčili vrátiť sa k tomuto typu snímky <b>museli prísť s niečím skutočne unikátnym</b>. Podarilo sa.</p>
      <figure>
        <img src="https://i.refresher.sk/public/alexandra-murajdova/fsd.jpg"/>
        <figcaption>
          <cite>RLJE Films</cite>
        </figcaption>
      </figure>
      <p>Nicolas Cage si vo filme The Unbearable Weight of Massive Talent nezahrá nikoho iného ako Nicolasa Cagea, informuje <a href="https://collider.com/nicolas-cage-plays-himself-unbearable-weight-of-massive-talent/">Collider.</a> Je samozrejmé, že ho <b>nikto nezahrá lepšie ako on sám</b>. Lionsgate práve robí finálne rozhodnutia o tom, či sa do tvorby filmu pustia alebo nie. Scenár napísal Tom Gormican, ktorý ma film aj režírovať, v spolupráci s Kevinom Ettenom.</p>
      <p>Snímka má byť podľa všetkého o Nicolasovi, ktorý sa snaží dostať významnú rolu vo filme Quentina Tarantina a počas toho robí všetko preto, aby bola jeho dcéra šťastná. Cage sa má počas príbehu rozprávať aj sám so sebou. <b>So svojou egoistickou verziou z 90. rokov</b>, ktorá sa mu bude vysmievať za to, že nie je slávny a že točí nízkorozpočtové filmy.</p>
      <related>
        <a href="https://refresher.sk/69689-Nicolas-Cage-prevaza-na-lodi-vzacneho-bieleho-jaguara-a-chladnokrvneho-vraha-Obom-sa-vsak-v-sialenom-akcnom-filme-podari-uniknut"/>
      </related>
      <p>Pomedzi to postava zápasí s ťažobou množstva dlhov. Vtedy sa mu naskytne príležitosť zárobku a súhlasí, že príde na narodeninovú oslavu svojho <b>fanúšika, miliardára a zároveň člena mexického drogového kartelu</b>. Nicolas sa však dozvie, že oslávenec uniesol dcéru miestneho politika. CIA ho preto prirodzene prijíma k sebe a Nicolas opäť berie do rúk úlohu akčného hrdinu.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71599-Nicolas-Cage-nadabuje-dalsieho-SpiderMana-v-skvelo-vyzerajucom-animaku-o-Paralelnych-svetoch-Kolko-pavucich-hrdinov-v-nom-vlastne-uvidime"/>
        <a href="https://refresher.sk/74663-Treti-Lovci-pokladov-s-Nicolasom-Cageom-stale-pracuju-na-scenari"/>
        <a href="https://refresher.sk/74896-Nicolas-Cage-a-Elijah-Wood-si-spolocne-zahraju-skorumpovanych-fizlov-v-komedialnej-drame-The-Trust"/>
        <a href="https://refresher.sk/71380-Nicolas-Cage-by-si-rad-zahral-kultoveho-zaporaka-Lexa-Luthora-v-DC-univerze"/>
        <a href="https://refresher.sk/71769-Nekompromisny-policajt-Nicolas-Cage-sa-ocita-proti-presile-ozbrojenych-zlodejov-v-najkrvavejsej-lupeznej-akcii-v-dejinach"/>
        <a href="https://refresher.sk/48567-Ako-sa-zo-skveleho-akcneho-hrdinu-stalo-internetove-meme-alebo-zivot-Nicolasa-Cagea-na-hojdacke"/>
        <a href="https://refresher.sk/37285-Nicolas-Cage-a-Willem-Dafoe-sa-coby-falosni-policajti-pokusaju-o-zatah-ktori-ich-posle-do-predcasneho-dochodku"/>
        <a href="https://refresher.sk/43174-Sexy-psychopatka-a-manipulatorka-sa-v-traileri-psychologickeho-thrilleru-rozhodne-znicit-rodinu-a-manzelstvo-Nicolasa-Cagea"/>
      </related>
    </article>
  </body>
</html>