<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/stikhii/snyag-i-stud-skovakha-zapadna-evropa-video_news709931.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T07:50:00+00:00"/>
    <meta property="og:title" content="Сняг и студ сковаха Западна Европа ВИДЕО"/>
    <meta property="og:description" content="Над 30 000 домакинства във Франция продължават да са без ток"/>
  </head>
  <body>
    <article>
      <h1>Сняг и студ сковаха Западна Европа ВИДЕО</h1>
      <h2>Над 30 000 домакинства във Франция продължават да са без ток</h2>
      <address>
        <time datetime="2019-11-18T07:50:00+00:00">18 Nov 2019, 07:50</time>
      </address>
      <p>https://blitz.bg/intsidenti/stikhii/snyag-i-stud-skovakha-zapadna-evropa-video_news709931.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574055047-2112025570.jpg"/>
      </figure>
      <p><b>Обилен дъжд и снеговалеж предизвикаха редица свлачища, лавини и спирания на тока в Австрия през уикенда. Това съобщиха световните медии.</b><br/><br/><a href="https://blitz.bg/obshtestvo/sinoptitsite-obyavikha-dokoga-shche-se-radvame-na-toplo-vreme-i-koga-se-zadava-snegt_news709622.html"><b>Синоптиците обявиха докога ще се радваме на топло време и кога се задава снегът</b></a><br/><br/>Лавина падна в село в Източен Тирол. Друга помете кола. Шестимата пътници са невредими. Две къщи понесоха щети от другата страна на границата заради лавина, паднала в италианския алпийски регион Южен Тирол.<br/><br/>От сряда сутринта вали в Източен Тирол и в части от Каринтия, уточнява <a href="https://dnes.dir.bg/svyat/snyag-i-stud-skovaha-chast-ot-zapadna-evropa-video">dir.bg</a>.<br/><br/>В петък вечерта всички домакинства в Източен Тирол останаха без ток. Около 2000 домакинства нямаха ток до неделя заради паднали дървета по електропроводите, съобщи местното електроразпределително дружество.<br/><br/>Трийсет души в провинция Щирия се наложи днес да напуснат домовете си заради опасност от лавина. Редица пътища бяха затворени в Каринтия след свлачища.<br/><br/>Френският енергиен оператор Енедис пък обяви, че почти напълно е ликвидирал последиците от силните снеговалежи в източната част на страната, но 33 хиляди домакинства продължават да са без електричество.<br/><br/><a href="https://blitz.bg/svyat/snezhna-vlna-v-zapadna-evropa_news709579.html"><b>Снежна вълна в Западна Европа</b></a><br/><br/>"В над 90 процента от домакинствата е възстановено подаването на електричество. Продължаваме работата спрямо други 33 хиляди, които още са без ток, в департаментите Дром, Изер и Ардеш", се казва в съобщение на компанията в Туитър.<br/><br/>Силните снеговалежи в югоизточна Франция на 14 ноември доведоха до сериозно нарушения в движението на транспорта и прекъсване на електроподаването. На 15 ноември близо 300 хиляди домакинства останаха без ток. По данни на телевизия Бе Еф Ем един човек е станал жертва на лошото време в департамента Изер.<br/><br/>Села без ток и затворени пътища има и в Северна Испания, където е обявен оранжев код за лошо време. Блокирани са 15 магистрали и главни пътища.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
      <figure>
        <iframe src="https://www.youtube.com/embed/i_61rzqraXo" width="560" height="315" data-service="Youtube" scrolling="no"/>
      </figure>
    </article>
  </body>
</html>