<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186630/"/>
    <meta property="og:site_name" content="Janam TV"/>
    <meta property="article:published_time" content="2019-11-18T07:09:17+00:00"/>
    <meta property="og:title" content="റണ്‍വെ നവീകരണം; 2020 മാര്‍ച്ച് 28 വരെ പകല്‍ സര്‍വ്വീസുകള്‍ ഉണ്ടാകില്ല"/>
    <meta property="og:description" content="കൊച്ചി: കൊച്ചി അന്താരാഷ്ട്ര വിമാനത്താവളത്തിന്റെ റണ്‍വെ നവീകരണം ബുധനാഴ്ച്ച ആരംഭിക്കും. നവീകരണ പ്രവര്‍ത്തനങ്ങള്‍ നടക്കുന്നതിനാല്‍ വിമാനത്താവളത്തില്‍ നിന്നും"/>
  </head>
  <body>
    <article>
      <h1>റണ്‍വെ നവീകരണം; 2020 മാര്‍ച്ച് 28 വരെ പകല്‍ സര്‍വ്വീസുകള്‍ ഉണ്ടാകില്ല</h1>
      <address><time datetime="2019-11-18T07:09:17+00:00">18 Nov 2019, 07:09</time> by <a rel="author">Janam TV Web Desk</a></address>
      <p>കൊച്ചി: കൊച്ചി അന്താരാഷ്ട്ര വിമാനത്താവളത്തിന്റെ റണ്‍വെ നവീകരണം ബുധനാഴ്ച്ച ആരംഭിക്കും. നവീകരണ പ്രവര്‍ത്തനങ്ങള്‍ നടക്കുന്നതിനാല്‍ വിമാനത്താവളത്തില്‍ നിന്നും 2020 മാര്‍ച്ച് 28 വരെ പകല്‍ സര്‍വ്വീസ് ഉണ്ടായിരിക്കില്ല. രാവിലെ 10 മുതല്‍ വൈകിട്ട് ആറു മണി വരെയാണ് നവീകരണ പ്രവര്‍ത്തനങ്ങള്‍ നടക്കുക. റണ്‍വെയുടെ പ്രതലം പരുക്കനായി നിലനിര്‍ത്താനുള്ള റിസര്‍ഫസിംഗ് ജോലികള്‍ നടക്കുന്നത്. വിമാനങ്ങളുടെ ലാന്‍ഡിംഗ് സുരക്ഷ ഉറപ്പാക്കാനാണ് റീസര്‍ഫസിംഗ്.</p>
      <p>വിമാനത്താവളത്തില്‍ നിന്നുള്ള മിക്ക സര്‍വ്വീസുകളും വൈകിട്ട് ആറു മുതല്‍ രാവിലെ 10 മണി വരെ പുനക്രമീകരിച്ചിട്ടുണ്ട്. അഹമ്മദാബാദ്, ഡല്‍ഹി, ചെന്നൈ, മൈസൂര്‍ എന്നിവിടങ്ങളിലേക്കുള്ള ഓരോ സര്‍വ്വീസുകള്‍ വീതം റദ്ദാക്കിയിട്ടുണ്ട്. സ്‌പൈസ് ജെറ്റിന്റെ മാലി ദ്വീപ് സര്‍വ്വീസും റദ്ദാക്കിയിട്ടുണ്ട്.</p>
      <p>നവീകരണ പ്രവര്‍ത്തനങ്ങള്‍ നടക്കുന്നതിനാല്‍ വിമാനത്താവളത്തിന്റെ പ്രവര്‍ത്തന സമയം പതിനാറ് മണിക്കൂറായാണ് ചുരുങ്ങുന്നത്. തിരക്ക് പ്രമാണിച്ച് ചെക്ക് ഇന്‍ സമയം വര്‍ധിപ്പിച്ചതായും സിയാല്‍ അധികൃതര്‍ അറിയിച്ചു.</p>
    </article>
  </body>
</html>