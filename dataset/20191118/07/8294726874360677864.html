<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/ford-mustang-mach-e-electric-suv-prezentare-174711.html?utm_source=facebook&amp;utm_medium=social&amp;utm_campaign=bursa"/>
    <meta property="og:site_name" content="Auto Bild"/>
    <meta property="article:published_time" content="2019-11-18T07:15:35+00:00"/>
    <meta property="og:title" content="Mustang Mach-E este cel mai spațios și mai sofisticat dintre Mustangii lui Ford"/>
    <meta property="og:description" content="Ford a prezentat oficial primul său model electric, un SUV cu alură sportivă numit, deloc aleatoriu, Mustang Mach-E. Iată tot ce știm despre el!"/>
  </head>
  <body>
    <article>
      <h6 class="kicker">Prezentare</h6>
      <h1>Mustang Mach-E este cel mai spațios și mai sofisticat dintre Mustangii lui Ford</h1>
      <address><time datetime="2019-11-18T07:15:35+00:00">18 Nov 2019, 07:15</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-mach-e-electric-suv-12.jpg"/>
        </figure>
      </slideshow>
      <p>
        <b>Ford a prezentat oficial primul său model electric, un SUV cu alură sportivă numit, deloc întâmplător, Mustang Mach-E.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/ford-mustang-gte-electric-randari-design-174483.html">Suntem pregătiți pentru un Mustang electric? Dacă ar arăta așa… (VIDEO)</a>
      </p>
      <p>
        <a href="https://www.auto-bild.ro/stiri/ford-mustang-este-cel-mai-bine-vandut-model-sport-din-lume-121613.html">Ford Mustang este cel mai bine vândut model sport din lume</a>
      </p>
      <p>Cu toate că intențiile Ford au fost declarate oficial cu ceva vreme în urmă, prezentarea oficială a lui Mustang Mach-E este mai puțin surprinzătoare: unul dintre cei mai vechi producători auto din lume intră în final în hora electricelor, și o face cu un model care poartă un nume legendar pentru companie.</p>
      <p>
        <b>Spațiu și ecrane cât cuprinde</b>
      </p>
      <p>Din punct de vedere estetic, Mustang Mach-E împrumută câteva elemente de design de la sportiva americană, dintre care cele mai evidente sunt blocurile optice (în special cele din spate). Însă indicii despre natura sportivă a acestui găsim încă de la prima vizionare, cum ar fi muchiile pronunțate care curg de-a lungul mașinii, sau plafonul care plonjează către portbagaj.</p>
      <figure>
        <img src="https://www.auto-bild.ro/wp-content/uploads/2019/11/ford-mustang-mach-e-electric-suv-8.jpg"/>
      </figure>
      <p>Dacă exteriorul te-ar putea convinge – dacă îți mijești ochii – că te uiți la un fel de Mustang, interiorul își pierde mai toate elementele de desing distinctive. De fapt, sigla Mustang de pe volan este cam singura reminescență. Desigur, asta nu înseamnă neapărat vești proaste: Mustang Mach-E se prezintă minimalist, puternic tehnologizat și suficient de spațios cât pentru toată familia. Judecând după imaginile oficiale, habitaclul poartă materiale și finisaje de calitate.</p>
      <p>Instrumentarul digital al lui Mustang Mach-E are o dimensiune generoasă, de 10,2 inci, însă pălește grav pe lângă ecranul sistemului de infotainment, care are o diagonală de 15,5 inci. Pachetul de dotări interioare mai poate cuprinde un sistem audio Bang &amp; Olufsen cu 10 incinte, lumini ambientale și un plafon panoramic.</p>
      <figure>
        <img src="https://www.auto-bild.ro/wp-content/uploads/2019/11/ford-mustang-mach-e-electric-suv-9.jpg"/>
      </figure>
      <p>Din punct de vedere al spațiului, în ciuda acoperișului plonjat Mustang Mach-E se laudă cu un portbagaj de 402 litri, care poate fi extins până la 1.420 de litri prin rabatarea banchetei spate. Spațiul de depozitare din față are 100 de litri.</p>
      <p>
        <b>Motorizări cu puteri cuprinse între 259 CP și 465 CP</b>
      </p>
      <p>Ford Mustang Mach-E este disponibil în cinci versiuni de echipare în State – Select, Premium, California Route 1, First Edition și GT – și vine cu baterii de 75,7 kWh și 98,8 kWh. Resursele motoarelor electrice variază în funcție de echiparea aleasă, între 258 și 465 de cai-putere și între 416 și 830 de Newtoni-metru. Autonomia lui Mustang Mach-E este cuprinsă între 338 și 600 de kilometri.</p>
      <figure>
        <img src="https://www.auto-bild.ro/wp-content/uploads/2019/11/ford-mustang-mach-e-electric-suv-11.jpg"/>
      </figure>
      <p>Nu le-am enumerat aici pe toate pentru că nu sunt relevante pentru piața europeană, însă vom menționa echiparea de top GT, cea mai scumpă și mai performantă disponibilă pe Mustang Mach-E la lansare. Acesta are 465 CP, 830 Nm, și poate accelera de la 0 la 96 km/h în circa 3,5 secunde, însă va rămâne să aflăm cu exactitate cifrele de performanță la o dată anterioară.</p>
      <p>Cât despre timpii de încărcare, Ford spune că Mach-E dispune din standard de un adaptor care, conectat la o sursă de 240V, adaugă câte 35 de kilometri de autonomie pentru fiecare oră. Cu stația de încărcare Ford Connected (care poate fi comandată opțional), Mach-E primește câte 51 de kilometri la autonomie pentru fiecare oră cât stă la încărcat.</p>
      <p>Mustang Mach-E se poate încărca, firește, și de la stațiile electrice publice. Ford spune că bateria Mustangului electric poate urca de la 10 la 80 de procente în doar 38 de minute dacă se folosește o priză de 150 kW disponibilă la stațiile electrice.</p>
      <figure>
        <img src="https://www.auto-bild.ro/wp-content/uploads/2019/11/ford-mustang-mach-e-electric-suv-6.jpg"/>
      </figure>
      <p>Prețurile anunțate pentru State pentru Mustang Mach-E încep de la 51.000 de dolari. Sesiunea de comenzi este deschisă, iar primele livrări vor avea loc în a doua jumătate a anului viitor.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/video/ford-mustang-mach-e-toate-informatiile-despre-primul-ford-electric-174872.html"/>
        <a href="https://www.auto-bild.ro/stiri/ford-mustang-gte-electric-randari-design-174483.html"/>
        <a href="https://www.auto-bild.ro/stiri/muscle-car-al-viitorului-mustang-cu-900-cp-si-cutie-manuala-ce-ti-poti-dori-mai-mult-174238.html"/>
      </related>
    </article>
  </body>
</html>