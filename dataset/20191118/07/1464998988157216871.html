<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/sonia-gandhi-sarat-powar-meeting-on-maharashtra"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T07:41:00+00:00"/>
    <meta property="og:title" content="മഹാരാഷ്ട്ര സർക്കാർ രൂപീകരണം: സോണിയ - പവാർ കൂടിക്കാഴ്ച ഇന്ന്"/>
    <meta property="og:description" content="ന്യൂഡൽഹി: മഹാരാഷ്ട്രയിൽ ശിവസേനയുമായി ചേർന്ന് സ‍ർക്കാരുണ്ടാക്കുന്ന കാര്യത്തിൽ അന്തിമ തീരുമാനമെടുക്കാൻ കോൺഗ്രസ് അധ്യക്ഷ സോണിയാ ഗാന്ധിയും എൻസിപി അധ്യക്ഷൻ ശരദ് പവാറും ഇന്ന് കൂടിക്കാഴ്‌ച നടത്തും. വൈകീട്ട് നാല് മണിക്ക് സോണിയ ഗാന്ധിയുടെ ഡൽഹിയിലെ..."/>
  </head>
  <body>
    <article>
      <h1>മഹാരാഷ്ട്ര സർക്കാർ രൂപീകരണം: സോണിയ - പവാർ കൂടിക്കാഴ്ച ഇന്ന്</h1>
      <address><time datetime="2019-11-18T07:41:00+00:00">18 Nov 2019, 07:41</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡൽഹി: മഹാരാഷ്ട്രയിൽ ശിവസേനയുമായി ചേർന്ന് സ‍ർക്കാരുണ്ടാക്കുന്ന കാര്യത്തിൽ അന്തിമ തീരുമാനമെടുക്കാൻ കോൺഗ്രസ് അധ്യക്ഷ സോണിയാ ഗാന്ധിയും എൻസിപി അധ്യക്ഷൻ ശരദ് പവാറും ഇന്ന് കൂടിക്കാഴ്‌ച നടത്തും. വൈകീട്ട് നാല് മണിക്ക് സോണിയ ഗാന്ധിയുടെ ഡൽഹിയിലെ വസതിയിലാണ് യോഗം ചേരുന്നത്.</p>
      <p>സഖ്യത്തിനായുള്ള പൊതുമിനിമം പരിപാടിയുടെ കരട് ശിവസേനയടക്കമുള്ള മൂന്ന് പാർട്ടികളുടേയും സംസ്ഥാന നേതാക്കൾ ഒന്നിച്ചിരുന്ന് തയാറാക്കിയിരുന്നു. ഇതിൽ ഭേദഗതി വേണോ എന്ന് യോഗത്തിൽ ചർച്ച ചെയ്യും. സഖ്യസർക്കാരിൽ ചേരണോ എന്ന കാര്യത്തിൽ ഹൈക്കമാൻഡ് ഇതുവരെ വ്യക്തമായ ഉത്തരം നൽകിയിട്ടില്ല. </p>
      <p>സർക്കാർ രൂപീകരണവുമായി ബന്ധപ്പെട്ട ചർച്ചകൾക്കിടെ കഴിഞ്ഞ ദിവസം ഗവർണറുമായി നടത്താനിരുന്ന സംയുക്ത കൂടിക്കാഴ്ചയിൽ നിന്ന് മൂന്ന് പാർട്ടികളും പിന്മാറിയിരുന്നു. അവസാന നിമിഷമാണ് കൂടിക്കാഴ്ച റദ്ദാക്കിയത്.</p>
    </article>
  </body>
</html>