<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324330"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-18T07:43:00+00:00"/>
    <meta property="og:title" content="בעטה בפניה ושפכה נוזל ניקוי: תושבת נהריה הואשמה בתקיפת קשישה"/>
    <meta property="og:description" content="על פי כתב האישום שהוגש לבית המשפט השלום בקריות, תושבת העיר בת ה-62 תקפה באכזריות בת 90, חמותה לשעבר, שעמה היא מסוכסכת על..."/>
  </head>
  <body>
    <article>
      <h1>בעטה בפניה ושפכה נוזל ניקוי: תושבת נהריה הואשמה בתקיפת קשישה</h1>
      <address><time datetime="2019-11-18T07:43:00+00:00">18 Nov 2019, 07:43</time> by <a rel="author">יואב איתיאל</a></address>
      <figure>
        <img src="https://img.wcdn.co.il/f_auto,w_700,t_18/2/4/1/2/2412816-46.jpg"/>
        <figcaption>דרשה מהקשישה כסף, וגנבה ממנה רכוש. בית משפט השלום בקריות</figcaption>
      </figure>
      <p>פרקליטות מחוז חיפה הגישה אתמול (ראשון) לבית משפט השלום בקריות כתב אישום נגד תושבת נהריה בת 62, בגין תקיפה אכזרית של חמותה לשעבר, גם היא תושבת העיר, קשישה בת 90. בין השתיים קיים סכסוך ארוך ימים על רקע גירושיה של האשה מבנה של בת ה-90, למרות שהוא כבר הלך לעולמו.</p>
      <p>האירוע המדובר התרחש לפני כשבועיים, ביום ראשון 3 בנובמבר. על פי כתב האישום, היא הופיעה בדלת בית הקשישה בשעת בוקר, זו פתחה לה בסברה כי המטפלת שלה היא זו שהגיעה ואז, דחפה אותה הכלה לשעבר בחוזקה, הפילה אותה ארצה, בעטה בה בפניה וברגליה ובעוד הקשישה שרועה על הרצפה ונאנקת מכאבים, היא נטלה בקבוק נוזל לניקוי רצפה ושפכה את תכולתו על ראשה ופניה.</p>
      <p>מכתב האישום עולה כי הנאשמת דרשה מהקשישה כסף, גנבה ממנה טלפון, שלט טלוויזיה ושלט מזגן. אז, על פי הנטען היא הסתלקה כשהיא מותירה את הקשישה חבולה, כואבת וחסרת אונים. הקשישה פונתה לבית חולים עם שבר בירך וחבלות בפנים, בידיים וברגליים, נדרשה לניתוח ואושפזה לצורך טיפול. נכון להיום היא עדיין מאושפזת. במקביל להגשת כתב האישום נגד בת ה-62 בגין תקיפת קשיש וגרימת חבלה חמורה וכן גניבה, מבקשת פרקליטות מחוז חיפה את הארכת מעצרה עד תום ההליכים המשפטיים כנגדה.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324275">השוטר שירה למוות בגנב רכב: החשוד סיכן שוטרים, ניסה להימלט - ואז יריתי </a>
        <a href="https://news.walla.co.il/item/3324294"> לאחר שריצה 27 שנות מאסר: שוחרר רוצח חלפן כספים מפתח תקווה </a>
        <a href="https://tld.walla.co.il/item/3252691?lm_supplier=16893&amp;lm_bc=18500"> מדי יום כ-50 ישראלים חוטפים התקף לב: השירות הרפואי שיציל את חייך תוכן מקודם</a>
      </p>
    </article>
  </body>
</html>