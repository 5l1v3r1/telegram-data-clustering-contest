<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b6%d0%be%d1%80%d0%be-%d0%be%d1%82-%d0%be%d1%81%d1%82%d0%b0%d0%b2%d0%b0-%d0%bf%d1%83%d1%81%d0%bd%d0%b0-%d0%bf%d1%80%d0%b5%d1%82%d0%b5%d0%bd%d1%86%d0%b8%d0%be%d0%b7%d0%b5%d0%bd-%d0%b2%d0%b8/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-18T07:23:11+00:00"/>
    <meta property="og:title" content="Жоро от Остава пусна „Претенциозен“ / ВИЖ"/>
    <meta property="og:description" content="“Претенциозен” е новият сингъл на Жоро от Остава, който реализира с личния си, страничен музикален проект – HOMEOVOX. Песента е четвърта поред за бандата."/>
  </head>
  <body>
    <article>
      <h1>Жоро от Остава пусна „Претенциозен“ / ВИЖ</h1>
      <address><time datetime="2019-11-18T07:23:11+00:00">18 Nov 2019, 07:23</time> by <a rel="author">Signal.bg</a></address>
      <p>“Претенциозен” е новият сингъл на Жоро от Остава, който реализира с личния си, страничен музикален проект – HOMEOVOX. Песента е четвърта поред за бандата, която е съставена изцяло от страхотни музиканти – приятели и съидейници. HOMEOVOX са: Георги Георгиев(Остава)- музика, текстове, вокали, китари, Петко Славов (Airbag)-бас китара, вокали, Калин Петров (Akaga, Slng) –клавишни, Мартин Профиров (PIF) –ударни, Боян Петков (Остава) – бас. Стилът им е смесица от инди, китарен поп и рок, с привкус на 80-тарско диско.</p>
      <p>Музиката на сингъла „Претенциозен“ е на Георги Георгиев, текстът е негов и на Елин Рахнев, а аранжиментъте направен от Homeovox.<br/>Видеото на парчето е дело на младия, алтернативен режисьор Васил Валери Витанов. Оператор е Aлександър Бенев, а продуценти са Влади Герасимов и “handplayed productions”.</p>
      <p>Видеото e иронично, много симпатично и непретенциозно и с усмивка показва комлекса и лутанията на един съвременен, градски човек. В главната роля е младият и чаровен Мичел Мичев, който е завършил в Англия и се оказва професионален музикант по класическа и джаз китара.</p>
      <p>Песента „Претенциозен“ ще е част от предстоящия албум на HOMEOVOX, който се очаква да е готов през 2020 г. В него ще вземат участие още интересни приятели и съвременни музиканти като Стефан Вълдобрев, Ерсин (Jeremy?), Благо Анастасов( Hayes&amp; Y) и др. Място ще намерят и първите песни на HOMEOVOX – “Само тя” (2001 г.), „Изгубен“ (2014г.) и „Само ти“ (2017г.).</p>
      <p>HOMEOVOX e част и от лейбъла HOMEOVOXMUSIC, от който стартираха групи като Hayes&amp;Y, Bears and Hunters, VICK.Артисти на лейбъла в момента са набиращите скорост Jin Monic, Innerglow и разбира се HOMEOVOX, която дава името на лейбъла.</p>
    </article>
  </body>
</html>