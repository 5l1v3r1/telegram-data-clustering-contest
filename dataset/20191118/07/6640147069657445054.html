<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-nuovo-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T07:05:00+00:00"/>
    <meta property="og:title" content="Half-Life: nuovo capitolo annunciato a breve, uscita a marzo 2020? | Game Division"/>
    <meta property="og:description" content="Half-Life riceverà preso un nuovo capitolo, che sarà annunciato durante il mese di dicembre e sarà rilasciato a marzo 2020 secondo i leak."/>
  </head>
  <body>
    <article>
      <h1>Half-Life: nuovo capitolo annunciato a breve, uscita a marzo 2020? | Game Division</h1>
      <address>
        <time datetime="2019-11-18T07:05:00+00:00">18 Nov 2019, 07:05</time>
      </address>
      <p>Con l’avvicinarsi dei Video Game Awards 2019, i fan di tutto il mondo stanno iniziando a pensare a quali grandi annunci potremo assistere. Il palco di Geoff Keighley è sempre carico di novità interessanti e, secondo i rumor, quest’anno potrebbe essere il turno di Elden Ring, nuovo gioco di FromSoftware e Miyazaki (con la partecipazione di George R.R. Martin). Inoltre, pare che sarà possibile scoprire anche il <b>nuovo capitolo di Half-Life di Valve.</b></p>
      <p>L’informazione arriva dallo stesso leaker che ha svelato l’esistenza di DOTA Underworlds, il quale ha rivelato anche i primi dettagli sul gioco. Per iniziare, non si tratta di Half-Life 3, ma di <b>Half-Life Alyx e la sua data di uscita dovrebbe essere marzo 2020</b>. Si tratta di un gioco VR dalla forte componente esplorativa.</p>
      <figure>
        <img src="https://www.tomshw.it/images/images/2019/04/half-life-30525.jpg"/>
      </figure>
      <p>Leggi anche: <a href="https://www.tomshw.it/videogioco/halo-reach-framerate-pc-bloccato/">Halo Reach, il framerate su PC al lancio potrebbe essere bloccato a 60 frame per secondo</a></p>
      <p>Secondo il leaker, inoltre, attualmente <b>Valve non ha intenzione di rilasciare un nuovo giochi “tradizionali” della serie per PC</b>. Pare inoltre che Half-Life Alyx sia un gioco di prova per vedere la reazione del pubblico e decidere se sviluppare altri giochi simili: il motore grafico, secondo un frammento di un’intervista tra Keighley e due dipendenti Valve leakata, è già pronto per realizzare molto altro.</p>
      <p>Il leak completo è disponibile su Pastebin, precisamente a <a href="https://pastebin.com/9rjrw8nC">questo indirizzo</a>. Tramite esso possiamo leggere anche una domanda interessante: <b>Valve sta tornando a fare giochi per “difendersi” da Epic Games e dal suo store?</b> Purtroppo il leak non include anche la risposta.</p>
      <p>Ricordiamo comunque che si tratta solo di un rumor: il leaker è “affidabile”, ma si tratta comunque di informazioni non confermate quindi per ora non possiamo fare altro se non attendere nuove a riguardo. I Video Game Awards 2019 avranno luogo a dicembre:<b> diteci, quali sono le vostre speranze?</b></p>
      <blockquote>In attesa di Half-Life Alyx e Half-Life 3, beviamoci un the caldo con <a href="https://toms.it/8JHLU">la tazza ufficiale di Black Mesa</a>.</blockquote>
    </article>
  </body>
</html>