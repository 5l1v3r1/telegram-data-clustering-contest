<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-know-the-delicious-winter-recipe-of-making-badam-ka-halwa-in-hindi-2855577.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T07:34:20+00:00"/>
    <meta property="og:title" content="Winter Recipe: इस तरह बनाएंगे बादाम का हलवा तो तारीफ करते नहीं थकेंगे मेहमान"/>
    <meta property="og:description" content="बादाम का हलवा हर भारतीय घर में छोटे-बड़े मौके को सेलिब्रेट करने के लिए एक परफेक्ट रॉयल डिजर्ट माना जाता है। बादाम सेहत के लिए बहुत अच्छा माना जाता है। इसमें मौजूद प्रोटीन ,कैल्शियम, पोटेशियम,विटामिन..."/>
  </head>
  <body>
    <article>
      <h1>Winter Recipe: इस तरह बनाएंगे बादाम का हलवा तो तारीफ करते नहीं थकेंगे मेहमान</h1>
      <address><time datetime="2019-11-18T07:34:20+00:00">18 Nov 2019, 07:34</time> by <a rel="author">लाइव हिन्दुस्तान टीम,नई दिल्ली</a></address>
      <p>बादाम का हलवा हर भारतीय घर में छोटे-बड़े मौके को सेलिब्रेट करने के लिए एक परफेक्ट रॉयल डिजर्ट माना जाता है। बादाम सेहत के लिए बहुत अच्छा माना जाता है। इसमें मौजूद प्रोटीन ,कैल्शियम, पोटेशियम,विटामिन E और मैगनीशियम शरीर के लिए टोनिक का काम करते हैं।</p>
      <p>सर्दी के मौसम में लोग अक्सर इस हलवे को बनाना पसंद करते हैं। बादाम का हलवा बनाने के लिए बादाम को ​छीलकर उसका पेस्ट बनाकर घी में भूना जाता है। लेकिन अगर इसे बनाते समय थोड़ी सी भी चूक हो जाए तो इसका स्वाद बिल्कुल खराब हो जाता है। तो आइए जानते हैं आखिर कैसे बनाई जाती है ये स्पेशल स्वीट डिश। </p>
      <p><b>सामग्री-</b><br/>-ढाई कप चीनी<br/>-1 कप दूध<br/>-2 कप भिगोए बादाम<br/>-आधा चम्मच केसर<br/>-1 कप घी</p>
      <p><b>बादाम का हलवा बनाने की वि​धि-</b><br/>बादाम का हलवा बनाने के लिए सबसे पहले गर्म पानी में बादाम को एक घंटे तक भिगोकर छोड़ दें। इसके बाद बादाम के छिलके निकालकर उन्हें पीस लें। इसके बाद बादाम के इस पेस्ट में दूध चीनी और केसर डालकर इसे अच्छे से फेंट लें।</p>
      <p>एक कड़ाही लें और इसमें घी डालें। इसे तेज आंच पर गर्म करें। घी गर्म हो जाए तो इसमें बादाम का पेस्ट डाल दें। इसे लगातार चलाते रहें ताकि इसका तला न लगे। जब यह पेस्ट सूखकर हलवा हो जाए, गैस बंद कर दें। हलवे को बादाम और केसर से गार्निश करके गरमागरम सर्व करें। </p>
      <p>
        <b>ये भी पढ़ें- <a href="https://www.livehindustan.com/lifestyle/story-delicious-recipe-of-making-gajjar-ka-halwa-in-punjabi-style-2853720.html">गाजर के हलवे के साथ करें नए साल का स्वागत, ये है टेस्टी रेसिपी</a></b>
      </p>
    </article>
  </body>
</html>