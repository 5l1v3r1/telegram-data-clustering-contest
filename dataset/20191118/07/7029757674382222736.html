<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/nad-15-mln-lv-sabrani-ot-tranziten-trafik-prez-lyatoto.html"/>
    <meta property="og:site_name" content="News.bg"/>
    <meta property="article:published_time" content="2019-11-18T07:06:36+00:00"/>
    <meta property="og:title" content="Над 15 млн. лв. събрани от транзитен трафик през лятото"/>
    <meta property="og:description" content="АПИ лови нарушители по бензиностанциите"/>
  </head>
  <body>
    <article>
      <h1>Над 15 млн. лв. събрани от транзитен трафик през лятото</h1>
      <address>
        <time datetime="2019-11-18T07:06:36+00:00">18 Nov 2019, 07:06</time>
      </address>
      <p><b>10 млн. лв. повече приходи по пътищата са събрани заради повишения контрол.</b> Данните представи пред Нова телевизия проф. Олег Асенов, член на управителния съвет на Агенция "Пътна инфраструктура".</p>
      <p>По негови думи <b>събраните суми това лято са над 15 млн. лв. от транзитен трафик.</b></p>
      <p>Той обясни, че <b>все още нарушителите са голям процент - около 10%</b>, което и за нас, и в европейски план е много по думите му.</p>
      <p>"Ние все още държим границата от 10%, което води до събираемост на компенсаторни такси, която е изключително висока. Те преминават вече 7 млн. лв. Това са такси, събрани от тол контрола, през пос терминалите, които са в колите", поясни Асенов. Той очаква да бъдат достигнати <b>над 30 млн. повече приходи отколкото миналата година</b> благодарение на по-доброто правоприлагане и електронния характер на системата.</p>
      <p>По негови думи <b>тол контролът има всички правомощия като контролен орган на пътя</b> - може да извършва спиране на превозно средство и проверка, която се на базата на талона на автомобила. Ако бъде установено нарушение, могат да се поискат документите на шофьора за съставяне на акт за нарушение. Ако водачът откаже да си даде документите, се докладва на КАТ.</p>
      <p><b>Проверката на бензиностанции в Европа е основна практика,</b> каза още Асенов и обясни, че от Пътната агенция се опитват да приучат и своите контролни органи на тази практика.</p>
      <p>"След 1 март това ще е един от основните ни механизми. С автоматичното правоприлагане ще имаме вече заснети нарушения на пътя.<b> Ще можем да ги установяваме и да връчваме актовете на паркинги</b>", обясни той.</p>
    </article>
  </body>
</html>