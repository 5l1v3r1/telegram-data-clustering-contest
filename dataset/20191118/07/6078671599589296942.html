<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/bulgariya-voiina-izbori-1618218.html"/>
    <meta property="og:site_name" content="Cross"/>
    <meta property="article:published_time" content="2019-11-18T07:21:00+00:00"/>
    <meta property="og:title" content="18 ноември в историята"/>
    <meta property="og:description" content="/КРОСС/ 1095 г. - Под ръководството на папа Урбан II във френския град Клермон започва Събор на католическата църква, на който е огласена Свещената война - кръстоносните походи."/>
  </head>
  <body>
    <article>
      <h1>18 ноември в историята</h1>
      <address>
        <time datetime="2019-11-18T07:21:00+00:00">18 Nov 2019, 07:21</time>
      </address>
      <p>/КРОСС/ <b>1095 г.</b> - Под ръководството на папа Урбан II във френския град Клермон започва Събор на католическата църква, на който е огласена Свещената война - кръстоносните походи.</p>
      <p><b>1307 г.</b> - Според легендата, Вилхелм Тел прострелва със стрела ябълка, поставена върху главата на сина му.</p>
      <p><b>1850 г.</b> - При най-големия пожар в историята на Краков половината сгради в града са изпепелени.</p>
      <p><b>1868 г.</b> - Дмитрий Менделеев създава в Москва Руско химическо дружество.</p>
      <p><b>1870 г.</b> - Между градовете Тур и Париж е установена пощенска връзка с използване на гълъби.</p>
      <p><b>1879 г.</b> - Открита е Първа Софийска девическа гимназия.</p>
      <p><b>1893 г. </b>- Открита е жп линията София - Перник (34 км).</p>
      <p><b>1901 г.</b> - САЩ и Обединеното Кралство сключват договор за строежа на Панамския Канал. Строежът трае 10 години. По време на строителството му живота си са загубили общо 27 500 работници.</p>
      <p><b>1912 г. </b>- Балканска война: Поражение на България от Османската империя в Чаталджанската операция.</p>
      <p><b>1912 г.</b> - Балканската война: Победа на Сърбия срещу Османската империя Битолската битка.</p>
      <p><b>1916 г.</b> - Първа световна война: Завършва Битката при Сома, започнала на 1 юли 1916.</p>
      <p><b>1918 г. </b>- Латвия обявява национална независимост от Съветска Русия.</p>
      <p><b>1923 г.</b> - Провеждат се избори за 21 Обикновено народно събрание на България, които са спечелени от управляващата коалиция на Демократическия сговор.</p>
      <p><b>1928 г. </b>- В Ню Йорк се състои премиерата на първият озвучен анимационен филм на Уолт Дисни с героите Мики Маус и Мини Маус.</p>
      <p><b>1929 г. </b>- Червената армия преминава границата с Манджурия и окупира част от страната.</p>
      <p><b>1936 г.</b> - Германия и Италия декларират, че признават испанското правителство на генерал Франко.</p>
      <p><b>1945 г. </b>- На парламентарните избори в България побеждава Отечествения фронт, доминиран от представители на БКП.</p>
      <p><b>1978 г.</b> - В Гвиана 911 членове на сектата Храм на народа извършват масово самоубийство.</p>
      <p><b>1987 г.</b> - При пожар в Лондонското метро загиват 30 души.</p>
      <p><b>1987 г. </b>- Етиопското правителство обявява хуманитарна криза в северната част на страната, където гладуват над 5 милиона души.</p>
      <p><b>1989 г.</b> - Българската опозиция провежда първия си масов митинг на площада пред Храм-паметника Свети Александър Невски.</p>
      <p><b>1991 г. </b>- След 3-месечна обсада, хърватският град Вуковар капитулира пред обсаждащите го сили на Югославската народна армия и сръбски паравоенни групи.</p>
      <p><b>1996 г.</b> - В резултат на възникнал пожар в Тунела под Ла Манш са ранени над 30 души.</p>
      <p><b>1996 г.</b> - Президентът на България Желю Желев провежда последователни консултации с парламентарните сили по въвеждане на валутен борд.</p>
      <p><b>2000 г.</b> - Излъчена е първата емисия на bTV новините.</p>
      <p><b>2001 г.</b> - Провежда се втори тур на Президентските избори в България, спечелени от Георги Първанов с вицепрезидент Ангел Марин.</p>
      <p><b>2003 г.</b> - Масачузетс става първият щат на САЩ, който дава право на брак на хомосексуални двойки.</p>
    </article>
  </body>
</html>