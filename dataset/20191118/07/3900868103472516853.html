<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/automoto/1562030/ford-ayto-einai-to-neo-ilektriko-montelo-tis-mustang"/>
    <meta property="og:site_name" content="NOOZ."/>
    <meta property="article:published_time" content="2019-11-18T07:29:00+00:00"/>
    <meta property="og:title" content="Ford: Αυτό είναι το νέο ηλεκτρικό μοντέλο της Mustang"/>
    <meta property="og:description" content="H Ford επεκτείνει την οικογένεια Mustang, για πρώτη φορά εδώ και 55 χρόνια, δημιουργώντας ένα ολοκαίνουργιο αμιγώς ηλεκτρικό μοντέλο την Mustang Mach-E."/>
  </head>
  <body>
    <article>
      <h1>Ford: Αυτό είναι το νέο ηλεκτρικό μοντέλο της Mustang</h1>
      <address>
        <time datetime="2019-11-18T07:29:00+00:00">18 Nov 2019, 07:29</time>
      </address>
      <p>
        <b>H Ford επεκτείνει την οικογένεια Mustang, για πρώτη φορά εδώ και 55 χρόνια, δημιουργώντας ένα ολοκαίνουργιο αμιγώς ηλεκτρικό μοντέλο την Mustang Mach-E.</b>
      </p>
      <p>Πρόκειται για το πρώτο αμιγώς ηλεκτρικό αυτοκίνητο της φίρμας και καθορίζει τα βασικά στοιχεία των υπολοίπων ηλεκτρικών αυτοκινήτων που θα κυκλοφορήσουν τα επόμενα χρόνια.</p>
      <p>Αναπτύχθηκε σε ένα κτίριο που κατασκευάστηκε πριν από έναν αιώνα και βρίσκεται λίγα τετράγωνα μακριά από το πρώτο εργοστάσιο του Χένρι Φορντ, στο Ντιτρόιτ.</p>
      <p>Αναμένεται στην αγορά στο τέλος του 2020 και θα είναι διαθέσιμο με δυο επιλογές όσον αφορά τις μπαταρίες. Εξοπλισμένο με μπαταρία εκτεταμένης εμβέλειας και πίσω τροχούς, το Mach-E έχει αυτονομία 482 χλμ. Η απόδοση του ηλεκτροκινητήρα φθάνει τους 332 ίππους.</p>
      <p>Επίσης, κατασκευάζεται με κίνηση στους πίσω τροχούς είτε σε όλους τους τροχούς.</p>
      <p>Η Ford, θα προσφέρει επίσης δύο ειδικές εκδόσεις όσον αφορά την απόδοση. Η έκδοση GT, ολοκληρώνει το τεστ 0-100 χλμ./ώρα, σε λιγότερο από 4΄΄, είναι πιο γρήγορο από την Porsche Macan Turbo.</p>
      <p>Το GT Performance Edition, υπόσχεται 0-100 χλμ./ώρα σε 3’’, πιο γρήγορο από την Porsche 911 GTS. Και οι δύο εκδόσεις GT έχουν απόδοση 459 ίππους και ροπή 83,8 χλγμ.</p>
      <p>Το Ford Mustang Mach-E προσφέρει τρεις επιλογές οδήγησης, Whisper, Engage και Unbridled.</p>
      <p>Το Ford Mustang Mach-E θα είναι διαθέσιμο με τη βασική μπαταρία ιόντων λιθίου 75,7 kWh και με την ισχυρότερη μπαταρία 98,8 kWh, η οποία παρέχει αυτονομία 482 χλμ.</p>
      <p>Η μπαταρία βρίσκεται στο δάπεδο μεταξύ των δύο αξόνων του οχήματος και δοκιμάστηκε σε ακραίες θερμοκρασίες.</p>
      <p>Εξοπλίζεται με σύστημα επικοινωνίας και ψυχαγωγίας επόμενης γενιάς SYNC, με οθόνη 15,5 ιντσών.</p>
    </article>
  </body>
</html>