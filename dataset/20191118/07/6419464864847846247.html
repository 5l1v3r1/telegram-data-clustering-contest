<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/kosmos/makeleio-stin-kalifornia-toylachiston-4-nekroi-apo-epithesi-enoploy-se-ayli-spitioy/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T07:28:58+00:00"/>
    <meta property="og:title" content="Μακελειό στην Καλιφόρνια: Τουλάχιστον 4 νεκροί από επίθεση ενόπλου σε αυλή σπιτιού"/>
    <meta property="og:description" content="Τέσσερις άνθρωποι σκοτώθηκαν και άλλοι έξι τραυματίστηκαν στην Καλιφόρνια το απόγευμα της Κυριακής, όταν διαπράχθηκε επίθεση στην αυλή σπιτιού στο Φρέσνο."/>
  </head>
  <body>
    <article>
      <h1>Μακελειό στην Καλιφόρνια: Τουλάχιστον 4 νεκροί από επίθεση ενόπλου σε αυλή σπιτιού</h1>
      <address>
        <time datetime="2019-11-18T07:28:58+00:00">18 Nov 2019, 07:28</time>
      </address>
      <p><b>Τέσσερις άνθρωποι σκοτώθηκαν και άλλοι έξι τραυματίστηκαν</b> το απόγευμα της Κυριακής, όταν διαπράχθηκε<b> επίθεση στην αυλή σπιτιού στο Φρέσνο,</b> ανακοίνωσε η αστυνομία της πόλης της Πολιτείας της <b><a href="https://neaselida.gr/tag/kalifornia/">Καλιφόρνιας</a>,</b> επιβεβαιώνοντας πληροφορίες τοπικών ΜΜΕ.</p>
      <p>Κατά τα πρώτα στοιχεία, σύμφωνα με τον Μάικλ Ριντ, εκπρόσωπο της αστυνομίας στο Φρέσνο, <b>ένας ή πολλοί δράστες εισέβαλαν στον κήπο σπιτιού</b> όπου είχαν συγκεντρωθεί περίπου 35 άνθρωποι και άνοιξε ή άνοιξαν πυρ.<b> Ο δράστες ή οι δράστες διέφυγαν,</b> ενώ δεν είναι σαφές ποιο ήταν το κίνητρο.</p>
      <p><b>«Βρήκαμε πολλούς νεκρούς στον κήπο»</b> της κατοικίας, είχε πει λίγο νωρίτερα ο αξιωματικός της αστυνομίας Μπιλ Ντούλι σε τοπικά μέσα ενημέρωσης, αποφεύγοντας να δώσει πιο συγκεκριμένο απολογισμό.</p>
      <p>Δημοσιογραφικές πληροφορίες έκαναν λόγο λίγο νωρίτερα για <b>τουλάχιστον τέσσερις νεκρούς,</b> μέλη μιας οικογένειας και φίλων που είχαν συγκεντρωθεί για να δουν μαζί έναν αγώνα του αμερικανικού φούτμπολ όταν ο ύποπτος ή οι ύποπτοι μπήκαν στον χώρο κι άνοιξαν πυρ.</p>
      <p>Σύμφωνα με τον Ντούλι, η αστυνομία<b> αναζητεί «υπόπτους» που έχουν διαφύγει μετά την επίθεση,</b> που διαπράχθηκε περί τις 18:00 (τοπική ώρα· 04:00 σήμερα Δευτέρα ώρα Ελλάδας).</p>
      <p>Γείτονες έκαναν δεκάδες κλήσεις στον αριθμό της άμεσης δράσης για βοήθεια.</p>
      <p><b>Αστυνομικοί χτενίζουν τη γειτονιά</b> για να πάρουν καταθέσεις μαρτύρων και να εξακριβώσουν εάν κάμερες κατέγραψαν την επίθεση.</p>
      <p>Ορισμένοι από τους τραυματίες μπόρεσαν να φθάσουν με τα δικά τους αυτοκίνητα σε νοσοκομείο του Φρέσνο, 322 χιλιόμετρα βόρεια του Λος Άντζελες. Άλλα θύματα διακομίστηκαν σε κοντινό ιατρικό κέντρο.</p>
      <related>
        <a href="https://neaselida.gr/kosmos/ipa-kyroseis-ston-ypoyrgo-esoterikon-tis-koyvas/"/>
      </related>
    </article>
  </body>
</html>