<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/hata-newspaper/_z-akaciyevih-rejok-buduyut-trelyazh/938236"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T07:40:00+00:00"/>
    <meta property="og:title" content="З акацієвих рейок будують трельяж"/>
    <meta property="og:description" content="&amp;mdash;&amp;ensp;Дружина посадила в саду в'юнку троянду. Щоб було по чому їй плестися, зробив трельяж. Будував з акації. Це тверда порода, підходить ідеально. Два роки стоїть &amp;mdash; не гниє. Троянда її гарно обплела, як на картинці, &amp;mdash; каже 59-річний Павло Копиця з Одеси. Для будівництва ..."/>
  </head>
  <body>
    <article>
      <h1>З акацієвих рейок будують трельяж</h1>
      <address><time datetime="2019-11-18T07:40:00+00:00">18 Nov 2019, 07:40</time> by <a rel="author">Альона ДРИГВАЛЬ</a></address>
      <p>— Дружина посадила в саду в'юнку троянду. Щоб було по чому їй плестися, зробив трельяж. Будував з акації. Це тверда порода, підходить ідеально. Два роки стоїть — не гниє. Троянда її гарно обплела, як на картинці, — каже <b>59-річний Павло Копиця</b> з Одеси.</p>
      <p>Для будівництва трельяжа брав дерев'яні рейки. Дві завдовжки по 2 м й чотири — метрові, кожна завтовшки — 7 см. Використав шурупи, антигрибковий розчин і банку лаку.</p>
      <p>— На ділянці викопав дві ями розміром 40 на 40 сантиметрів, глибиною 50 сантиметрів. У кожну поставив по двометровій рейці й залив бетоном. До цих вертикальних опор прикріпив шурупами горизонтальні. Так, щоб відстань між нижньою рейкою й землею була 20 сантиметрів, а між самими рейками — по 40.</p>
      <p>Відступ від краю вертикальних опор і верхньою рейкою теж лишив 20 см. Конструкцію обробив антигрибковим розчином і лаком.</p>
    </article>
  </body>
</html>