<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/stirea-pozitiva-a-zilei/nasa-va-cauta-exoplanete-cu-un-telescop-plasat-la-limita-atmosferica-1922403918002019110719173426?utm_source=news.ro&amp;utm_medium=article_box&amp;utm_campaign=Box_Content_Promo"/>
    <meta property="og:site_name" content="News.ro"/>
    <meta property="article:published_time" content="2019-11-18T07:39:00+00:00"/>
    <meta property="og:title" content="NASA va căuta exoplanete cu un telescop plasat la limita atmosferică"/>
    <meta property="og:description" content="Noul telescop este urcat cu un imens balon cu heliu şi readus la sol cu paraşuta."/>
  </head>
  <body>
    <article>
      <h1>NASA va căuta exoplanete cu un telescop plasat la limita atmosferică</h1>
      <address><time datetime="2019-11-18T07:39:00+00:00">18 Nov 2019, 07:39</time> by <a rel="author">Liviu Mihai</a></address>
      <p>
        <b>Noul telescop este urcat cu un imens balon cu heliu şi readus la sol cu paraşuta.</b>
      </p>
      <p>Agenţia spaţială americană testează o nouă idee în căutarea exoplanetelor - planete din afara sistemului nostru solar care orbitează în jurul unei stele şi oferă condiţii apropiate de cele ale planetei noastre.</p>
      <p>Exoplanetele vor fi căutate cu ajutorul unui telescop care nu va funcţiona pe suprafaţa planetei, ci transportat la o altitudine de 38 kilometri, undeva la limita atmosferei Pământului.</p>
      <p>Telescopul construit de Universitatea Lowell din Massachusetts a fost urcat cu ajutorul unui balon umplut cu heliu care cântărea singur peste 680 kilograme.</p>
      <p>PICTURE-C, cum a fost numit telescopul, va avea o vedere mai bună în spaţiu deoarece foloseşte o tehnologie optică nouă, care filtrează razele stelelor în jurul cărora orbitează planetele.</p>
      <p>Fără lumina stelelor, astrologii vor putea observa mai bine exoplanetele studiate.</p>
      <p>Telescopul este refolosibil şi va face multe drumuri între Pământ şi altitudinea de funcţionare. După mai multe ore de operare, acesta va reveni la sol cu ajutorul unor paraşute.</p>
      <p>Pentru acest proiect NASA a finanţat Universitatea Lowell din Massachusetts cu 5.6 milioane de dolari.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>