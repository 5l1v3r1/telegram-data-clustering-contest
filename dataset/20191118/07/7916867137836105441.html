<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134740-lebrono-traukiama-lakers-tapo-nba-lydere.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T07:35:00+00:00"/>
    <meta property="og:title" content="LeBrono traukiama „Lakers“ tapo NBA lydere"/>
    <meta property="og:description" content="Nuo pat rungtynių pradžios dominavusi Los Andželo „Lakers“ (11-2) NBA čempionate savo aikštėje 122:101 (36:24, 33:17, 27:36, 26:24) sutriuškino Atlantos „Hawks“ (4-9) ekipą. 11 pergalių ir 2 pralaimėjimus turintis Los Andželo klubas tapo NBA lyderiu. Vakarų konferencijoje antroje vietoje yra Hjustono „Rockets“ (10-3), o Rytuose su 10 pergalių ir 2 nesėkmėmis pirmauja Bostono „Celtics“. Po pirmųjų devynių minučių ..."/>
  </head>
  <body>
    <article>
      <h1>LeBrono traukiama „Lakers“ tapo NBA lydere</h1>
      <address>
        <time datetime="2019-11-18T07:35:00+00:00">18 Nov 2019, 07:35</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207120-any1000x1000.jpg">
          <img src="https://www.basketnews.lt/paveikslelis-207120-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Nuo pat rungtynių pradžios dominavusi Los Andželo „Lakers“ (11-2) NBA čempionate savo aikštėje <a href="https://www.basketnews.lt/rungtynes/ziureti/83378-los-angeles-lakers-atlanta-hawks.html"><b>122:101</b> (36:24, 33:17, 27:36, 26:24)</a> sutriuškino Atlantos „Hawks“ (4-9) ekipą.</p>
      <p>11 pergalių ir 2 pralaimėjimus turintis Los Andželo klubas tapo NBA lyderiu. Vakarų konferencijoje antroje vietoje yra Hjustono „Rockets“ (10-3), o Rytuose su 10 pergalių ir 2 nesėkmėmis pirmauja Bostono „Celtics“.</p>
      <p>Po pirmųjų devynių minučių „Lakers“ jau buvo priekyje 34:9, o per šią atkarpą LeBronas Jamesas surinko 12 taškų.</p>
      <p>Iš viso LeBronas per 33 minutes įmetė 33 taškus (7/11 dvit., 6/10 trit., 1/1 baudos), atkovojo 7 kamuolius bei atliko 12 rezultatyvių perdavimų.</p>
      <p>Šias rungtynes iš pirmosios eilės stebėjo „Lakers“ legenda Kobe Bryantas.</p>
      <figure>
        <iframe src="https://www.youtube.com/embed/rZVIKDft9rw" width="630" height="354" data-service="Youtube" scrolling="no"/>
      </figure>
      <p>Tai buvo antroji skaudi „Hawks“ nesėkmė per 24 valandas. Prieš tai ekipa toje pačioje arenoje 101:150 neprilygo Los Andželo „Clippers“, kuri žaidė be Kawhi Leonardo.</p>
      <p>„Lakers“ blokavo 14 metimų, iš kurių Anthony Davisas – penkis.</p>
      <p>
        <i>„Lakers“: LeBronas Jamesas 33 (6/10 trit., 12 rez. perd.), Kyle’as Kuzma 17, Rajonas Rondo 15, Anthony Davisas 14 (5 bl.), Kentaviousas Caldwellas-Pope’as 13 (6/6 dvit.).</i>
      </p>
      <p>
        <i>„Hawks“: Trae Youngas 31 (7 rez. perd., 8 kl.), Cameronas Reddichas 13, Jabari Parkeris (8 atk. kam., 4 per. kam.) ir Allenas Crabbe’as po 11.</i>
      </p>
      <p>
        <b>LeBrono Jameso pasirodymas:</b>
      </p>
      <figure>
        <iframe src="https://www.youtube.com/embed/wIvl0m9gCY0" width="630" height="354" data-service="Youtube" scrolling="no"/>
      </figure>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/xQ3d70j6o9Q" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204323-crop100x150.jpg"/>
      </figure>
      <p><a href="https://www.basketnews.lt/zaidejai/1642-lebron-james.html">LeBron James</a> Taškai: 33 Naudingumas: 45 Dvitaškiai: 64% 7/11 Tritaškiai: 60% 6/10</p>
    </article>
  </body>
</html>