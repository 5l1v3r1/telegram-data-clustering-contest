<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/fresno-california-giardino-party-3118222/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T07:44:29+00:00"/>
    <meta property="og:title" content="Fresno (California), entrano in giardino e fanno strage al party, 4 morti. Caccia ai killer"/>
    <meta property="og:description" content="ROMA – Almeno quattro persone sono morte e altre sei sono rimaste ferite a Fresno, in California, dove qualcuno in serata – forse più di uno sparatore – è entrato in un giardino di casa dove era in corso un party privato e ha aperto il fuoco sulla gente, che stava guardando insieme una partita di football. Lo rendono noto i media statunitensi, fra cui il New York Times. Non è ancora chiaro il motivo del gesto, né chi siano i killer. Alcuni dei feriti sono stati portati in ospedale in condizioni critiche. Michael Reid, vicecapo della polizia di Fresno, in California centrale, ha spiegato che nel giardino privato erano radunate 35 persone quando i killer si sono introdotti aprendo il fuoco.Oklahoma, sparatoria al Walmart di Duncan: 3 morti, tra cui il killerSilvia Romano: dopo il rapimento in Kenya, è nelle mani di Al-Shabaab in Somalia I quattro morti – ha aggiunto il funzionario di polizia – sono tutti uomini fra i 25 e i 30 anni e non ci sono indicazioni sul fatto che chi ha sparato conoscesse le vittime. La…"/>
  </head>
  <body>
    <article>
      <h1>Fresno (California), entrano in giardino e fanno strage al party, 4 morti. Caccia ai killer</h1>
      <address><time datetime="2019-11-18T07:44:29+00:00">18 Nov 2019, 07:44</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/california_usa_ansa.jpg"/>
        <figcaption>California, strage al party. Le prime immagini (foto Ansa)</figcaption>
      </figure>
      <p>ROMA – Almeno quattro persone sono morte e altre sei sono rimaste ferite a Fresno, in <a href="https://www.blitzquotidiano.it/cronaca-mondo/sparatoria-liceo-california-teenager-feriti-3117128/">California</a>, dove qualcuno in serata – forse più di uno sparatore – è entrato in un giardino di casa dove era in corso un party privato e ha aperto il fuoco sulla gente, che stava guardando insieme una partita di football. Lo rendono noto i media statunitensi, fra cui il New York Times. Non è ancora chiaro il motivo del gesto, né chi siano i killer. Alcuni dei feriti sono stati portati in ospedale in condizioni critiche.</p>
      <p>Michael Reid, vicecapo della polizia di Fresno, in California centrale, ha spiegato che nel giardino privato erano radunate 35 persone quando i killer si sono introdotti aprendo il fuoco.</p>
      <figure>
        <a href="https://www.blitzquotidiano.it/cronaca-mondo/oklahoma-sparatoria-walmart-duncan-morti-3118604/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/oklahoma-sparatoria-walmart-duncan-morti-3118604/">
          <img src="https://static.blitzquotidiano.it/wp/wp-content/uploads/2019/11/walmart-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/oklahoma-sparatoria-walmart-duncan-morti-3118604/">Oklahoma, sparatoria al Walmart di Duncan: 3 morti, tra cui il killer</a>
      </h3>
      <figure>
        <a href="https://www.blitzquotidiano.it/cronaca-mondo/silvia-romano-somalia-al-shabaab-3118461/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/silvia-romano-somalia-al-shabaab-3118461/">
          <img src="https://static.blitzquotidiano.it/wp/wp-content/uploads/2019/11/silvia-romano_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/silvia-romano-somalia-al-shabaab-3118461/">Silvia Romano: dopo il rapimento in Kenya, è nelle mani di Al-Shabaab in Somalia</a>
      </h3>
      <p>I quattro morti – ha aggiunto il funzionario di polizia – sono tutti uomini fra i 25 e i 30 anni e non ci sono indicazioni sul fatto che chi ha sparato conoscesse le vittime.</p>
      <p>La polizia ha ricevuto numerose chiamate di vicini che hanno udito gli spari e all’arrivo di polizia e ambulanze tre delle vittime erano già decedute mentre una quarta è morta in seguito, in ospedale. Nessuno ha visto i killer né ha descritto la presenza di veicoli sospetti nei paraggi. La polizia sta ora esaminando i filmati delle telecamere di sicurezza. “Il mio cuore è con le famiglie delle vittime di questa violenza insensata”, ha detto Reid, aggiungendo che sarà fatto tutto il possibile per assicurare i responsabili alla giustizia.</p>
      <p>Fonte: Ansa.</p>
    </article>
  </body>
</html>