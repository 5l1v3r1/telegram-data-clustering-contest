<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/uyusturucu-karteli-el-chapo-nun-esi-emma-tv-de-hayat-n-anlatacak"/>
    <meta property="og:site_name" content="euronews"/>
    <meta property="article:published_time" content="2019-11-18T07:32:20+00:00"/>
    <meta property="og:title" content="El Chapo'nun eşi Emma Coronel televizyon programına başlıyor"/>
    <meta property="og:description" content="Ömür boyu hapis cezasına çarptırılan Meksikalı uyuşturucu karteli 'El Chapo'nun eşi Emma Coronel Aispuro, bir televizyon programında 'hayatını' anlatacak."/>
  </head>
  <body>
    <article>
      <h1>El Chapo'nun eşi Emma Coronel televizyon programına başlıyor</h1>
      <address><time datetime="2019-11-18T07:32:20+00:00">18 Nov 2019, 07:32</time> by <a rel="author">Euronews </a></address>
      <p>Ömür boyu hapis cezasına çarptırılan Meksikalı uyuşturucu karteli 'El Chapo'nun eşi Emma Coronel Aispuro, bir televizyon programında 'hayatını' anlatacak.</p>
      <p>Eski güzellik kraliçesi 30 yaşındaki Aispuro, 18 yaşındayken tanıştığı El Chapo ile 12 yıldır evli.</p>
      <p>Aispuro'nun 'Cartel Crew' (Kartel Ekibi) isimli reality şovunun ikinci sezonunda uyuşturucu dünyasını anlatması bekleniyor.</p>
      <p>Amerikan VH1 kanalında 18 Kasım’da yayınlanacak bölümde eskiden uyuşturucu dünyası içinde bulunan 7 kişinin daha hayat hikayeleri yer alacak.</p>
      <ul>
        <li>
          <a href="https://tr.euronews.com/2019/11/08/uyusturucu-baronu-el-chapo-nun-oglunu-tutuklayan-polise-sokak-ortasinda-150-kursunla-infaz">Uyuşturucu baronu El Chapo'nun oğlunu tutuklayan polise sokak ortasında 150 kurşunla infaz</a>
        </li>
        <li>
          <a href="https://tr.euronews.com/2019/10/22/meksika-ordusu-el-chapo-nun-uyusturucu-cetesini-durdurmak-icin-400-askerlik-ozel-kuvvet-go">Meksika Ordusu El Chapo'nun uyuşturucu çetesini durdurmak için 400 askerlik özel kuvvet gönderdi</a>
        </li>
      </ul>
      <h3>‘El Chapo’ kimdir ?</h3>
      <p>'El Chapo' (Bücür) olarak da bilinen Guzman, Meksika'da 2006 yılından bu yana ülkeyi saran 'uyuşturucu savaşları'nın önde gelen isimlerindendi. Meksika'da tutuklandıktan bir yıl sonra, 2017'de, yargılanmak üzere ABD'ye iade edilmişti.</p>
      <p>Yoksulluk içinde bir hayattan küresel bir uyuşturucu imparatorluğuna uzanan ilginç bir yaşam öyküsü olan 'El Chapo'nun ABD'ye tonlarca eroin, kokain, esrar ve metamfetamin kaçırdığı ifade ediliyor. Öyle ki, Guzman, kaçakçılık ve şiddet eylemleri başta olmak üzere yaptığı yasa dışı işlerin büyüklüğü nedeniyle Pablo Escobar'dan sonra en kötü şöhretli kartel olarak tanınıyor.</p>
      <p>Uyuşturucu baronunun, Ovidio dahil olmak üzere 12 çocuğunun olduğu sanılıyor.</p>
    </article>
  </body>
</html>