<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158732_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-18T07:12:00+00:00"/>
    <meta property="og:title" content="Лудогорец иска халф на Царско село"/>
    <meta property="og:description" content="От клуба готови със сериозна трансферна сума за футболиста"/>
  </head>
  <body>
    <article>
      <h1>Лудогорец иска халф на Царско село</h1>
      <address>
        <time datetime="2019-11-18T07:12:00+00:00">18 Nov 2019, 07:12</time>
      </address>
      <p>Лудогорец ще се onuma да привлече халфа на Царско село Уесли Ната. Играчът се представя силно от началото на кампанията. Бразилецът пристигна през лятото в новака от Първа лига и веднага си спечели титулярно място.<br/> <br/>През кампанията Ната записа 13 мача, в които има 2 гола и 2 асистенции. Южноамериканецът може да играе в средата на терена, но също и като крило. Той е желан и от Левски.<br/> <br/>По-близо до подписа му обаче е Лудогорец, пише в. "Труд". Участникът в групите на Лига Европа е готов да отдели сериозна трансферна сума за него.<br/> <br/>Освен при Царете 24-годишният футболист е играл още в Атлетико Гоянензе, Жувентуде, Баия, а също и в Шапекоензе.<br/> <br/>Наскоро един от скаутите на орлите Иван Цветков е бил на мисия в Чехия и Полша, за да гледа набелязани футболисти за зимната селекция.<br/>През тази седмица Лудогорец пуска в продажба шест различни вида календари за 2020 година.<br/> <br/>Освен класическите постери на А отбора, втория тим и Академията, привържениците ще имат възможности да си закупят още работен и два луксозни календара - от 13 страници и 5 страници, в които играчите позират по екипи и официални костюми.<br/> <br/>Закупилите 13-страничния календар ще намерят в него специални ваучери, с които ще имат право да пазаруват през цялата 2020 година с намаление от онлайн магазина на Лудогорец. Закупилите фенартикули по този начин могат да спечелят фланелка на любимия си футболист в отбора.</p>
      <p> </p>
    </article>
  </body>
</html>