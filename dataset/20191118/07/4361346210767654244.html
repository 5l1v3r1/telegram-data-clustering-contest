<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/eltunt-egy-14-eves-rakosmentei-kislany/186828"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T07:42:00+00:00"/>
    <meta property="og:title" content="Eltűnt egy 14 éves rákosmentei kislány"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Eltűnt egy 14 éves rákosmentei kislány</mark>
      </h1>
      <address><time datetime="2019-11-18T07:42:00+00:00">18 Nov 2019, 07:42</time> by <a rel="author">Bors</a></address>
      <p>A rákosmentei rendőrök jelenleg is keresik Zsákai Patrícia Lillát – írja a <a href="http://www.police.hu/hu/hirek-es-informaciok/legfrissebb-hireink/felhivasok/eltunes-miatt-keressuk-a-14-eves-lanyt">police.hu</a>.</p>
      <figure>
        <img src="http://media.borsonline.hu/cikk/20/192426/big-lead/650x360/2026920_zs.jpg"/>
        <figcaption>© police.hu</figcaption>
      </figure>
      <p>A Budapesti Rendőr-főkapitányság XVII. Rendőrkapitányság Bűnügyi Osztálya 01170/157/244/2019. körözési számon eljárást folytat az ismeretlen helyen tartózkodó 14 éves Zsákai Patrícia Lilla eltűnése ügyében.</p>
      <p>A lány 2019. november 17-én 16 órára nem érkezett haza XVII. kerületi otthonába, a rendőrök jelenleg is keresik. A rendelkezésre álló adatok alapján a lány utoljára Rákosmentén, egy évfolyamtársánál volt, azóta életjelet nem adott magáról, a felkutatására tett rendőri intézkedések nem vezettek eredményre.</p>
      <p>Zsákai Patrícia Lilla az eltűnésekor sötétkék kapucnis kabátot, sötét nadrágot és edzőcipőt viselt.</p>
      <p>A Budapesti Rendőr-főkapitányság XVII. kerületi Rendőrkapitánysága kéri, hogy aki a képen látható lányt felismeri, tartózkodási helyéről vagy eltűnésének körülményéről információval rendelkezik, névtelensége megőrzése mellett tegyen bejelentést az ingyenesen hívható 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.</p>
    </article>
  </body>
</html>