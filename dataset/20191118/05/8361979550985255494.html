<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/kids/son-nemovlyat-mozhna-kontrolyuvati-za-dopomogoyu-gadzheta-50048346.html"/>
    <meta property="og:site_name" content="НВ"/>
    <meta property="article:published_time" content="2019-11-18T05:38:00+00:00"/>
    <meta property="og:title" content="Спи, моя радість. Вчені створили гаджет, який контролює сон немовлят"/>
    <meta property="og:description" content="Вчені з США розробили монітор, який стежить за диханням немовлят уві сні. Пристрій може врятувати від синдрому раптової дитячої смерті."/>
  </head>
  <body>
    <article>
      <h1>Спи, моя радість. Вчені створили гаджет, який контролює сон немовлят</h1>
      <h2>Вчені з США розробили монітор, який стежить за диханням немовлят уві сні. Пристрій може врятувати від синдрому раптової дитячої смерті.</h2>
      <address>
        <time datetime="2019-11-18T05:38:00+00:00">18 Nov 2019, 05:38</time>
      </address>
      <p>Щоб контролювати своє немовля уві сні, батьки можуть використовувати різні смарт-динаміки, які дозволяють почути дитячий плач або крик на відстані.</p>
      <p>Проте, такі пристрої не рятують від синдрому раптової дитячої смерті. Цей синдром означає зупинку дихання немовлят у віці до одного року, і вчені поки не можуть пояснити його точні причини.</p>
      <p>Але, дослідники з США <a href="https://www.geekwire.com/2019/univ-washington-researchers-make-futuristic-baby-monitors-smart-speakers/">представили</a> пристрій, який може допомогти батькам контролювати дихання своєї дитини уві сні. Новий гаджет використовує мікрофони, динаміки і складне програмне забезпечення для аналізу дихання і руху немовляти.</p>
      <p>Програючи певний шум, пристрій аналізує, як звук відбивається від тіла дитини і на основі цих даних створює інформацію про частоту дихання немовляти.</p>
      <p>«Відстежуючи відстань і визначаючи, як рухається грудна клітка, ми можемо з’ясувати точну частоту дихання немовляти. Це можна зробити абсолютно безконтактним способом», — кажуть автори дослідження.</p>
      <p>Вчені вже протестували свій пристрій на п’яти немовлятах в США, і їх дані повністю співпали з показниками професійного медичного обладнання.</p>
      <p>Автори проекту планують зробити публічну версію свого монітора, який зможе відправляти повідомлення про дихання дитини на смартфон і повідомляти батьків у разі небезпеки.</p>
      <p>Команда також працює над смарт-спікером, який може визначати ознаки серцевого нападу.</p>
    </article>
  </body>
</html>