<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/restauratori-obnovuji-zaslou-slavu-stukove-vyzdoby-v-horackem-muzeu-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T05:17:00+00:00"/>
    <meta property="og:title" content="Návrat zašlé slávy. Restaurátoři obnovují štukovou výzdobu v Horáckém muzeu"/>
    <meta property="og:description" content="Renesanční budova z 16. století, v níž sídlí novoměstské Horácké muzeum, dokáže stále překvapovat. V jedné z výstavních místností teď restaurátoři odkryli unikátní štukovou výzdobu."/>
  </head>
  <body>
    <article>
      <h1>Návrat zašlé slávy. Restaurátoři obnovují štukovou výzdobu v Horáckém muzeu</h1>
      <address><time datetime="2019-11-18T05:17:00+00:00">18 Nov 2019, 05:17</time> by <a rel="author">Helena Zelená Křížová</a></address>
      <p> „Opravujeme místnost, v níž máme umístěnu expozici sklářství a železárenství. Jsou v ní štukové stropy, které se při každém malování pouze přetřely barvou, a tím pádem byly doslova obaleny takovou vrstvou, že původní štuky pod ní už vůbec nebyly poznat,“ řekla Alice Hradilová z Horáckého muzea.</p>
      <figure>
        <img src="https://g.denik.cz/63/3d/d0-1320x659_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/ministr-za-zpozdeni-vystavby-prazskeho-okruhu-muze-urad-20191118.html">Ministr: Za zpoždění výstavby Pražského okruhu může úřad Přečíst článek ›</a>
      </aside>
      <p>Restaurátoři, kteří si vzali výstavní místnost do parády, se snaží dodat štukové výzdobě někdejší lesk. „Když byly odkryty nánosy barev, objevilo se i to, že štuky původně nebyly pouze bílé, ale kdysi se v některých částech stropu objevuje i zlatá barva. Domluvili jsme se proto s městem, že by se strop mohl zrestaurovat i v původním stylu,“ uvedla Alice Hradilová.</p>
      <h3>Dotace z ministerstva kultury</h3>
      <p>S obnovou pomůže městu, které Horácké muzeum vlastní, i dotace z ministerstva kultury. „Strop výstavní místnosti tak bude nejen barevnější, ale nabídne návštěvníkům i původní tvar štukové výzdoby. K historickému sklu, jež je z naší expozice takové nejvíce vznešené a reprezentativní, se to bude velmi hodit,“ podotkla Alice Hradilová.</p>
      <figure>
        <img src="https://g.denik.cz/68/ec/zbidaceni-psi-kraj-sok-son-utulek-bulhary-11_denik-150-3x2.jpg"/>
      </figure>
      <aside>
        <a href="https://www.denik.cz/krimi/sok-sonovi-branil-v-chuzi-krunyr-chlupu-20191118.html">Týrání? Šošonovi bránil v chůzi krunýř chlupů, vážil přes dva kilogramy Přečíst článek ›</a>
      </aside>
      <p>Hotovo bude v průběhu měsíce listopadu, od začátku prosince tedy návštěvníci Horáckého muzea budou obdivovat místnost s expozicí sklářství a železárenství v celé její původní kráse.</p>
    </article>
  </body>
</html>