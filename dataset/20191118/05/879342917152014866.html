<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/ekonomika/minekonomiky-nazvaly-obyekty-yaki-ne-mozhna-pryvatyzuvaty"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T05:06:02+00:00"/>
    <meta property="og:title" content="У Мінекономіки назвали об'єкти, які не можна приватизувати"/>
    <meta property="og:description" content="Мінекономіки оприлюднило об'єкти, які не можна приватизувати. При цьому перелік майна до приватизації буде складатися за чіткими критеріями."/>
  </head>
  <body>
    <article>
      <h1>У Мінекономіки назвали об'єкти, які не можна приватизувати</h1>
      <address>
        <time datetime="2019-11-18T05:06:02+00:00">18 Nov 2019, 05:06</time>
      </address>
      <p>
        <b>Мінекономіки оприлюднило <a href="https://www.slovoidilo.ua/2019/10/02/novyna/polityka/rada-skasuvala-spysok-derzhkompanij-zaboronenyx-pryvatyzacziyi">об'єкти, які не можна приватизувати</a>.</b>
      </p>
      <p>Про це міністр економіки <a href="https://www.slovoidilo.ua/persony/mylovanov-tymofii-serhiiovych">Тимофій Милованов</a> заявив у інтерв'ю <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/?fbclid=IwAR3gXZU0DNLmT31RvgRi0Ku">Прямому</a> в неділю, 17 листопада.</p>
      <p>Він запропонував розділити приватизацію на три частини.</p>
      <p>«<i>Давайте приватизацію розділимо на три частини. Перша - не всі ми приватизуємо. Є критерії, за якими ми визначаємося, що має бути приватизовано, а що ні. Ці критерії - стратегічність підприємства, сервісність підприємства і прибутковість</i>», - сказав Милованов.</p>
      <p>Однак, за його словами, певні підприємства завжди залишатимуться у власності держави, це ж стосується не тільки підприємств юридичних осіб, а й активів.</p>
      <p>«<i>Наприклад, аеропорти. Можливо, важливі аеропорти можна зробити приватними. Але порти, вокзали, критичну інфраструктуру ми не можемо продавати. Акваторії портів... Тобто сам порт, можливо, і може бути приватним, а ось купити акваторію і потім нікого туди не пускати - ми цього не допустимо... У нас є університети, школи, лікарні. Ми про це якось забуваємо, коли говоримо про приватизацію. у нас величезні обсяги ресурсів і активів, які важливі й стратегічні. І вони завжди будуть залишатися в державній власності</i>», - сказав Милованов.</p>
      <p>Також, як заявив міністр, не можуть бути приватними підприємства, які виконують важливі сервісні функції, наприклад, ДП ProZorro.</p>
      <p>Раніше <a href="https://www.slovoidilo.ua/2019/11/09/novyna/ekonomika/honcharuk-nazvav-kompaniyu-top-spysku-pryvatyzacziyi">Гончарук назвав компанію з топсписку для приватизації</a>.</p>
      <p>Також <a href="https://www.slovoidilo.ua/2019/11/05/novyna/ekonomika/zelenskyj-doruchyv-hotuvatysya-velykoyi-pryvatyzacziyi">президент Володимир Зеленський анонсував велику приватизацію</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/12/infografika/ekonomika/doxid-pryvatyzacziyi-derzhmajna-ochikuvannya-ta-realnist"/>
        <a href="https://www.slovoidilo.ua/2019/11/09/novyna/ekonomika/honcharuk-nazvav-kompaniyu-top-spysku-pryvatyzacziyi"/>
        <a href="https://www.slovoidilo.ua/2019/11/05/novyna/ekonomika/zelenskyj-doruchyv-hotuvatysya-velykoyi-pryvatyzacziyi"/>
        <a href="https://www.slovoidilo.ua/2019/10/04/novyna/ekonomika/zatverdyly-plan-pryvatyzacziyi-pershyx-800-derzhpidpryyemstv"/>
        <a href="https://www.slovoidilo.ua/2019/10/02/novyna/polityka/rada-skasuvala-spysok-derzhkompanij-zaboronenyx-pryvatyzacziyi"/>
      </related>
    </article>
  </body>
</html>