<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/derdinize-care-arayin-2220054"/>
    <meta property="og:site_name" content="Posta"/>
    <meta property="article:published_time" content="2019-11-18T05:01:37+00:00"/>
    <meta property="og:title" content="Derdinize çare arayın"/>
    <meta property="og:description" content="Erkeklerin alışkanlık haline getirdiği mastürbasyon evliliklerde problem haline geliyor. Erkek yanında eşi dururken mastürbasyona yöneliyor. Bu durum kadının kendini kötü hissetmesine neden oluyor. Beyler, iş size düşüyor, derdinize çare arayın ve kimseyi mutsuz etmeyin."/>
  </head>
  <body>
    <article>
      <h1>Derdinize çare arayın</h1>
      <address><time datetime="2019-11-18T05:01:37+00:00">18 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>Erkeklerin alışkanlık haline getirdiği mastürbasyon evliliklerde problem haline geliyor. Erkek yanında eşi dururken mastürbasyona yöneliyor. Bu durum kadının kendini kötü hissetmesine neden oluyor. Beyler, iş size düşüyor, derdinize çare arayın ve kimseyi mutsuz etmeyin.</i>
      </p>
      <p>
        <b>Mastürbasyon yapıyor</b>
      </p>
      <p>26 yaşında kadınım. Evleneli 1 yıl oldu. Eşim ilişkiye girmek yerine mastürbasyon yapmayı tercih ediyor. Çünkü penisinin küçük olduğunu düşünüyor. Ne yapmam gerekir?</p>
      <p>
        <b>CEVAP</b>
      </p>
      <p>Sevgili okurum, sanıyorum ki mastürbasyona alışık olduğundan bunu bahane sayıyor ve birleşmeden kaçıyor. Bu cevabımı alıyorsun kocanın önüne koyuyorsun ve şöyle diyorsun: “Bak canım, Haydar Hocamız sana penisinin normal hatta ideal olduğunu söylüyor.</p>
      <p>Aklını başına topla, doğanın bize verdiği nimetten yararlanalım. Sen de şu mastürbasyondan vazgeçemiyorsan ona çare arayalım ve hayata başlayalım”. Olaya ağırlığını koy.</p>
      <p>
        <b>Mutsuzum</b>
      </p>
      <p>28 yaşında, 2 yıldır evli kadınım. Eşimle severek evlendik. Ama cinsel yönden mutsuzum. 2 ayda bir ilişkiye giriyoruz ve ön sevişme yok. Eşim yorgunluktan şikayet ediyor ama öyle bir işi yok. İlişkide bir şey hissetmiyorum. Ne yapmam gerekir?</p>
      <p>
        <b>CEVAP</b>
      </p>
      <p>Değerli okurum, evliliğiniz engebeli bir yola girmiş. Kadının baş ağrısı, erkeğin yorgunluğu klasiktir. Bunlar hepsi birer paroladır. Anlamı ‘üstüme gelme’ demektir. Yorgunluk bahanesi bir tür kaçış. Eşinin erken boşalması var. Bu da bir bakıma bela. Ön sevişmeye adam yanaşmıyor.</p>
      <p>Bu durumda her kadın cinsellikten soğur. Erken boşalması olanlarda birleşme sayısı artar. Evliliğinizi baştan gözden geçirmeniz lazım.</p>
      <p>
        <b>Bana neler oluyor?</b>
      </p>
      <p>22 yaşındayım. Bir aylık ilişkim var. Boşalma sürem önceleri 10 dakikayı buluyordu, şimdi ise 1 dakika. Bana neler oluyor? Kız arkadaşım yüzünden mi böyle oluyor yoksa erken boşalma ile mi karşı karşıyayım?</p>
      <p>
        <b>CEVAP</b>
      </p>
      <p>Değerli okurum, “Acaba yine mi erken boşalacağım?” kuşkusu seni bugünkü duruma getirmiş. Bu uzun zaman devam ederse erken boşalmaya şartlanabilirsin.</p>
      <p>Bu şartlanma oluşmuşsa da tedavisi var. Bana göre bir süre daha heyecanlanmadan, kendini yargılamadan ilişkini sürdür. 1-2 ay sonra eski performansını yakalayamazsan işi uzatma ve uzmandan yardım al.</p>
      <p>
        <b>Güçlük çekiyorum</b>
      </p>
      <p>18 yaşında kızım. 22 yaşında yakışıklı bir sözlüm var. Evlenmeyi düşünüyoruz. Onunla ilişkiye girdik. Ben zevk almıyorum. Sözlüm erken boşalıyor. İlaç kullansa mı?</p>
      <p>
        <b>CEVAP</b>
      </p>
      <p>Sevgili okurum, cinselliğe çok erken başlamışsın. Ama olan olmuş, bu böyle devam edecek gibi gözüküyor. İkinizin de yaşı evlilik için erken. Çünkü evlilik sadece cinselliğe dayalı olduğunda yürümüyor.</p>
      <p>Evliliğin bir parçası cinsellik. Tabii ki bir meslek sahibi olmak, para kazanmak, doğacak çocukların sorumluluğunu almak gibi görevlerin bulunduğu ciddi bir kurumdur evlilik. Sözlünün erken boşalması var ama tedavisi de var. İyileşmek için evlilik şartlarının oluşması gerekiyor.</p>
      <p>
        <b>Kız hamile mi?</b>
      </p>
      <p>19 yaşındayım. Sevgilimle 20 gün önce ilişkiye girdik ve vajinasına boşaldım. 20 gün sonra ilişkide canı yanıyordu, gebelik belirtisi mi?</p>
      <p>
        <b>CEVAP</b>
      </p>
      <p>Değerli okurum, ilk birleşmede gebelik şansı hem sıfırdır, hem de yüzde 100’dür. O belli olmaz. Gebelikten dolayı acıma olmaz. O vajina kaslarının esnekliğini kazanana kadar bir süre direnmesinden kaynaklanır. Arkadaşın gebe değil. Acıları da geçecek.</p>
      <p>
        <b>Kan gelir mi?</b>
      </p>
      <p>24 yaşındayım, nişınlıyım. Nişanlım da 20 yaşında ve biz 3-4 ay sonra evleneceğiz. Nişanlım benden önceki erkek arkadaşıyla bir şeyler yaşamış. Benim için sorun değil, onu her haliyle kabul ediyorum. Ama annem kanlı çarşaf görmek istiyor. Sizce nişanlımdan ilk gece kan gelir mi? Bize yardımcı olun.</p>
      <p>
        <b>CEVAP</b>
      </p>
      <p>Değerli okurum, asla nişanlından ayrılma. Sevgine, aşkına ihanet etme. Her şeyi 1-2 damla kana bağlama. Esnek kızlık zarları hiç kanamaz. O zaman ne olacak? Sizin ilişkinizde ilk gecede kanama olacağını sanmıyorum. Ama 1-2 damla kan bulmanın yolu da zor değil. Orada da kafayı sen çalıştır.</p>
      <p>
        <b>Neden kaçıyor?</b>
      </p>
      <p>23 yaşındayım, evliyim. Eşimle hamileyken haftada 2 kez ilişkiye giriyorduk. Eşim normal doğum yaptı. Doğumdan sonra 40 gün eşime yaklaşamadım. Doğum yapalı 2 aydan fazla zaman olmasına rağmen ilişkiye girmekten kaçınıyor, “Dikişlerim iyileşmedi” diyor. Dikişlerin iyileşmesi ne kadar sürer?</p>
      <p>
        <b>CEVAP</b>
      </p>
      <p>Değerli okurum, son 1.5 ayda ilişkiye ara vermen gerekirdi. Belki bu olay kadını psikolojik açıdan olumsuz etkilemiştir. Tıbba göre bu günlerde ilişkiye başlamanız gerekiyor. Kadına saygı gösterip sabırlı olsan ne kaybedersin?</p>
      <p>
        <b>Genişliyor mu?</b>
      </p>
      <p>Vajına daraltma operasyonu var mı? Çok doğum yapmış kadınların vajınası genişler mi? Bu kadınlarla ilişki sırasında zevk azalması olur mu?</p>
      <p>
        <b>CEVAP</b>
      </p>
      <p>Okurum, hepsine evet yanıtı veriyorum. Vajina sonunda etten, bağ dokusundan, mukoza örtüsünden yaratılmış bir organ. Çok fazla doğumda da gevşer, genişler.</p>
      <p>Doğal yapısı gereği de gevşek ve geniş olabilir. Herkesin eni, boyu aynı değil ki. Bu gibi durumlarda daraltma ameliyatları oluyor. Ama her doğum yapanda vajina genişlemez. Vajina kaslarının kendini toparlama gücü onu eski haline getirir.</p>
      <p>
        <b>İlişkiye giremiyorum</b>
      </p>
      <p>43 yaşındayım. 23 yaşında bir sevgilim var, 3 yıldır birlikteyiz. Sevişme sırasında problem yok ama cinsel ilişkiye geçince cinsel organım sertliğini kaybediyor. Ne olur yardım edin.</p>
      <p>
        <b>CEVAP</b>
      </p>
      <p>Değerli okurum, penisin sertleşmesi iradeye bağlı değil. Panikliyor, korkuyor ya da kendini yargılıyorsun, ya da bir psikolojik mekanizma ona dokunuyor ibresini bozuyor.</p>
      <p>Bu gibi durumlarda penise gelen damarlar açık mı, kapalı mı yoksa gelen kanı sifon tutuyor mu bakmak gerek. Doğru üroloğa.</p>
      <p>
        <b>BÖYLE SORU YOK!</b>
      </p>
      <p>
        <b>O haptan içsem mi?</b>
      </p>
      <p>75 yaşındayım, sağlıklıyım. Sertleşme sorunu yaşıyorum. Acaba mavi haplardan alsam mı? Şimdiye kadar korkumdan almadım. Yol gösterin.</p>
      <p>
        <b>CEVAP</b>
      </p>
      <p>Değerli okurum, tabii ki bu yaşa geldin diye oturup gün saymayacaksın. Cinselliğinin kalitesini yaşayacak, ömrüne ömür katacaksın. Monotonluktan uzak, kendini aşkın ritmine kaptırıp mutluluk yolunu bulacaksın.</p>
      <p>Bu da hapla oluyorsa bırak olsun (Tabii kalp, damar hastası değilsen). Ağzında diş yok ama yemek yiyeceksin. O zaman dişçinin yolu görünür. Aynı bu durum gibi. Tatlı istiyorsun, iştah var ama eylem yok. O zaman mavi hapı yutacaksın, işini yapacaksın.</p>
      <p>
        <b>GÜNÜN SORULARI</b>
      </p>
      <p>
        <b>Kıza açılamıyorum</b>
      </p>
      <p>18 yaşındayım, üniversite okuyorum. Bir kız var, bir türlü açılamıyorum. Özgüvenimin yerine gelmesi için ne yapabilirim?</p>
      <p>
        <b>CEVAP</b>
      </p>
      <p>Değerli okurum, ailen seninle nasıl gurur duyuyordur. Görünen o ki kızdan çok hoşlanmışsın, reddedilmekten korkup yaklaşamıyorsun. Hadi aslanım, bir cesaret konuş, duygularını açıkla.</p>
      <p>Biliyorum, tek taraflı kalmayacak. Kız şaşkın, mahçup, gülümseyip göz süzerse tamamdır. Böyle olsa da sakın ısrarcı olma, üzerine gitme. Nazik davran, şimdi kalk, şansına bir şans tanı. Beni de habersiz bırakma.</p>
      <p>
        <b>2 ilişki çok mu?</b>
      </p>
      <p>19 yaşındayım. Evlenince her gün 2 kez cinselliği yaşamak istiyorum, normal mi? Eşim ne der?</p>
      <p>
        <b>CEVAP</b>
      </p>
      <p>Değerli okurum, önce bir evlen. Mesai biraz ağır gelebilir. İlk vardiyadan sonra kulakların uğuldar, başın öne düşer. Yatağa öyle uzanırsın ki kız umutla beklese de kolunu kıpırdatacak halin kalmaz.</p>
      <p>Ya da ilk günlerde günde 3 ilişkide bulunursun. Ama bir de bakarsın ki, yürürken bacakların titriyor. İşte böyle bir durum ortaya çıkabilir. Bir başka sorun ise, kızın istekleri? Onları hiç düşündün mü? Oğlum, önce büyü. Okulun, askerliğin bitsin. Zamanı gelince aileni beğendiğin kıza görücü yollarsın.</p>
      <p>
        <b>GÜNÜZ SÖZÜ</b>
      </p>
      <p>Aşk sözcüklere sığmayan bir duygudur. Onun için tanımlaması yapılmaz. H.D.</p>
    </article>
  </body>
</html>