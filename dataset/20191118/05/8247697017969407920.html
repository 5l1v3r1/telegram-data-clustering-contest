<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/sports/soseja/33258-verstapens-uzvar-f-1-priekspedeja-posma-ferrari-pec-sakersana-izstajas-un-albons-zaude-pjedestalu"/>
    <meta property="og:site_name" content="iAuto"/>
    <meta property="article:published_time" content="2019-11-18T05:06:00+00:00"/>
    <meta property="og:title" content="Verstapens uzvar F-1 priekšpēdējā posmā; &quot;Ferrari&quot; pēc saķeršanā izstājas un Albons zaudē pjedestālu"/>
    <meta property="og:description" content="&quot;Red Bull&quot; komandas nīderlandiešu pilots Makss Verstapens svētdien izcīnīja uzvaru Pirmās formulas (F-1) pasaules čempionāta priekšpēdējā, 20.posma - Brazīlijas &quot;Grand Prix&quot; sacīkstēs, kuras pēdējos apļos bija vairākas dramatiskas sadursmes."/>
  </head>
  <body>
    <article>
      <h1>Verstapens uzvar F-1 priekšpēdējā posmā; "Ferrari" pēc saķeršanā izstājas un Albons zaudē pjedestālu</h1>
      <address><time datetime="2019-11-18T05:06:00+00:00">18 Nov 2019, 05:06</time> by <a rel="author">Nozare.lv</a></address>
      <p>"Red Bull" komandas nīderlandiešu pilots Makss Verstapens svētdien izcīnīja uzvaru Pirmās formulas (F-1) pasaules čempionāta priekšpēdējā, 20.posma - Brazīlijas "Grand Prix" sacīkstēs, kuras pēdējos apļos bija vairākas dramatiskas sadursmes.</p>
      <p>Verstapens sacensības sāka no pirmās starta vietas un pozīciju noturēja arī pēc tam, kad visi piloti bija veikuši pirmo boksu apmeklējumu. Lai gan brits Lūiss Hamiltons no "Mercedes" viņu apdzina, tomēr sacensību gaitā viņš atguva savu līderpozīciju.</p>
      <p>Pirmais būtiskais pavērsiens bija piecus apļus pirms posma finiša, kad abu sadūrās abu "Ferrari" pilotu Sebastjana Fetele un Šarla Leklēra vadīto spēkratu riteņi. Abu auto riepas pēc sadursmes uzsprāga, kā rezultātā sarkanie auto sacīksti neturpināja.</p>
      <p>Tikmēr "Red Bull" pilots Aleksandrs Albons jau bija pacēlies uz otro vietu un tuvojās savam pirmajam pjedestālam karjerā, taču priekšpēdējā aplī Hamiltons pēc sadursmes izstūma savu tautieti no trases, kā rezultātā Albons cīņā par augstām vietām neiesaistījās.</p>
      <p>Uzvaru posmā svinēja Verstapens, tikmēr francūzis Pjērs Gaslī ar otro vietu sarūpēja "Toro Rosso" pirmo pjedestālu komandas vēsturē. Trešais finišēja Hamiltons, kurš saņēma piecu sekunžu sodu, tādējādi trešo vietu posmā izcīnīja spānis Karloss Sainss juniors ("Mclaren").</p>
      <p>Ceturto un piekto vietu guva "Alfa Romeo" piloti - soms Kimi Reikenens un itālis Antonio Džovinaci -, bet sešinieku noslēdza austrālietis Daniels Rikjardo ("Renault"). Aiz Hamiltona bija brits Lendo Noriss ("McLaren"), devītais finišēja meksikānis Serhio Peress ("Racing Point"), bet kā pēdējais pie punkta tika krievs Daniils Kvjats ("Toro Rosso").</p>
      <p>Līdz sezonas beigām palicis vairs tikai viens posms - pēc divām nedēļām sacīkstes notiks Abū Dabī. Iepriekšējā posmā savu sesto čempiontitulu nodrošināja Hamiltons.</p>
      <p>Kāds no "Mercedes" komandas pilotiem šosezon uzvarējis 14 no 20 posmiem, trīs uzvaras ir Verstapena, divas Leklēram, bet viens panākums ir Fetelam.</p>
      <p>Kopvērtējumā pēc 20 posmiem līderis ar 387 puntkiem ir Hamiltons, bet otrais ar 314 punktiem ir soms Valteri Botass. Tālāk ar 260 punktiem ir Verstapens, ceturto vietu ar 249 punktiem ieņem Leklērs, bet piektais ar 230 punktiem ir Fetels.</p>
      <p>Zīmīgi, ka "Mercedes" komanda kļuvusi par pirmo vienību, kas sešus gadus pēc kārtas uzvarējusi Konstruktoru kausā un tikusi pie titula individuālajā ieskaitē.</p>
    </article>
  </body>
</html>