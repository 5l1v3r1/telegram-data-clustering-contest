<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/hata-newspaper/_modnimi-budut-pastelni-kolori/938240"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T05:21:00+00:00"/>
    <meta property="og:title" content="Модними будуть пастельні кольори"/>
    <meta property="og:description" content="&amp;mdash; 2020 року в тренді буде все, що пов'язано з природою. Особливої популярності набудуть пісочний, оливковий, гірський блакитний. Ніжні рожеві півтони, приглушений зелений, натуральні відтінки дерева й моря, &amp;mdash; розповідає 32-річна дизайнер інтер'єрів Вікторія Голуб із &amp;shy;Києва. ..."/>
  </head>
  <body>
    <article>
      <h1>Модними будуть пастельні кольори</h1>
      <address><time datetime="2019-11-18T05:21:00+00:00">18 Nov 2019, 05:21</time> by <a rel="author">Альона ДРИГВАЛЬ</a></address>
      <p>— 2020 року в тренді буде все, що пов'язано з природою. Особливої популярності набудуть пісочний, оливковий, гірський блакитний. Ніжні рожеві півтони, приглушений зелений, натуральні відтінки дерева й моря, — розповідає 32-річна дизайнер інтер'єрів Вікторія Голуб із ­Києва.</p>
      <p>Збережуть популярність квіткові й рослинні візерунки. Актуальною лишиться палітра пастельних тонів, зокрема бежево-коричнева гама. Не мине мода й на варіації білого та сірого.</p>
      <p>— З яскравих кольорів топовими стануть теракотовий і кораловий. Але використовувати їх треба дозовано: у надлишку вони тиснуть на психіку. Щоб цього уникнути, такі кольори слід поєднувати зі спокійними відтінками.</p>
      <p>Ідеальною буде комбінація яскравих тонів із бежевим, небесно-блакитним, приглушеним відтінком зелені.</p>
    </article>
  </body>
</html>