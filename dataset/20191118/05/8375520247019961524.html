<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ministr-ekonomiki-poyasniv-komu-vidavatimut-krediti-na-kupivlyu-zemli-pid-3-5-640579.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T05:26:04+00:00"/>
    <meta property="og:title" content="Міністр економіки пояснив, кому видаватимуть кредити на купівлю землі під 3-5%"/>
    <meta property="og:description" content="Кредити зможуть взяти «тільки ті, хто працює в чисту»"/>
  </head>
  <body>
    <article>
      <h1>Міністр економіки пояснив, кому видаватимуть кредити на купівлю землі під 3-5%</h1>
      <address>
        <time datetime="2019-11-18T05:26:04+00:00">18 Nov 2019, 05:26</time>
      </address>
      <h4>Кредити зможуть взяти «тільки ті, хто працює в чисту»</h4>
      <p>Держава компенсуватиме на купівлю землі рівень облікової ставки Нацбанку, що дозволить брати кредити під 3-5% у гривні. </p>
      <p>Про це заявив в інтерв’ю <a href="https://tsn.ua/groshi/milovanov-poyasniv-yak-vidavatimut-krediti-na-kupivlyu-zemli-pid-3-5-u-grivni-1444758.html">ТСН</a> заявив міністр розвитку економіки, торгівлі та сільського господарства України Тимофій Милованов.</p>
      <p>«У бюджеті на 2020 рік ми виділили 4 млрд грн на підтримку сільгоспвиробника. Це включатиме і підтримку прямих програм, наприклад, тваринництва, а також і купівлю землі. Як купувати землю? Ми будемо компенсувати облікову ставку Національного банку. На практиці це означає, що людина зможе взяти під 3-5% у гривні собі кредит на п’ять чи більше років, щоб купити землю. Хто може взяти? Тільки ті, хто працює в чисту, хто зареєструє право власності в білу, хто купуватиме до 500-1000 га. Ми матимемо систему контролю кінцевого бенефіціара, щоб недопустити, що хтось через підставних осіб набрав багато маленьких кредитів. Тому кредити тільки маленьким і середнім фермерам, тим, хто працюватиме на землі і під 3-5% у гривні», - сказав міністр.</p>
      <p>Раніше Милованов заявив, що<a href="https://glavcom.ua/economics/finances/ministr-milovanov-anonsuvav-krediti-na-pokupku-zemli-pid-3-5-richnih-640318.html"> кредити на покупку землі під 3-5% будуть доступні для тих, хто буде працювати на землі.</a></p>
      <p>Нагадаємо, <a href="https://glavcom.ua/economics/finances/ministr-ekonomiki-ozvuchiv-chogo-treba-boyatisya-pri-vidkritti-rinku-zemli-640303.html">міністр економіки озвучив, чого треба боятися при відкритті ринку землі.</a></p>
      <p>Як повідомлялося, у Зеленського переконані: <a href="https://glavcom.ua/news/u-zelenskogo-perekonani-chorniy-rinok-zemli-vinik-vnaslidok-moratoriyu-640337.html">«чорний ринок» землі виник внаслідок мораторію.</a></p>
      <p>Раніше заступник міністра розвитку економіки, торгівлі і сільського господарства Тарас Висоцький заявив, що недопуск іноземців до купівлі землі сільгосппризначення в Україні <a href="https://glavcom.ua/economics/finances/minekonomiki-nedopusk-inozemciv-do-kupivli-zemli-galmuje-zrostannya-vvp-ukrajini-640063.html">гальмуватиме зростання ВВП України на 0,5% в рік.</a></p>
      <p>Нагадаємо, 13 листопада Верховною Радою <a href="https://glavcom.ua/economics/finances/rada-pidtrimala-u-pershomu-chitanni-zakonoprojekt-pro-rinok-zemli-639676.html">закон про продаж землі було ухвалено</a> у першому читанні. «За» проголосувало 240  депутатів.</p>
      <p>14 листопада Верховна Рада України в першому читанні підтримала законопроект № 2195, який пропонує <a href="https://glavcom.ua/news/nardepi-pidtrimali-prodazh-zemli-cherez-internet-639979.html">дозволити продаж землі на електронних аукціонах</a>.</p>
      <p>Голова Верховної Ради Дмитро Разумков припускає, що <a href="https://glavcom.ua/country/politics/razumkov-referendum-pro-rinok-zemli-mozhe-vidbutisya-do-2024-roku-640038.html">референдум щодо ринку землі може відбутися раніше за 2024 рік,</a> але не між першим і другим читаннями відповідного законопроєкту.</p>
      <related>
        <a href="https://glavcom.ua/news/v-uryadi-anonsuvali-suttjevi-zmini-do-zakonoprojektu-pro-rinok-zemli-640555.html"/>
        <a href="https://glavcom.ua/kyiv/news/chi-treba-vidkrivati-prodazh-zemli-klichko-prokomentuvav-golovnu-temu-tizhnja-640385.html"/>
        <a href="https://glavcom.ua/economics/finances/meni-81-j-rik-i-ja-tezh-ne-loh-vidatnij-agrarij-geroj-ukrajini-napisav-lista-zelenskomu-640366.html"/>
      </related>
    </article>
  </body>
</html>