<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/zacnite-z-majhnimi-koraki-243473"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T05:50:00+00:00"/>
    <meta property="og:title" content="Začnite z majhnimi koraki"/>
    <meta property="og:description" content="Ste nezadovoljni, stvari stojijo na več področjih v življenju, se vrtite v krogih in ponavljate napake ter se obremenjujete z istimi stvarmi? Takoj se prenehajte ukvarjati z drugimi, njihovimi napa..."/>
  </head>
  <body>
    <article>
      <h1>Začnite z majhnimi koraki</h1>
      <h2>Nič se ne dogaja od zunaj, sami ste dirigent svojega orkestra. Z usmerjanjem pozornosti bo vaše življenje povsem drugačno.</h2>
      <address><time datetime="2019-11-18T05:50:00+00:00">18 Nov 2019, 05:50</time> by <a rel="author">M. B. Z.</a></address>
      <p>Ste nezadovoljni, stvari stojijo na več področjih v življenju, se vrtite v krogih in ponavljate napake ter se obremenjujete z istimi stvarmi? Takoj se prenehajte ukvarjati z drugimi, njihovimi napakami in tem, kaj vse bi morali spremeniti, da vam ne bi šli več na živce. Raje začnite spreminjati sebe. Ker je vse energija in vibracija, se najprej naučite ne posvečati pozornosti tistemu, česar nočete, ampak se osredotočite na želeno. To pomeni tudi, da se ne pritožujete nad stvarmi, ki vas mučijo, ampak se jih naučite ignorirati. Zavedajte se, da se bo problem, o katerem nenehno razmišljate, povečal, zato preusmerite pozornost k drugim stvarem, da odvzamete moč tistemu, kar vas mori.<br/><br/>Več ko meditirate, bolj pretočne in v ravnovesju bodo vaše čakre, energijsko polje, s tem pa celotno vaše življenje, zato začnite s kratkimi, desetminutnimi vajami za umirjanje uma. Vztrajajte in videli boste, da ste začeli segati po bolj zdravi hrani, manj sebični boste in bolj boste čutili, kaj je prav za vas in kaj ne. Manj verjetno se vam bo zgodilo kaj groznega, saj boste zaščiteni, ker boste resonirali na višji frekvenci. Vaša notranji in zunanji svet se bosta uravnala – če boste mirni v sebi, bo mirno tudi vaše življenje. Poleg tega boste bolj zdravi, saj redna meditacija umiri um in uravnava ščitnico, ki bdi nad nastajanjem hormonov, ter krvni tlak, spodbuja pa tudi delovanje srca. Telo postane bolj alkalno, upočasni se proces staranja. Stres namreč zakisa telo, kar vodi v bolezni. Vse je torej povezano, zato začnite z majhnimi koraki – in to pri sebi!</p>
    </article>
  </body>
</html>