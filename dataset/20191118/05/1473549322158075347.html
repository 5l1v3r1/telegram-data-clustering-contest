<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/pozar-hal-w-zakladzie-produkcyjnym-w-buszowie,986215.html"/>
    <meta property="og:site_name" content="TVN24"/>
    <meta property="article:published_time" content="2019-11-18T05:16:00+00:00"/>
    <meta property="og:title" content="Dwie hale w płomieniach. Strażacy &quot;w ciężkich warunkach walczą z ogniem&quot;"/>
    <meta property="og:description" content="Ponad 30 zastępów straży pożarnej gasiło pożar dwóch hal w zakładzie produkcyjnym w Buszewie w województwie wielkopolskim. Nie ma informacji o osobach poszkodowanych."/>
  </head>
  <body>
    <article>
      <h1>Dwie hale w płomieniach. Strażacy "w ciężkich warunkach walczą z ogniem"</h1>
      <address><time datetime="2019-11-18T05:16:00+00:00">18 Nov 2019, 05:16</time> by <a rel="author">lukl//now</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5d18fe60-c569-432f-b1f2-c2d926b3a3bf.tiff?type=1&amp;srcmode=0&amp;srcx=1/1&amp;srcy=0/1&amp;srcw=4/5&amp;srch=4/5&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/17431abc-b73a-4ac7-a183-640f0ea88aa0-480p.mp4"/>
          <figcaption>"Trudna i ciężka akcja dla strażaków"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/8f6fcaf6-4fce-4722-af20-25721c3af136-480p.mp4"/>
          <figcaption>Pożar hali firmy recyklinowej</figcaption>
        </figure>
        <figcaption>W Buszewie zapaliły się hale<cite>Foto: tvn24 | Video: tvn24</cite></figcaption>
      </slideshow>
      <h3>Ponad 30 zastępów straży pożarnej gasiło pożar dwóch hal w zakładzie produkcyjnym w Buszewie w województwie wielkopolskim. Nie ma informacji o osobach poszkodowanych.</h3>
      <p>Jak poinformował w niedzielę w programie "Dzień po dniu" w TVN24 Miłosz Nowak, rzecznik Państwowej Straży Pożarnej w Szamotułach, pożar ogarnął halę magazynową i halę recyklingu o łącznej powierzchni około 3,2 tysięcy metrów kwadratowych. Przekazał, że nie ma zagrożenia dla okolicznych zabudowań i instalacji.</p>
      <p>- O godzinie 20.36 dyżurny przyjął informację o palącej się hali w Buszewie. Po dojeździe na miejsce zdarzenia zastano halę częściowo objętą ogniem - relacjonował.</p>
      <related>
        <a href="https://www.tvn24.pl/wiadomosci-z-kraju,3/w-komisie-splonelo-15-samochodow-to-jeden-wielki-koszmar,985671.html"/>
      </related>
      <h3>"Bez ewakuacji"</h3>
      <p>Do walki z ogniem wysłano jednostki straży pożarnej z okolicznych powiatów. - Na miejscu zdarzenia pracuje około 30 zastępów i około 156 strażaków, którzy w ciężkich warunkach pracują i walczą z ogniem. Objęli pożar na tyle bezpiecznie, że ewakuacja nie jest planowana - dodał.</p>
      <p>Nie wiadomo, czy ktoś ucierpiał w pożarze. - Na chwilę obecną nie posiadamy informacji o osobach rannych lub poszkodowanych. Będziemy informować na bieżąco - powiedział rzecznik.</p>
      <p>- Szacowana akcja jest na pewno na kilkadziesiąt godzin. W fazie późniejszej będziemy mogli ocenić straty - zakończył.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5d18fe60-c569-432f-b1f2-c2d926b3a3bf.tiff?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Pożar hali firmy recyklinowej<cite>Wideo: tvn24</cite></figcaption>
      </figure>
    </article>
  </body>
</html>