<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sad-newspaper/_kimnatni-roslini-zimuyut-na-pinoplasti/938190"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T05:06:00+00:00"/>
    <meta property="og:title" content="Кімнатні рослини зимують на пінопласті"/>
    <meta property="og:description" content="&amp;mdash;&amp;ensp;Не можна залишати кімнатні квіти в міжсезоння напризволяще, &amp;mdash; радить Маргарита Іванченко, 41 рік. Має розплідник кімнатних рослин у Чернігові. &amp;mdash; Тепло батарей висушує повітря, і вони скидають листя. Готує рослини до зими поступово. Зменшує полив до разу на тиждень. ..."/>
  </head>
  <body>
    <article>
      <h1>Кімнатні рослини зимують на пінопласті</h1>
      <address><time datetime="2019-11-18T05:06:00+00:00">18 Nov 2019, 05:06</time> by <a rel="author">Катерина РОМАНЧУК</a></address>
      <p>— Не можна залишати кімнатні квіти в міжсезоння напризволяще, — радить Маргарита Іванченко, 41 рік. Має розплідник кімнатних рослин у Чернігові. — Тепло батарей висушує повітря, і вони скидають листя.</p>
      <p>Готує рослини до зими поступово. Зменшує полив до разу на тиждень. Інакше загниють корені й закисне ґрунт. Поливає, коли світлішає верхній шар землі. Вода має бути кімнатної температури.</p>
      <p>— Щоб рослини легше перенесли похолодання, їх треба розмістити на підставці. Найкраще з пінопласту. Він перекриє доступ холоду до коренів.</p>
      <p>Розставляє вазони, щоб не торкалися одне одного. Має вільно циркулювати повітря. Відсовує від шибки. Обприскує рослини з пульверизатора. Або вмикає зволожувач на 20–30 хв. чи ставить поряд миску з водою.</p>
      <p>— Особливої уваги вимагають орхідеї. Їх слід поливати зануренням. Опустити горщик у відро з відстояною водою на 20 хвилин. Вийняти, злити зайву рідину та поставити на підвіконня.</p>
    </article>
  </body>
</html>