<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hopp-csilla-elfogadhatatlannak-tartotta-junior-felteteleit/186824"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T05:52:00+00:00"/>
    <meta property="og:title" content="Hopp Csilla elfogadhatatlannak tartotta Junior feltételeit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hopp Csilla elfogadhatatlannak tartotta Junior feltételeit</mark>
      </h1>
      <address><time datetime="2019-11-18T05:52:00+00:00">18 Nov 2019, 05:52</time> by <a rel="author">Bors</a></address>
      <p>A <a href="https://www.blikk.hu/sztarvilag/sztarsztorik/meg-mindig-egyeztetnek-fiuk-elhelyezeserol-l-l-junior-es-hopp-csilla/ljmm1z2">Blikk</a> információi szerint, a zenész azt szeretné, hogy Hopp Csilla köteles legyen bemutatni neki párját, hogy Junior eldönthesse, a férfi alkalmas-e arra, hogy nevelje közös gyermeküket, Lacikát – írja a napilap.</p>
      <figure>
        <img src="http://media.borsonline.hu/cikk/20/192422/big-lead/650x360/2026891_1985990-1976348-ll-junior-vi-20541.jpg"/>
        <figcaption>© Végh István</figcaption>
      </figure>
      <p>– Mindkét fél arra törekedik, hogy minél hamarabb megegyezzenek. Az már eldőlt, hogy közös felügyeletet szeretnének váltott elhelyezéssel, de az egyéb részletekben és feltételekben még nincs megállapodás. Ilyen többek között az óvodai és iskolai szünetek, ünnepnapok elosztása vagy hogy a kisfiú kivel és mikor utazhat külföldre, különös tekintettel az Európai Unión kívüli országokra – nyilatkozta a Blikknek Hopp Csilla jogi képviselője, dr. Horváth András.</p>
      <p>Az ügyvéd elárulta, hogy az is gátolta egy ideig a megegyezést, hogy az énekes olyan feltételt is kiszabott volna, amit Csilla nem tartott elfogadhatónak.</p>
      <p>– Szerették volna belefoglalni a megállapodásba, hogy amennyiben Csillának új párja lesz, őt köteles bemutatni Juniornak, aki ezután mérlegeli, hogy a férfi találkozhat-e Lacikával. Ezt ügyfelem és én is elutasítottuk, jeleztem Junior ügyvédjének, nem írjuk alá a megállapodást, amíg ilyen feltételek szerepelnek benne, ezért ez a rész ki is került belőle – mondta dr. Horváth András.</p>
      <p>Joniorék az ügyvéd szerint a lényegi kérdésekben már megegyeztek, csak apróságokon vitáznak.</p>
      <p>– Még nem kaptuk meg a Csilla ügyvédje által átírt változatot, így arról, hogy a végleges megállapodás mit tartalmaz majd, még nem tudok nyilatkozni – kezdte L.L. Junior ügyvédje, dr. Mester Csaba a Blikknek – Ám az igaz, ügyfelem részéről volt olyan kikötés, hogy amennyiben a gyermeke anyjának új párja lesz, szeretne vele találkozni, megismerni őt, mielőtt a gyermek életében részt venne. Azt gondolom, ez abszolút megalapozott elvárás, hiszen bárki vesz részt Lacika gondozásában, esetleg nevelője lesz a gyermeknek, azt szeretné ismerni a szülő – tette hozzá.</p>
    </article>
  </body>
</html>