<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ben-stokes-using-david-warner-to-spike-book-sales-says-tim-paine-2855498.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T05:12:38+00:00"/>
    <meta property="og:title" content="किताब बेचने के लिए वॉर्नर के नाम का इस्तेमाल कर रहे स्टोक्स: टिम पेन"/>
    <meta property="og:description" content="इंग्लैंड और ऑस्ट्रेलिया के बीच हमेशा ही कड़ी स्पर्धा रही है। हाल ही में एशेज सीरीज में दोनों टीमें 2-2 से बराबर रही थीं। इस सीरीज में ऑलराउंडर बेन स्टोक्स ने तीसरे टेस्ट में नाबाद 135 रनों की पारी..."/>
  </head>
  <body>
    <article>
      <h1>किताब बेचने के लिए वॉर्नर के नाम का इस्तेमाल कर रहे स्टोक्स: टिम पेन</h1>
      <address><time datetime="2019-11-18T05:12:38+00:00">18 Nov 2019, 05:12</time> by <a rel="author">लाइव हिन्दुस्तान टीम,नई दिल्ली</a></address>
      <p>इंग्लैंड और ऑस्ट्रेलिया के बीच हमेशा ही कड़ी स्पर्धा रही है। हाल ही में एशेज सीरीज में दोनों टीमें 2-2 से बराबर रही थीं। इस सीरीज में ऑलराउंडर बेन स्टोक्स ने तीसरे टेस्ट में नाबाद 135 रनों की पारी खेली थी। इंग्लैंड को जीत के लिए 359 रन बनाने थे और उनके 9 विकेट 286 रनों पर गिर चुके थे, लेकिन स्टोक्स ने लीच के साथ अंतिम विकेट के लिए 76 रन बनाकर मैच जितवा दिया और सीरीज को 1-1 पर ले आए। यह ऐतिहासिक जीत एकबार फिर से उस समय सुर्खियों में आ गई है, जब बेन स्टोक्स की अपनी नई किताब 'ऑन फायरः माई स्टोरी इंग्लैंड्स समर' के कुछ अंश सामने आए। </p>
      <p>इस किताब में बेन स्टोक्स ने लिखा है कि डेविड वॉर्नर ने उनसे कुछ ऐसे शब्द कहे थे, जिसने उन्हें अविश्वसनीय पारी खेलने को प्रेरित किया। स्टोक्स ने लिखा, ''बहुत से ऑस्ट्रेलियन खिलाड़ी मुझे गलत शॉट खेलने के लिए उकसा कर रहे थे। लेकिन सबसे ज्यादा डेविड वॉर्नर मेरा ध्यान बांटने की कोशिश कर रहे थे।'' </p>
      <h3>
        <a href="https://www.livehindustan.com/cricket/story-india-pakistan-bigger-than-ashes-cricketing-ties-must-resume-says-mushtaq-ahmed-2855481.html">पूर्व पाकिस्तानी लेग स्पिनर बोले, एशेज से भी बड़ी है भारत-पाक सीरीज </a>
      </h3>
      <p>हालांकि, ऑस्ट्रेलिया के टेस्ट कप्तान टिम पेनने कहा कि बेन स्टोक्स किताब बेचने के लिए डेविड वॉर्नर का नाम इस्तेमाल कर रहे हैं। एशेज डेविड वॉर्नर की कमबैक टेस्ट सीरीज थी। एक साल के प्रतिबंध के बाद वह टीम में लौट रहे थे। गौरतलब है कि मार्च 2018 में स्टीव स्मिथ और डेविड वॉर्नर सैंडपेपर कांड में फंस गये थे तो और दोनों पर एक एक साल का प्रतिबंध लग गया था। </p>
      <p>टिम पेन ने कहा, ''मैं डेविड वॉर्नर के बराबर में ही खड़ा था, लेकिन उन्होंने बेन स्टोक्स को न तो कोई गाली दी और न ही स्लेजिंग की। ऐसा लग रहा था कि दोनों अच्छे दोस्त हैं। स्टोक्स ने किताब की बिक्री बढ़ाने के लिए वॉर्नर के नाम का इस्तेमाल किया। मैं उन्हें शुभकामनाएं देता हूं।''</p>
      <h3>
        <a href="https://www.livehindustan.com/cricket/story-test-cricket-needed-rejuvenation-say-sourav-ganguly-on-day-night-match-2855463.html">टेस्ट क्रिकेट को लेकर सौरव गांगुली ने दिया बड़ा बयान, जानें क्या कहा</a>
      </h3>
      <p>बता दें कि डेविड वॉर्नर ने विश्व कप में रोहित शर्मा के बाद सबसे अधिक रन बनाए थे। वह रोहित शर्मा से सिर्फ एक रन पीछे रहे। लेकिन एशेज में वह बुरी तरफ असफल साबित हुए। स्टीव स्मिथ के बाद टिम पेन पहले ऐसे कप्तान हैं, जिन्होंने इंग्लैंड में सीरीज ड्रॉ खेली है। स्टीट स्मिथ की कप्तानी में 2001 की एशेज सीरीज बराबर रही थी।</p>
    </article>
  </body>
</html>