<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-situaciya-v-zoni-oos-zvedennya-50054075.html"/>
    <meta property="og:site_name" content="НВ"/>
    <meta property="article:published_time" content="2019-11-18T05:09:00+00:00"/>
    <meta property="og:title" content="Бойовики на Донбасі 16 разів обстріляли українських військових"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 16 разів порушили режим припинення вогню."/>
  </head>
  <body>
    <article>
      <h1>Бойовики на Донбасі 16 разів обстріляли українських військових</h1>
      <h2>Протягом минулої доби в районі проведення операції Об'єднаних сил на Донбасі терористи 16 разів порушили режим припинення вогню.</h2>
      <address>
        <time datetime="2019-11-18T05:09:00+00:00">18 Nov 2019, 05:09</time>
      </address>
      <p>Як <a href="https://www.facebook.com/pressjfo.news/photos/a.364697644022858/715007022325250/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід поблизу Новомихайлівки бойовики вели вогонь з гранатометів різних систем, великокаліберних кулеметів та іншої стрілецької зброї, неподалік Водяного — з мінометів калібру 82 мм, двічі біля Красногорівки — зі станкових протитанкових гранатометів та великокаліберних кулеметів, двічі в районі Лебединського — з СПГ, автоматичних гранатометів та стрілецької зброї, двічі поблизу Авдіївки — з ручних і станкових протитанкових гранатометів та великокаліберних кулеметів, поблизу Павлополя — зі стрілецької зброї.</p>
      <p>В районі відповідальності оперативно-тактичного угруповання Північ терористи з протитанкових ракетних комплексів обстріляли українських військових неподалік Кримського, двічі поблизу Луганського — з гранатометів різних систем та великокаліберних кулеметів, двічі в районі Новолуганського — з ручних протитанкових, автоматичних та підствольних гранатометів і стрілецької зброї, біля Троїцького — з СПГ та автоматичних гранатометів, поблизу Травневого — з ручних протитанкових гранатометів та стрілецької зброї.</p>
      <p>За минулу добу втрат серед військовослужбовців Об'єднаних сил не було.</p>
      <p>З початку поточної доби обстрілів з боку бойовиків зафіксовано не було.</p>
    </article>
  </body>
</html>