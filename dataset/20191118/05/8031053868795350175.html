<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%cf%84%ce%b7%ce%bc%ce%b1%cf%84%ce%bf%ce%bb%cf%8c%ce%b3%ce%b9%ce%bf-%ce%ba%ce%b1%ce%b9-%ce%b1%ce%b1%ce%b4%ce%b5-%cf%83%cf%84%ce%ad%ce%bb%ce%bd%ce%bf%cf%85%ce%bd-email-%cf%83%ce%b5-13-%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T05:03:29+00:00"/>
    <meta property="og:title" content="Κτηματολόγιο και ΑΑΔΕ στέλνουν email σε 1,3 εκατ. ιδιοκτήτες ακινήτων -Ποιες περιοχές αφορά"/>
    <meta property="og:description" content="Ένα e-mail θα λάβουν τις επόμενες ημέρες 1,3 εκατομμύρια ιδιοκτήτες ακινήτων. Το ηλεκτρονική μήνυμα θα έρθει από το Κτηματολόγιο και την Ανεξάρτητη Αρχή Δημοσίων Εσόδων προκειμένου να ενημερωθούν οι πολίτες για τις προθεσμίες υποβολής δηλώσεων της ιδιοκτησίας τους στο πλαίσιο της κτηματογράφησης."/>
  </head>
  <body>
    <article>
      <h1>Κτηματολόγιο και ΑΑΔΕ στέλνουν email σε 1,3 εκατ. ιδιοκτήτες ακινήτων -Ποιες περιοχές αφορά</h1>
      <address>
        <time datetime="2019-11-18T05:03:29+00:00">18 Nov 2019, 05:03</time>
      </address>
      <p>
        <b>Ένα e-mail θα λάβουν τις επόμενες ημέρες 1,3 εκατομμύρια ιδιοκτήτες ακινήτων. Το ηλεκτρονική μήνυμα θα έρθει από το Κτηματολόγιο και την Ανεξάρτητη Αρχή Δημοσίων Εσόδων προκειμένου να ενημερωθούν οι πολίτες για τις προθεσμίες υποβολής δηλώσεων της ιδιοκτησίας τους στο πλαίσιο της κτηματογράφησης.</b>
      </p>
      <p>Συγκεκριμένα, πάνω από 1,3 εκατομμύρια παραλήπτες (φυσικά και νομικά πρόσωπα) πρόκειται να λάβουν e-mail από την ΑΑΔΕ. Πρόκειται για φυσικά και νομικά πρόσωπα που είναι κάτοχοι ιδιοκτησίας ή διαμένουν/έχουν την έδρα τους σε μια ή περισσότερες Περιφερειακές Ενότητες η προθεσμία των οποίων λήγει τέλος Νοεμβρίου (υπενθυμίζεται ωστόσο πως υποχρέωση δήλωσης ιδιοκτησίας στο Κτηματολόγιο έχουν μόνο οι κάτοχοι ιδιοκτησίας).</p>
      <p>Οι Περιφερειακές ενότητες στις οποίες λήγει η προθεσμία είναι οι εξής:</p>
      <p>Καστοριάς/Φλώρινας<br/>Ευβοίας<br/>Αχαΐας<br/>Λακωνίας<br/>Αργολίδας/Κορινθίας<br/>Σάμου/Χίου/Ικαρίας<br/>Αιγίου<br/>Μεσσηνίας<br/>Στο υπόλοιπο Μαγνησίας και Σποράδων<br/>Για όλες τις παραπάνω περιοχές η προθεσμία έγκαιρης υποβολής δηλώσεων ιδιοκτησίας στο Κτηματολόγιο λήγει στις 29 Νοεμβρίου 2019. Στο ηλεκτρονικό μήνυμα θα ξεκαθαρίζεται πως δεν πρόκειται να δοθεί αμία περαιτέρω παράταση.</p>
      <p>Σημειώνεται ότι η προηγούμενη αποστολή μαζικών μηνυμάτων μέσω της ΑΑΔΕ πραγματοποιήθηκε στα μέσα Οκτωβρίου και αφορούσε τις περιοχές που οι προθεσμίες υποβολής δηλώσεων έληξαν στις 31 Οκτωβρίου 2019.</p>
      <p>Να σημειωθεί ότι οι πολίτες μπορούν να:</p>
      <p>Υποβάλουν ηλεκτρονικά τη δήλωσή τους μέσα από την ιστοσελίδα του Κτηματολογίου, www.ktimatologio.gr<br/>Αποφύγουν την πολύωρη αναμονή, εφαρμόζοντας την διαδικασία διαπίστωσης «εμπρόθεσμης προσέλευσης», προκειμένου να ολοκληρώσουν την υποβολή της δήλωσής τους σε μεταγενέστερο χρόνο με ραντεβού.<br/>Λάβουν δωρεάν υπηρεσίες στα κατά τόπους Γραφεία Κτηματογράφησης από εξειδικευμένους δικηγόρους και τοπογράφους σχετικά με την διαδικασία υποβολής δήλωσης, τα απαραίτητα έντυπα, εντοπισμό, κλπ.<br/>Χρησιμοποιήσουν δωρεάν την υπηρεσία εντοπισμού και οριοθέτησης ακινήτου με χρήση εφαρμογής μέσω έξυπνου κινητού τηλεφώνου.<br/>Πληρώσουν το πάγιο τέλος σε δόσεις μέσω της χρήσης πιστωτικής κάρτας.</p>
    </article>
  </body>
</html>