<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742235"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T05:46:00+00:00"/>
    <meta property="og:title" content="ชื่นชม&quot;คุณหมอ&quot;นครปฐม &quot;สาวไตวาย&quot;ซึ้งใจไม่ทิ้งคนไข้!"/>
    <meta property="og:description" content="คนไข้สาวป่วยไตวายเรื้อรัง ขอแชร์เรื่องราวชีวิตจริง หลังเกิดปัญหากับเส้นฟอกไต ตัดสินใจส่งข้อความหาคุณหมอนอกเวลา กลับพบคุณหมอผู้ทุ่มเทเวลาเพื่อคนไข้ นัดเวลาพบเพื่อแก้ไขทันที!"/>
  </head>
  <body>
    <article>
      <h1>ชื่นชม"คุณหมอ"นครปฐม "สาวไตวาย"ซึ้งใจไม่ทิ้งคนไข้!</h1>
      <address>
        <time datetime="2019-11-18T05:46:00+00:00">18 Nov 2019, 05:46</time>
      </address>
      <p>
        <b>คนไข้สาวป่วยไตวายเรื้อรัง ขอแชร์เรื่องราวชีวิตจริง หลังเกิดปัญหากับเส้นฟอกไต ตัดสินใจส่งข้อความหาคุณหมอนอกเวลา กลับพบคุณหมอผู้ทุ่มเทเวลาเพื่อคนไข้ นัดเวลาพบเพื่อแก้ไขทันที!</b>
      </p>
      <p>เมื่อวันที่ 18 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์ต่างเกิดกระแสแชร์เรื่องราวสุดประทับใจ ภายหลังจากที่คนไข้สาวรายหนึ่ง ซึ่งป่วยไตวายเรื้อรัง ต้องเข้ารับการรักษาด้วยการฟอกไตสัปดาห์ละ 3 ครั้ง เล่าเรื่องสุดประทับใจเกี่ยวกับคุณหมอของโรงพยาบาลนครปฐม ที่ดูแลเอาใจใส่เธอเป็นอย่างดี<br/><br/>โดยเธอระบุว่า <i><b>"โรงพยาบาลนครปฐม เป็นโรงพยาบาลรัฐ ที่มีคนไข้เยอะมาก ทั้งเจ้าหน้าที่ หมอ พยาบาล และเตียงแทบจะไม่เพียงพอ บ่อยครั้งที่โดนร้องเรียน บ่อยครั้งที่โดนโพสต์ประจาน แต่เราพบคุณหมอท่านนึง ที่ทุ่มเทเวลา ทุ่มเทความตั้งใจให้คนไข้" </b></i>แต่เมื่อวันที่ 16 พ.ย. เกิดปัญหาขึ้นกับเส้นฟอกไต ด้วยความกังวล จึงทักเฟซบุ๊กส่วนตัวคุณหมอไป ใจจริงไม่อยากทัก เพราะเห็นว่าดูเป็นส่วนตัวไป ดูเป็นการรบกวนคุณหมอมากๆ แต่ต้องใช้เส้นวันอังคาร แล้วคุณหมอออกตรวจวันพุธ-พฤหัส มันคงไม่ทันการ ต้องแย่แน่ๆถ้าไม่ได้รับการแก้ไขให้ทัน เราจึงทักอินบล็อกไป<br/><br/>ความเป็นจริงคุณหมอจะไม่ตอบ ไม่สนใจก็ได้ ความจริงถ้าอยากพบหมอก็ต้องมาโรงพยาบาล มาตรงวันก็ได้เจอ ไม่ทันก็ต้องรอไป แต่คุณหมอไม่รอช้า รีบนัดแก้ไขให้วันนี้ทันที <b><i>"และนี้ไม่ใช่ครั้งแรกที่เราได้เจอ เราเคยผ่าตัดกับคุณหมอแล้ว เราได้ยินคุณหมอโทรตามคนไข้เอง ให้มาผ่าตัดตามคิว อยู่ห้องผ่าตัดยันดึกเพราะคนไข้เยอะ พวกเราชาวนครปฐมควรยินดี และเป็นโชคดีของพวกเราทุกคนจริงๆ นพ.ประสพชัย คงศักดิ์ไพศาล" </i></b><br/><br/>อย่างไรก็ตาม ภายหลังจากที่เรื่องราวดังกล่าวเผยแพร่ออกไป ต่างมีชาวเน็ตเข้ามาคอมเม้นท์ชื่มชมในความใส่ใจคนไข้ของคุณหมอท่านดังกล่าวเป็นจำนวนมาก...</p>
      <figure>
        <img src="https://www.dailynews.co.th/admin/upload/20191118/news_cZcQRPtEKE131630_533.jpg?v=201911181411?v=5787"/>
      </figure>
      <figure>
        <img src="https://www.dailynews.co.th/admin/upload/20191118/news_mbUToWUImF131629_533.jpg?v=201911181411?v=6354"/>
      </figure>
      <p>ขอบคุณภาพและข้อมูลจาก @May Rawadee</p>
      <figure>
        <img src="https://www.dailynews.co.th/admin/upload/20191118/news_llCwhWQteh131630_533.jpg?v=201911181411?v=9160"/>
      </figure>
    </article>
  </body>
</html>