<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/%d7%97%d7%93%d7%a9-%d7%91%d7%98%d7%9c%d7%95%d7%95%d7%99%d7%96%d7%99%d7%94-%d7%99%d7%95%d7%9d-%d7%a9%d7%9c%d7%99%d7%a9%d7%99-19-%d7%91%d7%a0%d7%95%d7%91%d7%9e%d7%91%d7%a8-2019/"/>
    <meta property="og:site_name" content="Girafa"/>
    <meta property="article:published_time" content="2019-11-18T05:00:31+00:00"/>
    <meta property="og:title" content="חדש בטלוויזיה: יום שלישי, 19 בנובמבר, 2019"/>
    <meta property="og:description" content="הבהלה לזהב: מים לבנים 3, הדוקו על ג’ונתן המדהים, חינוך פריזאי, על הסט עם נועה תשבי 2, אלייזה שלזינגר: חשופה, No Time for Shame ___ 20:00 הבהלה לזהב: מים לבנים 3 | 3 Gold Rush: White Water, ערוץ דיסקברי עמוק בלב השממה הנידחת של אלסקה מסתתר זהב, ורק מי שכוח הסיבולת שלו יאפשר לו לבצע […]"/>
  </head>
  <body>
    <article>
      <h1>חדש בטלוויזיה: יום שלישי, 19 בנובמבר, 2019</h1>
      <address><time datetime="2019-11-18T05:00:31+00:00">18 Nov 2019, 05:00</time> by <a rel="author">שי שגב</a></address>
      <p>
        <b>הבהלה לזהב: מים לבנים 3, הדוקו על ג’ונתן המדהים, חינוך פריזאי, על הסט עם נועה תשבי 2, אלייזה שלזינגר: חשופה, <a href="https://www.netflix.com/title/81105559">No Time for Shame</a></b>
      </p>
      <p>
        <b>
          <u>___</u>
        </b>
      </p>
      <p>
        <b>20:00 הבהלה לזהב: מים לבנים 3 | 3 </b>
        <b>Gold Rush: White Water</b>
        <b>, ערוץ דיסקברי</b>
      </p>
      <figure>
        <img src="https://g-rafa.co.il/wp-content/uploads/2019/11/191119A.jpg"/>
      </figure>
      <p>עמוק בלב השממה הנידחת של אלסקה מסתתר זהב, ורק מי שכוח הסיבולת שלו יאפשר לו לבצע עבודות מסוכנות ומלוכלכות יזכה למצוא אותו. הכורים <b>דקוטה פרד</b> ו-<b>דסטין הרט </b>הם שני אנשים כאלה, והם יודעים לבצע כרייה מסוכנת במיוחד, שעשויה להיות גם משתלמת במיוחד. כרייה מהסוג שמבדיל בין גברים לס תם ילדים. תוך כדי מעקב אחר מקורות הזהב במעלה נהר, עמוק אל בין ההרים ואל מעמקי תחנות כרייה נטושות, הם נדרשים לצלול במי אשדות שוצפים ובברכות טבילה מסוכנות. כריית זהב היא עסק מסוכן, ואיש אינו יודע מי יצא מנצח; אבל העובדה הזו אינה עוצרת את הבחורים הללו. הם נחושים לצאת למסע בחיפוש אחר האוצר האולטימטיבי, שחבוי בשטחה הפראי והאכזרי של אלסקה.</p>
      <p>
        <b>22:00 הדוקו על ג’ונתן המדהים | </b>
        <b>Amazing Johnathan Documentary</b>
        <b>, ערוץ </b>
        <b>Yes</b>
        <b> דוקו + ערוץ </b>
        <b>Yes VOD</b>
      </p>
      <figure>
        <img src="https://g-rafa.co.il/wp-content/uploads/2019/11/191119B.jpg"/>
      </figure>
      <p>סרט מתעתע ומלא טוויסטים על קוסם מצליח שלקח את האשליה צעד אחד רחוק מדי. הדוקו מתחיל כסרט דוקומנטרי שגרתי על ‘ג’ונתן המדהים’, קוסם מטורף במיוחד שבנה קריירה משגשגת בזכות הונאת הקהל בשנות ה-80. אך העלילה הזו לא נמשכת זמן רב. לאחר שג’ונתן אובחן כחולה לב במצב סופני ונותרה לו שנה לחיות, הוא נאלץ לפרוש מההופעות. קאט לשלוש שנים מאוחר יותר: לא רק שג’ונתן לא מת, לתדהמת כולם, הוא יוצא מלווה בתיעוד של הבמאי <b>בן ברמן</b>, למסע הופעות מחודש. אבל כשסדקים מתחילים לצוץ באמינות סיפור המחלה, מקבל הסרט תפנית לכיוון חדש של חוסר ודאות. כעת בן מנסה להבין מהי האמת ומה אשליה? 91 דקות, ארה”ב, 2019.</p>
      <p>
        <a href="https://g-rafa.co.il/%d7%97%d7%93%d7%a9-%d7%91%d7%98%d7%9c%d7%95%d7%95%d7%99%d7%96%d7%99%d7%94-%d7%99%d7%95%d7%9d-%d7%a8%d7%91%d7%99%d7%a2%d7%99-20-%d7%91%d7%a0%d7%95%d7%91%d7%9e%d7%91%d7%a8-2019/">קרא עוד:  חדש בטלוויזיה: יום רביעי, 20 בנובמבר, 2019</a>
      </p>
      <p>
        <b>22:00 </b>
        <b>חינוך פריזאי | </b>
        <b>A Paris Education</b>
        <b> | </b>
        <b>Mes Provinciales</b>
        <b>, ערוץ </b>
        <b>Yes3</b>
      </p>
      <p>
        <a href="https://g-rafa.co.il/?p=80456">לפרטים נוספים, ראו יום חמישי, 14 בנובמבר, 2019, בערוץ Yes VOD</a>
      </p>
      <p>
        <b>22:50 על הסט עם נועה תשבי 2, ערוץ החיים הטובים</b>
      </p>
      <figure>
        <img src="https://g-rafa.co.il/wp-content/uploads/2019/11/191119C.jpg"/>
      </figure>
      <p><b>נועה תשבי</b> חוזרת בעונה חדשה עם כל מה שטוב: עיצוב, אופנה, פנאי, טיפוח, המקומות החמים ביותר לחופשה וסיפורים מעוררי השראה. את התכנית תלווה נבחרת המשפיענים, שיעדכנו בכל מה שחם ברשתות החברתיות ומחוץ להן, בנוסף – נועה תארח אמנים, שחקנים ופוליטיקאים לראיונות אישיים על סיפורי ההצלחה שלהם, ולא פחות חשוב – הכישלונות שחוו בדרך.</p>
      <p>
        <b><a href="https://www.netflix.com/title/81073633">אלייזה שלזינגר: חשופה | Iliza Shlesinger: Unveiled</a>, נטפליקס | </b>
        <b>Netflix</b>
      </p>
      <figure>
        <img src="https://g-rafa.co.il/wp-content/uploads/2019/11/191119D.jpg"/>
      </figure>
      <p>סטנד-אפ.<b> אלייזה שלזינגר</b>, שזה עתה נישאה, מנתחת מסורות משונות של חתונות וחולקת תובנות מצחיקות מחתונתה שלה.</p>
      <p>אין שם עברי<b> | <a href="https://www.netflix.com/title/81105559">No Time for Shame</a>, נטפליקס | </b><b>Netflix</b></p>
      <figure>
        <img src="https://g-rafa.co.il/wp-content/uploads/2019/11/191119E.jpg"/>
      </figure>
      <p>סדרת ריאליטי מארגנטינה. <b>סנטיאגו ארטמיס</b>, פצצת אופנה מהלכת מבואנוס אייריס, מגשים את חלומו ומנסה לאזן בין חיי האהבה, המטפלת והלקוחות שלו.</p>
      <p>___________________________________________________________________________________</p>
      <p>מדור “חדש ב-TV” מסכם את כל מה שחדש בערוצי הטלוויזיה, בהתאם לעדכונים המתקבלים מגופי התוכן והשידור. לעיתים נופלות טעויות בשל שינויים בלוחות המשדרים – נשמח אם תעדכנו אותנו לטובת הקוראים. כותב המדור מדרג רק את התכנים בהם צפה, אשר לחלקם אף ניתן למצוא ביקורת רחבה ומפורטת בהקלקת שם הסרט. מעוניינים להצטרף לצוות הכתיבה? <a href="mailto:shyksegev@gmail.com">צרו קשר</a>!</p>
    </article>
  </body>
</html>