<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232249/"/>
    <meta property="og:site_name" content="Українська правда"/>
    <meta property="article:published_time" content="2019-11-18T05:59:15+00:00"/>
    <meta property="og:title" content="Головні новини неділі і ночі: вибух в Балаклії, повернення українських кораблів"/>
    <meta property="og:description" content="Ще один військовий загинув унаслідок вибуху в Балаклії, захоплені українські військові катери вивели з акваторії Керчі – новини, які були актуальні 17 жовтня."/>
  </head>
  <body>
    <article>
      <h1>Головні новини неділі і ночі: вибух в Балаклії, повернення українських кораблів</h1>
      <address>
        <time datetime="2019-11-18T05:59:15+00:00">18 Nov 2019, 05:59</time>
      </address>
      <p>Ще один військовий загинув унаслідок вибуху в Балаклії, захоплені українські військові катери вивели з акваторії Керчі – новини, які були актуальні 17 жовтня.</p>
      <p>
        <b>Про вибух в Балаклії</b>
      </p>
      <p>У неділю в лікарні <a href="https://www.pravda.com.ua/news/2019/11/17/7232224/">помер військовослужбовець</a>, який отримав поранення внаслідок вибухів на артилерійській базі біля Балаклії Харківської області.</p>
      <p>
        <b>Про повернення кораблів</b>
      </p>
      <p>Захоплені Росією <a href="https://www.pravda.com.ua/news/2019/11/17/7232221/">українські кораблі</a> будуть передані Києву відповідно досягнутих російсько-українських домовленостей 18 листопада.</p>
      <p>Згідно з повідомленням, три українських судна - буксир "Яни Капу" і малі броньовані артилерійські катери "Нікополь" і "Бердянськ" буксируються з порту Керч до погодженого місця передачі українській стороні.</p>
      <p>
        <b>Про телеграм-канал "Української правди"</b>
      </p>
      <p>А ми продовжуємо агітувати вас за те, щоб ви підписались на наш телеграм-канал "<a href="https://t.me/ukr_pravda">УП. Кляті питання</a>" 3-5 постів на день. Тільки важливі новини на актуальні теми. Пояснюємо складні речі простою мовою. І, найголовніше, з жартами на межі!</p>
      <p>
        <b>Про інші важливі новини</b>
      </p>
      <p>Міністерство економіки <a href="https://www.pravda.com.ua/news/2019/11/17/7232228/">звільнило 47 керівників</a> держпідприємств та держслужбовців категорії А.</p>
      <p>"Нафтогаз України" <a href="https://www.pravda.com.ua/news/2019/11/17/7232231/">заявляє</a> про критичну ситуацію в місті Новий Розділ на Львівщині: опалення немає, цілі райони міста без електрики, також під загрозою постачання води в один з районів.</p>
      <p>Адвокатська дорадча група <a href="https://www.pravda.com.ua/news/2019/11/17/7232207/">вимагає</a> від президента України Володимира Зеленського скликати позачергову сесію Верховної Ради для проведення голосування за поправку №318 до законопроекту №2116, яка дозволить зберегти слідство у справах Майдану.</p>
      <p>Наглядова рада та правління "Укресімбанку" <a href="https://www.pravda.com.ua/news/2019/11/18/7232240/">запевнили</a>, що затримання голови банку Олександра Гриценка не вплине на діяльність установи. </p>
      <footer>Українська правда</footer>
    </article>
  </body>
</html>