<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/samsung-galaxy-fold-2-z-wiekszym-potencjalem-niz-swoj-poprzednik/"/>
    <meta property="og:site_name" content="DailyWeb"/>
    <meta property="article:published_time" content="2019-11-18T09:18:20+00:00"/>
    <meta property="og:title" content="Samsung Galaxy Fold 2 z większym potencjałem niż swój poprzednik?"/>
    <meta property="og:description" content="agraniczne media donoszą, że Samsung prawdopodobnie prowadzi już prace nad Galaxy Fold 2, a oficjalna zapowiedź pojawi się w kwietniu!"/>
  </head>
  <body>
    <article>
      <h1>Samsung Galaxy Fold 2 z większym potencjałem niż swój poprzednik?</h1>
      <address><time datetime="2019-11-18T09:18:20+00:00">18 Nov 2019, 09:18</time> by <a rel="author">Marika Kowalska</a></address>
      <h4>Na pierwszą udaną wersję Folda czekaliśmy naprawdę długo. Wstępny projekt Samsunga nie spełnił oczekiwań pod względem składanego ekranu, dlatego producent spędził wiele czasu na udoskonalaniu nowej technologii. Dopiero w tym roku zadebiutował pierwszy składany smartfon, który rzeczywiście trafił do sprzedaży i cieszy się sporym zainteresowaniem. Mimo to nadal posiada on kilka wad, w tym bardzo delikatny ekran, co już niebawem może zostać udoskonalone.</h4>
      <p>Zagraniczne media donoszą, że Samsung prawdopodobnie prowadzi już prace nad Galaxy Fold 2. Smartfon miałby zostać wyposażony w trwalszy ekran i udostępniony dla klientów w kilku wersjach, dzięki czemu cena urządzenia mogłaby być bardziej przystępna. Co do tej pory wiadomo o kolejnym projekcie Samsunga?</p>
      <h3>Galaxy Fold 2 już w przyszłym roku?</h3>
      <p>Najnowszy raport mediów mówi o tym, jakoby premiera kolejnego składanego Samsunga miałaby mieć miejsce już w kwietniu przyszłego roku. Oznacza to, że producent już dawno rozpoczął pracę nad udoskonaleniem aktualnej technologii składanych ekranów, jaką dysponuje. Co ciekawe, jego podstawowa cena ma nie przekraczać $1500 – zdecydowanie mniej niż aktualny model. To jednak nie wszystko, co pojawiło się w przeciekach. Powstały spekulacje dotyczące zmiany rozmiaru składanego ekranu. Miałby on zostać albo zmniejszony do przekątnej 6,7”, albo zwiększony do 8,1”, aby stać się bardziej praktyczny. W którą stronę ostatecznie pójdzie Samsung, tworząc Fold 2? Na ten moment niestety jeszcze nie wiadomo.</p>
      <h3>Czy problemy z uszkodzeniami ekranu zostaną rozwiązane?</h3>
      <p>Testy Galaxy Folda pokazały, że można otwierać i zamykać ekran nawet kilkadziesiąt tysięcy razy. Na pewno jest on znacznie trwalszy niż pierwotna wersja, czy jednak poradzi sobie w każdej sytuacji? Niestety jego konstrukcja jest na tyle delikatna, że łatwo można ją uszkodzić. Mowa przede wszystkim o porysowaniu szybki oraz przebiciu całego ekranu ze względu na jego niewielką grubość. Można mieć nadzieję, że Samsung dołoży starań, by technologia składanych ekranów była solidniejsza i bardziej odporna na uszkodzenia.</p>
      <p>W sieci nie brakuje spekulacji dotyczących wyglądu Galaxy Fold 2 oraz wprowadzonych w nim modyfikacji. Dla użytkowników najważniejszy pozostanie jednak komfort korzystania oraz możliwość składania ekranu bez obawy o jego uszkodzenie. Nie można pominąć również ceny – pierwszy model można kupić aktualnie za 9 tysięcy złotych. Pojawiają się plotki, jakoby drugi model miałby być tańszy, jednak na czym może przyoszczędzić Samsung? Miejmy nadzieję, że okaże się to już niebawem.</p>
      <p>Źródło: <a href="https://www.techradar.com/news/samsung-galaxy-fold-2">Techradar</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/ruszyla-fala-pekajacych-samsungow-galaxy-fold-czyzby-foldgate/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-tab-s5-nadchodzi/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-naprawil-galaxy-fold-premiera-we-wrzesniu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-fold-premiera-skladanego-smartfona-juz-niebawem/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-ostatecznie-rezygnuje-z-galaxy-fold/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-fold-za-2000-wyprzedany-w-ciagu-jednego-dnia/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-fold-2-0-glosnik-bluetooth-od-sonosa-i-oneplus-tv-co-jeszcze-oczekujemy-po-ifa-2019/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/ciag-dalszy-foldgate-galaxy-fold-opozniony/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/motorola-razr-na-2-tygodnie-przed-premiera-wyglada-jak-swoj-poprzednik/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/galaxy-fold-zenujacym-falstartem-tak-twierdzi-sam-szef-samsunga/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>