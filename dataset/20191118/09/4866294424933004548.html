<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21881/ingyenes-benchmarkkent-adta-ki-raytracing-demojat-a-crytek"/>
    <meta property="og:site_name" content="PC Forum"/>
    <meta property="article:published_time" content="2019-11-18T09:30:00+00:00"/>
    <meta property="og:title" content="Ingyenes benchmarkként adta ki raytracing demóját a Crytek"/>
    <meta property="og:description" content="A program bizonyítja, hogy nem kell RTX kártya a valós idejű sugárkövetéses grafikához"/>
  </head>
  <body>
    <article>
      <h1>Ingyenes benchmarkként adta ki raytracing demóját a Crytek</h1>
      <address><time datetime="2019-11-18T09:30:00+00:00">18 Nov 2019, 09:30</time> by <a rel="author">Sting</a></address>
      <p>A Crytek a napokban bejelentette, hogy mindenki számára ingyenesen letölthetővé tette még <a href="https://pcforum.hu/hirek/21289/jol-betesz-az-nvidia-nak-a-crytek-uj-sugarkoveteses-demoja">tavasszal bemutatott</a> sugárkövetéses demóját. A <a href="https://www.cryengine.com/marketplace/product/neon-noir">Neon Noir</a> anno azzal vívta ki magának a figyelmet, hogy bizonyította: nem szükségesek az Nvidia <a href="https://pcforum.hu/hirek/20756/bejelentette-uj-brutalisan-eros-videokartyait-az-nvidia">méregdrága RTX kártyái</a> valós idejű raytracing ábrázolás megvalósítására a mai modern PC-ken.<br/><br/>A demót a Crytek időközben egy benchmarkká alakította át, ami így képes a gép, illetve a grafikus kártya teljesítményének felmérésére is. Bár a cég az ajánlott minimumkonfigurációt Ryzen 5 2500 vagy Core i7-8700 processzorban, Vega 56 vagy GTX 1070 videókártyában és 16 GB operatív memóriában határozza meg, tesztjeink szerint ennél jóval gyengébb gépen is simán elfut a demó (raytracing effekteket is beleértve) Full HD felbontásban.</p>
      <figure>
        <iframe src="https://www.youtube.com/embed/1nqhkDm2_Tw" width="728" height="410" data-service="Youtube" scrolling="no"/>
      </figure>
      <p>Ezen kívül a szoftver kizárólag Windows 10-en működik, és abból is a 64-bites változat meglétét igényli. Letöltéséhez először a <a href="https://www.cryengine.com/download">CryEngine Launcher</a>-t kell beszerezni, majd miután a könyvtárunkhoz hozzáadtuk a Neon Noir-t, akkor tudjuk utóbbi 4.4 GB-os telepítőjét is lehúzni és futtatni.</p>
    </article>
  </body>
</html>