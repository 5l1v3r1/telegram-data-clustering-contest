<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-syhovi-napaly-na-predstavnyka-vijskovogo-komisariatu-pid-chas-vruchennya-povistky/"/>
    <meta property="og:site_name" content="VARTA1"/>
    <meta property="article:published_time" content="2019-11-18T09:56:14+00:00"/>
    <meta property="og:title" content="На Сихові напали на представника військового комісаріату, під час вручення повістки"/>
    <meta property="og:description" content="На Сихові напали на представника військового комісаріату, під час вручення повістки"/>
  </head>
  <body>
    <article>
      <h1>На Сихові напали на представника військового комісаріату, під час вручення повістки</h1>
      <address>
        <time datetime="2019-11-18T09:56:14+00:00">18 Nov 2019, 09:56</time>
      </address>
      <p>Post Views: 1 554</p>
      <p>Сьогодні, 18 листопада, під час здійснення заходів з оповіщення громадян призовного віку по вулиці Татарській, 2а, у місті Львові було здійснено напад на військовослужбовця Сихівського районного військового комісаріату. Про це <a href="https://www.facebook.com/oblviyskomat/photos/a.407107293377853/579140696174511/?type=3&amp;theater">повідомляє</a> пресслужба Львівського обласного військового комісаріату.</p>
      <p>Так, під час оповіщення одного із призовників, який не з’являвся у військовий комісаріат, згідно чинного законодавства, військовослужбовцями військомату було вручено повістку громадянину, який мешкає на другому поверсі багатоповерхового будинку.</p>
      <p>На прохання призовника піти взяти особисті речі йому була надана така змога. У цей час призовник зателефонував своїм друзям поверхом вище. Сусід, який спустився, будучи в стані алкогольного сп’яніння запропонував представникам військомату вийти для бесіди на вулицю. Під час руху сходами дана особа завдала офіцеру декілька ударів руками в голову. Після того, як військовослужбовець втратив рівновагу продовжив наносити удари ногами в голову. Згодом, до бійки долучився колега з тієї самої квартири третього поверху. Вийшовши на вулицю повз проїжджав патруль поліції. Побачивши його кривдники втекли до себе у квартиру та продовжили погрози з вікна квартири.</p>
      <p>Особу одного із нападників попередньо встановлено.</p>
      <p>Військовослужбовець військомату звернувся із заявою у Галицький райвідділ поліції та у 8-му лікарню м. Львова, де йому була надана медична допомога. Попередньо загрози життю та здоров’ю немає.</p>
      <p>Чим керувався нападник і які правові наслідки даного вчинку з’ясовуватиме поліція.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>