<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Lindareva-napravi-promyana-ne-iskala-da-ya-smyatat-za-fatalna-zhena-914594"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T09:01:00+00:00"/>
    <meta property="og:title" content="Линдарева направи промяна, не искала да я смятат за фатална жена"/>
    <meta property="og:description" content="Зорница Линдарева вече няма да носи екстеншъни на главата си. Известната манекенка и риалити звезда ..."/>
  </head>
  <body>
    <article>
      <h1>Линдарева направи промяна, не искала да я смятат за фатална жена</h1>
      <address>
        <time datetime="2019-11-18T09:01:00+00:00">18 Nov 2019, 09:01</time>
      </address>
      <p>Зорница Линдарева вече няма да носи екстеншъни на главата си. Известната манекенка и риалити звезда махнала окончателно изкуствените кичури преди няколко месеца, а пак тогава подстригала и изсветлила косата си. "Предприех всичко това, защото не желая хората да ме приемат като фатална жена. Никога не съм била такава", сподели пред "Уикенд" участничката във "ВИП Брадър" и "Биг Брадър".</p>
      <p>Съвсем наскоро Зори беше поканена за лектор в столичен център по психология. Тя първоначално се съгласи да държи реч по темата "Комуникацията между хората", но в последния момент отмени ангажимента си. Причината да се откаже стана негативен коментар по неин адрес в интернет.</p>
      <p>"Някаква психоложка написа много обидни думи за мен в сайта на центъра. Не исках да влизам в конфронтация, затова реших да не чета заплануваната лекция. Нямам желание да се забърквам в излишни скандали", категорична е Линдарева.</p>
    </article>
  </body>
</html>