<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820235-u-putina-pidtverdzuut-so-normandska-zustric-vidbudetsa-9-grudna-roszmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T09:53:00+00:00"/>
    <meta property="og:title" content="У Путіна підтверджують, що “нормандська зустріч” відбудеться 9 грудня - росЗМІ"/>
    <meta property="og:description" content="Речник президента РФ Дмитро Пєсков підтвердив, що саміт у «нормандському форматі» запланований на 9 грудня в Парижі."/>
  </head>
  <body>
    <article>
      <h1>У Путіна підтверджують, що “нормандська зустріч” відбудеться 9 грудня - росЗМІ</h1>
      <h2>Речник президента РФ Дмитро Пєсков підтвердив, що саміт у «нормандському форматі» запланований на 9 грудня в Парижі.</h2>
      <address>
        <time datetime="2019-11-18T09:53:00+00:00">18 Nov 2019, 09:53</time>
      </address>
      <p>Про це повідомляє <a href="https://www.kommersant.ru/doc/4163174?from=hotnews">Комерсант.</a></p>
      <p>За інформацією видання, Пєсков уточнив, що підготовка до зустрічі вступила в завершальну стадію.</p>
      <p>Речник Путіна зазначив, що це буде довгоочікуваний і «дуже серйозний» саміт, але якихось прогнозів щодо підсумків зустрічі давати не став.</p>
      <p>Він також повідомив, що сьогодні <a href="https://www.ukrinform.ua/tag-putin">Путін</a> проведе міжнародну телефонну розмову, яка «буде багато в чому пов'язана з підготовкою до "нормандського формату".</p>
      <p>З ким вестиметься розмова, не уточнюється.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819343-zelenskij-obgovoriv-iz-makronom-pidgotovku-normandskoi-zustrici.html">Зеленський обговорив із Макроном підготовку “нормандської зустрічі"</a>
      </blockquote>
      <p>Як повідомляв Укрінформ, в Адміністрації президента Франції 15 листопада анонсували зустріч лідерів Франції, України, Німеччини і Росії на 9 грудня в Парижі.</p>
      <p>Нормандський саміт планувався на кінець серпня, потім називалися дати у вересні, жовтні і листопаді. Однак ця зустріч високого рівня не відбулася через небажання президента Росії Володимира Путіна взяти в ній участь і висунення Кремлем ряду вимог до України.</p>
      <p>Зокрема, 23 жовтня Президент Володимир Зеленський заявив, що умовами зустрічі лідерів країн "нормандського формату" є узгодження "формули Штайнмаєра" і розведення військових сил і засобів у Золотому і Петровському. Україна ці умови виконала.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819244-normandska-zustric-moze-vidbutisa-9-grudna-elisejskij-palac.html">“Нормандська зустріч” може відбутися 9 грудня - Єлисейський палац</a>
      </blockquote>
      <p>Тим часом президент Росії Володимир Путін 14 листопада озвучив нові вимоги щодо Донбасу, заявивши про необхідність розведення військ уздовж всієї лінії розмежування і продовження Україною терміну закону про особливий статус Донбасу.</p>
    </article>
  </body>
</html>