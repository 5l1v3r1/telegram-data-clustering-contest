<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/dalbert-l-agente-poca-continuita-all-inter-a-firenze-ha-fiducia-totale-futuro-sono-in-costante-contatto-con-la-societa-323372"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T09:15:31+00:00"/>
    <meta property="og:title" content="Dalbert, l'agente: &quot;Poca continuità all'Inter, a Firenze ha fiducia totale. Futuro? Sono in costante contatto con la società&quot;"/>
    <meta property="og:description" content="Ampio spazio dedicato a Dalbert sulla pagine de La Nazione. Dell'inizio di avventura del laterale brasiliano alla Fiorentina ha parlato così il suo agente, Emerson Figueiredo:..."/>
  </head>
  <body>
    <article>
      <h1>Dalbert, l'agente: "Poca continuità all'Inter, a Firenze ha fiducia totale. Futuro? Sono in costante contatto con la società"</h1>
      <address><time datetime="2019-11-18T09:15:31+00:00">18 Nov 2019, 09:15</time> by <a rel="author">Mattia Zangari</a></address>
      <p>Ampio spazio dedicato a <b>Dalbert </b>sulla pagine de <i>La Nazione.</i> Dell'inizio di avventura del laterale brasiliano alla Fiorentina ha parlato così il suo agente, Emerson Figueiredo: "Non mi stupiscono affatto le sue prestazioni: il fatto che sia diventato un titolare della Fiorentina è un premio per il duro lavoro svolto in questi anni. Dalbert sta andando molto bene, si è subito adattato al nuovo club e mi ha detto che è del tutto pazzo per una città meravigliosa come Firenze. Alla Fiorentina ha la totale fiducia dell’allenatore e di tutti i dirigenti: all’Inter non ha avuto la possibilità di giocare con questa continuità e adesso sta ripagando tutti".</p>
      <p>Se il presente è più che positivo, il futuro dell'ex Nizza, in prestito dall'Inter dallo scorso agosto, è ancora da definire: "Sono in costante contatto con la Fiorentina su questo argomento ma la cosa importante adesso è che prosegua il fantastico campionato di cui finora è stato protagonista". </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>