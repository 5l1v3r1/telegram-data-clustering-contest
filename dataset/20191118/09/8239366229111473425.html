<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sogodni_do_ukrainy_zavitaie_premierministr_chehii_babish_330978.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T09:07:00+00:00"/>
    <meta property="og:title" content="Сьогодні до України завітає прем'єр-міністр Чехії Бабіш"/>
    <meta property="og:description" content="У понеділок і вівторок, 18 та 19 листопада відповідно, до України прибуде Прем’єр-міністр Чехії Андрій Бабіш разом з віцепрем'єром та міністром промисловості і торгівлі Карелом Гавлічеком та місією з 85 підприємців."/>
  </head>
  <body>
    <article>
      <h1>Сьогодні до України завітає прем'єр-міністр Чехії Бабіш</h1>
      <h2>У понеділок і вівторок, 18 та 19 листопада відповідно, до України прибуде Прем’єр-міністр Чехії Андрій Бабіш разом з віцепрем'єром та міністром промисловості і торгівлі Карелом Гавлічеком та місією з 85 підприємців.</h2>
      <address>
        <time datetime="2019-11-18T09:07:00+00:00">18 Nov 2019, 09:07</time>
      </address>
      <p>Про це повідомляє <a href="https://www.unn.com.ua/">УНН</a> з посиланням на місцеве видання Ceske Noviny.</p>
      <p>“Частиною поїздки є зустріч з Президентом України Володимиром Зеленським, а також підготовка до зустрічі з прем’єр-міністром Олексієм Гончаруком. Основною метою офіційного візиту є висловлення підтримки територіальної цілісності, суверенітету і незалежності України, а також зближення України і Європейського Союзу”, — пише видання.</p>
      <p>Так, крім політичних зустрічей з Зеленським, Гончаруком та Дмитром Разумковим, Бабіш і Гавлічек візьмуть участь в чесько-українському бізнес-форумі. Ділову місію очолить президент Торгово-промислової палати Чехії Владимир Длоуга.</p>
      <p>“Україна є 20-м найбільшим зовнішньоторговельним партнером Чеської Республіки. За даними Торгової палати, вона пропонує найширші можливості для чеських підприємців в сфері цивільної авіації, транспортної галузі та інфраструктури, енергетики, водного господарства, оборонної промисловості та машинобудування”, — наголошує видання з посиланням на матеріали уряду.</p>
      <p>Слід зазначити, що візит прем'єр-міністра Чехії відбувається на тлі масових протестів проти самого Бабіша. Так, 16 листопада близько чверті мільйона людей прийняли участь в акції протеста в переддень річниці Оксамитової революції. Демонстранти, серед яких були й колишні дисиденти та учасники подій 1989 року, також критикували президента країни Мілоша Земана, якого, як і Бабіша, називали непридатним для посади.</p>
      <p>
        <b>Нагадаємо, як писало Гал-інфо, сьогодні, також з дводенним візитом, Україну відвідає міністр закордонних справ Німеччини <a href="https://galinfo.com.ua/news/glava_mzs_nimechchyny_ide_v_ukrainu_330956.html">Гайко Маас</a>.</b>
      </p>
    </article>
  </body>
</html>