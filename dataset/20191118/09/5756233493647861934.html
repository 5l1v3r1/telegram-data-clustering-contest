<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622102/%D8%AD%D9%85%D9%84%D9%87-%D8%B3%D8%A7%DB%8C%D8%AA-%D8%A7%D8%B5%D9%88%D9%84%DA%AF%D8%B1%D8%A7-%D8%A8%D9%87-%D9%85%D8%AD%D9%85%D9%88%D8%AF%D8%B5%D8%A7%D8%AF%D9%82%DB%8C-%D8%A8%D8%AE%D8%A7%D8%B7%D8%B1-%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T09:39:00+00:00"/>
    <meta property="og:title" content="حمله سایت اصولگرا به محمودصادقی بخاطر اعتراض به گرانی بنزین"/>
    <meta property="og:description" content="تلاش برای جریان‌سازی‌های پوپولیستی و موج‌سواری روی شرایط ایجاد شده بعد از تصمیم سهمیه‌بندی بنزین، با هدف «وجهه‌سازی» و «قهرمان‌نمایی»، آن هم از سوی کسانی که تا پیش از این، انفعال و رخوت آنان در امور نظارتی و تهیه‌ی طرح‌های اقتصادی ضروری جهت رونق تولید، نظارت بر بازار و تقویت اقتصاد ملی، داد همه دلسوزان کشور را درآورده بود، چیزی جز بازی با منافع ملی در شرایط حساس نیست و حتی می توان آن را «خیانت» نامید."/>
  </head>
  <body>
    <article>
      <h1>حمله سایت اصولگرا به محمودصادقی بخاطر اعتراض به گرانی بنزین</h1>
      <address>
        <time datetime="2019-11-18T09:39:00+00:00">18 Nov 2019, 09:39</time>
      </address>
      <p>
        <i>تلاش برای جریان‌سازی‌های پوپولیستی و موج‌سواری روی شرایط ایجاد شده بعد از تصمیم سهمیه‌بندی بنزین، با هدف «وجهه‌سازی» و «قهرمان‌نمایی»، آن هم از سوی کسانی که تا پیش از این، انفعال و رخوت آنان در امور نظارتی و تهیه‌ی طرح‌های اقتصادی ضروری جهت رونق تولید، نظارت بر بازار و تقویت اقتصاد ملی، داد همه دلسوزان کشور را درآورده بود، چیزی جز بازی با منافع ملی در شرایط حساس نیست و حتی می توان آن را «خیانت» نامید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سایت مشرق نوشت: وقتی به سوابق سردمدار این ماجرا، یعنی «محمود صادقی»، در همین عمر حدودا 4 ساله مجلس دهم بنگریم، آن‌گاه این نوع «سیاسی‌کاری» خطرناک، در شرایطی که کلیت نظام با توجه به شرایط ویژه اقتصادی کشور تصمیم به دفاع از تصمیم سران قوا گرفته، چندان عجیب نمی نماید.</p>
      <p>محمود صادقی همان کسی است که بارها در یک رابطه‌ی دوطرفه، هم از خوراک تهیه شده در رسانه‌های ضدانقلاب و حتی ضدایرانی برای موج‌سازی استفاده کرد و هم خود برای آن رسانه‌ها خوراک و محتوا فراهم نمود، چنان که در زمان فعالیت کانال ضدامنیتی «آمدنیوز»، به واسطه‌ی پاسکاری‌های خواسته یا ناخواسته‌ی صادقی و این کانال، برخی رسانه‌ها لقب «شعبه دوم آمدنیوز» یا حتی (به دلیل فاش شدن زودهنگام کذب دعاوی او) «چوپان دروغگو» را بر او گذاشتند.</p>
    </article>
  </body>
</html>