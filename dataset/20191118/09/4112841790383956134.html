<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76682-Bar-v-Dubaji-ponuka-pre-zeny-drinky-zadarmo-Zalezi-vsak-na-tom-kolko-vazia"/>
    <meta property="og:site_name" content="REFRESHER"/>
    <meta property="article:published_time" content="2019-11-18T09:10:00+00:00"/>
    <meta property="og:title" content="Bar v Dubaji ponúka pre ženy drinky zadarmo. Záleží však na tom, koľko vážia"/>
    <meta property="og:description" content="Bar sa netradičným marketingovým ťahom snažil získať pozornosť zákazníkov."/>
  </head>
  <body>
    <article>
      <h1>Bar v Dubaji ponúka pre ženy drinky zadarmo. Záleží však na tom, koľko vážia</h1>
      <address><time datetime="2019-11-18T09:10:00+00:00">18 Nov 2019, 09:10</time> by <a rel="author">Vladimír Mičuda</a></address>
      <p>
        <b>Bar sa netradičným marketingovým ťahom snažil získať pozornosť zákazníkov.</b>
      </p>
      <p>Keď biznis nejde, podnikateľ vyskúša hocičo. Je to pochopiteľné, keď už raž človek investuje do podnikania, nechce prísť o peniaze. Vtedy majiteľ podniku skúša naozaj čokoľvek, aby prilákal zákazníkov. S netradičným nápadom prišiel Fusion Club v Dubaji, píše <a href="https://www.insider.com/dubai-bar-offering-women-free-drinks-equal-to-their-weight-2019-11">Insider</a>.</p>
      <p>Dámske noci a podobné akcie zrejme nefungovali až tak dobre, a tak chceli vymyslieť niečo originálne. Začali preto ženám ponúkať drinky zadarmo na základe ich váhy. Akcia je jasná – čím viac vážite, <b>tým viac môžete získať nápojov bezplatne.</b></p>
      <figure>
        <img src="https://i.refresher.sk/public/vladimir-micuda/ostatne/pjimage_37.jpg"/>
        <figcaption>
          <cite>Fusion</cite>
        </figcaption>
      </figure>
      <p>Žena sa buď odváži na mieste, alebo svoju váhu napíše na lístoček a odovzdá barmanovi.<i> „Nenútime našich hostí, aby sa vážili,“</i> povedal hotelový manažér štvorhviezdičkového hotela Cassells Al Barsha Anil Kumar, kde sa bar nachádza.</p>
      <related>
        <a href="https://refresher.sk/76669-Bella-Hadid-vymazala-prispevok-na-Instagrame-ked-jej-ho-komentovala-Selena-Gomez-Byvale-priatelky-The-Weeknda-su-rivalkami-roky"/>
      </related>
      <p>Za každý kilogram dostane žena 1 emirátsky dirham (1 dolár = 3.67 emirátsky dirham). Za peniaze, ktoré dostane, si môže následne kúpiť akýkoľvek nápoj. Nezvyčajnou ponukou sa chceli odlíšiť od ostatných barov. </p>
      <p><i>„Je dobré priberať,“</i> znie ich motto. Podľa Kumara akciu ľudia vnímali zo začiatku rozpačito, no bola taká úspešná, že sa ju rozhodli predĺžiť do konca roka.<i> „Nemusíme byť neustále príliš vážni,“</i> vraví s tým, že ženy nikdy nekontrolovali, či zadali presnú váhu. Čo si o akcii myslíš ty?</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/38837-Dostal-sa-10rocny-chlapec-do-nocnych-klubov-Odvazny-Jensen-nema-ani-v-nizkom-veku-problem-balit-slecny"/>
        <a href="https://refresher.sk/76622-Narodili-sa-17-novembra-Deti-Neznej-revolucie-maju-tridsat-Aky-je-ich-zivot-v-slobode"/>
        <a href="https://refresher.sk/76223-Hruby-zasah-proti-studentom-17-novembra-1989-spustil-Neznu-revoluciu-a-sposobil-pad-komunistov-Ludi-bili-obuskami-aj-na-uteku"/>
        <a href="https://refresher.sk/76466-Mlynska-dolina-Niektori-investovali-do-izieb-stovky-eur-inde-su-jedinou-vyzdobou-stare-skrine-a-proteinove-prasky"/>
        <a href="https://refresher.sk/76551-Pred-80-rokmi-bola-pri-studentskej-demonstracii-v-Prahe-preliata-krv-Protest-proti-nacizmu-skoncil-strelbou-do-ludi"/>
        <a href="https://refresher.sk/76592-Ucitelka-ako-sef-ruskej-mafie-ktorej-ziaci-uniesli-syna-Kradnutie-triednej-knihy-natacali-Kosicania-aj-v-lietadle"/>
        <a href="https://refresher.sk/76573-Hrac-Fornite-pocas-streamu-napadol-svoju-tehotnu-priatelku-Tvrdi-ze-islo-o-sebaobranu"/>
        <a href="https://refresher.sk/76567-Najsexi-muzom-na-svete-je-John-Legend"/>
      </related>
    </article>
  </body>
</html>