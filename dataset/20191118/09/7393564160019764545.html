<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2576264/u-lvovi-pidsvitili-porohovu-vezu-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-18T09:04:00+00:00"/>
    <meta property="og:title" content="У Львові підсвітили Порохову вежу, - ФОТО"/>
    <meta property="og:description" content="До 60-річчя відкриття Львівського будинку архітектора у Пороховій вежі її освітили і провели наукову конференцію"/>
  </head>
  <body>
    <article>
      <h1>У Львові підсвітили Порохову вежу, - ФОТО</h1>
      <address><time datetime="2019-11-18T09:04:00+00:00">18 Nov 2019, 09:04</time> by <a rel="author">Євгенія Пласконь</a></address>
      <p>
        <i>Цього року виповнюється 60 років, як у пам'ятці архітектури 16 століття - Пороховій вежі - розпочала роботу Львівська спілка архітекторів. Аби відзначити річницю, у Львові провели низку тематичних заходів, зокрема, наукову конференцію, круглий стіл, а також підсвітили саму будівлю.</i>
      </p>
      <p>Як розповів 032.ua голова Львівської обласної організації НСАУ Богдан Гой, ідею встановлення нового вечірнього освітлення Порохової вежі напрацьовували ще з минулого року, коли запрацював <a href="https://www.032.ua/news/2196651/porohova-veza-u-lvovi-zapracuvala-ak-centr-arhitekturi-dizajnu-ta-urbanistiki-podrobici">Центр архітектури, дизайну та урбаністики</a>. Для цього львівська спілка організувала збір коштів, звернулась до провідних фірм, що займаються художнім освітленням будівель, з проханням підтримати цю ініціативу.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/453/05_5dd2509995803.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/453/02_5dd250986296e.jpg"/>
        </figure>
      </slideshow>
      <p>"Багато львів’ян та відвідувачів порохівні відгукнулось на наш заклик. Так, світильники подарувала Спілці польська фірма LUG, а опори та роботи з освітлення вже виконали місцеві організації та комунальні підприємства. Я вважаю, що реалізація такого хорошого задуму – це найкращий подарунок Львову до цієї знаменної дати", - додав Богдан Гой.</p>
      <p>У цей день також у головному корпусі «Львівської політехніки» відбулась наукова конференція «Архітектура Львівщини – старе та нове», де обговорили перспективи розвитку Порохової вежі та актуальні проблеми архітектури й містобудування Львова і України. Згодом учасники конференції долучилися  у Львівському будинку архітектора до круглого столу щодо проекту "Львівської архітектурної хартії" - програмного документу, який повинен окреслити основні пріоритети розвитку забудови Львова та історичних міст регіону.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/453/004_5dd25092a95c4.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/453/005_5dd2509483111.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/453/008_5dd250977e3df.jpg"/>
        </figure>
      </slideshow>
      <p><a href="https://www.032.ua/news/2526216/u-porohovij-vezi-vstanovili-najbilsij-maket-istoricnogo-lvova-z-videomapingom-foto">Нагадаємо</a>, раніше у Пороховій вежі встановили найбільший макет історичного Львова з відеомапінгом.</p>
    </article>
  </body>
</html>