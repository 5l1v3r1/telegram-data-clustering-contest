<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204569-zatrimannya-glavi-ukreksimbanku-ne-vpline-na-robotu-ustanovi-pravlinnya"/>
    <meta property="og:site_name" content="Mind UA"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Затримання глави Укрексімбанку не вплине на роботу установи – правління"/>
    <meta property="og:description" content="Банк заявив, що сприятиме правоохоронним органам та надасть слідству всю необхідну інформацію"/>
  </head>
  <body>
    <article>
      <h1>Затримання глави Укрексімбанку не вплине на роботу установи – правління</h1>
      <h2>Банк заявив, що сприятиме правоохоронним органам та надасть слідству всю необхідну інформацію</h2>
      <address>
        <time datetime="2019-11-18T09:00:00+00:00">18 Nov 2019, 09:00</time>
      </address>
      <p>В Укрексімбанку прокоментували інформацію щодо затримання голови правління фінансової установи Олександра Гриценка та розповіли про подальшу роботу банку. Про це <a href="https://www.eximb.com/ua/bank/press/novyny-banku/povidomlennya-naglyadovoyi-rady-ta-pravlinnya-at-ukreksimbank.html">повідомляє </a>пресслужба банку.</p>
      <p>«Коментуючи інформацію щодо затримання голови правління банку Олександра Гриценка, повідомляємо, що наглядова рада та правління банку продовжують забезпечувати ефективну роботу банку та гарантують клієнтам та партнерам, що діяльність банку буде відбуватися в безперебійному штатному режимі. АТ «Укрексімбанк» в своїй діяльності дотримується всіх норм чинного законодавства та внутрішніх процедур», – йдеться в повідомленні.</p>
      <p>В банку заявили, що сприятимуть правоохоронним органам та нададуть всю необхідну інформацію для проведення об’єктивного з’ясування обставин справи.</p>
      <p>«Банк високо цінує власну репутацію надійного і прозорого банку та діятиме відповідно до кращих практик корпоративного управління. Наглядова рада спільно з Правлінням банку забезпечить продовження безперебійної роботи банку», – прокоментував ситуацію в.о. голови наглядової ради Стівен Фішер.</p>
      <p>Нагадаємо: 16 листопада співробітники СБУ за дорученням Генеральної прокуратури України <a href="https://mind.ua/news/20204548-vikradennya-glavi-pravlinnya-ukreksimbanku-gricenka-shcho-vidomo-na-sogodni">затримали голову правління Укрексімбанку</a> Олександра Гриценка. У прес-службі СБУ повідомили, що він підозрюється у сприянні легалізації доходів, отриманих незаконним шляхом чиновниками часів Віктора Януковича.</p>
      <related>
        <h4>Також читайте</h4>
        <a href="https://mind.ua/news/20204548-vikradennya-glavi-pravlinnya-ukreksimbanku-gricenka-shcho-vidomo-na-sogodni"/>
        <a href="https://mind.ua/news/20204199-ukreksimbank-vipustit-10-richnih-evroobligacij-na-majzhe-100-mln"/>
        <a href="https://mind.ua/news/20202710-uryad-zvilniv-nizku-chleniv-naglyadovih-rad-bankiv"/>
      </related>
    </article>
  </body>
</html>