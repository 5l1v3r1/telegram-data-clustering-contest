<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-zayaviv-scho-zelenskiy-navit-ne-pidozryuvav-pro-blokuvannya-viyskovoyi-dopomogi-ukrayini-329994_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T09:49:00+00:00"/>
    <meta property="og:title" content="Трамп заявив, що Зеленський навіть не підозрював про блокування військової допомоги Україні"/>
    <meta property="og:description" content="За словами глави Білого дому, Україна отримала гроші без будь-яких умов, а на Зеленського та Пристайко ніякого тиску не чинилося."/>
  </head>
  <body>
    <article>
      <h1>Трамп заявив, що Зеленський навіть не підозрював про блокування військової допомоги Україні</h1>
      <h2>За словами глави Білого дому, Україна отримала гроші "без будь-яких умов", а на Зеленського та Пристайко ніякого тиску не чинилося.</h2>
      <address>
        <time datetime="2019-11-18T09:49:00+00:00">18 Nov 2019, 09:49</time>
      </address>
      <p>Глава Сполучених Штатів Дональд Трамп заявив, що<a href="https://dt.ua/WORLD/biliy-dim-opublikuvav-stenogramu-pershoyi-rozmovi-trampa-z-zelenskim-329823_.html"><b> президент України Володимир Зеленський </b></a>і міністр закордонних справ Вадим Пристайко навіть не знали про затримку військової допомоги США, повідомив політик в Twitter.</p>
      <p>Трамп зазначив, що Зеленський і Пристайко заперечували тиск з його боку.</p>
      <p> </p>
      <figure>
        <iframe data-src="https://twitter.com/realDonaldTrump/status/1196158097628303361?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Республіканці й інші мають пам'ятати, що український президент і міністр закордонних справ сказали, що на них не чинився тиск. Крім того, вони навіть не знали, що гроші не були виплачені, і отримали гроші без будь-яких умов. Але чому Німеччина, Франція не платять?", – написав Трамп.</p>
      <p>Нагадаємо, в п'ятницю, 15 листопада, публічні свідчення давали<b><a href="https://zn.ua/WORLD/shokirovana-i-opustoshena-yovanovich-pochuvstvovala-ugrozu-v-slovah-trampa-v-ee-adres-336282_.html"> </a><a href="https://dt.ua/WORLD/shokovana-i-spustoshena-yovanovich-vidchula-zagrozu-v-slovah-trampa-v-yiyi-adresu-329877_.html">колишній посол США в Україні Марі Йованович</a></b>, а наступного тижня повинні виступити наступні свідки: помічник віце-президента Майка Пенси Дженніфер Вільямс; підполковник Олександр Віндман, який очолює департамент у справах Європи у Раді національної безпеки; колишній спецпредставник Держдепартаменту Курт Волкер; співробітник Ради національної безпеки Тім Моррісон; посол США в Євросоюзі Гордон Сондланд; заступник помічника міністра оборони у справах Росії, України та Євразії Лора Купер; заступник держсекретаря з політичних питань Девід Гейл і старший директор Ради національної безпеки у справах Європи і Росії Фіона Хілл.</p>
      <p>Лідер більшості в Сенаті республіканець Мітч Макконнелл запропонував у середу, 13 листопада, що <b><a href="https://dt.ua/POLITICS/senat-ne-pripinit-rozglyad-spravi-schodo-impichmentu-trampa-politico-329611_.html">Верхня палата Конгресу США не припинить судовий процес щодо імпічменту</a></b> президента Сполучених Штатів Дональда Трампа.</p>
      <p>"Правила імпічменту дуже зрозумілі, коли справа доходить до суду. Я вважаю, що ми повинні дати людям можливість порушити справу, у Палати представників будуть доповідачі, а президента, без сумніву, також будуть представляти юристи", - сказав Макконнелл.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>