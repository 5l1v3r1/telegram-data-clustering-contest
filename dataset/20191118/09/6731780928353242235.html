<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/uomo-maschera-cavallo-google-maps-cosa-tratta/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T09:34:42+00:00"/>
    <meta property="og:title" content="Misterioso uomo con la maschera di cavallo appare su Google Maps, di cosa si tratta"/>
    <meta property="og:description" content="Il web s'interroga su chi sia il misterioso uomo con la maschera da cavallo beccato con Google Maps, ecco di cosa si tratta."/>
  </head>
  <body>
    <article>
      <h1>Misterioso uomo con la maschera di cavallo appare su Google Maps, di cosa si tratta</h1>
      <address><time datetime="2019-11-18T09:34:42+00:00">18 Nov 2019, 09:34</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Google-Maps-1.jpg"/>
      </figure>
      <p>Il web s’interroga su chi sia il misterioso uomo con la maschera da cavallo beccato con Google Maps, ecco di cosa si tratta.</p>
      <p>Non di rado negli ultimi anni zoomare sulla <b>Street View</b> di Google Maps permette di trovarsi di fronte a qualche scena insolita. L’ultimo episodio della lista (che comincia a diventare lunga) riguarda un misterioso personaggio immortalato in Canada. Qualcuno zoomando su <b>Liberty Drive</b>, al civico 1293, si è imbattuto in una scena inconsueta. Sul ciglio della strada c’era un tavolo con accanto due sedie. La prima era vuota, mentre sulla seconda era comodamente seduto un uomo (ragazzo) che mangia una banana.</p>
      <p>Già il luogo scelto per il picnic è abbastanza insolito, a rendere la scena ancora più surreale però c’è il fatto che l’uomo in questione ha indosso una <b>maschera da Cavallo</b>. L’insolito scatto ha mandato in tilt il <b>web</b>, dove centinaia di migliaia di persone lo hanno condiviso. La scoperta ha sorpreso anche i media manager di Google, i quali hanno commentato su Twitter con un secco: “<b>Non abbiamo parole</b>“.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Uomo con la maschera da cavallo su Google Maps: di cosa si tratta</h3>
      <p>Gli utenti web s’interrogano su come sia stato possibile che l’uomo sia stato immortalato. Alcuni pensano che potesse essere a conoscenza del fatto che in quel momento avrebbero compiuto le registrazioni di Liberty Drive ed abbia voluto rimanere impresso su Google Maps. Altri pensano che più semplicemente dei ragazzi stessero facendo una festa in maschera, ma data la posizione del tavolinetto e la costruzione della scena, appare più probabile la prima ipotesi. Dietro di lui, infatti, c’è pure un altro misterioso <b>foto bomber</b> con la maschera da scimmia. Che si tratti di ragazzi è molto probabile, visto che la maschera da cavallo altri non è che quella di <b>BoJack Horseman</b>, noto protagonista di una serie <b>Netflix</b> amata da teen e giovani.</p>
      <figure>
        <img src="https://www.viagginews.com/wp-content/uploads/2019/11/Google-Maps.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/chiara-ferragni-altra-donna-fedez-video/"/>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
      </related>
    </article>
  </body>
</html>