<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/hitelprogram-indul-a-magyar-cegek-szamara-a-a-laoszi-fejlesztesekre-1874970/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T09:36:00+00:00"/>
    <meta property="og:title" content="Hitelprogram indul a magyar cégek számára a laoszi fejlesztésekre"/>
    <meta property="og:description" content="Szijjártó: 160 millió dolláros programot indítanak magyar cégeknek laoszi fejlesztésekben való részvételre."/>
  </head>
  <body>
    <article>
      <h1>Hitelprogram indul a magyar cégek számára a laoszi fejlesztésekre</h1>
      <address><time datetime="2019-11-18T09:36:00+00:00">18 Nov 2019, 09:36</time> by <a rel="author">MTI</a></address>
      <blockquote>Átfogó, több magyar cégnek lehetőséget biztosító kötöttsegély-hitelprogramot indítanak 160 millió dollár értékben laoszi fejlesztésekben való részvételre</blockquote>
      <p>– mondta Szijjártó Péter külgazdasági és külügyminiszter hétfőn Budapesten.</p>
      <figure>
        <img src="https://www.vg.hu/wp-content/uploads/2019/09/DKOS20190912002.jpg"/>
        <figcaption>Szijjártó Péter külgazdasági és külügyminiszter<br/>Fotó: MTI/Koszticsák Szilárd</figcaption>
      </figure>
      <p>A tárcavezető Szonexay Sziphandone laoszi miniszterelnök-helyettessel tárgyalt, majd közös sajtótájékoztatójukon kiemelte: a program keretében magyar cégek végzik a laoszi főváros teljes szennyvízhálózatának felújítását, élelmiszerbiztonsági fejlesztésekben, továbbá az elektronikus személyiigazolvány-rendszer kiépítésében vesznek részt.</p>
      <p>Közölte: ezek a beruházások erősítik a magyar vállalatokat, ezáltal a magyar gazdaságot, a külgazdasági teljesítményt is.<br/>Szonexay Sziphandone hangsúlyozta: a magyar-laoszi kapcsolatok hosszú múltra tekintenek vissza, a kölcsönös előnyökön és tiszteleten alapulnak, és mindkét ország elkötelezett az együttműködés további fejlesztése mellett.</p>
    </article>
  </body>
</html>