<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galatasaray/2019/11/18/galatasaraya-babel-soku"/>
    <meta property="og:site_name" content="Aspor"/>
    <meta property="article:published_time" content="2019-11-18T09:48:35+00:00"/>
    <meta property="og:title" content="Galatasaray'a bir kötü haber daha! Babel ve Muslera milli takım kadrosundan çıkarıldı"/>
    <meta property="og:description" content="Hollanda Milli Takımı'nın EURO 2020 Elemeleri'nde Estonya ile oynayacağı maç öncesinde sakatlanan Ryan Babel ve bel ağrısı bulunan Fernanda Muslera milli takım aday kadrosundan çıkartıldı."/>
  </head>
  <body>
    <article>
      <h1>Galatasaray'a bir kötü haber daha! Babel ve Muslera milli takım kadrosundan çıkarıldı</h1>
      <address>
        <time datetime="2019-11-18T09:48:35+00:00">18 Nov 2019, 09:48</time>
      </address>
      <p>
        <b><a href="https://www.aspor.com.tr/index/hollanda">Hollanda</a> Milli Takımı'nın EURO 2020 Elemeleri'nde Estonya ile oynayacağı maç öncesinde sakatlanan <a href="https://www.aspor.com.tr/index/ryan-babel">Ryan Babel</a> ve bel ağrısı bulunan Fernanda Muslera milli takım aday kadrosundan çıkartıldı.</b>
      </p>
      <p><a href="https://www.aspor.com.tr/index/galatasaray">Galatasaray</a>'da Falcao'nun durumu belirsizliğini koruyup, Andone dizindeki sakatlık nedeniyle devreyi kapatırken, <a href="https://www.aspor.com.tr/index/hollanda">Hollanda</a> Milli Takım kampından gelen şok haber camiayı üzdü.</p>
      <related>
        <a href="https://www.aspor.com.tr/webtv/galatasaray/galatasaraya-bir-kotu-haber-de-babelden"/>
      </related>
      <p>Hollanda Mİlli Takımı'na davet edilen Hollandalı golcü <a href="https://www.aspor.com.tr/index/ryan-babel">Ryan Babel</a>, sakatlanınca Estonya maçının kadrosundan çıkarıldı.</p>
      <p>Babel ile ilgili durum akşam saatlerinde netlik kazanacak. Galatasaray'ın şu an elinde forvet kalmadı.</p>
      <p>
        <b>GALATASARAY'DAN MUSLERA AÇIKLAMASI</b>
      </p>
      <p>Galatasaray, Fernando Muslera'nın bel ağrıları nedeniyle Uruguay Milli Takımı kampından ayrıldığını açıkladı</p>
      <p>
        <b>Galatasaray'dan yapılan açıklama şöyle;</b>
      </p>
      <p>Futbol Takımımız, 2019-2020 Süper Lig Cemil Usta Sezonu 12. haftasında Başakşehir FK ile oynayacağı maçın hazırlıklarına bugün yaptığı antrenmanla devam etti.</p>
      <p>Florya Metin Oktay Tesisleri Jupp Derwall Antrenman Sahası'ndaki antrenmana ısınma hareketleriyle başlandı.</p>
      <p>Daha sonra interval koşular yapıldı.</p>
      <p>Antrenmanın devam eden bölümünde sınırlı alanda pas oyunu oynandı.</p>
      <p>Ana bölümde ise oyunsal formda dayanıklılığa yönelik çift kale oyun gerçekleştirildi.</p>
      <p>Antrenman, yenilenme koşusu ve soğuma hareketlerinin ardından tamamlandı.</p>
      <p>Macaristan ile oynadıkları maçın ardından bel ağrıları nedeniyle Uruguay Milli Takımı kampından ayrılan Fernando Muslera ve Hollanda Milli Takımı'nda sol dizinden yaşadığı sakatlık sonrası kadrodan çıkarılan Ryan Babel'in sağlık durumları hakkındaki açıklama, oyuncularımızın İstanbul'a döndükten sonra gerçekleştirilecek tetkiklerinin ardından yapılacak.</p>
      <p>Şener Özbayraklı, Younes Belhanda ve Radamel Falcao'nun tedavilerine devam edildi.</p>
      <p>Florin Andone, kendisi için hazırlanan özel dizlik eşliğinde salon çalışmalarına devam etti.</p>
      <p>Japonya Milli Takımı kampında yer alan Yuto Nagatomo ve Türkiye 20 Yaş Altı Milli Takımı kampından dönen Yunus Akgün, antrenmanda takımla birlikte çalışmalara katıldı.</p>
      <p>Galatasaray Futbol Takımı, Başakşehir FK karşılaşmasının hazırlıklarını yarın saat 11.00'de Florya Metin Oktay Tesisleri'nde yapacağı antrenmanla sürdürecek.</p>
    </article>
  </body>
</html>