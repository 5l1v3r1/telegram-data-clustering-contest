<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/dbr-peredalo-pidozru-poroshenku-v-genprokuraturu-v-chomu-sprava/"/>
    <meta property="og:site_name" content="Рубрика"/>
    <meta property="article:published_time" content="2019-11-18T09:24:46+00:00"/>
    <meta property="og:title" content="ДБР передало підозру Порошенку в Генпрокуратуру: в чому справа"/>
    <meta property="og:description" content="Слідчі центрального апарату Державного бюро розслідувань скерували до Генеральної прокуратури проєкт повідомлення про підозру п’ятому президенту України Петру Порошенкові. Повідомляє Державне бюро розслідувань. “Проєкт підозри підготовлено та направлено до прокуратури в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 […]"/>
  </head>
  <body>
    <article>
      <h1>ДБР передало підозру Порошенку в Генпрокуратуру: в чому справа</h1>
      <address><time datetime="2019-11-18T09:24:46+00:00">18 Nov 2019, 09:24</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/1-37-860x580-c-1.jpg"/>
      </figure>
      <p>Фото twitter.com/poroshenko<br/><b><b>Слідчі центрального апарату Державного бюро розслідувань скерували до Генеральної прокуратури проєкт повідомлення про підозру п’ятому президенту України Петру Порошенкові.</b></b></p>
      <p>Повідомляє <a href="https://dbr.gov.ua/news/dbr-skeruvalo-do-gpu-proekt-povidomlennya-pro-pidozru-pyatomu-prezidentu-ukraini?fbclid=IwAR0JL0JxINeDMbEiEW1Jjr_xJcQZWTczEMkmKTw8ME4HTojmfhgZKLQs4d0">Державне бюро розслідувань.</a></p>
      <p>“Проєкт підозри підготовлено та направлено до прокуратури в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 року.</p>
      <p>У документі іде мова про підозру п’ятого президента України у вчиненні кримінальних правопорушень, передбачених ч. 3 ст. 109 та ч. 2 ст. 364 Кримінального кодексу України”.</p>
      <p>Крім цього, слідчі ДБР направили до прокуратури проєкт подання до Верховної Ради про надання згоди на притягнення до кримінальної відповідальності п’ятого президента України, який є чинним народним депутатом України.</p>
    </article>
  </body>
</html>