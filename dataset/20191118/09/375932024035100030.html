<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/energia/1874781-1874781/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T09:09:00+00:00"/>
    <meta property="og:title" content="Új blokkal bővül az egyik csehországi atomerőmű"/>
    <meta property="og:description" content="Csehországban jelenleg két atomerőmű üzemel."/>
  </head>
  <body>
    <article>
      <h1>Új blokkal bővül az egyik csehországi atomerőmű</h1>
      <address><time datetime="2019-11-18T09:09:00+00:00">18 Nov 2019, 09:09</time> by <a rel="author">VG</a></address>
      <p>Új blokkal fog bővülni a csehországi Dukovanyban található atomerőmű . A bővítés a tervek szerint 2029-ben kezdődik, és hét éven át tart majd. Andrej Babiš kormányfő a kabinet atomenergia bizottságának ülése után elmondta, az ország nem lehet meg atomenergia nélkül. A környezetvédő mozgalmak ugyanakkor ellenzik az új atomblokk építését – írja az <a href="https://infostart.hu/tudositoink/2019/11/18/csehorszag-is-rakapcsol-az-atomenergiaban">Infostart</a>.</p>
      <figure>
        <img src="https://www.vg.hu/wp-content/uploads/2019/11/000DV1447067.jpg"/>
        <figcaption>Fotó: AFP</figcaption>
      </figure>
      <p>Csehországban két atomerőmű üzemel: az egyik Temelínben, a másik a dél-morvaországi Dukovanyban. Az utóbbi, a paksi atomerőmű rokonának is nevezhető erőmű az öregebb, 32 évvel ezelőtt, 1987-ben helyezték üzembe.</p>
      <aside>Négy szovjet gyártmányú reaktor termeli benne az áramot, melyek összteljesítménye 2040 megawatt. A két atomerőmű a cseh áramtermelés több mint egyharmadát adja.</aside>
      <p>Andrej Babiš cseh miniszterelnök szerint az új blokk építőjét három éven belül kiválasztják. Az atomerőműveket üzemeltető ČEZ villamosművek 2020 második felében fogja kiírni a versenypályázatot. „Finnországban már tíz, Franciaországban nyolc évet késnek a reaktorépítéssel. Nem tudom, mi alapján gondolja a kormány, hogy Csehország, amely egyebek mellett eddig képtelen volt autópálya-hálózatának kiépítésére is, hét éven belül be tud fejezni egy ilyen bonyolult építkezést” – reagáltŠtěpán Chalupa, a Megújuló Energiaforrások Kamarájának elnöke a kormányfő bejelentésére.</p>
    </article>
  </body>
</html>