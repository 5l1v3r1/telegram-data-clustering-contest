<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/polshcha-rosiyskiy-gaz-polshcha-nakopichila-400-mln-kubometriv-gazu-v-ukrajinskih-shovishchah-novini-ukrajini-50054119.html"/>
    <meta property="og:site_name" content="НВ"/>
    <meta property="article:published_time" content="2019-11-18T09:51:00+00:00"/>
    <meta property="og:title" content="Польща зберігає в Україні 400 млн кубометрів газу"/>
    <meta property="og:description" content="Країни Європи чекають кризи, яка може виникнути через зрив поставок російського газу, заявив віце-президент PGNiG."/>
  </head>
  <body>
    <article>
      <h1>Польща зберігає в Україні 400 млн кубометрів газу</h1>
      <h2>Країни Європи чекають кризи, яка може виникнути через зрив поставок російського газу, заявив віце-президент PGNiG.</h2>
      <address>
        <time datetime="2019-11-18T09:51:00+00:00">18 Nov 2019, 09:51</time>
      </address>
      <p>Країни Центрально-Східної Європи готуються до <a href="https://nv.ua/ukr/biz/economics/tranzit-gazu-z-rf-ukrajina-gotova-novini-ukrajini-50051603.html">можливої газової кризи</a>, викликаної діями Росії, і тому намагаються максимально заповнити свої газосховища. Про це заявив віце-президент польської нафтогазової компанії PGNiG Мацей Возняк, повідомляє <a href="https://www.ukrinform.ru/rubric-world/2818314-evropa-gotovitsa-k-gazovomu-krizisu-izza-dejstvij-rossii-viceprezident-pgnig.html">Укрінформ</a>.</p>
      <p>«Ще ніколи країни Центрально-Східної Європи не мали газосховищ, заповнених на 100%, на німецькому ринку це було, як правило, 60%. Європа чекає кризи, яку знову може викликати постачальник зі сходу, і таким чином готується до цієї кризи», — зазначив Возняк.</p>
      <p>На його переконання, Європа готується до ситуації, коли самих лише ринкових кроків буде недостатньо для залагодження можливої кризи.</p>
      <p>Він зазначив, що PGNiG хоче мати у своїх сховищах на понад півмільярда кубів газу більше. За його словами, польська компанія вже накопичила також 400 млн кубометрів газу в Україні.</p>
      <p>Раніше повідомлялося, що <a href="https://nv.ua/ukr/biz/markets/polshcha-ne-planuye-kupuvati-gaz-u-gazpromu-pislya-2022-roku-novini-gazprom-50053725.html">Польща не планує купувати газ в Росії після 2022 року</a>.</p>
    </article>
  </body>
</html>