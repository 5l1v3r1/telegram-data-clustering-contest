<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/tolosa-crolla-ponte-fiume-tarn-3118258/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T09:12:45+00:00"/>
    <meta property="og:title" content="Tolosa, crolla ponte sul fiume Tarn: camion e due auto finiscono in acqua, muore 15enne. Nove feriti, due gravi"/>
    <meta property="og:description" content="TOLOSA – Un ponte sospeso sul fiume Tarn, nel sud-ovest della Francia, è caduto questa mattina, lunedì 18 novembre, ed un camion e un’auto che lo stavano percorrendo sono cadute nel fiume. Un primo bilancio riportato dal quotidiano locale La Depeche du Midi, parla di un morto, una ragazzina di 15 anni che era a bordo della vettura insieme ad un genitore. Secondo le prime informazioni, il camion aveva un peso superiore a quello consentito per percorrere il ponte, che si trovava a Mirepoix-sur-Tarn, a nord-est di Tolosa. Il ponte, lungo 150 metri e largo 5, era stato rinnovato nel 2003 dal consiglio dipartimentale dell’Alta Garonna.Netflix accontenta la Polonia e cambia il documentario sui lager nazistiLaurent Simons, il bambino prodigio si laurea in ingegneria elettronica a soli 9 anni Un testimone ha raccontato al quotidiano locale che si trovava in casa quando ha sentito “un grande botto. Pensavo si trattasse di un incidente ma uscendo di casa non ho visto nulla. Quando però mi stavo dirigendo verso il lavoro…"/>
  </head>
  <body>
    <article>
      <h1>Tolosa, crolla ponte sul fiume Tarn: camion e due auto finiscono in acqua, muore 15enne. Nove feriti, due gravi</h1>
      <address><time datetime="2019-11-18T09:12:45+00:00">18 Nov 2019, 09:12</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ponte-tolosa-1.jpg"/>
        <figcaption>Il ponte crollato sul fiume Tarn a nord di Tolosa (foto da Twitter)</figcaption>
      </figure>
      <p>TOLOSA – Un ponte sospeso sul <b>fiume Tarn</b>, nel sud-ovest della Francia, è caduto questa mattina, lunedì 18 novembre, ed un camion e un’auto che lo stavano percorrendo sono cadute nel fiume. Un primo bilancio riportato dal quotidiano locale La Depeche du Midi, parla di un morto, una ragazzina di 15 anni che era a bordo della vettura insieme ad un genitore. Secondo le prime informazioni, il camion aveva un peso superiore a quello consentito per percorrere il ponte, che si trovava a Mirepoix-sur-Tarn, a nord-est di Tolosa.</p>
      <p>Il ponte, lungo 150 metri e largo 5, era stato rinnovato nel 2003 dal consiglio dipartimentale dell’Alta Garonna.</p>
      <figure>
        <a href="https://www.blitzquotidiano.it/cronaca-europa/netflix-accontenta-polonia-cambia-documentario-3117710/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/netflix-accontenta-polonia-cambia-documentario-3117710/">
          <img src="https://static.blitzquotidiano.it/wp/wp-content/uploads/2019/11/netflix-polonia-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/netflix-accontenta-polonia-cambia-documentario-3117710/">Netflix accontenta la Polonia e cambia il documentario sui lager nazisti</a>
      </h3>
      <figure>
        <a href="https://www.blitzquotidiano.it/cronaca-europa/laurent-simons-bambino-prodigio-3117704/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/laurent-simons-bambino-prodigio-3117704/">
          <img src="https://static.blitzquotidiano.it/wp/wp-content/uploads/2019/11/laurent-simons-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/laurent-simons-bambino-prodigio-3117704/">Laurent Simons, il bambino prodigio si laurea in ingegneria elettronica a soli 9 anni</a>
      </h3>
      <p>Un testimone ha raccontato al quotidiano locale che si trovava in casa quando ha sentito “un grande botto. Pensavo si trattasse di un incidente ma uscendo di casa non ho visto nulla. Quando però mi stavo dirigendo verso il lavoro e sono arrivato al ponte, solo allora ho visto che era crollato. Non ci posso credere. Corro ogni domenica mattina su questo ponte, ieri ero lì. Abito a 300 metri dal ponte”.</p>
      <p>Il procuratore della Repubblica di Tolosa, Dominique Alzeari, ha confermato la morte della 15enne aggiungendo che i feriti al momento sono nove, di cui due in condizioni molto gravi. L’incidente, che ha coinvolto 3 veicoli compreso il camion, sarebbe stato causato dal peso del Tir, superiore al limite consentito ma che avrebbe comunque imboccato il ponte. Sul posto stanno lavorando oltre 60 pompieri con mezzi di soccorso. Tre elicotteri sono stati inviati di supporto, la strada dipartimentale che passava sul ponte è totalmente interrotta. </p>
      <p>Fonte: ANSA.</p>
    </article>
  </body>
</html>