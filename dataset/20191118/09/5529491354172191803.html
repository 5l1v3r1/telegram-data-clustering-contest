<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/stefano-cucchi-adriano-palozzi-post-ilaria-sfrutta-fratello-tossico-3118275/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T09:43:42+00:00"/>
    <meta property="og:title" content="Stefano Cucchi, il consigliere del Lazio Adriano Palozzi: “Io non sto con Ilaria, sfrutta il fratello tossico spocchioso”"/>
    <meta property="og:description" content="ROMA – “Io non sto con Ilaria Cucchi perché sfrutta il fratello che era un tossico spocchioso”. E’ il post pubblicato su Facebook da Adriano Palozzi, consigliere regionale del Lazio, ex esponente di Forza Italia, ora passato a Cambiamo!, il partito di Giovanni Toti. Il post, condiviso in rete per alcune ore e poi rimosso, ha sollevato non poche polemiche. Palozzi ha sostenuto che Stefano Cucchi è stato sì “maltrattato”, ma ci ha tenuto a precisare: “Va però ricordato che non parliamo di uno studente modello o di un bravo ragazzo di città bensì di un tossico preso con 20 grammi di hashish e con alcune dosi di cocaina destinate evidentemente allo spaccio e pure abbastanza spocchioso”.Elisabetta Trenta e l’alloggio al marito: Procura militare apre un fascicoloTrenta ex ministra si tiene casa da ministra, ora assegnata al marito. “Mi serve grande” Il consigliere non ha esitato a definire Stefano un “tossico”, mettendo persino in dubbio le condanne dei carabinieri: “Stefano Cucchi ha avuto finalmente giustizia (Bah)!…"/>
  </head>
  <body>
    <article>
      <h1>Stefano Cucchi, il consigliere del Lazio Adriano Palozzi: “Io non sto con Ilaria, sfrutta il fratello tossico spocchioso”</h1>
      <address><time datetime="2019-11-18T09:43:42+00:00">18 Nov 2019, 09:43</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/adriano-palozzi.jpg"/>
        <figcaption>Il consigliere del Lazio, Adriano Palozzi (Foto Fb)</figcaption>
      </figure>
      <p>ROMA – “<b>Io non sto con Ilaria Cucchi</b> perché sfrutta il fratello che era un tossico spocchioso”. E’ il post pubblicato su Facebook da<b> Adriano Palozzi</b>, consigliere regionale del Lazio, ex esponente di Forza Italia, ora passato a Cambiamo!, il partito di Giovanni Toti.</p>
      <p>Il post, condiviso in rete per alcune ore e poi rimosso, ha sollevato non poche polemiche. Palozzi ha sostenuto che Stefano Cucchi è stato sì “maltrattato”, ma ci ha tenuto a precisare: “Va però ricordato che non parliamo di uno studente modello o di un bravo ragazzo di città bensì di un tossico preso con 20 grammi di hashish e con alcune dosi di cocaina destinate evidentemente allo spaccio e pure abbastanza spocchioso”.</p>
      <figure>
        <a href="https://www.blitzquotidiano.it/politica-italiana/elisabetta-trenta-alloggio-marito-procura-militare-fascicolo-3118557/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/elisabetta-trenta-alloggio-marito-procura-militare-fascicolo-3118557/">
          <img src="https://static.blitzquotidiano.it/wp/wp-content/uploads/2019/11/elisabetta-trenta-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/elisabetta-trenta-alloggio-marito-procura-militare-fascicolo-3118557/">Elisabetta Trenta e l’alloggio al marito: Procura militare apre un fascicolo</a>
      </h3>
      <figure>
        <a href="https://www.blitzquotidiano.it/politica-italiana/trenta-ministra-casa-marito-3118210/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/trenta-ministra-casa-marito-3118210/">
          <img src="https://static.blitzquotidiano.it/wp/wp-content/uploads/2019/11/elisabetta-trenta-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/trenta-ministra-casa-marito-3118210/">Trenta ex ministra si tiene casa da ministra, ora assegnata al marito. “Mi serve grande”</a>
      </h3>
      <p>Il consigliere non ha esitato a definire Stefano un “tossico”, mettendo persino in dubbio le condanne dei <a href="http://www.blitzquotidiano.it/video-news-vista/stefano-cucchi-lettura-sentenza-video-3117169/">carabinieri</a>: “Stefano Cucchi ha avuto finalmente giustizia (Bah)! – ha scritto – La sorella finalmente è soddisfatta e si lancia in una nuova e brillante carriera politica o nello spettacolo (insomma cerca un modo per guadagnare). Stefano Cucchi sarà anche stato maltrattato e per questo ci sono state delle condanne (giuste? Bah)!”.</p>
      <p>Quindi l’attacco finale alla sorella <a href="http://www.blitzquotidiano.it/cronaca-italia/ilaria-cucchi-fatto-vera-politica-3117690/">Ilaria</a>: “Per carità nessuno può morire e deve morire di botte ma neanche può passare per vittima o per eroe lui e tantomeno la sorella che sta sfruttando il fratello tossico per il proprio successo!”.</p>
      <p>In serata lo stesso Palozzi ha cancellato il post e si è scusato: “Tolgo il post sulla vicenda Cucchi perché ormai su Facebook non è più possibile esprimere una opinione senza essere fraintesi o giudicati. Mi scuso con chi si è sentito offeso non era questo lo scopo!”.</p>
      <p>Parole che il segretario Pd del Lazio, senatore <b>Bruno Astorre</b>, definisce “vergognose”. “Non varrebbe la pena replicare – ha affermato – né fare polemica con chi immagino sia in cerca di visibilità sfruttando il dramma di una famiglia. Voglio, tuttavia, ringraziare Ilaria Cucchi per aver combattuto una battaglia di civiltà, sui diritti che ha aiutato tutto il Paese a compiere passi avanti nelle coscienze di ciascuno perché lo stato di diritto vale per tutti anche per chi specula sui drammi”, ha concluso.</p>
      <p>Fonte: Facebook</p>
    </article>
  </body>
</html>