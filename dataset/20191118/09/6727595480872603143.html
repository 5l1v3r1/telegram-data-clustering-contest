<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/yuva-morcha-leader-fouled-police-by-pretending-the-pa-of-kummanam-raja-sekharan789.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T09:21:00+00:00"/>
    <meta property="og:title" content="പൊലീസ് സംരക്ഷണയില്‍ സുഖമായി താമസം; കുമ്മനത്തിന്റെ പി.എ ചമഞ്ഞ് കബളിപ്പിച്ചയാള്‍ മുന്‍ യുവമോര്‍ച്ച നേതാവ്"/>
    <meta property="og:description" content="Bjp Kummanam Rajasekharan National News India തൃശ്ശൂര്‍: മുന്‍ മിസോറാം ഗവര്‍ണറും ബി.ജെ.പി നേതാവുമായ കുമ്മനം രാജശേഖരന്റെ പി.എ ചമഞ്ഞ് ഹോട്ടല്‍ മുറിയില്‍ സുഖമായി താമസിച്ചയാള"/>
  </head>
  <body>
    <article>
      <h1>പൊലീസ് സംരക്ഷണയില്‍ സുഖമായി താമസം; കുമ്മനത്തിന്റെ പി.എ ചമഞ്ഞ് കബളിപ്പിച്ചയാള്‍ മുന്‍ യുവമോര്‍ച്ച നേതാവ്</h1>
      <address><time datetime="2019-11-18T09:21:00+00:00">18 Nov 2019, 09:21</time> by <a rel="author">ന്യൂസ് ഡെസ്‌ക്</a></address>
      <p>തൃശ്ശൂര്‍: മുന്‍ മിസോറാം ഗവര്‍ണറും ബി.ജെ.പി നേതാവുമായ കുമ്മനം രാജശേഖരന്റെ പി.എ ചമഞ്ഞ് ഹോട്ടല്‍ മുറിയില്‍ സുഖമായി താമസിച്ചയാള്‍ മുന്‍ യുവ മോര്‍ച്ച നേതാവ്. പൊലീസുദ്യോഗസ്ഥനെ കബളിപ്പിച്ചാണ് ഇയാള്‍ ഹോട്ടലില്‍ താമസിച്ചത്.</p>
      <p>തൃശ്ശൂര്‍ കെ.എസ്.ആര്‍.ടി.സി സ്റ്റാന്‍ഡിന് സമീപത്തുള്ള സ്വകാര്യ ഹോട്ടലിലാണ് പൊലീസ് ചെലവില്‍ മുറിയെടുത്ത് താമസിച്ചത്. എന്നാല്‍ ആരുമറിയാതെ യുവാവ് മുങ്ങിയതോടെയാണ് സംഗതി വെളിച്ചത്തായത്.</p>
      <related>
        <a href="https://www.doolnews.com/arrest-baba-ramdev-hash-tag-protest-in-social-media-taken-place-to-insult-periyar-ambedkar-lenin-are-intellectual-terrorists657.html?utm_source=doolnews&amp;utm_medium=related"/>
      </related>
      <p>കബളിപ്പിക്കപ്പെട്ടുവെന്ന് തിരിച്ചറിഞ്ഞ പൊലീസുദ്യാഗസ്ഥന്‍ അന്വേഷിച്ചപ്പോഴാണ് കുമ്മനം രാജശേഖരന് അത്തരത്തിലൊരു പി.എ ഇല്ലെന്നും യുവാവ് കൊല്ലം മുന്‍ യുവമോര്‍ച്ച നോതവായിരുന്നെന്നും അറിഞ്ഞത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>വേറൊരു ജില്ലയിലെ പൊലീസ് മേലുദ്യോഗസ്ഥന്റെ നിര്‍ദേശമനുസരിച്ചായിരുന്നു പൊലീസ് യുവാവിന് സൗകര്യങ്ങളൊരുക്കിയത്. തന്റെ പേഴ്‌സ് നഷ്ടമായെന്നും രണ്ട് ദിവസം തങ്ങാന്‍ സൗകര്യം ഒരുക്കണമെന്നുമായിരുന്നു നിര്‍ദേശം.</p>
      <related>
        <a href="https://www.doolnews.com/youth-was-murderd-in-nedumbassery-athani-police-start-investigation452.html?utm_source=doolnews&amp;utm_medium=related"/>
      </related>
      <p>താന്‍ സുരേഷ് ഗോപി എം.പിയുടെ സ്റ്റാഫില്‍ ഉടന്‍ കയറുമെന്നും അവിണിശ്ശേരി പഞ്ചായത്ത് എം.പി ദത്തെടുത്തെന്നും യുവാവ് പൊലീസിനോട് പറഞ്ഞു. എന്നാല്‍ മുറിയില്‍ താമസിച്ച് യുവാവ് മൂന്നാം നാള്‍ മുറിപൂട്ടി മുങ്ങുകയായിരുന്നു.</p>
      <p>മുറി ബുക്ക് ചെയ്തത് പൊലീസ് ആയതിനാല്‍ ഹോട്ടല്‍ അധികൃതര്‍ പൊലീസിനെ തന്നെ വിളിച്ച് വിവരം അറിയിക്കുകയായിരുന്നു. അപ്പോഴാണ് പറ്റിക്കപ്പെട്ടുവെന്ന വിവരം അറിയുന്നത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>നിലവില്‍ പാര്‍ട്ടിയുമായി യാതൊരു ബന്ധവുമില്ലാത്ത യുവാവ് പലയിടങ്ങളിലും സമാനരീതിയില്‍ കബളിപ്പിക്കല്‍ നടത്തിയിട്ടുണ്ടെന്നാണ് റിപ്പോര്‍ട്ട്. ഇയാള്‍ കോയമ്പത്തൂരില്‍ ഉണ്ടെന്നാണ് പൊലീസിന് ലഭിക്കുന്ന വിവരം.</p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>