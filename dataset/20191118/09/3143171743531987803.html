<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messinaincentro-un-varco-per-turisti-alla-dogana-progetto-rambla.html"/>
    <meta property="og:site_name" content="Tempostretto"/>
    <meta property="article:published_time" content="2019-11-18T09:37:28+00:00"/>
    <meta property="og:title" content="Messinaincentro: “Un varco per turisti alla Dogana. Progetto Rambla”"/>
    <meta property="og:description" content="La proposta è quella di consentire ai turisti un ingresso nel pieno centro commerciale di Messina"/>
  </head>
  <body>
    <article>
      <h1>Messinaincentro: “Un varco per turisti alla Dogana. Progetto Rambla”</h1>
      <address><time datetime="2019-11-18T09:37:28+00:00">18 Nov 2019, 09:37</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>La proposta è quella di consentire ai turisti un ingresso nel pieno centro commerciale di Messina</i>
      </p>
      <p>Lino Santoro Amante, presidente dell’Associazione dei Commercianti “Messina Incentro”, chiederà all’Autorità Portuale, attraverso l’amministrazione comunale cui ha esposto la questione, di aprire <b>un nuovo varco di uscita per i croceristi </b>che sbarcano al porto di Messina, in corrispondenza della <b>Dogana</b>.</p>
      <h3>In centro dalla porta principale</h3>
      <p>“Ho raccolto le sollecitazioni di numerosi associati, i quali chiedono che venga istituito un nuovo varco d’uscita al Terminal della navi da crociera, in corrispondenza della Dogana, per consentire ai turisti di fare ingresso dalla porta principale al centro commerciale della città”</p>
      <h3>La rambla</h3>
      <p>La richiesta formale sarà formulata all’Autorità portuale mediante l’amministrazione comunale. Il crocerista che lo desidera potrà così giungere a piedi comodamente a piedi nel centro commerciale, attraverso un percorso pedonale che consentià l’ingresso in quella che potrebbe diventare l<b>a rambla</b> della nostra città.</p>
      <h3>Progetto nel cassetto</h3>
      <p>“Se ne parla da anni, ma il progetto di valorizzazione della parte bassa di viale San Martino rimane sempre fermo in qualche cassetto. Vista l’apertura dell’amministrazione comunale, molto sensibile alle problematiche del commercio cittadino, ritengo che quella dell’apertura di nuovo varco, possa rappresentare il primo passo per dare un impulso ad un progetto ambizioso che tarda a decollare”.</p>
      <p>Santoro fa un appello al neo presidente dell’AP Mega e annuncia che saranno gli associati di MessinaIncentro a fornire di apposita segnaletica il percorso che indirizzerà il crocerista verso il centro commerciale.</p>
    </article>
  </body>
</html>