<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/ekskluzivno-podivyal-shofor-se-opita-da-pregazi-politsay-v-burgas_news709958.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T09:28:00+00:00"/>
    <meta property="og:title" content="Ексклузивно! Подивял шофьор се опита да прегази полицай в Бургас!"/>
    <meta property="og:description" content="Униформеният оцеля по чудо"/>
  </head>
  <body>
    <article>
      <h1>Ексклузивно! Подивял шофьор се опита да прегази полицай в Бургас!</h1>
      <h2>Униформеният оцеля по чудо</h2>
      <address>
        <time datetime="2019-11-18T09:28:00+00:00">18 Nov 2019, 09:28</time>
      </address>
      <p>https://blitz.bg/kriminalni/ekskluzivno-podivyal-shofor-se-opita-da-pregazi-politsay-v-burgas_news709958.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574062234-pten-politsay-660x330.jpg"/>
      </figure>
      <p><b>Задържаха шофьор, опитал се да блъсне спиращия го за проверка полицай. Това съобщиха от ОДМВР - Бургас.</b><br/><br/>На 17 ноември около 20.25 часа служители от Второ Районно управление - Бургас посетили частен дом, разположен на ул. "Балкан" в кв. "Долно Езерово", обитаван от водача на лек автомобил "Дачия Докер", с русенска регистрация, допуснал ПТП и избягал от местопроизшествието.<br/><br/>Полицаите не открили водача, който по първоначални данни бил в нетрезво състояние. Малко по-късно на кръстовището на улиците "Босна" и "Залесителна" служителите забелязали автомобила, но водачът му не се съобразил с подадения сигнал със СТОП-палка, а рязко ускорявайки, продължил да се движи, като направил опит да блъсне спиращия го полицай.<br/><br/>Служителят на реда успял да избегне фаталния сблъсък, като заедно с колегите си последвал лекия автомобил с включени светлинна и звукова сигнализации. <br/><br/>След кратко преследване шофьорът на "Дачия"-та спрял колата и побягнал между блокове 136 и 232 в посока базата на ВИК. Задържан е въпреки агресивното си поведение и неизпълнение разпорежданията на полицейските органи за срок до 24 часа, като за целта е използвана физическа сила и помощни средства (белезници). <br/><br/>Установено е, че това е 28 годишен бургазлия. По случая е образувано досъдебно производство.<br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>