<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33105/honor-beta-magic-ui-30"/>
    <meta property="og:site_name" content="DDay.it"/>
    <meta property="article:published_time" content="2019-11-18T09:25:00+00:00"/>
    <meta property="og:title" content="Honor annuncia la beta di Magic UI 3.0: tema scuro e interfaccia ridisegnata"/>
    <meta property="og:description" content="Honor 20, Honor 20 Pro e Honor View 20 sono i destinatari della versione beta della Magic UI 3.0, basata su Android 10, che porterà funzionalità inedite e un'esperienza più fluida grazie a una migliore gestione delle risorse."/>
  </head>
  <body>
    <article>
      <h1>Honor annuncia la beta di Magic UI 3.0: tema scuro e interfaccia ridisegnata</h1>
      <h2>Honor 20, Honor 20 Pro e Honor View 20 sono i destinatari della versione beta della Magic UI 3.0, basata su Android 10, che porterà funzionalità inedite e un'esperienza più fluida grazie a una migliore gestione delle risorse.</h2>
      <address><time datetime="2019-11-18T09:25:00+00:00">18 Nov 2019, 09:25</time> by <a rel="author">Gaetano Mero</a></address>
      <p>Honor ha rilasciato in modo ufficiale la <b>versione beta della Magic UI 3.0, basata su Android 10</b>, introducendo un’interfaccia completamente ridisegnata e funzionalità inedite per i suoi smartphone. Il brand, che ricordiamo essere controllato da Huawei, ha riprogettato il proprio ecosistema con rigorosa attenzione ai dettagli al fine di offrire agli utenti un’esperienza più fluida e coinvolgente.</p>
      <p>Si parte con un nuovo <b>layout in stile magazine</b>, che migliora l’esperienza di lettura attraverso un’area del titolo più grande con spaziature bianche, sistema a griglia, font dalle dimensioni maggiori ed elementi evidenziati. L’icona delle <i>Impostazioni </i>appare ora tonda e ben visibile, mentre i suggerimenti e le descrizioni con font piccolo sono stati del tutto eliminati per dare un aspetto più ordinato all’insieme.</p>
      <p><b>Presenti nuove gesture</b>: scorrendo una volta verso il basso si ha accesso a tutte le funzioni necessarie per l’utilizzo quotidiano, scorrendo due volte verso il basso si ha accesso ai menu contestuali.</p>
      <p> </p>
      <h3>L'immancabile tema scuro</h3>
      <p>Con la Magic UI 3.0 viene introdotto anche il tema scuro. In questo caso il grosso del lavoro è stato eseguito dal laboratorio di design di Huawei, il quale ha condotto diversi test sulla capacità di lettura e sull’esperienza finale con quattro diverse condizioni di luce.</p>
      <p>Le animazioni sono state completamente riprogettate con un riscontro delle operazioni più fluido e naturale. A tal proposito Honor afferma che “<i>il design di animazione di Magic UI 3.0 attiva i sensi basandosi sulla formula del diametro angolare applicato agli occhi umani: V =2arctan (s/2D) e una quantità di dati sperimentali. Quando gli utenti toccano lo schermo o cambiano le pagine, ottengono immediatamente una reattività di operazione attraverso le loro dita e un effetto rilassante dovuto alle animazioni visive, che corrisponde alle loro aspettative psicologiche</i>”.</p>
      <p>Grande attenzione riservata ai video, <b>Magic UI 3.0 ha creato una modalità orizzontale</b> completamente nuova che gli utenti possono usare per registrare filmati in modo stabile e confortevole. Infine Magic UI 3.0 attraverso la <b>tecnologia Deterministic Latency Engine ottimizzerà la gestione delle risorse</b> del sistema promettendo una diminuzione della latenza di risposta del 25,7% e della latenza di oscillazione del 55,6%, per un’esperienza di gioco quotidiana sempre veloce.</p>
      <p>Questa nuova fase di beta testing di Magic UI 3.0, prima del rilascio della versione definitiva, interessa per l’Europa gli smartphone Honor 20, Honor 20 Pro e Honor View 20.</p>
    </article>
  </body>
</html>