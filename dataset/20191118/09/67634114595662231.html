<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150996/"/>
    <meta property="og:site_name" content="AgroNews"/>
    <meta property="article:published_time" content="2019-11-18T09:27:00+00:00"/>
    <meta property="og:title" content="На Черкащині паспортизована лише половина пасік"/>
    <meta property="og:description" content="На Черкащині щорічно проводиться паспортизація пасік. Із наявних 3593 пасік паспортизовано понад 1700. У 2019 році паспорти отримали власники майже 200 пасік. Про це йдеться у повідомленні Департаменту агропромислового розвитку Черкаської облдержадміністрації. На сьогодні в області утримується..."/>
  </head>
  <body>
    <article>
      <h1>На Черкащині паспортизована лише половина пасік</h1>
      <address><time datetime="2019-11-18T09:27:00+00:00">18 Nov 2019, 09:27</time> by <a rel="author">agronews.uaode/author</a></address>
      <p>
        <b>На Черкащині щорічно проводиться паспортизація пасік. Із наявних 3593 пасік паспортизовано понад 1700. У 2019 році паспорти отримали власники майже 200 пасік. Про це йдеться у повідомленні Департаменту агропромислового розвитку Черкаської облдержадміністрації.</b>
      </p>
      <p>На сьогодні в області утримується майже 106 тис. бджолосімей. Зокрема в господарствах населення Черкащини нараховується 101,7 тис. (майже 96 відсотків від загальної кількості). Про це повідомляє Департамент агропромислового розвитку облдержадміністрації.</p>
      <p>За статистичними даними, виробництво меду в усіх категоріях господарств складає понад 2 тис. тонн. Відповідно на душу населення в області виробили майже 1,6 кг меду.</p>
      <p>Варто зазначити, що цьогоріч в регіоні спостерігається зниження закупівельних цін на мед до 25-30 грн за 1 кг або майже на 30 відсотків, що призвело до безприбутковості виробництва меду, а в окремих випадках і до збитків.</p>
    </article>
  </body>
</html>