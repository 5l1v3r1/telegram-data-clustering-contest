<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820191-ukrainci-uvijsli-do-top20-na-cempionati-svitu-z-girskogo-bigu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T09:13:00+00:00"/>
    <meta property="og:title" content="Українці увійшли до ТОП-20 на чемпіонаті світу з гірського бігу"/>
    <meta property="og:description" content="Україна увійшла до топ-20 у командних змаганнях на довгих дистанціях (41,5 км; +2184 м/-2184 м) на чемпіонаті світу з гірського бігу, який проходив 15-16 листопада у Вілья-Ла-Ангостура (Аргентина)."/>
  </head>
  <body>
    <article>
      <h1>Українці увійшли до ТОП-20 на чемпіонаті світу з гірського бігу</h1>
      <h2>Україна увійшла до топ-20 у командних змаганнях на довгих дистанціях (41,5 км; +2184 м/-2184 м) на чемпіонаті світу з гірського бігу, який проходив 15-16 листопада у Вілья-Ла-Ангостура (Аргентина).</h2>
      <address>
        <time datetime="2019-11-18T09:13:00+00:00">18 Nov 2019, 09:13</time>
      </address>
      <p>Всі українські спортсмени у другий день змагань в Аргентині дісталися фінішу і посіли 13 місце у змаганнях серед жінок і 16-те – серед чоловіків. Чемпіонами світу стали француженки та іспанці. Про це повідомляє пресслужба <a href="http://uaf.org.ua/index.php?option=com_content&amp;view=article&amp;id=14700:v-arhentyni-zavershyvsia-chempionat-svitu-z-hirskoho-bihu&amp;catid=41:worldnews">ФЛАУ</a>.</p>
      <p>В індивідуальному заліку серед жінок до 50-ки найсильніших увійшла Юлія Тарасова. Із часом 4:44.02 год вона стала 42-ю. У чоловіків найшвидшим серед українців був Ігор Слюсаренко - з часом 4:11.07 год він фінішував 65-м.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2816891-vikonkom-nok-ukraini-viznav-uspisnim-vistup-olimpijciv-u-miznarodnih-startah-sezonu.html">Виконком НОК України визнав успішним виступ олімпійців у міжнародних стартах сезону</a>
      </blockquote>
      <p>У перший день чемпіонату світу під проливним дощем атлети змагалися з бігу на класичних, коротких горах. Україну представляли троє спортсменів. У змаганнях серед жінок Олена Китиця фінішувала 33-ю на дистанції 14,7 км з перепадом висот +754 м/-754 м (1:28.08 год), Олександр Ченікало фінішував 40-м (1:13.31 год). Богдан Кондрашов змагався серед юніорів і на дистанції 7,6 км (+393 м/-475 м) посів 43-тє місце (42.49 хв).</p>
    </article>
  </body>
</html>