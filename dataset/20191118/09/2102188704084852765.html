<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653807/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T09:50:00+00:00"/>
    <meta property="og:title" content="Українців можуть звільнити від податків з депозитів"/>
    <meta property="og:description" content="Народний депутат від партії “Слуга народу” запропонував звільнити від оподаткування податком на доходи фізичних осіб депозитні вклади населення"/>
  </head>
  <body>
    <article>
      <h1>Українців можуть звільнити від податків з депозитів</h1>
      <address>
        <time datetime="2019-11-18T09:50:00+00:00">18 Nov 2019, 09:50</time>
      </address>
      <p>Народний депутат від партії "Слуга народу" запропонував звільнити від оподаткування податком на доходи фізичних осіб депозитні вклади населення. </p>
      <p>Відповідний законопроект <a href="https://ips.ligazakon.net/document/view/JI00774I?utm_source=biz.ligazakon.net&amp;utm_medium=news&amp;utm_content=bizpress01">№ 2422</a> зареєстровано у Верховній Раді 12 листопада, повідомляє <a href="https://biz.ligazakon.net/ua/news/190980_ukrantsv-mozhut-zvlniti-vd-podatkv-z-depozitv">Ліга.Закон</a>.</p>
      <p>На сьогодні основна ставка податку на доходи від депозиту встановлюється на рівні 18%+1,5% військового збору.</p>
      <p>З метою "зняття податкового тягаря" з фізичних осіб - вкладників банків та створення додаткових умов для залучення коштів у банківську систему депутат пропонує встановити нульову ПДФО для процентів на поточний або депозитний банківський рахунок; на вклад у кредитних спілках; на процентний або дисконтний дохід за іменним ощадним (депозитним) сертифікатом.</p>
      <p>
        <b>
          <i>Нагадуємо:</i>
        </b>
      </p>
      <p>
        <i>Раніше у Національному банку повідомляли, що оподаткування процентних доходів за депозитами припадає переважно <a href="https://www.epravda.com.ua/news/2018/11/6/642375/">на заможніші верстви населення</a> і є не найважливішим фактором, що впливає на притік коштів фізичних осіб до банків.</i>
      </p>
      <p>
        <i>На думку регулятора, надходження від податку з процентних доходів та військового збору - вагоме джерело наповнення державного бюджету. </i>
      </p>
    </article>
  </body>
</html>