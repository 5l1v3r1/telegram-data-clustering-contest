<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bakan-acikladi-iki-konsolosluk-yeniden-aciliyor-215410h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T09:16:24+00:00"/>
    <meta property="og:title" content="Bakan açıkladı! İki konsolosluk yeniden açılıyor"/>
    <meta property="og:description" content="Dışişleri Bakanı Mevlüt Çavuşoğlu, ''Irak'ın tüm kesimlerine ulaşma hedefimiz doğrultusunda Musul ve Basra başkonsolosluklarımızı yeniden faaliyete geçiriyoruz'' dedi."/>
  </head>
  <body>
    <article>
      <h1>Bakan açıkladı! İki konsolosluk yeniden açılıyor</h1>
      <h2>Dışişleri Bakanı Mevlüt Çavuşoğlu, ''Irak'ın tüm kesimlerine ulaşma hedefimiz doğrultusunda Musul ve Basra başkonsolosluklarımızı yeniden faaliyete geçiriyoruz'' dedi.</h2>
      <address>
        <time datetime="2019-11-18T09:16:24+00:00">18 Nov 2019, 09:16</time>
      </address>
      <p>TBMM Plan ve Bütçe Komisyonu'nda bütçe maratonu devam ediyor. Komisyonda sunum yapan Dışişleri Bakanı Mevlüt Çavuşoğlu, dış politikaya ilişkin önemli mesajlar verdi.</p>
      <p>Bakan Çavuşoğlu, Irak’ın tüm kesimlerine ulaşma hedefi doğrultusunda Musul ve Basra başkonsolosluklarının yeniden faaliyete geçirileceğini ifade etti.</p>
      <p>Çavuşoğlu, Barış Pınarı Harekatı öncesi evinden edilen kişilerden yüzde 50'sinden fazlasının harekattan sonra evlerine döndüğünü söyledi.</p>
      <p>Dışişleri Bakanı, YPG'nin sözde komutanı Ferhat Abdi Şahin'in, ABD ve Almanya'ya seyahat edeceği bilgisi üzerine de her iki ülkeden, teröristin tutuklanarak Türkiye'ye iade edilmesini talep ettiklerini bildirdi.</p>
      <p>Bakan Çavuşoğlu'nun gündeminde İran'daki hükümet karşıtı eylemler de vardı. Dışişleri Bakanı, ''Son günlerde İran'da yaşanan olayların bir an önce bitmesini ve İran'ın huzura kavuşmasını diliyoruz" dedi.</p>
      <p>Çavuşoğlu, "Milli davamız Kıbrıs konusunda sırf müzakere etmek için tekrar masaya oturmayacağız" ifadesini de kullandı.</p>
    </article>
  </body>
</html>