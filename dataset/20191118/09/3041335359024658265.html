<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/ti-prostima-provlepei-o-antikapnistikos-nomos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T09:32:15+00:00"/>
    <meta property="og:title" content="Τι πρόστιμα προβλέπει ο αντικαπνιστικός νόμος"/>
    <meta property="og:description" content="Εως τα 10.000 ευρώ μπορούν να φθάσουν τα πρόστιμα για όσους παραβιάζουν τον αντικαπνιστικό νόμο, σύμφωνα με την υπουργική απόφαση που δημοσιεύτηκε στην Εφημερίδα της Κυβερνήσεως."/>
  </head>
  <body>
    <article>
      <h6 class="kicker">Μέχρι 10.000 ευρώ</h6>
      <h1>Τι πρόστιμα προβλέπει ο αντικαπνιστικός νόμος</h1>
      <h2>Εως τα 10.000 ευρώ μπορούν να φθάσουν τα πρόστιμα για όσους παραβιάζουν τον αντικαπνιστικό νόμο, σύμφωνα με την υπουργική απόφαση που δημοσιεύτηκε στην Εφημερίδα της Κυβερνήσεως.</h2>
      <address><time datetime="2019-11-18T09:32:15+00:00">18 Nov 2019, 09:32</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Εως τα 10.000 ευρώ μπορούν να φθάσουν τα πρόστιμα για όσους παραβιάζουν τον αντικαπνιστικό νόμο, σύμφωνα με την υπουργική απόφαση που δημοσιεύτηκε στην Εφημερίδα της Κυβερνήσεως.</p>
      <p>Το κατώτερο πρόστιμο, σύμφωνα με την ΚΥΑ, των 50 ευρώ για τον καπνιστή που προβλέπονταν με τον προηγούμενο νόμο, διπλασιάζεται και και ισχύει για κάθε παράβαση σε όλους τους κλειστούς χώρους υγειονομικού ενδιαφέροντος ό,τι έκτασης κι αν είναι, σε όλους τους κλειστούς χώρους εργασίας, σε όλα τα μέσα μαζικής μεταφοράς, τους σταθμούς μεταφορικών μέσων και επιβατικών σταθμών λιμένων, τα αεροδρόμια εκτός των ειδικών χώρων καπνιστών, τους δημόσιους χώρους εργασίας καθώς και αναμονής δημοσίων υπηρεσιών.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Για όλες αυτές τις περιπτώσεις παραμένει στα 500 ευρώ το πρόστιμο για τον υπεύθυνο διαχείρισης ή προϊστάμενο εκτός από τα καταστήματα υγειονομικού ενδιαφέροντος πάνω από 100 τ.μ.</p>
      <p>Για την κατηγορία αυτή των κέντρων εμβαδού άνω των 100τ.μ. το πρόστιμο ξεκινά από 2.000 ευρώ και για κάθε υποτροπή ανεβαίνει κατά 2.000 ευρώ μέχρι την πέμπτη υποτροπή οπότε θα επιβάλλεται ποινή 10.000 ευρώ και οριστική ανάκληση άδειας.</p>
      <p>Για τα νυχτερινά κέντρα και τους χώρους εστίασης άνω των 300τ.μ. τα πρόστιμα για τους υπευθύνους των καταστημάτων ξεκινούν από 6.000 ευρώ και ανεβαίνουν κατά 1.000 ευρώ για κάθε υποτροπή.</p>
      <p>Όσον αφορά τους θεριακλήδες που καπνίζουν σε κλειστούς και υπαίθριους χώρους στους οποίους συναθροίζονται ανήλικοι όπως παιδικοί σταθμοί, σχολεία, παιδικές χαρές κτλ. το πρόστιμο είναι στα 200 ευρώ.</p>
      <p>Πρόστιμο 1.500 ευρώ θα πληρώνει όποιος οδηγός ή επιβάτης ΙΧ αυτοκινήτου στο οποίο επιβαίνουν ανήλικοι κάτω των 12 ετών.</p>
      <p>Την Κυριακή ο Βασίλης Κικίλιας ανακοίνωσε την έναρξη καμπάνιας ενημέρωσης μέσα στην εβδομάδα καθώς και την ενεργοποίηση του αριθμού 1142 για επώνυμες καταγγελίες για κρούσματα παραβίασης του αντικαπνιστικού νόμου.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/12/greece/rodos-vary-prostimo-kapnisti-se-kafeteria-ton-karfose-o-diplanos-tou/"/>
        <a href="https://www.tanea.gr/2019/11/05/politics/kikilias-erxontai-tsouxtera-prostima-kai-epidotisi-gia-thermastres-gia-na-kapnizei-o-kosmos-ekso/"/>
        <a href="https://www.tanea.gr/2019/11/03/greece/antikapnistikos-nomos-ksekinisan-oi-elegxoi-se-nyxterina-katastimata/"/>
      </related>
    </article>
  </body>
</html>