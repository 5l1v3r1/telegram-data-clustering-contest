<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%cf%81%ce%b3%ce%ae-%cf%83%cf%84%ce%b1-%cf%81%cf%89%cf%83%ce%b9%ce%ba%ce%ac-%ce%bc%ce%bc%ce%b5-%cf%83%cf%84%ce%b7-blue-flag-%ce%b5%cf%80%ce%b5%ce%be%ce%b5%cf%81%ce%b3.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T09:42:50+00:00"/>
    <meta property="og:title" content="Οργή στα Ρωσικά ΜΜΕ: «Στη “Blue Flag” επεξεργάστηκαν σενάριο εξουδετέρωσης των S-400» – Τι αναφέρουν για την Ελληνική ΠΑ"/>
    <meta property="og:description" content="Πλήθος δημοσιευμάτων του δυτικού αλλά και του ρωσικού τύπου, αναφέρουν ότι ισραηλινά και αμερικανικά αεροσκάφη, μαζί με τους Ευρωπαίους συμμάχους, επεξεργάστηκαν και εκτέλεσαν αεροπορικά σενάρια εξουδετέρωσης ρωσικών πυραύλων S-400 Triumph, κατά την διάρκεια της διεθνούς αεροπορικής ασκήσεως Blue Flag που είχε ως έδρα την αεροπορική βάση Uvda."/>
  </head>
  <body>
    <article>
      <h1>Οργή στα Ρωσικά ΜΜΕ: «Στη “Blue Flag” επεξεργάστηκαν σενάριο εξουδετέρωσης των S-400» – Τι αναφέρουν για την Ελληνική ΠΑ</h1>
      <address>
        <time datetime="2019-11-18T09:42:50+00:00">18 Nov 2019, 09:42</time>
      </address>
      <p>
        <b>Πλήθος δημοσιευμάτων του δυτικού αλλά και του<a href="http://in24.org/world/37804"> ρωσικού τύπου,</a> <a href="https://www.rt.com/news/473633-israel-nato-drills-s-400/">αναφέρουν</a> ότι ισραηλινά και αμερικανικά αεροσκάφη, μαζί με τους Ευρωπαίους συμμάχους, επεξεργάστηκαν και εκτέλεσαν αεροπορικά σενάρια εξουδετέρωσης ρωσικών πυραύλων S-400 Triumph, κατά την διάρκεια της διεθνούς αεροπορικής ασκήσεως Blue Flag που είχε ως έδρα την αεροπορική βάση Uvda.</b>
      </p>
      <p>Διευκρινίζεται ότι πιλότοι από τις ΗΠΑ, τη Γερμανία, την Ιταλία και την Ελλάδα συμμετείχαν στις ασκήσεις, ενώ δεν αναφέρεται ρητά η συμμετοχή ελληνικών πληρωμάτων σε αυτό το σενάριο αλλά σημειώνεται γενικόλογα η παρουσία ελληνικών F-16 στην άσκηση, αφήνοντας όμως να εννοηθεί (κάτι που ανταποκρίνεται στην πραγματικότητα) ότι στην προσπάθεια αυτή συμμετείχαν κυρίως αμερικανικά και ισραηλινά αεροσκάφη F-35.</p>
      <p>
        <b>Επισημαίνεται ότι στις ασκήσεις αυτές τις οποίες κάλυπτε “πέπλο μυστηρίου”, συμμετείχαν αρκετά ισραηλινά μαχητικά πέμπτης γενιάς, F-35I αλλά και αεροσκάφη F-16I, καθώς και περισσότερα από 34 μαχητικά αεροσκάφη από άλλες χώρες,  F-16, F-35 και Eurofighter Typhoon.</b>
      </p>
      <figure>
        <iframe data-src="https://twitter.com/sfrantzman/status/1195001921062367235?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Σύμφωνα με τη δημοσίευση, το ρωσικό S-400 προσομοίαζε αμερικανικό πυραυλικό συγκρότημα MIM-104 Patriot, ενώ οι ασκήσεις φέρονται να υλοποιήθηκαν κοντά στην εμπόλεμη ζώνη της Λωρίδας της Γάζας.</b>
      </p>
      <p>
        <b>Ο Ισραηλινός στρατός για τις ανάγκες της άσκησης, είχε αναπτύξει πυραύλους Patriot σε συγκεκριμένες τοποθεσίες προσπαθώντας να να προσομοιώσει τις δυνατότητες των ρωσικών συστημάτων S-300 και S-400 κατά τη διάρκεια των στρατιωτικών ασκήσεων » Γαλάζια Σημαία-2019″, αναφέρει και το αμυντικό πρακτορείο ειδήσεων BulgarianMilitary.com.</b>
      </p>
      <p>Στο πλαίσιο της άσκησης πραγματοποιήθηκαν δεκάδες πτήσεις κατά τις οποίες τα μαχητικά αεροσκάφη προσομοίωσαν σενάρια προσβολής στόχων στον αέρα, στο έδαφος, καθώς και στην αντιμετώπιση απειλής προηγμένων βλημάτων επιφανείας-αέρος και σεναρίων μάχης σε….. εχθρικό έδαφος που ονομάστηκε για τις ανάγκες της άσκησης ως “Nowhereland”.</p>
      <p>
        <b>Το κύριο ρόλο σε αυτό το συγκεκριμένο σενάριο έπαιξαν τα προηγμένα μαχητικά F-35 stealth, τα οποία, αν και δεν είναι ακόμη πλήρως έτοιμα, έχουν αναπτυχθεί σε μια ειδική ισραηλινή πολεμική μοίρα.</b>
      </p>
      <p>Η προσομοίωση εξουδετέρωσης πυραύλων S-400, δείχνει όμως ότι για πρώτη φορά ότι το Ισραήλ προετοιμάζεται ενεργά για την αντιμετώπιση ενός τέτοιου συστήματος το οποίο υπάρχει μόνο στο συριακό και τουρκικό έδαφος.</p>
      <p>
        <b>Στην Συρία οι ρωσικοί πύραυλοι έχουν αναπτυχθεί για να προστατεύσουν τις ρωσικές δυνάμεις στη Συρία εδώ και τέσσερα χρόνια, ενώ  πύραυλοι S-300V4 θα αναπτυχθούν και στην Αίγυπτο.</b>
      </p>
      <figure>
        <iframe data-src="https://twitter.com/Gerjon_/status/1192119480048082945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το πυραυλικό σύστημα S-300V4 χρησιμοποιεί σχεδόν παρόμοια τεχνολογία με τους S-400 και έχει μεγάλες δυνατότητες στην αντιμετώπιση των αεροσκαφών stealth.</p>
      <p>
        <b>Το S-400 έχει παραδοθεί πρόσφατα στην Τουρκία, αλλά δεν έχει τεθεί σε επιχειρησιακή λειτουργία. Το Ιράν και η Σαουδική Αραβία έχουν επίσης δείξει ενδιαφέρον για το σύστημα αυτό.</b>
      </p>
      <p>Το παλαιότερο και λιγότερο ικανό S-300PMU-2 αναπτύχθηκε από τις ένοπλες δυνάμεις της Συρίας στα τέλη του 2018, με αποτέλεσμα τη μείωση της συχνότητας των ισραηλινών επιθέσεων στη χώρα.</p>
      <p>Δεν είναι σαφές ποιος πιθανός συνδυασμός πιθανών εξελίξεων ώθησε το Ισραήλ να υλοποιήσει την εκπαίδευση εξουδετέρωσης των S-400, οι οποίοι στην Συρία αναπτύχθηκαν για την αντιμετώπιση αμερικανικών μαχητικών F-22 Raptor, τα οποία είναι σημαντικά πιο ικανά, βαρύτερα, ταχύτερα, ευέλικτα και καλύτερα εξοπλισμένα από τα μαχητικά  F-35.</p>
      <p>
        <b>Παρόλο που οι πύραυλοι S-400 διατηρούν την ικανότητα να εξουδετερώνουν αεροσκάφη stealth και εναέριες πλατφόρμες υποστήριξης όπως τα αεροσκάφη AWACS μέχρι σε απόσταση 400 χιλιομέτρων μακριά, χρησιμοποιώντας υπερηχητικούς πυραύλους, το αεροσκάφος F-35 έχει την ικανότητα να αποτελέσει απειλή για το ρωσικό σύστημα, επισημαίνουν ειδικοί αμυντικοί αναλυτές.</b>
      </p>
      <p>
        <b>Όπως και να έχει αυτήν την στιγμή παίζεται ένα μεγάλο παιχνίδι στην περιοχή με την κατοχή και πιθανή χρήση στρατηγικών όπλων όπως οι ρωσικοί πύραυλοι και τα αμερικανικά μαχητικά 5ης γενιάς.</b>
      </p>
      <p>Τουρκία, Ισραήλ, ΗΠΑ, Συρία, έχουν εμπλακεί σε ένα κυκεώνα εξελίξεων για το ποιος θα έχει τελικά το “πάνω χέρι” στην Α.Μεσόγειο, ενώ και η Αίγυπτος εξοπλίζεται συνεχώς σε αυτήν την ιδιότυπη κούρσα εξοπλισμών.</p>
      <figure>
        <iframe data-src="https://twitter.com/IDF/status/1195340372999909377?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>