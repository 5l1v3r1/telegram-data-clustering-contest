<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2040782/telos-epochis-gia-to-potami-to-politiko-simvoulio-isigite-tin-anastoli-litourgias-tou-kommatos.html"/>
    <meta property="og:site_name" content="News.gr"/>
    <meta property="article:published_time" content="2019-11-18T09:45:45+00:00"/>
    <meta property="og:title" content="Τέλος εποχής για το Ποτάμι; Το Πολιτικό Συμβούλιο εισηγείται την αναστολή λειτουργίας του κόμματος"/>
    <meta property="og:description" content="Ζητά να σταματήσει η κρατική χρηματοδότηση"/>
  </head>
  <body>
    <article>
      <h1>Τέλος εποχής για το Ποτάμι; Το Πολιτικό Συμβούλιο εισηγείται την αναστολή λειτουργίας του κόμματος</h1>
      <address>
        <time datetime="2019-11-18T09:45:45+00:00">18 Nov 2019, 09:45</time>
      </address>
      <h3>Ζητά να σταματήσει η κρατική χρηματοδότηση</h3>
      <p>Τέλος εποχής για το<a href="https://www.news.gr/tag/to-potami"><b> Ποτάμι;</b> </a>Το Πολιτικό Συμβούλιο του Ποταμιού θα καταθέσει πρόταση για αναστολή λειτουργίας του κόμματος στη Μεγάλη Συνάντηση των Αντιπροσώπων που θα συνεδριάσει στις 24 Νοεμβρίου, ενώ  θα ζητήσει τη διακοπή της χρηματοδότησης του κόμματος, η οποία σε αντίθετη περίπτωση θα εξακολουθεί να υφίσταται μέχρι τις ερχόμενες ευρωεκλογές.</p>
      <p>Όπως είναι γνωστό ο Σταύρος Θεοδωράκης μετά το αποτέλεσμα των ευρωεκλογών του Μαΐου αποχώρησε από την ηγεσία του κόμματος, ενώ στη συνέχεια ανακοινώθηκε ότι το Ποτάμι δεν θα λάμβανε μέρος στις εθνικές εκλογές της 7ης Ιουλίου.</p>
      <p>Όπως αναφέρεται στο κείμενο που δημοσίευσε το κόμμα, δύο μέλη του Πολιτικού Συμβουλίου διαφώνησαν με την πρόταση αναστολής λειτουργίας υποστηρίζοντας ότι παρά την πολιτική συγκυρία, γρήγορα το πολιτικό σύστημα, που σήμερα φαίνεται να κυριαρχεί, θα εξαντλήσει τα όριά του και θα υπάρξει ανάγκη να συνεχίσει να υπάρχει το Ποτάμι.</p>
      <p>Στο σκεπτικό της πρότασης για αναστολή του κόμματος επισημαίνεται ότι τοπικές ομάδες έχουν αποδεκατιστεί και ότι δεν είναι επιθυμητή η μετατροπή σε «κόμμα σφραγίδα».</p>
      <p>Στο πλαίσιο αυτό το Πολιτικό Συμβούλιο υπενθυμίζει την απόφαση Θεοδωράκη να προσφέρει 500.000 ευρώ στο Εθνικό Καποδιστριακό Πανεπιστήμιο για την αντιμετώπιση της συνεχιζόμενης διαρροής εγκεφάλων στο εξωτερικό.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/1758566/den-kateveni-to-potami-stis-ethnikes-ekloges.html"/>
        <a href="https://www.news.gr/politikh/article/1757596/vomva-sto-potami-paretite-o-stavros-theodorakis.html"/>
        <a href="https://www.news.gr/politikh/article/1753034/i-anakinosi-tou-potamiou-gia-tin-itta-stis-evroekloges.html"/>
      </related>
    </article>
  </body>
</html>