<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/street-fighter-championship-edition/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T09:25:00+00:00"/>
    <meta property="og:title" content="Street Fighter: Championship Edition arriverà ufficialmente nel 2020 | Game Division"/>
    <meta property="og:description" content="Durante il prossimo 2020 Capcom rilascerà la Championship Edition di Street Fighter V che comprenderà tutti i contenuti rilasciati fino ad oggi."/>
  </head>
  <body>
    <article>
      <h1>Street Fighter: Championship Edition arriverà ufficialmente nel 2020 | Game Division</h1>
      <address>
        <time datetime="2019-11-18T09:25:00+00:00">18 Nov 2019, 09:25</time>
      </address>
      <p>L’attuale generazione di console sicuramente ha saputo soddisfare i gusti di ogni singolo appassionato. Durante questi lunghi anni siamo stati testimoni di opere che sono andate ad ampliare generi <b>spesso e volentieri lasciati in sordina.</b> L’esempio più concreto che ci viene in mente è il ramo dei picchiaduro che, durante l’era PS4/XONE, è stato a dir poco sfruttato a dovere. Tra ottimi titoli come <a href="https://toms.it/QE5eO">Mortal Kombat 11</a>, Dragon Ball FighterZ e Tekken 7 la scena competitiva ha saputo trovare pane per i suoi denti. Tuttavia, uno dei veterani di questo genere (Street Fighter) non sembra aver retto bene il cambio generazionale!</p>
      <p>Debuttando inizialmente nel lontano 2015, il <b>quinto capitolo</b> della saga non è sicuramente riuscita a colpire nel segno. Durante il primo release Capcom non ha gestito a dovere il marchio, offrendo alla community del gioco un capitolo a dir poco castrato e privo di contenuti. Per rimediare al danno la casa nipponica avrebbe deciso (a distanza di circa 3 anni) di lanciare il gioco in versione Arcade Edition, così da ampliarlo con nuovi contenuti.</p>
      <figure>
        <iframe src="https://www.youtube.com/embed/XS5R1g1U_Jw" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/street-fighter-v-58680.768x432.jpg"/>
        </figure>
        <figure>
          <img src="https://www.tomshw.it/images/images/2019/07/street-fighter-5-v-barlog-43164.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/resident-evil-2-game-of-the-year/">Resident Evil 2 vince il premio Ultimate Game of the Year dei Golden Joystick Awards</a></p>
      <p>Anche questa mossa purtroppo fallì, ma il prossimo re-release potrebbe veramente salvare le sorti di Street Fighter V. Durante le scorse ore Capcom ha rivelato<b> l’esistenza della Championship Edition</b> del gioco, ovvero una versione completa del gioco a un prezzo budget. Questa particolare edizione comprenderà al suo interno tutti i 40 Fighter (incluso Gill), i vari stage del gioco e più di 200 costumi alternativi. Tutto il contenuto sarà disponibile al prezzo di circa 25$.</p>
      <p>Per poter metterci le mani sopra questa versione di Street Fighter purtroppo dovrete aspettare il prossimo <b>14 Febbraio 2020</b>. Fateci sapere, come sempre, cosa ne pensate di questa notizia! Vi ricordiamo che Street Fighter V è attualmente disponibile per PS4 e PC.</p>
      <blockquote>Se non avete più pazienza fino al prossimo febbraio e volete giocare già a Street Figher V allora il prossimo link potrebbe fare al caso vostro. Cliccate <a href="https://toms.it/VzlJW">QUI!</a></blockquote>
    </article>
  </body>
</html>