<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/18/a-passeggio-col-cane-trova-un-feto-in-provetta-137-954013.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T09:11:36+00:00"/>
    <meta property="og:title" content="A passeggio col cane trova uno strano oggetto tra le aiuole"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">torino</h6>
      <h1>A passeggio col cane trova uno strano oggetto tra le aiuole</h1>
      <h2>Era una provetta, all'interno un feto tra le 10 e le 15 settimane: indagano i carabinieri</h2>
      <address>
        <time datetime="2019-11-18T09:11:36+00:00">18 Nov 2019, 09:11</time>
      </address>
      <p>Choc a Torino.</p>
      <p>Tra le aiuole di piazza Benefica è stato rinvenuto un feto in provetta, immerso in un denso liquido conservativo.</p>
      <p>A trovarlo è stato un passante a passeggio col cane, che ha subito allertato i carabinieri: la provetta, ha spiegato agli investigatori, "era tra gli arbusti, tutta sporca, ma era evidente che si trattava di un feto. Mi sono preoccupato e ho chiamato il 112".</p>
      <p>Dalle prime analisi dei medici dell'ospedale Sant'Anna, a cui è stato affidato il contenitore, sembrerebbe trattarsi di un feto di circa dieci o quindici settimane, conservato in una provetta di sette centimetri di altezza e tre centimetri di diametro con tappo trasparente.</p>
      <p>Tra le piste seguite dai carabinieri della compagna Monviso c'è anche quella del furto: la provetta potrebbe essere stata rubata dal laboratorio di un ospedale dalla città e poi gettata nell'aiuola di piazza Benefica, cuore dello storico quartiere Cit Turin, a pochi passi dal Tribunale.</p>
      <p>Mentre i militari stanno acquisendo i filmati delle telecamere di sorveglianza dei negozi della zona, continuano le analisi dei medici del Sant'Anna per accertare l'origine del feto e chiarire il tipo sostanza in cui era conservato.</p>
      <p>(Unioneonline/D)</p>
    </article>
  </body>
</html>