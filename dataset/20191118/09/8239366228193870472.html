<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_pislya_kapitalnogo_remontu_vidkryly_narodnyy_dim_330982.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T09:45:00+00:00"/>
    <meta property="og:title" content="На Львівщині після капітального ремонту за 300 тисяч відкрили Народний дім"/>
    <meta property="og:description" content="Як проінформували у прес-службі Жовківської РДА, 17 листопада після капітального ремонту у селі Воля Гомулецька відкрили Народний дім."/>
  </head>
  <body>
    <article>
      <h1>На Львівщині після капітального ремонту за 300 тисяч відкрили Народний дім</h1>
      <h2>Як проінформували у прес-службі Жовківської РДА, 17 листопада після капітального ремонту у селі Воля Гомулецька відкрили Народний дім.</h2>
      <address>
        <time datetime="2019-11-18T09:45:00+00:00">18 Nov 2019, 09:45</time>
      </address>
      <slideshow>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska1.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska2.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska3.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska4.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska5.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
        <figure>
          <img src="https://galinfo.com.ua/media/gallery/full/n/a/narodnyydimvoliagamuletska6.jpg"/>
          <figcaption>У селі Воля Гомулецька після капітального ремонту відкрили Народний дім</figcaption>
        </figure>
      </slideshow>
      <p>Подія зібрала жителів села та гостей. У урочистому відкритті брали участь народний депутат України Олег Синютка, заступник голови Жовківської райдержадміністрації Любов Дунець, заступник голови Жовківської районної ради Алла Жук, депутат Львівської обласної ради Андрій Дума.</p>
      <p>Свято розпочалось з молитви та розрізання символічної стрічки при вході до оновленого Народного дому. Чин освячення провів настоятель місцевого храму отець Михайло.</p>
      <p>Після освячення будівлі усі гості мали можливість привітати усіх з цією важливою у житті громади подією, прозвучало багато теплих слів та побажань.</p>
      <p>Після урочистої частини для гостей заходу відбувся святковий концерт за участю творчих колективів Львівської державної музичної школи № 4 та учасників художньої самодіяльності.</p>
      <p>Просторе приміщення нового Народного дому дозволить усім охочим, особливо молоді, відвідувати різноманітні гуртки, влаштовувати концерти та наради.</p>
      <p>Додамо, що реконструкція будівлі Народного дому с. Воля - Гомулецька Жовківського району Львівської області тривало два роки, упродовж 2018-2019 років. Ініціативною групою активних мешканців села було подано заявку на обласний конкурс мікропроектів у 2018 році.</p>
      <p>У 2019 році ініціативна група повторно подала заявку на обласний конкурс мікропроектів та перемогла. В 2019 році загальний бюджет проекту склав  <b>299,656 тис. грн</b>. Обласний бюджет — 149,828 тис. грн, Жовківська районна рада — 89, 716 тис. грн власний внесок: кошти громади — 25,000 тис. грн, нефінансовий внесок – 30,012 грн, спонсорські кошти – 5,100 грн.</p>
      <p>Зроблено демонтаж будівлі до 2м, повністю розібрали і вибудували спочатку, перекрили стелю, армопояс, зробили підливання фундаменту, вимурували 2 поверх, встановили дах з утепленням, залили стяжку під підлогу. Поклали плитку, встановили сходи, встановили вікна та двері, поклали підлогу на 2 поверсі,  змонтували стелю на 1 поверсі, змонтували сцену та стелю на 2 поверсі. Поклали бруківку біля приміщення, залили відмостку навколо клубу</p>
      <p>Окрім того, у 2017 році ініціативна група подала на обласний конкурс мікропроектів проект вуличного освітлення у с. Воля – Гомулецька, який переміг і зараз село повністю освітлюється.</p>
    </article>
  </body>
</html>