<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/vizio_multihdr.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-18T09:56:00+00:00"/>
    <meta property="og:title" content="Újabb tv gyártó mondott nemet a HDR formátumháborúra"/>
    <meta property="og:description" content="A Vizio tavalyi és idei tévéi a Dolby Vison mellett már a HDR 10+ szabványt is támogatják."/>
  </head>
  <body>
    <article>
      <h1>Újabb tv gyártó mondott nemet a HDR formátumháborúra</h1>
      <address><time datetime="2019-11-18T09:56:00+00:00">18 Nov 2019, 09:56</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>H﻿irdet﻿é﻿s</h3>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image1.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image2.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image3.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image4.jpg"/>
        </a>
      </figure>
      <figure>
        <img src="https://track.adform.net/adfserve/?bn=34133920;1x1inv=1;srctype=3;ord=[timestamp]"/>
      </figure>
      <p>A televíziós iparágban jelenleg kisebb harc dúl a Dolby Vision és a HDR10+ szabványok között. Mindkettő olyan HDR formátum, ahol a metaadatok dinamikusan változnak képkockáról képkockára, és ennek köszönhetően jobb, valósághűbb és látványosabb képi világot garantálnak, mint a statikus, általánosan elterjedt HDR10 szabvány.</p>
      <figure>
        <img src="https://prohardver.hu/dl/cnt/2019-11/156444/vizo.jpg"/>
      </figure>
      <p>Ennek kapcsán azonban ismét sikerült belecsúszni egy olyan háborúba, ahol két részre szakadt a piac, hiszen a gyártók egy része (pl. LG - Dolby Vision) az egyik, míg a többiek a másik (pl. Samsung - HDR10+) megoldást favorizálják, de megjelentek azok a piaci szereplők is, amelyek mindkét formátum kezelésére képes televíziókkal léptek színre. Hozzájuk csatlakozott most az egyik legnagyobb, legbefolyásosabb amerikai tv-gyártó, a Vizio, aki bejelentette, hogy egy frissítést követően az idei és tavalyi televízióik egyaránt képesek lesznek a Dolby Vision és a HDR10+ formátum kezelésére. Jó lenne, ha a példájukat követné mindenki, mert az egész háborúskodásnak a levét végső soron a végfelhasználók isszák meg.</p>
    </article>
  </body>
</html>