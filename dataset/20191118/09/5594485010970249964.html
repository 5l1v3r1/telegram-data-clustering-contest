<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zverstva-s-machete-iznasilvaniya-desetki-trupove-tova-e-nay-zhestokiyat-ubiets-na-sveta_news709897.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T09:52:00+00:00"/>
    <meta property="og:title" content="Зверства с мачете, изнасилвания, десетки трупове: Това е най-жестокият убиец на света"/>
    <meta property="og:description" content="Присъдата му е по общо 18 обвинения, сред тях освен за убийствата и изнасилванията, и за сексуално робство и използване на деца за войници"/>
  </head>
  <body>
    <article>
      <h1>Зверства с мачете, изнасилвания, десетки трупове: Това е най-жестокият убиец на света</h1>
      <h2>Присъдата му е по общо 18 обвинения, сред тях освен за убийствата и изнасилванията, и за сексуално робство и използване на деца за войници</h2>
      <address>
        <time datetime="2019-11-18T09:52:00+00:00">18 Nov 2019, 09:52</time>
      </address>
      <p>https://blitz.bg/svyat/zverstva-s-machete-iznasilvaniya-desetki-trupove-tova-e-nay-zhestokiyat-ubiets-na-sveta_news709897.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574020371-1.jpg"/>
      </figure>
      <p><b>Убийства с палки, ножове и мачете, изнасилвания и нечовешки зверства… Това са само част от ужасяващите престъпления, резултат от жестокостта на Терминатора от Конго. Истинското му име е Боско Нтаганда (Bosco Ntaganda), той е бивш конгоански бунтовнически лидер и беше осъден на 30 години затвор за военни престъпления и престъпления срещу човечеството, пише </b><a href="https://bg-voice.com/">bg-voice.com</a>.</p>
      <p>Присъдата му е по общо 18 обвинения, сред тях освен за убийствата и изнасилванията, и за сексуално робство и използване на деца за войници.</p>
      <p>През юли съдиите от Международния наказателен съд (МНС) установиха, че бойци, лоялни на Нтаганда, са извършили ужасяващи кланета над цивилни. <br/><br/>Присъдата е най-дългата която МНС някога е произнасял.</p>
      <p>Докато Нтаганда слушаше напрегнато излагането на присъдата, облечен в тъмен костюм, съдията Робърт Фремр представи обширен списък на зверства, извършени от хората му, разказват ВВС и dir.bg. Съдия Фремр описа случай с 13-годишна жертва на изнасилване, която трябваше да изтърпи години на операции и разви страхова невроза, която я накара да напусне училище.</p>
      <p>Съдия Фремр се обърна към подсъдимия с думите, че няма реално смекчаващо вината обстоятелство по делото му, но заяви, че престъпленията му „въпреки тежестта на вината“, не са достатъчни за доживотна присъда. Нтаганда вече обжалва присъдата си.</p>
      <figure>
        <img src="https://bg-voice.com/wp-content/uploads/2019/11/46-%D0%A2%D0%B5%D1%80%D0%BC%D0%B8%D0%BD%D0%B0%D1%82%D0%BE%D1%80%D0%B0-%D0%BE%D1%82-%D0%9A%D0%BE%D0%BD%D0%B3%D0%BE-2.jpg"/>
      </figure>
      <p>Терминатора е първият човек, осъден за сексуално робство от Международния наказателен съд, и като цяло четвъртият, осъден въобще от този съд от създаването му през 2002 г.</p>
      <p>Роденият в Руанда 46-годишен бивш бунтовник беше замесен в множество въоръжени конфликти както в Руанда, така и в Демократична република Конго. Той се предаде в посолството на САЩ в Руанда през 2013 г.</p>
      <p>Анализаторите отбелязаха тогава, че това е акт на самосъхранение, мотивиран от опасността, в която е попаднал, след като загуби борбата за власт със своята бунтовническа група М23.<br/><br/>Прокурорите заявиха, че Нтаганда е ключова фигура в планирането и провеждането на операции на бунтовниците от Съюза на конгоанските патриоти (ОКП) и нейното военно крило – Патриотичните сили за освобождение на Конго.</p>
      <p>Въоръжената група атакуваше хора, за които се смята, че не принадлежат към етническата група Хема, установи МНС. При едно от нападенията бойци убиха 49 души, заловени в поле с банани, използвайки „пръти и палки, ножове и мачете“.</p>
      <p>„Мъже, жени и деца и бебета бяха намерени на полето. Някои тела бяха голи, някои с вързани ръце, други със счупени глави. Няколко тела бяха обезкървени или осакатени по друг начин“, прочете съдия Фремр.</p>
      <p>Насилието в региона погуби повече от 60 000 души от 1999 г. насам, докато местните милиции се бореха помежду си за контрол над оскъдните минерални ресурси, твърдят групите за човешки права.</p>
      <p> </p>
    </article>
  </body>
</html>