<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/ima-nade-solskjerovih-osam-novih-lica-za-ligu-sampiona-393071.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T09:59:00+00:00"/>
    <meta property="og:title" content="Ima nade? Solskjerovih &quot;osam novih lica&quot; za Ligu šampiona!"/>
    <meta property="og:description" content="Junajted veruje da može da se dokopa četvrtog mesta, sastavljena lista želja, klub spreman na nekoliko velikih kupovina u januaru..."/>
  </head>
  <body>
    <article>
      <h1>Ima nade? Solskjerovih "osam novih lica" za Ligu šampiona!</h1>
      <h2>Junajted veruje da može da se dokopa četvrtog mesta, sastavljena lista želja, klub spreman na nekoliko velikih kupovina u januaru...</h2>
      <address><time datetime="2019-11-18T09:59:00+00:00">18 Nov 2019, 09:59</time> by <a rel="author">Vladimir Stojanović</a></address>
      <p>Junajted neće čekati leto, naime, prema pisanju engleskih medija, uložiće novac u januaru, i dalje veruju, pogotovo posle poslednjih rezultata da klub može da se dokopa Lige šampiona, bilo kroz prvenstvo, bilo tako što će osvojiti LE.<br/><br/>Na listi su osam imena, jasno, neće svi doći u klub, ali postoji mogućnost da dva ili tri igrača dodatno pojačaju "Đavole". Prvo ime je norveška senzacija Haland iz Salcburga, no takvi transfer teško da dolaze u obzir tokom zime. Prva pomoć bi mogao da bude Mario Mandžukić čije bi iskustvo bilo neprocenjivo. Ako se ne dogovore sa Hrvatom, Kalum Vilson je opcija.<br/><br/>U veznom redu, teško će stići do Medisona ove zime, ali i dalje se priča o vezistima Vile, MekGinu i Grilišu.<br/><br/>I dalje je aktuelan Deklan Rajs, dok bi Musa Dembele iz Liona, ako im umakne Haland mogao da stigne, ali tek u junu.<br/><br/>Pominje se i Džejdon Sančo, ali Solskjer, ako preživi na klupi ipak ima druge planove, najvažnije je naći klasičnog napadača, eventualno još jednog štopera, i rekonstruisati sredinu terena, gde bi Matić i Fred mogli da napuste klub, a Pogba insistira da ode, mada ima još dve i po godine ugovora.<br/><br/>Ali, koliko je realno da "Đavoli" budu u top 4? <br/><br/>Posle serije pobeda lakše dišu, ali od Sitija imaju devet bodova manje, od Lestera i Čelsija deset, ispred su Šefild i Arsenal. Naravno, tek je prošlo 12 kola, sigurno da nisu bez šansi, ali se iskreno, ovaj tim ne čini spreman za tako visok plasman, pa bi, ko zna, možda LE, ako stignu u završnicu bila bolja šansa.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/junajted-u-akciji-kupujmo-domace-ko-stize-u-januaru-393039.html"/>
        <a href="https://www.sportske.net/vest/transferi/juventus-merka-junajtedovog-klinca-ponavlja-se-pogba-scenario-393032.html"/>
        <a href="https://www.sportske.net/vest/transferi/u-realu-veruju-u-razmenu-sa-djavolima-392999.html"/>
        <a href="https://www.sportske.net/vest/medjunarodni-fudbal/murinjo-ne-odustaje-ostala-samo-jedna-opcija-392985.html"/>
        <a href="https://www.sportske.net/vest/transferi/juve-se-sprema-za-zivot-bez-ronalda-poslata-prva-ponuda-392942.html"/>
      </related>
    </article>
  </body>
</html>