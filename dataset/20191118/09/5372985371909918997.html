<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/vicenza/ditta-orafa-froda-il-fisco-sequestrati-680-mila-euro-1.7785820"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-18T09:29:19+00:00"/>
    <meta property="og:title" content="Ditta orafa froda il fisco: sequestrati 680 mila euro"/>
    <meta property="og:description" content="."/>
  </head>
  <body>
    <article>
      <h1>Ditta orafa froda <br/>il fisco: sequestrati <br/>680 mila euro</h1>
      <address>
        <time datetime="2019-11-18T09:29:19+00:00">18 Nov 2019, 09:29</time>
      </address>
      <p><b>VICENZA. </b>La guardia di finanza ha dato esecuzione ad un provvedimento di sequestro preventivo di un’ingente somma di una società per azioni orafa.</p>
      <p>I militari hanno individuato un sofisticato sistema di frode fiscale caratterizzato dall’emissione di <b>fatture per operazioni economiche inesistenti </b>da parte di una società “cartiera” con sede in Malesia, artificiosamente interposta nel rapporto commerciale tra i veri fornitori di preziosi e la  società di capitali vicentina, con il fine di gonfiare illecitamente i costi di acquisto a favore di quest’ultima. Attraverso l’utilizzo delle c fatture false, l’impresa berica ha presentato <b>dichiarazioni fraudolente dal 2010 al 2014,</b> realizzando un’evasione d’imposta quantificata in oltre <b>684.000 euro</b> ed integrando il reato di “dichiarazione fraudolenta mediante l'uso di fatture per operazioni inesistenti”.</p>
      <p>Il provvedimento della magistratura è stato eseguito dai finanzieri sottoponendo a vincolo risorse finanziarie di pari valore detenute su un conto corrente societario.</p>
    </article>
  </body>
</html>