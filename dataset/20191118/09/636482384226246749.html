<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/lovitura-pentru-firicel-din-las-fierbinti-ce-veste-a-primit-dupa-ce-a-fost-prins-drogat-la-volan-20095011"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T09:20:37+00:00"/>
    <meta property="og:title" content="Lovitură pentru Firicel din Las Fierbinţi! Ce veste a primit după ce a fost prins drogat la volan"/>
    <meta property="og:description" content="Toma Cuzin, actorul care dă viață personajului Firicel din filmul “Las Fierbinți”, a primit o veste surprinzătoare în urmă cu câteva zile. Totul se"/>
  </head>
  <body>
    <article>
      <h1>Lovitură pentru Firicel din Las Fierbinţi! Ce veste a primit după ce a fost prins drogat la volan</h1>
      <address><time datetime="2019-11-18T09:20:37+00:00">18 Nov 2019, 09:20</time> by <a rel="author">Alice Zotta</a></address>
      <p>
        <b>Toma Cuzin, actorul care dă viață personajului Firicel din filmul “Las Fierbinți”, a primit o veste surprinzătoare în urmă cu câteva zile. Totul se petrece după ce<a href="https://www.cancan.ro/firicel-din-las-fierbinti-are-din-nou-probleme-cu-legea-cuzin-toma-a-fost-prins-de-politisti-drogat-si-fara-permis-la-volan-ce-au-decis-oamenii-legii-in-cazul-sau-19886541"> starul din serialul de la Pro TV a fost prins drogat și fără permis la volan</a>.</b>
      </p>
      <h3>Firicel din “Las Fierbinţi” a dat lovitura în instanță</h3>
      <p>În vârstă de 42 de ani, Toma Cuzin a primit “cadoul” de la Moș Crăciun în avans! Cunoscut drept Firicel din “Las Fierbinți”, carismaticul actor a dat lovitura în instanță după ce el s-a luptat mai mulți ani ca să intre în legalitate cu o asociaţie prin intermediul căreia derulează proiecte care vizează persoanele defavorizate. Printre cei care s-au opus cu vehemență se numără și procurorii de la Parchetul de pe lângă Judecătoria Sectorului 2, astfel că acesta a fost nevoit să îşi caute dreptatea în sala de judecată.</p>
      <ul>
        <li>
          <b>Citește și: <a href="https://bit.ly/2KpDG0C">Jurnalul unei femei care a acceptat să facă sex cu şeful ei pentru un post mai bun în companie: „A doua zi, am aflat că…”</a></b>
        </li>
      </ul>
      <p>După ce au analizat probele depuse la dosar de Cuzin Toma, judecătorii i-au dat dreptate actorului; ei au hotărât: <i><b>“Admite cererea. Acordă personalitate juridică petentei Asociaţia Toma Cuzin – dacă eu pot, poţi şi tu. Dispune înscrierea petentei în Registrul Special al Asociaţiilor şi Fundaţiilor aflat la grefa Judecătoriei Sectorului 2 Bucureşti. Cu drept de apel în termen de 5 zile de la comunicare. Cererea de apel se depune, în caz de exercitare a căii de atac, la Judecătoria Sectorului 2 Bucureşti”</b></i>, relatează spynews.ro.</p>
      <p>Vă reamintim că, la sfârșitul anului trecut, actorul Toma Cuzin a fost citat în faţa magistraţilor într-un alt dosar… unul mai delicat, în care a fost acuzat de trafic de droguri. După ce procurorii DIICOT au găsit asupra sa aproape două grame de cannabis şi două grindere, oamenii legii au decis să claseze cauza, considerând că Firicel din “Las Fierbinți” merită o a doua şansă. Astfel, DIICOT a renunţat la acuzaţii, motivând că <i><b>“în cauză, nu există interes public în urmărirea în continuare a numitului Toma Cuzin”</b></i>.</p>
    </article>
  </body>
</html>