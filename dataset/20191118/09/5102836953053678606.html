<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/rouhani-rystet-over-demonstrasjonene/"/>
    <meta property="og:site_name" content="Document"/>
    <meta property="article:published_time" content="2019-11-18T09:07:06+00:00"/>
    <meta property="og:title" content="Rouhani rystet over demonstrasjonene"/>
    <meta property="og:description" content="­"/>
  </head>
  <body>
    <article>
      <h1>Rouhani rystet over demonstrasjonene</h1>
      <address><time datetime="2019-11-18T09:07:06+00:00">18 Nov 2019, 09:07</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/iran-bank-brent-afp.jpg"/>
        <figcaption>Klar melding fra demonstranter: Pasargad bank i Eslamshahr, nær Tehran 17. november. Foto: AFP/Scanpix</figcaption>
      </figure>
      <p>
        <b>Irans president Hassan Rouhani fordømmer det han mener er hensynsløs ødeleggelse gjort av demonstranter som protesterer mot økte bensinpriser.</b>
      </p>
      <p>Rouhani sier han forstår frustrasjonen til dem som er berørt av prisøkningen på bensin.</p>
      <p>– Å protestere er en legitim rett våre innbyggere har, men vandalisme er noe helt annet, sier Rouhani.</p>
      <p>Iranske myndigheter har advart om sterke reaksjoner mot demonstrasjonene. Over tusen personer er pågrepet, og minst to døde i helgen.</p>
      <p>De økte bensinprisene ble varslet fredag, og dagen etter gikk folk ut gatene i flere større byer. Uventet økte bensinprisene med 50 prosent, og kravet fra befolkningen er å trekke tilbake prisøkning i frykt for en dypere økonomisk krise.</p>
      <p>Iran står i en økonisk krise forårsaket av amerikanske sanksjoner mot landet.</p>
      <p>Mer enn hundre banker og flere butikker skal ha blitt stukket i brann i helgen, ifølge nyhestbyrået Fars.</p>
      <p>Irans øverste leder Ali Khamenei forsvarer beslutningen om å øke prisene og advarer samtidig mot hærverk.</p>
      <p>– Enkelte vil definitivt bli opprørte over denne avgjørelsen. Men å utføre skadeverk og sette fyr på bygninger, er ikke noe normale mennesker gjør, men forbrytere, sa han i en TV-sendt tale.</p>
      <p>Det er ikke kjent hvor mange som er skadd i de voldelige sammenstøtene mellom politi og demonstranter.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/11/17/iran-bensinprisene-opp-50-prosent/"/>
        <a href="https://www.document.no/2017/12/30/regimekritiske-protester-fortsetter-i-iran-for-tredje-dag/"/>
        <a href="https://www.document.no/2019/02/16/gule-vester-41-500-demonstranter-frankrike-rundt/"/>
        <a href="https://www.document.no/2018/01/01/splittelse-i-regimet/"/>
        <a href="https://www.document.no/2019/09/18/saudi-arabia-sier-oljeangrep-utvilsomt-ble-sponset-av-iran/"/>
        <a href="https://www.document.no/2018/12/09/over-1-700-pagrepet-under-protester-i-frankrike/"/>
        <a href="https://www.document.no/2019/01/10/de-gule-vestene-vil-utlose-bankkrise-med-okonomisk-protest/"/>
        <a href="https://www.document.no/2017/12/31/iran-regimet-nervost-folks-raseri-vokser/"/>
        <a href="https://www.document.no/2018/12/15/protestene-avtar-i-frankrike/"/>
        <a href="https://www.document.no/2018/12/26/kirken-i-frankrike-vil-ha-okt-sosial-dialog/"/>
      </related>
    </article>
  </body>
</html>