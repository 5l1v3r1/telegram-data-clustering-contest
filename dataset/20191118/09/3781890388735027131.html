<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742308"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T09:56:00+00:00"/>
    <meta property="og:title" content="มติ'กต.'ย้ายผู้พิพากษา'คณากร' ไปศาลอุทธรณ์เชียงใหม่ "/>
    <meta property="og:description" content="“สราวุธ” ในฐานะเลขาก.ต. เผยผลประชุมมีมติตั้งกรรมการสอบผู้พิพากษา 'คณากร' ยิงตัวเองในศาล สงสัยทำผิดวินัย สั่งให้ย้ายไปช่วยราชการชั่วคราวที่เชียงใหม่ "/>
  </head>
  <body>
    <article>
      <h1>มติ'กต.'ย้ายผู้พิพากษา'คณากร' ไปศาลอุทธรณ์เชียงใหม่ </h1>
      <address>
        <time datetime="2019-11-18T09:56:00+00:00">18 Nov 2019, 09:56</time>
      </address>
      <figure>
        <img src="https://www.dailynews.co.th/admin/upload/20191118/news_XNyEVoYpbU170629_533.jpg?v=20191118211"/>
      </figure>
      <p>
        <b>“สราวุธ” ในฐานะเลขาก.ต. เผยผลประชุมมีมติตั้งกรรมการสอบผู้พิพากษา "คณากร" ยิงตัวเองในศาล สงสัยทำผิดวินัย สั่งให้ย้ายไปช่วยราชการชั่วคราวที่เชียงใหม่ </b>
      </p>
      <p>เมื่อวันที่ 18 พ.ย. ที่ห้องประชุมอาคารศาลยุติธรรม ชั้น 3 ศาลฎีกา นายไสลเกษ วัฒนพันธุ์ ประธานศาลฎีกา เป็นประธานการประชุมคณะกรรมการตุลาการศาลยุติธรรม (ก.ต.) ซึ่งภายหลังการประชุม นายสราวุธ เบญจกุล เลขาธิการสำนักงานศาลยุติธรรม ในฐานะเลขานุการ เปิดเผยว่า วันนี้ที่ประชุม ก.ต. รับทราบรายงานผลการตรวจสอบข้อเท็จจริง นายคณากร เพียรชนะ ผู้พิพากษาหัวหน้าคณะชั้นต้น ในศาลจังหวัดยะลา ของคณะอนุกรรมการตุลาการวิสามัญแล้ว และมีมติตั้งกรรมการสอบสวนข้อเท็จจริงนายคณากร ตาม พ.ร.บ.ระเบียบข้าราชการฝ่ายตุลาการศาลยุติธรรม พ.ศ. 2543 มาตรา 68 คือเป็นกรณีที่ถูกกล่าวหาหรือมีกรณีเป็นที่สงสัยว่ากระทำผิดวินัย และมีมติให้นายคณากรไปช่วยทำงานชั่วคราวในกองผู้ช่วยผู้พิพากษาศาลอุทธรณ์ ภาค 5 จังหวัดเชียงใหม่ ก่อนจนกว่าจะมีคำสั่งเป็นอย่างอื่น นอกจากนี้ที่ประชุม ก.ต. ยังมีมติให้ตั้งคณะอนุกรรมการศึกษาและพัฒนาหลักเกณฑ์ แนวทาง และวิธีการตรวจร่างคำพิพากษาของภาค รวมทั้งมาตรการป้องกันมิให้เกิดเหตุการณ์เช่นนี้อีก.<br/><br/><b>อ่านข่าวที่เกี่ยวข้อง...</b><br/><br/><b>- <a href="https://www.dailynews.co.th/regional/736655">หมอให้ผู้พิพากษา'คณากร'กลับบ้าน หลังอาการเจ็บดีขึ้น</a><br/><br/>- <a href="https://www.dailynews.co.th/crime/735772">เลขาฯศาลยันไม่มีการสั่งย้ายผู้พิพากษา"คณากร" ยกเว้นก.ต.</a></b></p>
    </article>
  </body>
</html>