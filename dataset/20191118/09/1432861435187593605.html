<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/ronaldo-v-dejstvitelnost-e-imal-kontuziq-samiqt-toj-poqsni-cqlata-situaciq-1407230.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T09:52:00+00:00"/>
    <meta property="og:title" content="Роналдо в действителност е имал контузия, самият той поясни цялата ситуация"/>
    <meta property="og:description" content="Мегазвездата на световния футбол Кристиано Роналдо най-сетне проговори за случващото се в последно време Португалецът бе заменен два пъти от Маурицио Сари, на пръв поглед реагира гневно, породиха се множество спекулации"/>
  </head>
  <body>
    <article>
      <h1>Роналдо в действителност е имал контузия, самият той поясни цялата ситуация</h1>
      <address><time datetime="2019-11-18T09:52:00+00:00">18 Nov 2019, 09:52</time> by <a rel="author">Sportlive.bg</a></address>
      <p>Мегазвездата на световния футбол <b><a href="https://www.sportlive.bg/tags/2646">Кристиано Роналдо</a></b> най-сетне проговори за случващото се в последно време. Португалецът бе заменен два пъти от Маурицио Сари, на пръв поглед реагира гневно, породиха се множество спекулации. Ето обаче каква е картината в действителност:</p>
      <p>"През последните 3 седмици играя, въпреки че не съм напълно здрав. Не обичам да бъда сменян, но го разбирам, защото не бях на 100%. В двата мача на Португалия също не бях на 100%. Горд съм да се жертвам за националния отбор и за клуба. В моята кариера никога не съм имал сериозни контузии, по принцип записвам по 50-60 двубоя на сезон. Някой трябваше да каже нещо, най-вече аз или треньорът, но знаете, че обикновено не говоря много пред медиите" - заяви Роналдо.</p>
      <p>Петкратният носител на "Златната топка" е щастлив, че се класира на Евро 2020 с Португалия. Той обаче признава, че "мореплавателите" не са фаворити, въпреки статута си на европейски шампион. Това ще бъде 5-то първенство на Стария континент за Роналдо.</p>
      <p>
        <b>Междувременно, появиха се информации, че CR7 е препоръчал на Ювентус да привлече една от звездите на световния футбол. За кой играч става въпрос - <a href="https://www.sportlive.bg/worldfootball/italy/V-Italiq-Kristiano-Ronaldo-poiska-ot-Yuventus-da-privleche-Pogba-1407114.html">вижте в този материал на SportLive.</a></b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Ronaldo-kym-brazilski-nacional-S-men-shtqhte-da-spechelite-oshte-5-Mondiala-1407004.html"/>
        <a href="https://www.sportlive.bg/timeout/timeoutother/VIDEO-Ronaldo-izbi-telefona-ot-rykata-na-fen-kojto-go-snimashe-1406795.html"/>
        <a href="https://www.sportlive.bg/worldfootball/italy/Kristiano-shte-obqsnqva-povedenieto-si-pred-shefovete-na-Yuventus-1406792.html"/>
        <a href="https://www.sportlive.bg/worldfootball/worldfootballother/Pele-si-izbra-perfektniq-partnxor-v-ataka-izmezhdu-Mesi-Ronaldo-i-Nejmar-1406590.html"/>
        <a href="https://www.sportlive.bg/worldfootball/spain/Kasiqs-Nqma-da-e-logichno-ako-Ronaldo-specheli-Zlatnata-topka-1407044.html"/>
      </related>
    </article>
  </body>
</html>