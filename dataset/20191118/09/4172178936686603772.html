<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/73717/olympiakos-dyo-nikes-sti-germania-allazoyn-ti-moira-toy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-18T09:23:00+00:00"/>
    <meta property="og:title" content="Ολυμπιακός: Δύο νίκες στη Γερμανία αλλάζουν τη μοίρα του..."/>
    <meta property="og:description" content="Ο Ολυμπιακός ταξίδεψε στη Γερμανία εκεί όπου θα δώσει δύο αναμετρήσεις για την 2η φετινή «διαβολοβδομάδα» της Euroleague. Τι πρέπει να περιμένουμε από τους..."/>
  </head>
  <body>
    <article>
      <h1>Ολυμπιακός: Δύο νίκες στη Γερμανία αλλάζουν τη μοίρα του...</h1>
      <h2>Ο Ολυμπιακός ταξίδεψε στη Γερμανία εκεί όπου θα δώσει δύο αναμετρήσεις για την 2η φετινή «διαβολοβδομάδα» της Euroleague. Τι πρέπει να περιμένουμε από τους παίκτες του Κεμζούρα; </h2>
      <address><time datetime="2019-11-18T09:23:00+00:00">18 Nov 2019, 09:23</time> by <a rel="author" href="https://www.fosonline.gr/author/nikos-kalampakas" target="_blank">Ν. ΚΑΛΑΜΠΑΚΑΣ</a></address>
      <p>Η νίκη του Ολυμπιακού επί της Ζαλγκίρις το βράδυ της Παρασκευής επανέφερε την ηρεμία στην ομάδα του Πειραιά που εκτός από τους βαθμούς, είχε και άλλα κέρδη από αυτόν τον αγώνα.</p>
      <p>Αρχικά η εμφάνιση του Ριντ έδωσε ελπίδες στους φίλους της ομάδας ότι στον Ολυμπιακό επιτέλους αποκτήθηκε σέντερ που μπορεί να αντικαθιστά επάξια τον Μιλουτίνοφ όποτε αυτός χρειάζεται ανάσες.</p>
      <p><b>Ο νέος σέντερ του Ολυμπιακού ήταν σαφώς καλύτερος από τις δύο προηγούμενες εμφανίσεις του και πλέον το θέμα είναι να έχει και διάρκεια.</b> Εφόσον συνεχίσει να παίζει έτσι, η ομάδα δυναμώνει αισθητά μέσα στο καλάθι και αλλάζει προσανατολισμό ως προς τους στόχους της στη φετινή Euroleague.</p>
      <p><b>Έπειτα την ανοδική πορεία του Μπράντον Πολ.</b> Ο Αμερικάνος ήταν ο πιο ακριβός παίκτης από όσους ήρθαν το καλοκαίρι στην ομάδα και στον Πειραιά θεωρούν ότι είναι από τους παίκτες που μπορούν να κάνουν τη διαφορά.</p>
      <p>Ο αγώνας με την Ζαλγκίρις είναι παρελθόν, ας πάμε στα «φρέσκα». Ο Ολυμπιακός δίνει δύο σημαντικές αναμετρήσεις στη Γερμανία με στόχο να φύγει νικητής τόσο από το Μόναχο, όσο και από το Βερολίνο. <b>Πως θα γίνει αυτό; Η συνταγή είναι απλή!</b></p>
      <p><b>Οι παίκτες του Κεμζούρα πρέπει να κυνηγήσουν το μεγάλο σκορ, αφού φέτος στις τρεις νίκες που έχουν κάνει έχουν σημειώσει περισσότερους από 80 πόντους. Αντίθετα, στις πέντε ήττες τους, δεν έχουν ξεπεράσει τους 68.</b> Καταλαβαίνει κανείς εύκολα ότι το συστατικό της νίκης είναι να καταφέρει να βρει πόντους από την περιφέρεια και να είναι συνεπής μέσα στο καλάθι των αντιπάλων.</p>
      <p>Οι «ερυθρόλευκοι» κατάφεραν με την Ζαλγκίρις να επανακτήσουν την ψυχολογία τους. Πλέον θα πρέπει να δείξουν συνέπεια στα αποτελέσματά τους για να ζεσταθούν οι ίδιοι αλλά να ζεστάνουν και τον κόσμο τους.</p>
      <p>Αν είναι σοβαροί και αποφασισμένοι, θα το κάνουν...</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/gallery/73721/h-anaxorisi-toy-olympiakoy-gia-monaxo-pics"/>
        <a href="https://www.fosonline.gr/basket/euroleague/article/73716/oi-diaitites-toy-mpagern-olympiakos"/>
        <a href="https://www.fosonline.gr/podosfairo/superleague/article/73712/mpelmani-poios-mpenzema-exoyme-ton-soyntani-vid"/>
        <a href="https://www.fosonline.gr/podosfairo/superleague/article/73696/trelamenos-o-valmpoyena-akoma-kai-gia-n-smyrni"/>
        <a href="https://www.fosonline.gr/podosfairo/article/73694/vasikos-o-kamara-sti-goyinea"/>
        <a href="https://www.fosonline.gr/podosfairo/superleague/article/73680/o-olympiakos-i-epo-kai-oi-elegxoi"/>
      </related>
    </article>
  </body>
</html>