<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/beroemd-2/1260721/kanye-west-maakt-bijbelse-opera.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-18T09:54:58+00:00"/>
    <meta property="og:title" content="Kanye West maakt Bijbelse opera"/>
    <meta property="og:description" content="Kanye West heeft weer een nieuw project gevonden dat zijn religieuze hart sneller doet kloppen. De zelfverklaard grootste artiest die God ooit heeft gemaakt komt met een eigen Bijbelse opera, kondigde hij aan op Twitter."/>
  </head>
  <body>
    <article>
      <h1>Kanye West maakt Bijbelse opera</h1>
      <address><time datetime="2019-11-18T09:54:58+00:00">18 Nov 2019, 09:54</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Kanye West heeft weer een nieuw project gevonden dat zijn religieuze hart sneller doet kloppen. De zelfverklaard grootste artiest die God ooit heeft gemaakt komt met een eigen Bijbelse opera, kondigde hij aan op Twitter.</p>
      <p>De productie heet Nebuchadnezzar: A Kanye West Opera en is op 24 november te zien in de Hollywood Bowl in Los Angeles. De muziek van de show, die wordt geregisseerd door Vanessa Beecroft, wordt verzorgd door Kanye's Sunday Service-koor. De opera vertelt over koning Nebukadnezar II van Babylon (605-562 voor Christus) die voorkomt in het boek Daniël. Het christelijke geloof van Kanye voert de afgelopen maanden de boventoon in zijn carrière. Zo organiseert de rapper zijn eigen kerkdienst Sunday Service, bracht hij vorige maand zijn religieuze plaat Jesus is King uit en was hij zondag te gast in de megakerk van Joel Osteen. De man van Kim Kardashian zei daarnaast geen seculaire muziek meer te willen maken en zijn naam te willen veranderen in Christian Genius Billionaire Kanye West als hij meedoet aan de Amerikaanse presidentsverkiezingen in 2020.</p>
    </article>
  </body>
</html>