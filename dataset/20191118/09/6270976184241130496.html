<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/pecherskyj-sud-zaareshtuvav-eur32-mln-na-rahunkah-vlasnyka-telekanalu-pryamyj-makeyenka-portnov/"/>
    <meta property="og:site_name" content="Рубрика"/>
    <meta property="article:published_time" content="2019-11-18T09:11:55+00:00"/>
    <meta property="og:title" content="Печерський суд заарештував EUR32 млн на рахунках власника телеканалу &quot;Прямий&quot; Макеєнка, - Портнов"/>
    <meta property="og:description" content="Печерський районний суд Києва наклав арешт на EUR32 млн на рахунках власника телеканалу “Прямий” Володимира Макеєнка в рамках розслідування у справі про можливі зловживання п’ятого президента України Петра Порошенка під час купівлі-продажу телеканалу. Повідомляє екс-заступник глави Адміністрації президента часів Віктора Януковича Андрій Портнов. “Друзі, інформую, що на підставі мого звернення до ДБР за фактом відмивання […]"/>
  </head>
  <body>
    <article>
      <h1>Печерський суд заарештував EUR32 млн на рахунках власника телеканалу "Прямий" Макеєнка, - Портнов</h1>
      <address><time datetime="2019-11-18T09:11:55+00:00">18 Nov 2019, 09:11</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/05/portnopv_771x517-860x580-c-1.jpg"/>
      </figure>
      <p>
        <b>
          <b>Печерський районний суд Києва наклав арешт на EUR32 млн на рахунках власника телеканалу “Прямий” Володимира Макеєнка в рамках розслідування у справі про можливі зловживання п’ятого президента України Петра Порошенка під час купівлі-продажу телеканалу.</b>
        </b>
      </p>
      <p>Повідомляє екс-заступник глави Адміністрації президента часів Віктора Януковича <a href="https://t.me/PortnovUA">Андрій Портнов.</a></p>
      <p>“Друзі, інформую, що на підставі мого звернення до ДБР за фактом відмивання оточенням Порошенка злочинних доходів під час операції з продажу акцій телеканалу “Прямий” Печерський суд заарештував EUR32 млн на люксембурзьких рахунках підставного власника телеканалу Володимира Макеєнка та його офшорних компаній Makwell International SA, Cresendo International LTD і Oltenor Capital в EFG Bank”, – написав Портнов у своєму Telegram-каналі в понеділок.</p>
      <p>Як повідомлялося, 7 листопада Державне бюро розслідувань здійснило в житлі власника телеканалу “Прямий” обшук у рамках розслідування у справі про можливі зловживання п’ятого президента України Петра Порошенка під час купівлі-продажу телеканалу. Справу було відкрито за заявою Андрія Портнова.</p>
    </article>
  </body>
</html>