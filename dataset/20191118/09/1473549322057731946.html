<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/fresno-atak-w-czasie-przyjecia-w-kalifornii-zabici-i-ranni,986234.html"/>
    <meta property="og:site_name" content="TVN24"/>
    <meta property="article:published_time" content="2019-11-18T09:40:00+00:00"/>
    <meta property="og:title" content="&quot;Bezsensowny atak&quot;. Zabici i ranni w czasie rodzinnego przyjęcia"/>
    <meta property="og:description" content="Cztery osoby zginęły, a co najmniej sześć zostało rannych w ataku z użyciem broni palnej we Fresno w Kalifornii. Do tragedii doszło w niedzielę wieczorem czasu lokalnego, w czasie rodzinnego przyję..."/>
  </head>
  <body>
    <article>
      <h1>"Bezsensowny atak". Zabici i ranni w czasie rodzinnego przyjęcia</h1>
      <address><time datetime="2019-11-18T09:40:00+00:00">18 Nov 2019, 09:40</time> by <a rel="author">ft//now</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/797b60ba-814e-4c7b-a3bf-7c71cd4cdead-480p.mp4"/>
          <figcaption>Atak w czasie przyjęcia we Fresno w Kalifornii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/71eb3443-2ee6-4883-9c7c-c6ff1c06bafa-480p.mp4"/>
          <figcaption>Sprawca strzelaniny w szkole w Kalifornii zmarł w szpitalu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/1f71e393b3809197ed66df836fe833e5/2b74d0ec-6d3c-40eb-85de-64aaf5b8b5bb-480p.mp4"/>
          <figcaption>Dwie osoby zginęły w strzelaninie w szkole w Kalifornii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/4e746c33-b71c-4973-adbe-9567b7e755d7-480p.mp4"/>
          <figcaption>Pięć osób zastrzelonych w San Diego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/8a686e39-b544-482f-a93d-5f05a5f9ad0e-480p.mp4"/>
          <figcaption>Strzelanina w szkole średniej w mieście Santa Clarita....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/249048ad-a1ba-400e-9602-4327c5821c8d-480p.mp4"/>
          <figcaption>Strzały w czasie meczu futbolu amerykańskiego w New Jersey</figcaption>
        </figure>
        <figcaption>Atak w czasie przyjęcia rodzinnego w kalifornijskim Fresno<cite>Foto: PAP/EPA/TOMAS OVALLE | Video: ENEX</cite></figcaption>
      </slideshow>
      <h3>Cztery osoby zginęły, a co najmniej sześć zostało rannych w ataku z użyciem broni palnej we Fresno w Kalifornii. Do tragedii doszło w niedzielę wieczorem czasu lokalnego, w czasie rodzinnego przyjęcia. Strzały oddano prawdopodobnie z ukrycia - podała policja. - Moje serce kieruję ku rodzinom ofiar tego bezsensownego ataku - powiedział zastępca szefa policji z Fresno.</h3>
      <p>Porucznik Bill Dooley z lokalnej policji powiedział, że trwają poszukiwania podejrzanego lub podejrzanych, którzy prawdopodobnie zakradli się na podwórko posesji i otworzyli ogień do członków rodziny i jej znajomi, którzy spotkali się tam na wspólnym oglądaniu meczu.</p>
      <related>
        <a href="https://www.tvn24.pl/wiadomosci-ze-swiata,2/byl-dobrym-cichym-dzieckiem-zabil-dwoch-uczniow-ostatnia-kule-zostawil-dla-siebie,985994.html"/>
      </related>
      <p>Funkcjonariusze otrzymali zgłoszenie o ataku około godziny 20 czasu lokalnego (nad ranem czasu polskiego).</p>
      <h3>Atak w czasie przyjęcia</h3>
      <p>Zastępca szefa policji z Fresno Michael Reid powiedział, że ofiarami śmiertelnymi ataku jest czterech mężczyzn między 25. a 30. rokiem życia. Trzy osoby zmarły na miejscu, a jedna w szpitalu.</p>
      <p>Życie pozostałych rannych osób, które trafiły do szpitala, nie jest zagrożone.</p>
      <p>Jak powiedział Reid, na którego powołało się CNN, w domu w momencie ataku mogło znajdować się nawet 35 osób. Służby na tym etapie nie są w stanie wskazać, czy napastnik lub napastnicy znali ofiary. Jak podają lokalne media, śledczy odmówili odpowiedzi na pytania, jaką bronią posłużyli się napastnicy oraz jakie mogły być ich motywy.</p>
      <p>- Moje serce kieruję ku rodzinom ofiar tego bezsensownego ataku - powiedział Reid. Jak dodał, "służby robią wszystko, by znaleźć sprawców i postawić ich przed wymiarem sprawiedliwości".</p>
      <p>Wcześniej tego samego dnia we Fresno został zastrzelony młody mężczyzna. Policja nie poinformowała, czy te dwa zdarzenia mogą być ze sobą powiązane.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/58d544ac-6b88-4252-8d43-f785631ecad7.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Cztery osoby zginęły, sześć rannych w strzelaninie w Kalifornii<cite>Wideo: [2019 Cable News Network All Rights Reserved]</cite></figcaption>
      </figure>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/1143b7cb-d43d-47b1-885f-a3dc62d44781.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do ataku doszło we Fresno w Kalifornii<cite>Źródło: Google Maps</cite></figcaption>
      </figure>
      <h3>Kolejny atak w Kalifornii</h3>
      <related>
        <a href="https://www.tvn24.pl/wiadomosci-ze-swiata,2/sprawca-strzelaniny-w-kalifornijskiej-szkole-zmarl-w-szpitalu,985870.html"/>
      </related>
      <p>Do ataku we Fresno doszło zaledwie kilka dni po tym, gdy w szkole średniej w nieodległej Santa Clarita 16-letni uczeń otworzył ogień do swoich kolegów.</p>
      <p>Napastnik zidentyfikowany jako Nathaniel Berhow postrzelił pięć osób, z których dwie zmarły. Następne strzelił sobie w głowę. W piątek szeryf hrabstwa Los Angeles poinformował, że Berhow zmarł w szpitalu.</p>
      <p>Ofiary śmiertelne jego ataku to 16-letnia dziewczyna i 14-letni chłopak. W dwóch miejscowych szpitalach przebywają jeszcze dwie dziewczyny w wieku 14 i 15 lat oraz drugi 14-latek.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/52d2752b150f9c35ccb6869cbf074e48/fe57a4f3-98fe-46b3-89ac-a903adda06c9.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Strzelaniny w Stanach Zjednoczonych<cite>Źródło: PAP</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/amerykanie-potepiaja-uzycie-smiercionosnej-sily-w-iranie-odpowiedz-teheranu,986222.html"/>
        <a href="https://www.tvn24.pl/wiadomosci-ze-swiata,2/porazka-republikanow-w-luizjanie-nie-pomoglo-wsparcie-trumpa,986099.html"/>
        <a href="https://www.tvn24.pl/wiadomosci-ze-swiata,2/byl-dobrym-cichym-dzieckiem-zabil-dwoch-uczniow-ostatnia-kule-zostawil-dla-siebie,985994.html"/>
        <a href="https://www.tvn24.pl/wiadomosci-ze-swiata,2/skazany-za-zabojstwo-mial-zginac-od-zastrzyku-egzekucje-wstrzymano-piec-dni-przed-wykonaniem,985900.html"/>
        <a href="https://www.tvn24.pl/wiadomosci-ze-swiata,2/strzaly-na-szkolnym-boisku-w-czasie-meczu-dwie-osoby-ciezko-ranne,985897.html"/>
      </related>
    </article>
  </body>
</html>