<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140749/%D8%A7%D9%85%D8%B1%D9%88%D8%B2-%D8%A8%D9%87-%DB%B2%DB%B0-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%DA%A9%D9%85%DA%A9-%D9%85%DB%8C-%D8%B4%D9%88%D8%AF-%DB%B4%DB%B0-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%AF%DB%8C%DA%AF%D8%B1-%D8%AA%D8%A7-%DA%86%D9%86%D8%AF-%D8%B1%D9%88%D8%B2-%D8%A2%DB%8C%D9%86%D8%AF%D9%87"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T09:49:00+00:00"/>
    <meta property="og:title" content="امروز به ۲۰ میلیون نفر کمک می شود / ۴۰ میلیون نفر دیگر تا چند روز آینده"/>
    <meta property="og:description" content="رئیس جمهور گفت: سازمان برنامه و بودجه از امروز کمک‌های معیشتی را ابتدا به ۲۰ میلیون نفر آغاز می کند و تا پایان این هفته و اوایل هفته آینده به ۴۰ میلیون نفر دیگر پرداخت می شود."/>
  </head>
  <body>
    <article>
      <h1>امروز به ۲۰ میلیون نفر کمک می شود / ۴۰ میلیون نفر دیگر تا چند روز آینده</h1>
      <h2>رئیس جمهور :</h2>
      <address>
        <time datetime="2019-11-18T09:49:00+00:00">18 Nov 2019, 09:49</time>
      </address>
      <p>
        <i>رئیس جمهور گفت: سازمان برنامه و بودجه از امروز کمک‌های معیشتی را ابتدا به ۲۰ میلیون نفر آغاز می کند و تا پایان این هفته و اوایل هفته آینده به ۴۰ میلیون نفر دیگر پرداخت می شود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، حسن روحانی در جریان جلسه عصر دیروز هیئت دولت با اشاره به اینکه هدف دولت در طرح حمایت معیشتی، کمک به خانوارهای متوسط و کم درآمد تحت فشار شرایط تحریم اقتصادی است ، گفت: برای این کار تنها سه راه افزایش مالیات مردم ، صادرات بیشتر نفت و کاهش یارانه ها وجود دارد .</p>
      <p>وی ادامه داد: فروش نفت با محدودیت هایی مواجه بوده اما اگر در صورت نبود محدودیت هم، پول نفت برای اینگونه مصارف مناسب نیست. افزایش دریافت مالیات هم به علت شرایط اقتصادی امکان پذیر نیست . در این دولت تلاش به افزایش تولید بنزین شد و طی آن تولید روزانه بنزین از 56 میلیون لیتر سال 92 به 107 میلیون لیتر سال جاری رسید و ایران خودکفا شد .</p>
      <p>رئیس جمهور با اشاره به افزایش مصرف بنزین افزود: مصرف سال گذشته و اوایل سال بنزین به طور متوسط  9.7 درصد رشد کرد و به 97 میلیون لیتر رسید و درصورت ادامه این شرایط ، ایران سال 1400 مجددا وارد کننده بنزین می شد .</p>
      <p>روحانی ادامه داد: به سازمان برنامه و بودجه دستور دادم از امروز دوشنبه پرداخت کمک‌های معیشتی را ابتدا به 20 میلیون نفر آغاز کند . همچنین تا پایان این هفته و اوایل هفته آینده به 40 میلیون نفر دیگر پرداخت شود.  در این کار هیچ نفعی به حال دولت و وضع اقتصادی دولت نخواهد داشت اما به نفع مردم خواهد بود.</p>
      <p>وی افزود: طبق محاسبات می توان ماهانه بین 55 هزار تومان برای خانواده تک نفره تا 205 هزار تومان برای خانواده چند نفره ، کمک معیشتی پرداخت شود. در صورت امکان هم ، پرداخت ها بیشتر خواهد شد.</p>
      <p>روحانی گفت : اعتراض حق مردم است اما حساب اعتراض از اغتشاش جداست. نباید اجازه ناامنی در جامعه بدهیم.</p>
      <p>انتهای پیام</p>
    </article>
  </body>
</html>