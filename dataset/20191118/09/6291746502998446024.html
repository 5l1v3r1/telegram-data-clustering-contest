<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/black-friday-2019-sconti-promozioni-amazon/"/>
    <meta property="og:site_name" content="Il Post"/>
    <meta property="article:published_time" content="2019-11-18T09:54:42+00:00"/>
    <meta property="og:title" content="Black Friday: piccola guida per trovare gli sconti online"/>
    <meta property="og:description" content="In vista del 29 novembre – ogni anno il Black Friday è in un giorno diverso – abbiamo messo insieme una lista dei siti di e-commerce che faranno promozioni"/>
  </head>
  <body>
    <article>
      <h1>Black Friday: piccola guida per trovare gli sconti online</h1>
      <h2>In vista del 29 novembre – ogni anno il Black Friday è in un giorno diverso – abbiamo messo insieme una lista dei siti di e-commerce che faranno promozioni</h2>
      <address>
        <time datetime="2019-11-18T09:54:42+00:00">18 Nov 2019, 09:54</time>
      </address>
      <p>Il Black Friday, la ricorrenza commerciale che inaugura con sconti e promozioni la stagione degli acquisti natalizi, sarà venerdì 29 novembre per il 2019. Ormai da qualche anno però, il Black Friday non è più una sola giornata di sconti: molti negozi hanno già cominciato a pubblicizzare offerte e promozioni e andranno avanti a proporle anche dopo il 29 novembre, almeno fino al Cyber Monday, il lunedì successivo al Black Friday che era originariamente dedicato solo agli sconti sull’elettronica, ma che da un po’ si è allargato anche ad altri tipi di prodotti. Abbiamo messo insieme una lista di negozi online dove è già possibile trovare qualche sconto o farsi un’idea delle offerte che ci saranno, per chi ne vuole approfittare. Magari per preparare in anticipo i <a href="https://www.ilpost.it/tag/regali-di-natale/">regali di Natale</a>.</p>
      <p><b>Prodotti tecnologici</b><br/>Il settore dell’elettronica e quello degli elettrodomestici sono tradizionalmente quelli su cui ci si concentra di più al Black Friday e molti siti di e-commerce e negozi stanno già facendo sconti in questi giorni. Sul sito di <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252Fblack-friday%5D%5D">Unieuro</a> ad esempio ci sono già sostanziosi sconti su prodotti di elettronica che andranno avanti fino al 21 novembre: tra questi <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FSmart-speaker%252FHome-Mini-pidGGOHOMEMINIBI%5D%5D">gli smart speaker di Google Home</a>, gli auricolari <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FCuffie-senza-fili%252FAirPods-pidAPLMV7N2TYA%5D%5D">AirPods</a> di Apple e le <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FTV-Ultra-HD%252FUE55RU7400U-pidSAMUE55RU7400%5D%5D">smart TV di Samsung</a>. Anche <a href="https://www.awin1.com/cread.php?awinaffid=453335&amp;awinmid=9836&amp;platform=dl&amp;p=%5B%5Bhttps%253A%252F%252Fpromozioni.euronics.it%252Fblack_friday%252Findex.html%5D%5D">Euronics</a> ha già cominciato a proporre alcune promozioni a scadenza: il suo Black Friday è cominciato il 7 novembre e finirà il 27, quindi prima del Black Friday vero e proprio, anche nei negozi fisici.</p>
      <p>Le promozioni di Amazon – che ovviamente riguardano anche altri tipi di prodotti – cominceranno venerdì 22 novembre, andranno avanti fino al Black Friday, giornata in cui ci saranno gli sconti maggiori, e proseguiranno per il Cyber Monday dal 30 novembre al 2 dicembre. <a href="https://amzn.to/2CJLhmu">Su questa pagina</a> potrete seguire tutte le offerte.</p>
      <p>Il 14 novembre, invece, è iniziata la <a href="https://www.awin1.com/cread.php?awinaffid=453335&amp;awinmid=9716&amp;platform=dl&amp;p=%5B%5Bhttps%253A%252F%252Fwww.eprice.it%252Fp%252Fbf2019_faq%5D%5D">Black Marathon di ePrice</a>, una promozione che andrà avanti fino al 2 dicembre e che permette agli utenti di approfittare subito di alcuni sconti e di accumulare, sulla base degli acquisti di novembre, anche degli sconti da utilizzare dopo Natale: per esempio chi per il Black Friday acquisterà un prodotto con uno sconto di 30 euro, riceverà un buono sconto pari a 30 euro da spendere tra il 27 e il 31 gennaio. Invece, <a href="https://www.expertonline.it/it-IT-it/Static/black-friday.aspx">sul sito di Expert</a>, dal 22 al 26 novembre ci saranno sconti del 25 per cento su grandi e piccoli elettrodomestici e su alcuni smartphone e computer.</p>
      <p><b>Voli e soggiorni<br/></b>Il Black Friday può essere anche una buona occasione per organizzare una vacanza senza spendere una fortuna. Tra i siti di voli da monitorare c’è quello della compagnia aerea low cost <a href="https://www.ryanair.com/it/it/pianifica-il-viaggio/esplora/offerte-di-viaggi-del-black-friday">Ryanair</a> che già l’anno scorso aveva proposto viaggi per molte destinazioni in Europa a 9,99 euro e le piattaforme che aggregano e comparano i voli delle diverse compagnie (che faranno a loro volta degli sconti) come <a href="https://www.skyscanner.it/notizie/black-friday-offerte-voli">SkyScanner</a>, <a href="https://www.edreams.it/eventi/black-friday/">eDreams</a>, <a href="https://www.momondo.it/black-friday">Momondo</a> e <a href="https://www.volagratis.com/it/offerte-speciali/black-friday.html">Volagratis</a>.</p>
      <p><b>Libri, cosmetici e vestiti</b><br/><a href="https://www.awin1.com/cread.php?awinaffid=453335&amp;awinmid=9777&amp;platform=dl&amp;p=%5B%5Bhttps%253A%252F%252Fwww.ibs.it%252Fofferte%252Faspettando-black-friday%5D%5D">Su IBS</a> si potranno trovare libri in sconto già dal 22 novembre e poi per tutta la settimana. Sempre su IBS, chi farà un acquisto da almeno 30 euro prima del 21 novembre, riceverà uno sconto di 3 euro da utilizzare nella settimana del Black Friday.</p>
      <p>Sul <a href="https://www.awin1.com/awclick.php?awinaffid=453335&amp;awinmid=9449&amp;platform=dl">sito delle profumerie Douglas</a> si trova già qualche sconto tra il 15 e il 30 per cento, mentre <a href="https://www.awin1.com/cread.php?awinaffid=453335&amp;awinmid=9556&amp;platform=dl&amp;p=%5B%5Bhttps%253A%252F%252Fwww.sephora.it%252FBlack-Friday%252FR292800010%5D%5D">Sephora ha annunciato</a> che offrirà sconti su trucchi e profumi sia per il Black Friday che per il Cyber Monday. Un altro sito da monitorare se siete in cerca di prodotti cosmetici scontati di qualità è quello dell’<a href="https://www.ilpost.it/2019/06/19/estetista-cinica/">Estetista Cinica</a>: venerdì 29 <a href="https://www.veralab.it/">tutti i suoi prodotti</a> saranno scontati del 30 per cento, per il “Pink Friday”.</p>
      <p>Aderiranno al Black Friday anche i grandi negozi online di abbigliamento come <a href="https://www.awin1.com/cread.php?awinaffid=453335&amp;awinmid=9606&amp;platform=dl&amp;p=%5B%5Bhttps%253A%252F%252Fwww.asos.com%252Fit%252Fscopri%252Fblack-friday-cyber-monday-deals%252F%5D%5D">Asos</a> e <a href="https://www.zalando.it/black-friday/">Zalando</a>, negozi di intimo come <a href="https://www.intimissimi.com/it/donna/black_friday/">Intimissimi</a> e <a href="https://www.tezenis.com/it/black_friday/">Tezenis</a>, mentre per chi è in cerca di capi d’abbigliamento di marchi di lusso, Yoox ha fatto sapere che farà sconti e promozioni <a href="https://clk.tradedoubler.com/click?p=3437&amp;a=1811867&amp;url=https%3A%2F%2Fwww.yoox.com%2Fit%2Fproject%2Fblackfriday">per una settimana</a>. </p>
      <p>Altri negozi online molto noti come <a href="https://www.mediaworld.it/offerte/black-friday">MediaWorld</a>, <a href="http://rover.ebay.com/rover/1/724-53478-19255-0/1?ff3=4&amp;pub=5575388813&amp;toolid=10001&amp;campid=5338301143&amp;customid=&amp;mpre=https%3A%2F%2Fwww.ebay.it%2Fb%2FBlack-Friday%2Fbn_7114595814">eBay</a> e <a href="https://www.westwingnow.it/n/black-friday/">Westwing</a>, solo per dirne alcuni, aderiranno al Black Friday, ma non hanno ancora annunciato sconti né modalità delle promozioni. Infine, anche se non c’entra con il Black Friday ma con il Singles’ Day, un’altra ricorrenza commerciale simile, ci sono ancora sconti convenienti sui <a href="https://www.ilpost.it/2019/11/06/sex-toys-lelo-sconto/">sex toy di Lelo</a>, azienda svedese che negli ultimi anni ha un po’ cambiato il mercato dei sex toy grazie al design; sarebbero dovuti durare fino al 17 novembre, ma a giudicare dal sito di Lelo pare che siano stati prolungati.</p>
      <blockquote>
        <a href="https://www.ilpost.it/2019/11/06/sex-toys-lelo-sconto/">Ci sono sconti interessanti sui sex toy di Lelo</a>
      </blockquote>
      <p>Come gli anni scorsi, il 29 novembre sul <i>Post</i> segnaleremo via via le offerte più interessanti e potrete rimanere aggiornati sulle offerte anche attraverso il <a href="https://twitter.com/consumismi">profilo su Twitter di <i>Consumismi</i></a>.</p>
      <p><b>Da dove arriva il Black Friday</b><br/>Ogni anno il <a href="https://www.ilpost.it/tag/black-friday/">Black Friday</a> cade in un giorno diverso perché negli Stati Uniti, il paese da cui proviene, è sempre il giorno successivo alla festa del Ringraziamento, che è il quarto giovedì di novembre. All’inizio era una giornata di sconti nei negozi fisici, di cui molte persone approfittavano per comprare i regali di Natale con anticipo. Con la diffusione dello shopping su internet, il Black Friday è diventato una ricorrenza anche in altri paesi, tramutandosi in un lungo periodo di promozioni che in molti casi durano una settimana o più.</p>
      <p>
        <i>***</i>
      </p>
      <p><i>Disclaimer: su alcuni dei siti linkati nella sezione </i><a href="https://www.ilpost.it/consumismi/">Consumismi</a><i>, il </i>Post<i> ha un’affiliazione e ottiene una piccola quota dei ricavi, senza variazioni dei prezzi – che potrebbero variare di giorno in giorno rispetto a quelli indicati, in base alle offerte. Ma potete anche cercarli su Google.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/12/idee-regali-natale-2019/"/>
        <a href="https://www.ilpost.it/2019/11/13/gopro/"/>
        <a href="https://www.ilpost.it/2019/10/31/wishlist-consumismi-ottobre/"/>
      </related>
    </article>
  </body>
</html>