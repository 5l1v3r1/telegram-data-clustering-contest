<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/plotka-nowa-gra-valve-to-half-life-alyx-przeznaczona-jedynie-na-gogle-vr.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T09:35:00+00:00"/>
    <meta property="og:title" content="Plotka: Nowa gra Valve to Half-Life: Alyx przeznaczona jedynie na gogle VR"/>
    <meta property="og:description" content="Według informatora oficjalna zapowiedź tytułu ma odbyć się podczas tegorocznej gali The Game Awards."/>
  </head>
  <body>
    <article>
      <h1>Plotka: Nowa gra Valve to Half-Life: Alyx przeznaczona jedynie na gogle VR</h1>
      <h2>Według informatora oficjalna zapowiedź tytułu ma odbyć się podczas tegorocznej gali The Game Awards.</h2>
      <address><time datetime="2019-11-18T09:35:00+00:00">18 Nov 2019, 09:35</time> by <a rel="author">LM</a></address>
      <figure>
        <img src="https://img6.gram.pl/rdjj20191118093516593pgfb.jpg"/>
      </figure>
      <p>Jeśli zastanawiacie się, czym Valve zamierza odbić sobie nieudany debiut karcianki Artifact, to być może mamy dla Was odpowiedź. Użytkownik sieci, który wcześniej opowiedział światu o grze Dota Underlords, przed jej oficjalną zapowiedzią <a href="https://pastebin.com/9rjrw8nC">donosi</a>, że <b>podczas tegorocznej gali The Game Awards studio Valve zamierza zapowiedzieć nowego Half-Life. Niestety według przywołanych przez niego rewelacji nie mamy co liczyć na Half-Life 3 – nową grą będzie opracowane z myślą o technologii VR Half-Life: Alyx</b>. O samym tytule nie wiemy zbyt wiele, poza tym, że będzie nastawiony na eksplorację, a na rynek ma trafić wiosną 2020 roku. Co więcej, według informatora ma to być pierwsza z serii tego typu gier od Valve, oczywiście pod warunkiem, że gracze okażą zainteresowanie wobec omawianego tytułu. Ostatecznie <b>Valve nie planuje udostępniać Half-Life: Alyx fanom klasycznego pecetowego grania z wykorzystaniem klawiatury i myszy</b>.<br/><br/>Oczywiście wszystkie zaprezentowane informacje powinniśmy traktować wyłącznie jako plotkę. Nie ma żadnego oficjalnego potwierdzenia ze strony Valve, że taka gra jak Half-Life: Alyx w ogóle powstaje. Jednak <b>jako ciekawostkę warto tu jeszcze wspomnieć, że w miniony weekend w sieci pojawiły się wzmianki z innego źródła, że włodarze Steam ogłoszą nową grę na TGA 2019, ale szybko je usunięto</b>. Jak będzie? Przekonamy się już 13 grudnia.<br/><br/><b>Kupicie gogle VR dla „nowego” Half-Life?</b> Może jednak Valve powinno trzymać się klasycznego modelu zabawy?</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>