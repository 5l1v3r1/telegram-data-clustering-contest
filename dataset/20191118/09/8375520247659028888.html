<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-kijivshchini-pensioner-nakinuvsya-z-nozhem-na-svogo-zyatya-640642.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T09:44:12+00:00"/>
    <meta property="og:title" content="На Київщині пенсіонер накинувся з ножем на свого зятя"/>
    <meta property="og:description" content="Наразі 79-річний чоловік знаходиться в ізоляторі тимчасового тримання"/>
  </head>
  <body>
    <article>
      <h1>На Київщині пенсіонер накинувся з ножем на свого зятя</h1>
      <address>
        <time datetime="2019-11-18T09:44:12+00:00">18 Nov 2019, 09:44</time>
      </address>
      <h4>Наразі 79-річний чоловік знаходиться в ізоляторі тимчасового тримання</h4>
      <p>В одному з будників у селі Дударків Бориспільського району стався інцидент на побутовому ґрунті: між родичами виникла сварка, яка переросла у бійку.  </p>
      <p>Під час штурханини старший господар напідпитку вхопив ніж і завдав ним удар у груди своєму зятю. Свідком події став родич потерпілого, який зателефонував до поліції. Про це <a href="https://kv.npu.gov.ua/news/Informacziya/chergova-ponozhovshhina-na-kijivshhini-pensioner-led-ne-pozbaviv-zhittya-svogo-zyatya/">повідомляє</a> пресслужба Головного управління Нацполіції в Київській області.</p>
      <p>На місці події працювала слідчо-оперативна група Бориспільського відділу поліції та медики. Там поліцейські вилучили знаряддя злочину.</p>
      <p>Каретою швидкої допомоги 54-річного чоловіка з діагнозом проникаюче ножове поранення грудної клітини доправлено до лікарні.</p>
      <p>Нападника поліція затримала на місці злочину у порядку ст. 208 КПК України. Наразі 79-річний чоловік знаходиться в ізоляторі тимчасового тримання.</p>
      <p>За даним фактом відкрито кримінальне провадження за ч. 2 ст. 15 (замах на злочин) та за ч. 1 ст. 115 (Умисне вбивство)Кримінального кодексу України. Вирішується питання щодо оголошення підозри пенсіонеру у скоєнні замаху на умисне вбивство. Міру запобіжного заходу на час проведення досудового розслідування йому обере суд.</p>
      <p>Як повідомлялося, у неділю ввечері на вулиці Галицькій у Києві <a href="https://glavcom.ua/kyiv/news/u-kijevi-stalasya-rizanina-v-zali-igrovih-avtomativ-640571.html">сталася різанина в залі ігрових автоматів</a>: постраждалий отримав артеріальне проникаюче поранення ноги</p>
      <related>
        <a href="https://glavcom.ua/kyiv/news/u-kijevi-stalasya-rizanina-v-zali-igrovih-avtomativ-640571.html"/>
        <a href="https://glavcom.ua/kyiv/news/u-kijevi-u-troleybusi-dvoje-cholovikiv-vlashtuvali-rizaninu-video-640161.html"/>
        <a href="https://glavcom.ua/kyiv/news/zabrizkav-oblichchya-gazom-i-zabrav-picu-u-kijevi-molodik-napav-na-kurjera--640152.html"/>
      </related>
    </article>
  </body>
</html>