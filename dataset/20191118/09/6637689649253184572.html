<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-policeyski-zatrymaly-seriynyh-garazhnyh-kradiyiv"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T09:53:00+00:00"/>
    <meta property="og:title" content="На Сумщині поліцейські затримали серійних гаражних крадіїв"/>
    <meta property="og:description" content="Під час проведення комплексних слідчо-оперативних заходів, співробітники поліції помітили певну схожість між скоєнням декількох крадіжок з гаражів. Зловмисники діяли вночі і проникали всередину об’єкта через дах або ж зрізуючи болгаркою петлі гаражних воріт. Звідти вибирали все що можна продати: електроінструменти, мототехніку, запчастини, побутову техніку та навіть самі автомобілі. "/>
  </head>
  <body>
    <article>
      <h1>На Сумщині поліцейські затримали серійних гаражних крадіїв</h1>
      <address>
        <time datetime="2019-11-18T09:53:00+00:00">18 Nov 2019, 09:53</time>
      </address>
      <p>Під час проведення комплексних слідчо-оперативних заходів, співробітники поліції помітили певну схожість між скоєнням декількох крадіжок з гаражів. Зловмисники діяли вночі і проникали всередину об’єкта через дах або ж зрізуючи болгаркою петлі гаражних воріт. Звідти вибирали все що можна продати: електроінструменти, мототехніку, запчастини, побутову техніку та навіть самі автомобілі. </p>
      <p>«В ході цілого ряду проведених оперативних, розшукових та слідчих дій працівники поліції Шостки з‘ясували особи зловмисників, - розповідає Сергій Забозлаєв, начальник Шосткинського відділу поліції. – Обоє підозрюваних місцеві, їм 22 та 44 роки. Молодший з затриманий сам має гараж в одному з автооокеративів, був старшим ряду і, користуючись своєю обізнаністю, обкрадав разом зі спільником гаражі сусідів».</p>
      <p>В ході невідкладних обшуків за адресами фігурантів та їх родичів, що проживають у сусідніх районах, поліцейські знайшли та вилучили два викрадених автомобіля марки ВАЗ, один з яких був повністю розібраний та порізаний. В гаражах підозрюваних виявили багато речей з обікрадених приміщень, які вже впізнаються потерпілими та після необхідних слідчих дій будуть повернути власникам. </p>
      <p>Відносно підозрюваних в поліції вже відкрили кримінальні провадження одразу за двома статтями Кримінального кодексу України: ч. 3 ст. 185 «Крадіжка» та ч. 2 ст. 289 «Незаконне заволодіння транспортними засобами». Санкція статті передбачає від п’яти до десяти років позбавлення волі. Правоохоронці проводять подальшу перевірку на причетність затриманих до скоєння інших подібних злочинів на території Шостки та сусідніх райцентрів. </p>
      <p>Примітно, що під час обрання запобіжного заходу підозрюваним у серії крадіжок з гаражів, суд не задовольнив клопотання слідчого та залишив їх на свободі, обравши їм міру запобіжного заходу у вигляді цілодобового домашнього арешту. Обох чоловіків звільнили у залі суду, повідомляє Відділ комунікації поліції Сумської області.</p>
    </article>
  </body>
</html>