<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/wypozyczeni-gole-bondarenki-leszczuka-i-olejarki/75799"/>
    <meta property="og:site_name" content="Legia.Net"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Wypożyczeni: Gole Bondarenki, Leszczuka i Olejarki"/>
    <meta property="og:description" content="W ubiegłym tygodniu bramkę dla reprezentacji Polski do lat 20 zdobył Mateusz Bondarenko, gracz Skry Częstochowa. Natomiast gole dla KS-u Łomianki oraz Wólczanki strzelili odpowiednio Mateusz Leszczuk i Dawid Olejarka. Zapraszamy do zapoznania się ze szczegółowymi wiadomości na temat każdego piłkarza wypożyczonego przez Legię Warszawa."/>
  </head>
  <body>
    <article>
      <h1>Wypożyczeni: Gole Bondarenki, Leszczuka i Olejarki</h1>
      <address><time datetime="2019-11-18T09:00:00+00:00">18 Nov 2019, 09:00</time> by <a rel="author">Maciej Ziółkowski</a></address>
      <p>
        <b>W ubiegłym tygodniu bramkę dla reprezentacji Polski do lat 20 zdobył Mateusz Bondarenko, gracz Skry Częstochowa. Natomiast gole dla KS-u Łomianki oraz Wólczanki strzelili odpowiednio Mateusz Leszczuk i Dawid Olejarka. Zapraszamy do zapoznania się ze szczegółowymi wiadomości na temat każdego piłkarza wypożyczonego przez Legię Warszawa.</b>
      </p>
      <p><b>Mikołaj Kwietniewski (</b><a href="https://legia.net/historia/przeciwnicy/Wis%25C5%2582a%2520P%25C5%2582ock">Wisła Płock</a><b>), </b><a href="https://legia.net/historia/zawodnicy/mateusz-holownia/606">Mateusz Hołownia</a><b> (</b><a href="https://legia.net/historia/przeciwnicy/%25C5%259Al%25C4%2585sk%2520Wroc%25C5%2582aw">Śląsk Wrocław</a><b>), Wiktor Preuss (</b><a href="https://legia.net/historia/przeciwnicy/Piast%2520Gliwice">Piast Gliwice</a><b>) </b>– Ekipy występujące w Ekstraklasie, ze względu na przerwę reprezentacyjną, spotkania o stawkę rozegrają w najbliższy weekend.</p>
      <p><b>Tomasz Nawotka (</b><a href="https://legia.net/historia/przeciwnicy/Zag%25C5%2582%25C4%2599bie%2520Sosnowiec">Zagłębie Sosnowiec</a><b>) </b>– Sosnowiczanie przegrali w Bielsku-Białej 1:4 z <a href="https://legia.net/historia/przeciwnicy/Podbeskidzie%2520Bielsko-Bia%25C5%2582a">Podbeskidziem</a>. „Nawot” grał od początku do końca. Zawodnik parokrotnie dośrodkował z bocznego sektora boiska, w jednej z akcji skutecznie powstrzymał Łukasza Sierpinę na lewej stronie.</p>
      <p><b>Konrad Matuszewski (</b><a href="https://legia.net/historia/przeciwnicy/Wigry%2520Suwa%25C5%2582ki">Wigry Suwałki</a><b>), Michał Król (</b><a href="https://legia.net/historia/przeciwnicy/Wigry%2520Suwa%25C5%2582ki">Wigry Suwałki</a><b>) </b>– Suwałczanie zwyciężyli na wyjeździe 3:1 z <a href="https://legia.net/historia/przeciwnicy/Chojniczanka%2520Chojnice">Chojniczanką Chojnice</a>. Zarówno „Mata” jak i „Króli” spędzili na murawie po 90 minut.</p>
      <figure>
        <iframe data-src="https://twitter.com/polsatsport/status/1195775865470275585?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Maksymilian Sitek (</b><a href="https://legia.net/historia/przeciwnicy/Puszcza%2520Niepo%25C5%2582omice">Puszcza Niepołomice</a><b>) </b>– Wyjazdowy mecz ekipy z Niepołomic z GKS-em 1962 Jastrzębie został przeniesiony z powodu powołań zawodników gości do kadr narodowych.</p>
      <p><b>Kacper Pietrzyk (</b><a href="https://legia.net/historia/przeciwnicy/Radomiak%2520Radom">Radomiak Radom</a><b>), Mateusz Kochalski (</b><a href="https://legia.net/historia/przeciwnicy/Radomiak%2520Radom">Radomiak Radom</a><b>) </b>– Radomiak wyszarpał remis w Tychach z GKS-em. Kochalski spędził cały mecz między słupkami i parę razy uchronił zespół przed stratą bramki. Golkiper m.in. wyłapał centrę Dominika Połapa czy dopadł do futbolówki, którą za mocno wypuścił sobie Jakub Piątek w sytuacji sam na sam tuż przed przerwą. Pietrzyk zameldował się z kolei na murawie w 69. minucie w miejsce Michała Grudniewskiego.</p>
      <figure>
        <iframe data-src="https://twitter.com/polsatsport/status/1195797832286048258?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://legia.net/historia/zawodnicy/mateusz-zyro/636">Mateusz Żyro</a><b> (</b><a href="https://legia.net/historia/przeciwnicy/Stal%2520Mielec">Stal Mielec</a><b>)</b> – Stal pokonała w Poznaniu 2:0 Wartę. „Żyrko” przebywał na murawie całe spotkanie Defensor w 35. minucie popisał się piekielnie ważną interwencją, dzięki czemu jego zespół nie stracił bramki. W drugiej połowie, 21-latek próbował zagrać prostopadłe podanie w pole karne, jednak mur obronny rywali oddalił zagrożenie.</p>
      <figure>
        <iframe data-src="https://twitter.com/polsatsport/status/1196087517801598977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Łukasz Zjawiński (</b><a href="https://legia.net/historia/przeciwnicy/Stal%2520Stalowa%2520Wola">Stal Stalowa Wola</a><b>), Bartłomiej Ciepiela (</b><a href="https://legia.net/historia/przeciwnicy/Stal%2520Stalowa%2520Wola">Stal Stalowa Wola</a><b>)</b> – „Stalówka” musiała uznać wyższość Resovii w Rzeszowie (2:3). Ciepiela grał do 64. minuty, z kolei Zjawiński nie pojawił się w kadrze. Snajper zmaga się z kontuzją i w tym roku już nie zagra.</p>
      <p><b>Kacper Skibicki (</b><a href="https://legia.net/historia/przeciwnicy/Pogo%25C5%2584%2520Siedlce">Pogoń Siedlce</a><b>) </b>– Pogoń wygrała w Siedlcach 2:1 ze Stalą Rzeszów. Skibicki wszedł na murawę w 73. minucie w miejsce Dominika Barciaka, strzelca pierwszego gola dla gospodarzy.</p>
      <p><b>Mateusz Bondarenko (Skra Częstochowa) </b>– Ekipa spod Jasnej Góry nie grała w poprzednim tygodniu, z powodu znalezienia się „Bondiego” w kadrze Polski do lat 20. Stoper wystąpił przeciwko Szwajcarii (5:1) w towarzyskim spotkaniu w Chojnicach i strzelił pierwszego gola w meczu. Środkowy obrońca kapitalnie zamknął dośrodkowanie na dalszym słupku i głową umieścił futbolówkę w siatce.</p>
      <figure>
        <iframe src="https://www.youtube.com/embed/gZRkCP_IAQo" width="560" height="315" data-service="Youtube" scrolling="no"/>
      </figure>
      <p><b>Dawid Olejarka (Wólczanka Wólka Pełkińska)</b> – Wólczanka zwyciężyła u siebie 2:0 z rezerwami Korony Kielce. „Olej” walczył od pierwszych do ostatnich sekund i po jego golu miejscowi objęli prowadzenie. Pomocnik wykorzystał sytuację sam na sam. Co więcej, w jednej z akcji oddał groźny strzał z dwunastego metra, jednak obrońca rywali obronił jego uderzenie piętą. Olejarka również dośrodkował w taki sposób, że futbolówka mogła wpaść do siatki.</p>
      <p><b>Bartosz Rymek (</b><a href="https://legia.net/historia/przeciwnicy/Motor%2520Lublin">Motor Lublin</a><b>) </b>– Motor zwyciężył w Lublinie 4:1 z Hetmanem Zamość. Rymek pojawił się na murawie w 87. minucie w miejsce Dominika Kuncy, który skompletował hat-tricka.</p>
      <p><b>Mateusz Misiak (Sokół Aleksandrów Łódzki)</b> – Klub z Aleksandrowa Łódzkiego przegrał u siebie 1:3 z Olimpią Zambrów. Napastnik znalazł się w kadrze meczowej, jednak oglądał poczynania kolegów z ławki rezerwowych.</p>
      <p><b>Michał Gładysz (Pogoń Grodzisk Mazowiecki)</b> – Pogoń wygrała na wyjeździe 3:1 z Ruchem Wysokie Mazowieckie. „Gładi” spędził na boisku pełne 90 minut.</p>
      <p><b>Mateusz Lisowski (Lechia Zielona Góra) </b>– Zielonogórzanie bezbramkowo zremisowali przed własną publicznością z Pniówkiem Pawłowice Śląskie. Lisowski zameldował się na placu gry w 88. minucie zmieniając Bartosza Koniecznego, który w trakcie spotkania został ukarany żółtą kartką.</p>
      <p><b>Paweł Łakota (Concordia Elbląg) </b>– Zespół z Elbląga okazał się lepszy od Huraganu Morąg (3:1). Łakota wyleczył uraz, przez co wskoczył z powrotem do podstawowego składu. W 64. minucie bramkarz popisał się kapitaną interwencją po uderzeniu Piotra Łysiaka z rzutu wolnego.</p>
      <p><b>Mateusz Leszczuk (KS Łomianki) </b>– Żółto-czarni pokonali u siebie 4:0 Podlasie Sokołów Podlaski. „Lesiu” wszedł na murawę w 55. minucie. W tym spotkaniu trener miejscowych postanowił sprawdzić kilku zmienników, przez co wypożyczony legionista rozpoczął spotkanie z ławki. Gracz z rocznika ’01 zdołał strzelić gola po tym jak uderzył bez przyjęcia po wycofaniu futbolówki na piętnasty metr.</p>
      <h3>QUIZ Historia Legii: Co wiesz o początkach klubu</h3>
      <figure>
        <img src="https://legia.net/uploads/news/370x240/1544608658_160421msz015.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 14/ Trudność: 4/5</h3>
      <p>
        <a href="https://legia.net/quiz/historia-legii-co-wiesz-o-poczatkach-klubu/14">Rozpocznij quiz</a>
      </p>
    </article>
  </body>
</html>