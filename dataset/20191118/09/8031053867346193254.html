<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%cf%8c%ce%b5%ce%b4%cf%81%ce%bf%cf%82-%ce%b5%ce%b9%ce%b4%ce%b9%ce%ba%cf%8e%ce%bd-%cf%86%cf%81%ce%bf%cf%85%cf%81%cf%8e%ce%bd-%ce%b1%cf%85%cf%84%cf%8c-%cf%80%ce%bf%cf%85-%ce%bb%ce%ad.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T09:40:44+00:00"/>
    <meta property="og:title" content="Πρόεδρος ειδικών φρουρών: «Αυτό που λέμε σήμερα αστυνομοκρατία, μέχρι χθες ήταν μπαχαλοκρατία και αναρχοκρατία»"/>
    <meta property="og:description" content="«Aυτό που από κάποιους χαρακτηρίστηκε αστυνομοκρατία και υπερβολικός ζήλος της αστυνομίας, έφερε αποτέλεσμα αποτρέποντας τα επεισόδια», είπε ο Βασίλης Ντούμας."/>
  </head>
  <body>
    <article>
      <h1>Πρόεδρος ειδικών φρουρών: «Αυτό που λέμε σήμερα αστυνομοκρατία, μέχρι χθες ήταν μπαχαλοκρατία και αναρχοκρατία»</h1>
      <address>
        <time datetime="2019-11-18T09:40:44+00:00">18 Nov 2019, 09:40</time>
      </address>
      <p>
        <b>«<i>Aυτό που από κάποιους χαρακτηρίστηκε αστυνομοκρατία και υπερβολικός ζήλος της αστυνομίας, έφερε αποτέλεσμα αποτρέποντας τα επεισόδια</i>», είπε ο Βασίλης Ντούμας.</b>
      </p>
      <p>«<i>Η προετοιμασία των προηγούμενων ημερών, αυτό που από κάποιους χαρακτηρίστηκε αστυνομοκρατία και υπερβολικός ζήλος της αστυνομίας, έφερε αποτέλεσμα αποτρέποντας τα επεισόδια</i>». τόνισε ο πρόεδρος του Σωματείου Ειδικών Φρουρών της Αστυνομίας Βασίλης Ντούμας, μιλώντας στο ΘΕΜΑ 104,6 και στον Βασίλη Αδαμόπουλο.</p>
      <p>Απαντώντας σε όσα καταγγέλλει η αντιπολίτευση και ένα μέρος της εξωκοινοβουλευτικής αριστεράς περί αστυνομοκρατίας, ο κ. Ντούμας απάντησε πως «<i>αστυνομοκρατία για να αισθανθεί ο πολίτης θα πρέπει οι γειτονιές της πατρίδας μας, της Ελλάδος, της Αθήνας, της Αττικής να έχουν τόσο πυκνή αστυνομική παρουσία ώστε να είναι ασφυκτική. Αν εννοούν αστυνομοκρατία το παραδοσιακό κέντρο της Αθήνας, που παραδίδονταν στις φλόγες μία εβδομάδα πριν και μία εβδομάδα μετά την επέτειο του Πολυτεχνείου, εγώ δεν το λέω αστυνομοκρατία, γιατί μέχρι χτες, εκεί που σήμερα χαρακτηρίζουμε αστυνομοκρατία, υπήρχε αναρχοκρατία και μπαχαλοκρατία, δεν μπορούμε να περάσουμε από τη νύχτα στη μέρα με μαγικές μεθόδους.</i></p>
      <figure>
        <img src="https://www.pentapostagma.gr/wp-content/uploads/2019/11/astynomias.jpg"/>
      </figure>
      <p><i>Η αστυνομία καλώς ή κακώς θα είναι εκείνη που θα θέτει τους όρους και τις εγγυήσεις έτσι ώστε να περάσουμε στη σημερινή μέρα και να λέμε ότι δεν άφησε πίσω της καταστροφές, αποκαΐδια και τραυματίες. Είναι μία κατάσταση μιας κοπέλας που αισθάνθηκε ότι άσκησαν βία πάνω της, υπάρχει η διαδικασία της προανάκρισης, η δικαιοσύνη, φυσικά δεν λέμε ότι η αστυνομία είναι άγγελοι με φτερά ή δεν υπερβάλλουν μερικές φορές, γι αυτό είναι και η δικαιοσύνη και η δικαιοσύνη της αστυνομίας πολλές φορές για να μαζέψει αυτούς που υπερβάλλουν</i>».</p>
    </article>
  </body>
</html>