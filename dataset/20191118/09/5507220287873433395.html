<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186675/"/>
    <meta property="og:site_name" content="Janam TV"/>
    <meta property="article:published_time" content="2019-11-18T09:51:18+00:00"/>
    <meta property="og:title" content="പ്രധാൻ മന്ത്രി ആവാസ് യോജന, കേന്ദ്രം കേരളത്തിന് നൽകിയത് 933.842 കോടി; ലൈഫ് മിഷൻ പദ്ധതിയ്ക്കായി സംസ്ഥാനം നൽകിയത് 376.56 കോടി രൂപ മാത്രം"/>
    <meta property="og:description" content="തിരുവനന്തപുരം: പ്രധാൻമന്ത്രി ആവാസ് യോജന പദ്ധതിയ്ക്ക് കേന്ദ്ര സർക്കാർ കേരളത്തിന് നൽകിയത് 933.842 കോടി രൂപ. ഒ രാജഗോപാൽ എംഎൽഎയുടെ ചോദ്യത്തിന് മറുപടിയായി"/>
  </head>
  <body>
    <article>
      <h1>പ്രധാൻ മന്ത്രി ആവാസ് യോജന, കേന്ദ്രം കേരളത്തിന് നൽകിയത് 933.842 കോടി; ലൈഫ് മിഷൻ പദ്ധതിയ്ക്കായി സംസ്ഥാനം നൽകിയത് 376.56 കോടി രൂപ മാത്രം</h1>
      <address><time datetime="2019-11-18T09:51:18+00:00">18 Nov 2019, 09:51</time> by <a rel="author">Janam TV Web Desk</a></address>
      <p>തിരുവനന്തപുരം: പ്രധാൻമന്ത്രി ആവാസ് യോജന പദ്ധതിയ്ക്ക് കേന്ദ്ര സർക്കാർ കേരളത്തിന് നൽകിയത് 933.842 കോടി രൂപ. ഒ രാജഗോപാൽ എംഎൽഎയുടെ ചോദ്യത്തിന് മറുപടിയായി തദ്ദേശ സ്വയം ഭരണ വകുപ്പ് മന്ത്രി എ സി മൊയ്തീന്‍ നിയമസഭയെ രേഖാമൂലം അറിയിച്ചതാണ് ഇക്കാര്യം.</p>
      <p>പിഎംഎവൈ നഗരത്തിനായി 819.132 കോടി രൂപയാണ് കേന്ദ്രം നല്‍കിയത്. നഗരത്തില്‍ അംഗീകാരം ലഭിച്ച ഭവനങ്ങളില്‍ 72,959 വീടുകളുടെ നിര്‍മ്മാണം ആരംഭിക്കുകയും, 26,704 വീടുകളുടെ നിര്‍മ്മാണം പൂര്‍ത്തിയാക്കുകയും ചെയ്തിട്ടുണ്ട്. പിഎംഎവൈ ഗ്രാമത്തിനായി 114.71 കോടി രൂപയും കേന്ദ്രം അനുവദിച്ചിട്ടുണ്ട്. ഈ മാസം 12 വരെ ഗ്രാമങ്ങളില്‍ 16276 വീടുകള്‍ പൂര്‍ത്തീകരിച്ചതായും മന്ത്രി നിയമസഭയെ അറിയിച്ചു.</p>
      <p>അതേസമയം ലൈഫ് പദ്ധതിയ്ക്കായി സംസ്ഥാന സര്‍ക്കാര്‍ മൊത്തം നല്‍കിയത് 376.57 കോടി മാത്രമാണ്.</p>
    </article>
  </body>
</html>