<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-data-uscita-prezzo-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T09:06:00+00:00"/>
    <meta property="og:title" content="PS5: data di uscita, prezzo e aspetto svelati all'E3 2020 secondo un insider | Game Division"/>
    <meta property="og:description" content="PS5 sarà svelata completamente a giugno 2020? Secondo un insider l'E3 2020 sarà il momento giusto per scoprire prezzo, data di uscita e aspetto."/>
  </head>
  <body>
    <article>
      <h1>PS5: data di uscita, prezzo e aspetto svelati all'E3 2020 secondo un insider | Game Division</h1>
      <address>
        <time datetime="2019-11-18T09:06:00+00:00">18 Nov 2019, 09:06</time>
      </address>
      <p>Mentre il 2019 si avvicina alla propria conclusione, anche l’attuale generazione di console è sempre più prossima al pensionamento. Certo, manca ancora un anno, ma sono molti che hanno già la mente proiettata verso Xbox Scarlett e <a href="http://www.tomshw.it/videogioco/playstation-5-prezzo-specifiche-uscita/">PlayStation 5</a>. Ora come ora, però, non sappiamo ancora molte cose, come il prezzo, l’aspetto e la data di uscita. Un noto insider, però, <b>afferma che scopriremo tutti questi dettagli legati a PS5 a giugno 2020</b>.</p>
      <p>Più precisamente, secondo l’insider PSErebus, PS5 sarà mostrata in modo definitivo <b>all’E3 2020, l’8 giugno 2020</b>. Come già accaduto con PlayStation 4, però, durante il periodo di febbraio e aprile del prossimo anno Sony farà un primo reveal, tramite il quale scopriremo qualche informazione preliminare. A dicembre, inoltre, PlayStatation compie 25 anni e secondo l’insider potrebbero esserci delle sorprese: Sony ha però più volte ripetuto che fino al prossimo anno non verrà detto nulla di nuovo su PS5.</p>
      <figure>
        <iframe data-src="https://twitter.com/PSErebus/status/1196134154582347777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/10/playstation-awards-2019-56765.768x432.jpg"/>
        </figure>
        <figure>
          <img src="https://www.tomshw.it/images/images/2019/10/playstation-5-ps5-ps4-playstation-4-55608.768x432.jpg"/>
        </figure>
        <figure>
          <img src="https://www.tomshw.it/images/images/2019/10/playstation-4-playstation-5-ps4-ps5-controller-dualshock-4-55497.768x432.jpg"/>
        </figure>
      </slideshow>
      <p>Si è inoltre parlato del <b>prezzo di PS5</b>. Secondo quando rivelato dall’insider, esso è un “incubo”: questo ha spinto molti a pensare che la fascia di prezzo sarà tra i 499 e i 599 dollari. Si tratta però solo di speculazioni assolutamente non confermabili quindi per ora vanno prese con le pinze.</p>
      <p>Secondo PSErebus, l’E3 2020 di Sony sarà grandioso e ci saranno tante novità da annunciare. Questo rumor non è importante solo per PS5, ma anche come “conferma” non ufficiale del ritorno di Sony Interactive Entertainment alla kermesse losangelina: ricordiamo infatti che dopo l’abbandono dell’edizione 2019 molto avevano avuto il dubbio che la società intendesse disertare i grandi eventi per sempre.</p>
      <p><b>Diteci, cosa ne pensate?</b> Sareste contenti se Sony annunciasse novità all’E3 2020? Quali sono le vostre speranze per PlayStation 5 e la next-gen in generale?</p>
      <blockquote>In attesa di PS5, possiamo divertirci con PlayStation 4 e le sue molte esclusive, potete trovare un bundle molto interessante su Amazon, precisamente a <a href="https://toms.it/rVrOK">questo indirizzo</a>.</blockquote>
    </article>
  </body>
</html>