<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-probostove-srazil-vlak-cloveka-udajne-cekal-v-kolejisti-schvalne-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Vlak v Proboštově srazil člověka. Zřejmě šlo o sebevraždu"/>
    <meta property="og:description" content="V neděli večer okolo sedmé hodiny se stala na kolejích v Proboštově tragédie."/>
  </head>
  <body>
    <article>
      <h1>Vlak v Proboštově srazil člověka. Zřejmě šlo o sebevraždu</h1>
      <address><time datetime="2019-11-18T09:00:00+00:00">18 Nov 2019, 09:00</time> by <a rel="author">Petr Málek</a></address>
      <p>Vlak usmrtil člověka, který už nevěděl kudy kam. Doprava na kolejích stála. Deník odpovídá na vaše otázky: Muž nebo žena? Složí to strojvůdce? Jak se to stalo? To jsou otázky, na které hledal Deník odpovědi.</p>
      <p>Nebylo to poprvé, co zde zemřel člověk právě tímto způsobem. Naposledy to byla v létě žena, která úmyslně čekala v dráze vlaku.</p>
      <p>K večerní nedělní nehodě došlo v místě, které je mezi strojvůdci označováno jako úsek smrti. </p>
      <figure>
        <img src="https://g.denik.cz/15/a1/teplice-petr-malek-20190624_denik-150-3x2.jpg"/>
      </figure>
      <aside>
        <a href="https://teplicky.denik.cz/nazory_region/komentar_hasici_nehoda_pozar_smrt_cloveka_uhoreni_obvineni_20191118.html">Komentář Petra Málka: Hasiči udělali, co mohli. Za smrt člověka nemohou Přečíst článek ›</a>
      </aside>
      <p>Policie případ ještě neuzavřela. „Při nehodě zemřel 40letý muž. Co přesně se stalo je předmětem vyšetřování. K události nebudeme sdělovat bližší podrobnosti,“ uvedl mluvčí teplických policistů Daniel Vítek.</p>
      <p>Podle diskutérů na facebooku je jasné, že muž skončil v kolejišti schválně. Na Facebooku se po události na chvíli dokonce objevilo i jméno dotyčného. Správně ale bylo s ohledem na rodinu později vymazáno. Redakce jméno zná, zveřejnit ho nehodlá, není důvod.</p>
      <p>Jde o muže z Teplic. Nejspíše se nedokázal vyrovnat se svým duševním stavem. Sebevražda je totiž nejpravděpodobnější motiv. Ve hře je ale také i verze nešťastné náhody. Policie má výpovědi z místa činu. Případ ještě není uzavřený.</p>
      <p>Pokud jde o sebevraždu, lidé většinou nechávají dopis na rozloučenou, kde obhajují své rozhodnutí ukončit život. Příčiny jsou různé, většinou zdravotní a psychické problémy. </p>
      <figure>
        <img src="https://g.denik.cz/15/77/17-listopad-hrob-20191117-17_denik-150-3x2.jpg"/>
      </figure>
      <aside>
        <a href="https://teplicky.denik.cz/zpravy_region/obrazem-priznivci-svobody-se-sesli-v-hrobu-zasahovat-musela-verejna-bezpecnost-20191117.html">OBRAZEM: Příznivci svobody se sešli v Hrobu, zasahovat musela Veřejná bezpečnost Přečíst článek ›</a>
      </aside>
      <p>Jak se s takovou událostí vyrovná strojvedoucí? "Je to individuální záležitost. Nejhorší to je pro každého poprvé. Znám kolegy, které poté hned skončili. Já když jsem v minulosti měl auto na přejezdu, tak jsem šel hned za dva dny poté znova do práce. Musel jsem," vypráví ze zkušeností Ivo Valášek, který řídí vlaky už přes 30 let. V tomto vlaku sice nebyl a podobnýcch situací prožil už několik. </p>
    </article>
  </body>
</html>