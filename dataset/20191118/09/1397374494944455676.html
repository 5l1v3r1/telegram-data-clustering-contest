<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/tuzan-kraj-za-marija-mandzukica-gde-je-nestao-idol-navijaca-393064.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T09:11:00+00:00"/>
    <meta property="og:title" content="Tužan kraj za Marija Mandžukića, gde je nestao idol navijača?"/>
    <meta property="og:description" content="Zaista neverovatan odnos kluba, to je ono što neki zovu profesionalizmom, ali zaista, posle svega, nije zaslužio ovakvo ponašanje..."/>
  </head>
  <body>
    <article>
      <h1>Tužan kraj za Marija Mandžukića, gde je nestao idol navijača?</h1>
      <h2>Zaista neverovatan odnos kluba, to je ono što neki zovu profesionalizmom, ali zaista, posle svega, nije zaslužio ovakvo ponašanje...</h2>
      <address><time datetime="2019-11-18T09:11:00+00:00">18 Nov 2019, 09:11</time> by <a rel="author">Vladimir Stojanović</a></address>
      <p>Znate verovatno, Mario Mandžukić nije odigrao minut ove sezone za Juve. Pretpostavljalo se da će odlaskom Alegrija imati manju minutažu, ne uklapa se u Sarijev fudbal, ali je trenirao žestoko.<br/><br/>Juventus ga nije prodao, čekali su poslednji trenutak jer nije bilo pravih ponuda, Bajern je odustao, a kada je poslednjeg dana prelaznog roka u PL, stigao poziv Junajteda, Mandžukić je odbio, u vremenskoj oskudici.<br/><br/>Posle toga je trebalo da bude integrisan u tim, ali je onda usledila priča da u dogovoru sa klubom trenira sam, čeka angažman, pominjan je Katar. On se nije oglasio, nije dao nijednu izjavu, ali prošli su svi rokovi, postalo je jasno da je otpisan.<br/><br/>Juventus to naravno nije hteo da komentariše, Mandžukić trenira odvojeno od ekipe, ne viđa saigrače, za njega se zna da je jako povučen i da vreme provodi uglavnom kod kuće.<br/><br/>Juve mu je dodelio trenera, ali jasno, svi čekaju da ode. Ljutnja sjajnog hrvatskog napadača je vezana za Juventusovo odugovlačenje tokom leta, situaciju oko Iguaina i Dibale, za koju je bio vezan,  na kraju je odbio ponudu iz Katara jer bi dobijao isto novca koliko i u Juventusu, 5.5 miliona, jasno, zbog toga ne želi da se preseli u Aziju.<br/><br/>Ali, sada su mu koferi spakovani, otići će ljut, ali i bez reči. Problem sa ponudom Milana je što oni nemaju novca da plate Mandžukića, a što se tiče kineskih klubova, ako daju obeštećenje, isto to moraju da uplate u kasu za razvoj fudbala u svojoj zemlji.<br/><br/>Juventus traži oko 10 miliona, jedina realna opcija, Junajted, za sada ne pristaje to da plati, smatra da je obeštećenje preveliko, a spremni su Mandžukiću da daju sadašnju platu.<br/><br/>On želi da ostane u Evropi, sigurno je da će napustiti klub, a veruje se da će Juventus popustiti kako bi sačuvao njegovu platu do 2021. i naplatiti simbolično obeštećenje.<br/><br/>Ipak, posle svega što je uradio za Juve, posle žrtvovanja, igranja na poziciji koja nije prirodna, neverovatne borbenosti, na kraju golova i asistencija, ovakav kraj u italijanskom šampionu nije zaslužio.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ronaldo-priznao-sari-je-ipak-gazda-393037.html"/>
        <a href="https://www.sportske.net/vest/transferi/juventus-merka-junajtedovog-klinca-ponavlja-se-pogba-scenario-393032.html"/>
        <a href="https://www.sportske.net/vest/transferi/kristijano-porucio-juventusu-za-golove-mu-treba-bivsi-saigrac-iz-reala-393030.html"/>
        <a href="https://www.sportske.net/vest/transferi/na-ovo-od-rome-nismo-navikli-reprezentativac-nakon-17-godina-napusta-rim-393021.html"/>
        <a href="https://www.sportske.net/vest/transferi/barsa-odbila-ponudu-iz-premijer-lige-393017.html"/>
      </related>
    </article>
  </body>
</html>