<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Na-shest-kushti-za-gosti-v-Plovdivsko-sa-nalozheni-sankcii-914617"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T09:50:00+00:00"/>
    <meta property="og:title" content="На шест къщи за гости в Пловдивско са наложени санкции"/>
    <meta property="og:description" content="На шест къщи за гости в Пловдивска област са наложени санкции от Държавен фонд &quot;Земеделие“ за открит..."/>
  </head>
  <body>
    <article>
      <h1>На шест къщи за гости в Пловдивско са наложени санкции</h1>
      <address>
        <time datetime="2019-11-18T09:50:00+00:00">18 Nov 2019, 09:50</time>
      </address>
      <p>На шест къщи за гости в Пловдивска област са наложени санкции от Държавен фонд "Земеделие“ за открити нарушения при усвояването на евросубсидии.</p>
      <p>В село Свежен, Община Брезово, санкциите са три. Трима ссобственици и инвеститори на такива къщи ще трябва да връщат - първият близо 390 000 лева, вторият - почти 337 000 и третият - малко над 122 000 лв.</p>
      <p>Сакнкции са наложени и на собственици на къщи за гости в Старосел, Хисар и Перущица. В Старосел евросубсидиите, които ще се връщат са на стойност 150 000 лева и са взети за основен ремонт на малък хотел към винарска изба и оборудване за балнеолечение.</p>
      <p>В Перущица наложената глоба за къща а гости е 278 000 лева, а в Хисар - 392 000 лв. Най-честите нарушения са при неизпълнение на реализираните приходи от подпомогнатата дейност, на ангажимента за създаване на нови работни места, липса на активи, за които е изплатена субсидията, както и изкуствено създадени условия за получаване на евросредствата.</p>
      <p>Припомняме,че предмет на проверките на Държавен фонд "Земеделие“ бяха 288 къщи за гости, които са финансирани с европари по Програмата за развитие на селските райони за периода 2007-2013 година и за които 5-годишният мониторингов период вече е изтекъл, завършва "Дарик".</p>
    </article>
  </body>
</html>