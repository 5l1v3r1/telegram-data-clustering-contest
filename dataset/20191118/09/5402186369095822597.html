<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/huaweis-mate-x-slutsald-i-kina-pa-bara-nagra-minuter"/>
    <meta property="og:site_name" content="Mobil"/>
    <meta property="article:published_time" content="2019-11-18T09:11:00+00:00"/>
    <meta property="og:title" content="Huaweis Mate X slutsåld i Kina på bara några minuter"/>
    <meta property="og:description" content="Det finns uppenbarligen gott om konsumenter som är villiga att lägga dyra pengar på en böjbar telefon redan nu."/>
  </head>
  <body>
    <article>
      <h6 class="kicker">Ny chans att köpa telefonen inom kort</h6>
      <h1>Huaweis Mate X slutsåld i Kina på bara några minuter</h1>
      <address><time datetime="2019-11-18T09:11:00+00:00">18 Nov 2019, 09:11</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Det finns uppenbarligen gott om konsumenter som är villiga att lägga dyra pengar på en böjbar telefon redan nu.</b></p>
      <p>Huawei presenterade sin böjbara telefon Mate X redan i våras, men när Samsung valde att skjuta upp lanseringen av sin rival Galaxy Fold så valde även Huawei att vänta med sin lansering. För knappt en månad sedan kunde man lägga förhandsbeställningar på telefonen i Kina, och nu har den första så kallade flashförsäljningen av enheten genomförts.</p>
      <p>Och nog blev det en flashförsäljning alltid. Telefonen tog slut inom loppet av bara några minuter. Det bör dock påpekas att det är oklart hur många enhter som Huawei lade ut till försäljning, och det är således möjligt att det handlar om oerhört få telefoner. En ny flashförsäljning är dessutom planerad att genomföras på torsdag, så den som missade möjligheten får en chans till inom kort. </p>
      <p>Telefonen kostar motsvarande 23 500 kronor i Kina och har det nu ett år gamla systemchippet Kirin 980 under skalet tillsammans med Huaweis egna 5G-modem. Vidare är telefonen rustad med 8 GB arbetsminne och 512 GB internt lagringsutrymme. Skärmen mäter 8 tum i utfällt läge samt 6,6 tum när den är ihopfälld. Det är fortfarande oklart om och i så fall när telefonen kan tänkas släppas på fler marknader. Situationen kring Huawei och den amerikanska svartlistningen fortsätter vara ett stort frågetecken inför framtiden, även om amerikanska företag som vill leverera till Huawei nyligen fick en förlängd respit på två veckor. </p>
      <p>Annons</p>
      <footer>Källa <br/><a href="https://thenextweb.com/plugged/2019/11/16/huaweis-mate-x-is-finally-on-sale-in-china-but-its-already-sold-out/">Mate X slutsåld på några få minuter</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/webb-tv/tv-vi-har-fatt-prova-vikbara-5g-telefonen-huawei-mate-x"/>
        <a href="https://www.mobil.se/nyheter/uppgifter-samsung-planerar-att-slappa-mate-x-liknande-telefon"/>
      </related>
    </article>
  </body>
</html>