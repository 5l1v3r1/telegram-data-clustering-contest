<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/apsaude-kalifornija-cetri-cilveki-nogalinati-sesi-ievainoti.a338779/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T09:51:00+00:00"/>
    <meta property="og:title" content="Apšaudē Kalifornijā četri cilvēki nogalināti, seši ievainoti"/>
    <meta property="og:description" content="Apšaudē Fresno pilsētā, ASV Kalifornijas štatā, svētdien četri cilvēki nogalināti un seši ievainoti, pavēstīja policija."/>
  </head>
  <body>
    <article>
      <h1>Apšaudē Kalifornijā četri cilvēki nogalināti, seši ievainoti</h1>
      <address>
        <time datetime="2019-11-18T09:51:00+00:00">18 Nov 2019, 09:51</time>
      </address>
      <p>
        <b>Apšaudē Fresno pilsētā, ASV Kalifornijas štatā, svētdien četri cilvēki nogalināti un seši ievainoti, pavēstīja policija.</b>
      </p>
      <p>Šaušana notikusi kādas mājas pagalmā, kur cilvēki tobrīd skatījušies futbola mača translāciju. Uzbrucēju skaits nav zināms.</p>
      <p>Visi upuri ir 25 līdz 35 gadus veci vīrieši, žurnālistiem sacīja Fresno policijas priekšnieka vietnieks Maikls Rīds.</p>
      <p>Nav "nekādu indikāciju", ka uzbrukums būtu saistīts ar bandu aktivitātēm, viņš piebilda.</p>
      <p>Fresno atrodas 280 kilometrus uz dienvidaustrumiem no štata galvaspilsētas Sakramento, un pilsētā mīt aptuveni 500 000 iedzīvotāju.</p>
      <p>Kaut arī Kalifornijā ir vieni no stingrākajiem likumiem šaujamieroču jomā, pēdējo nedēļu laikā tur pieredzētas vairākas masu apšaudes.</p>
      <p>Ceturtdien apšaudē vidusskolā Santaklaritā 16 gadus vecs skolnieks nogalināja divus savus klasesbiedrus.</p>
      <p>Divās apšaudēs Helovīna ballēs Sanfrancisko un Longbīčā kopumā tika nogalināti astoņi cilvēki.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/asv-izraeliesu-kolonistu-apmetnes-nav-pretruna-starptautiskajam-tiesibam.a338833/"/>
        <a href="https://www.lsm.lv/raksts/zinas/arzemes/tramps-ludzis-japanai-cetrkarsot-maksajumus-par-tur-izvietotajiem-asv-spekiem.a338649/"/>
        <a href="https://www.lsm.lv/raksts/zinas/arzemes/latvija-izdevusi-asv-apjomiga-krapsana-apsudzetu-uznemeju.a338653/"/>
        <a href="https://www.lsm.lv/raksts/zinas/arzemes/asv-robezsargs-ievainojis-krievijas-pilsoni-uz-meksikas-robezas.a338640/"/>
        <a href="https://www.lsm.lv/raksts/zinas/arzemes/tramps-tviteri-uzbruk-diplomatei-impicmenta-izmeklesanas-sedes-laika.a338602/"/>
        <a href="https://www.lsm.lv/raksts/zinas/arzemes/asv-apsaude-skola-losandzelosas-apkaime-nogalinati-divi-un-ievainoti-tris-cilveki.a338494/"/>
        <a href="https://www.lsm.lv/raksts/zinas/arzemes/trampa-impicmenta-izmeklesana-liecinas-bijusi-asv-vestniece-ukraina.a338486/"/>
        <a href="https://www.lsm.lv/raksts/zinas/arzemes/asv-vestnieks-ukraina-tramps-jau-ilgi-gribeja-piespiest-ukrainu-izmeklet-baidena-dela-biznesu.a338453/"/>
      </related>
    </article>
  </body>
</html>