<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/viruchka-astarti-vid-czukrovogo-segmentu-zmenshilasya-na-10/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-18T09:30:00+00:00"/>
    <meta property="og:title" content="Виручка «Астарти» від цукрового сегменту зменшилася на 10%"/>
    <meta property="og:description" content="За 9 місяців 2019 року виручка цукрового сегменту «Астарти» скоротилася на 10% — до 87 млн євро внаслідок зменшення обсягу продажів на 12% — до 240 тис. т"/>
  </head>
  <body>
    <article>
      <h1>Виручка «Астарти» від цукрового сегменту зменшилася на 10%</h1>
      <address>
        <time datetime="2019-11-18T09:30:00+00:00">18 Nov 2019, 09:30</time>
      </address>
      <figure>
        <img src="https://infoindustria.com.ua/wp-content/uploads/2019/10/103.jpg"/>
      </figure>
      <p>
        <b>За 9 місяців 2019 року виручка цукрового сегменту «Астарти» скоротилася на 10% — до 87 млн євро внаслідок зменшення обсягу продажів на 12% — до 240 тис. т (в т.ч. 16 тис. т експорту) та несприятливих цін як на внутрішньому, так і на зовнішньому ринках. Про це <a href="http://astartaholding.com/">повідомила компанія</a> у своєму звіті.</b>
      </p>
      <p>Цього року у сезон цукроваріння в Україні запустилася історично найнижча кількість заводів — 31 (серед яких 6 заводів «Астарти»), а посіви цукрових буряків зменшилися на третину. Адаптуючись до ринкових умов, «Астарта» теж зменшила площі під цукровими буряками та запустила на 1 завод менше, ніж торік. За поточний сезон прогнозується виробити 300 тис. т цукру, що на 15% менше, ніж у 2018 році. На дату публікації звіту заводи «Астарти» виробили близько 235 тис. т цукру.</p>
      <p>За 9 місяців 2019 року консолідована виручка зросла на 32% р/р — до 334 млн євро переважно завдяки сильним показникам у продажах зернових. Частка експортної виручки становила 58%. На скороченні консолідованої EBITDA (на 33% — до 46 млн євро) та чистого прибутку (на 70% — до 4 млн євро) найбільше відобразилися зміни в переоцінці біологічних активів та зростання собівартості продажів.</p>
      <p>
        <b>Інфоіндустрія</b>
      </p>
    </article>
  </body>
</html>