<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:830875-Albanka-oskrnavila-srpsku-svetinju-Polugola-pevacica-snimala-spot-u-Crkvi-Svetog-Nikole-kod-Pristine-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T09:40:00+00:00"/>
    <meta property="og:title" content="Albanka oskrnavila srpsku svetinju: Polugola pevačica snimala spot u Crkvi Svetog Nikole kod Prištine (VIDEO)"/>
    <meta property="og:description" content="Pevačica Azizi nije čak ni zatražila dozvolu za snimanje eksplicitnih scena, već je to učinila samoinicijativno, bez ikakvih pitanja"/>
  </head>
  <body>
    <article>
      <h1>Albanka oskrnavila srpsku svetinju: Polugola pevačica snimala spot u Crkvi Svetog Nikole kod Prištine (VIDEO)</h1>
      <address><time datetime="2019-11-18T09:40:00+00:00">18 Nov 2019, 09:40</time> by <a rel="author">Novosti Online</a></address>
      <p>
        <b>Pevačica Azizi nije čak ni zatražila dozvolu za snimanje eksplicitnih scena, već je to učinila samoinicijativno, bez ikakvih pitanja</b>
      </p>
      <p>Pevačica albanskog porekla sa švajcarskim državljanstvom, Albana Azizi, još je jedna koja je zgrozila javnost time što je obnažena snimila spot u Crkvi Svetog Nikole u Novom Brdu, nadomak Prištine.</p>
      <p>Ona je zbog snimanja ovog spota došla krajem oktobra u hram i snimila scene za spot u pravoslavnoj svetinji, i to nakon što je je hram tokom cele godine bio izložen raznim napadima.</p>
      <p>Azizi je rođena u Bernu u Švajcarskoj, studira stomatologiju i muziku na konzervatorijumu.</p>
      <p>Protivno svim zakonima, bez dozvole Srpske pravoslavne crkve i Srba koji čini većinu u Novom Brdu, albanske vlasti su novcem koji je izdvojila nemačka ambasada iz Prištine započele radove na obnovi crkvenog kompleksa. Kad su ih okončali, u junu, objavili su da je reč o katoličkoj crkvi i pokušali da je prisvoje, iako se nedaleko odatle nalazi katolička crkva koju je koristilo stanovništvo srednjovekovnog Novog Brda.</p>
      <related>
        <a href="http://www.novosti.rs/vesti/scena.147.html:712262-Rita-Ora-razocarala-srpsku-publiku-Ti-za-nas-vise-ne-postojis"/>
      </related>
      <p>Kako se navodi, pevačica Azizi nije čak ni zatražila dozvolu za snimanje eksplicitnih scena, već je to učinila samoinicijativno, bez ikakvih pitanja. Takođe, Radio-televizija Kosova ovaj sporni spot emituje u udarnim terminima, a reakcije tamošnje vlasti još uvek nema.</p>
      <p>Podsetimo, sličnu stvar učinila je pre pet godina i njena koleginica, takođe Albanka, Era Istrefi u Hramu Hrista Spasa u centru Prištine. Takođe za potrebe snimanja novog spota, zbog čega se tada oglasila i Eparhija Raško-prizrenska i osudila pevačicu.</p>
      <p>
        <i>Foto Printscreen/ Youtube</i>
      </p>
      <figure>
        <img src="http://www.novosti.rs/upload/images/2019b//11/18/albana-azizi-yt.jpg"/>
      </figure>
      <p>- Nažalost, i ovaj najnoviji incident pokazuje u kakvom žalosnom stanju se nalazi ova pravoslavna crkva koja je posebno poslednjih meseci na udaru pojedinih albanskih političara i medija koji otvoreno pozivaju na njeno rušenje ili čak predlažu da se pretvori u muzej OVK - rečeno je tada iz Eparhje na performans Albanke.</p>
      <figure>
        <iframe src="https://www.youtube.com/embed/KKxrQpB0gbA" width="620" height="430" data-service="Youtube" scrolling="no"/>
      </figure>
      <p>(telegraf.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:820235-Zapalio-plato-na-Banj-brdu"/>
        <a href="http://www.novosti.rs/vesti/beograd.74.html:816658-Slomili-spomen-plocu-Djoki-Vjestici"/>
        <a href="http://www.novosti.rs/vesti/naslovna/drustvo/aktuelno.290.html:801631-SRAMOTNO-IZIVLjAVANjE-Kruze-snimci-obijanja-crkve-u-Novom-Pazaru-VIDEO"/>
        <a href="http://www.novosti.rs/vesti/naslovna/republika_srpska/aktuelno.655.html:771340-Srusen-spomenik-komandantu-Cviji"/>
        <a href="http://www.novosti.rs/vesti/naslovna/zanimljivosti/aktuelno.288.html:761446-POGLEDAJTE-Policajci-naterali-decaka-da-se-izvini---spomeniku-VIDEO"/>
      </related>
    </article>
  </body>
</html>