<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/pink-floyd-muzikos-sou-britfloyd-tura-lietuvoje-pradejo-anslaginiu-koncertu-palangoje-1750615/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T09:26:00+00:00"/>
    <meta property="og:title" content="„Pink Floyd“ muzikos šou „BritFloyd“ turą Lietuvoje pradėjo anšlaginiu koncertu Palangoje"/>
    <meta property="og:description" content="Reklama"/>
  </head>
  <body>
    <article>
      <h1>„Pink Floyd“ muzikos šou „BritFloyd“ turą Lietuvoje pradėjo anšlaginiu koncertu Palangoje</h1>
      <address><time datetime="2019-11-18T09:26:00+00:00">18 Nov 2019, 09:26</time> by <a rel="author">Aivaras GELŽINIS</a></address>
      <p>Reklama</p>
      <p>
        <b>Geriausiu pasaulyje pripažįstamas „Pink Floyd“ muzikos šou „BritFloyd“ gastroles mūsų šalyje pradėjo anšlaginiame koncerte Palangoje. Sekmadienį (lapkričio 17 d.) pilnutėlėje Palangos koncertų salėje vykęs pasirodymas nepaliko abejingų.</b>
      </p>
      <p>Šių metų pasaulinio turo koncertus „BritFloyd“ skiria prieš 40 metų išleistam klasika tapusiam „Pink Floyd“ albumui „TheWall“. Šiandien (lapkričio 18 d.) nepakartojamas „Pink Floyd“ muzikos šou „BritFloyd“ surengs pasirodymą „Compensa“ koncertų salėje Vilniuje, trečiadienį jis bus pristatytas didžiausioje šalyje „Žalgirio“ arenoje Kaune.</p>
      <p>Bilietus į išskirtinį „Pink Floyd“ muzikos šou „BritFloyd“ Vilniuje ir Kaune galima įsigyti visose „Bilietai.lt“ kasose ir internete www.bilietai.lt.</p>
      <p>
        <b>
          <i>Ištraukos iš „Pink Floyd“ muzikos šou „BritFloyd“: http://bit.ly/1s2r0ip</i>
        </b>
      </p>
      <p>Pasaulyje nerasite muzikos gerbėjo, kuris nežinotų „Money“, „Time“, „AnotherBrickInTheWallPart 2“, „WishYouWereHere“ ir daugybės kitų visą muzikos pasaulį sudrebinusių „Pink Floyd“ dainų. 1965 m. susibūrusios britų grupės albumai parduoti daugiau nei 250 milijonų egzempliorių tiražu – daugiau nei „AC/DC“ ar „TheRollingStones“.</p>
      <p>Grupės albumas „The Dark SideOfTheMoon“ – vienas geriausiai parduodamų visų laikų įrašų, JAV perkamiausių albumų topuose praleidęs net 741 savaitę. Konceptualus albumas „TheWall“ tapo roko gerbėjams puikiai žinomo muzikinio filmo pagrindu.</p>
      <p>Reklama</p>
      <p>
        <b>
          <i>„Pink Floyd“ muzikos šou „BritFloyd“ – „WishYouWereHere“: http://bit.ly/2pVgVs0</i>
        </b>
      </p>
      <p>1994 m. spalį pasaulinį koncertų turą baigusi grupė daugiau neberengė gastrolių ir nebekūrė naujų dainų. Paskutinis oficialus „Pink Floyd“ pasirodymas įvyko 2005 m. surengtame koncerte „Live 8“. Tada po ilgos pertraukos susibūrė klasikinė grupės sudėtis – Davidas Gilmouras, RogerisWatersas, Nickas Masonas ir Richardas Wrightas.</p>
      <p>Netrukus dainininkas Davidas Gilmouras pareiškė, kad „Pink Floyd“ daugiau nebekoncertuos. 2008 m. mirus klavišininkui Richardui Wrightui, buvo palaidotos ir paskutinės gerbėjų viltys, kad grupė atsikurs. Prieš dvejus metus išleistas albumas „TheEndlessRiver“ skirtas jo atminimui. Šis įrašas tapo vienu geriausiai perkamų albumų daugelyje šalių.</p>
      <p>Nepaisant to, norinčiųjų gyvai pajusti „Pink Floyd“ muzikos grožį ir pritrenkiančią pasirodymų dvasią netrūksta. Šiandien tokią galimybę suteikia „BritFloyd“ – kolektyvas, kuris koncertuose stengiasi kuo tiksliau atkurti „Pink Floyd“ muziką, estetiką ir atmosferą.</p>
      <p>
        <b>
          <i>„Pink Floyd“ muzikos šou „BritFloyd“ – „One ofTheseDays“: http://bit.ly/2pWVq8x</i>
        </b>
      </p>
      <p>Daugiau nei 10 muzikos virtuozų scenoje iki smulkmenų tiksliai perteikia „Pink Floyd“ dainų skambesį, be to, kiekvieną kūrinį lydi specialios vaizdo projekcijos ir apšvietimo spektaklis, atkartojantis geriausias pačių „Pink Floyd“ scenines idėjas. 2011 m. Liverpulyje debiutavusi grupė sulaukė didelio melomanų dėmesio. Grupė kasmet surengia naują pasaulinį turą – jau dabar jos pasirodymai planuojami 2020-iesiems.</p>
      <p>Reklama</p>
      <p>Grupę feisbuke seka per 400 tūkst. gerbėjų, į jos įspūdingus pasirodymus parduota per milijoną bilietų. Susižavėti „BritFloyd“ jau spėjo ir lietuviai – grupė kartą surengė anšlaginį koncertą Vilniuje, dukart drebino didžiausią šalyje Kauno „Žalgirio“ areną ir kartą Trakų pilyje, į kurią netilpo visi norintys.</p>
      <p>
        <b>
          <i>„Pink Floyd“ muzikos šou „BritFloyd“ – „The Dark SideoftheMoon“: http://bit.ly/2qRiZyA</i>
        </b>
      </p>
      <p>Apie 150 pasirodymų pasaulinį turą kasmet rengianti grupė šįmet į Europą grįš su nauja gastrolių programa. Savo koncertuose grupė atliks geriausias per 50 „Pink Floyd“ karjeros metų sukurtas dainas – iš tokių roko klasika tapusių albumų kaip „The Dark SideOfTheMoon“, „WishYouWereHere“ ir „TheDivisionBell“. Išskirtinis dėmesys bus skirtas albumui „TheWall“ – šiemet sukanka 40 metų nuo jo išleidimo.</p>
      <p>Kaip įprasta, turui ruošiamos naujos dekoracijos ir vaizdo projekcijos – grupė didžiuodamasi skelbia, kad į naujojo šou rengimą investuota per milijoną JAV dolerių.</p>
      <p>„Tai bus stipriausi ir įspūdingiausi mūsų šou per visą istoriją. Yra tiek daug puikių „Pink Floyd“ kūrinių, kad nekantraujame į programą įtraukti dar negrotus, tačiau būtinai atliksime ir visas labiausiai mėgstamas dainas“, – skelbdamas apie būsimus Lietuvoje, sako grupės lyderis DamianasDarlingtonas.</p>
      <p>„Tai tobulas roko šou“, – „BritFloyd“ fenomeną apibūdina JAV leidinys „Los Angeles Times“.</p>
    </article>
  </body>
</html>