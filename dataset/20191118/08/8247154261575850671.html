<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-bilshe-nizh-na-misyac-vvodyat-obmezhennya-ruhu-avtotransportu-v-centri"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T08:20:00+00:00"/>
    <meta property="og:title" content="У Кременчуці більше, ніж на місяць вводять обмеження руху автотранспорту в центрі"/>
    <meta property="og:description" content="Як їздити в центрі міста під час Новорічних свят?"/>
  </head>
  <body>
    <article>
      <h1>У Кременчуці більше, ніж на місяць вводять обмеження руху автотранспорту в центрі</h1>
      <address>
        <time datetime="2019-11-18T08:20:00+00:00">18 Nov 2019, 08:20</time>
      </address>
      <p>
        <b>Як їздити в центрі міста під час Новорічних свят?</b>
      </p>
      <p><a href="https://www.kremen.gov.ua/?view=projects-executive-rada-archive&amp;decision-project-period=2019-11">Проект рішення </a>міськвиконкому «Про тимчасове обмеження руху автотранспорту під час проведення заходів з відзначення Новорічних та Різдвяних свят» оприлюднили на офіційному сайті Кременчуцької міськради.</p>
      <p>Згідно з цим проектом рішення, пропонують обмежити рух автотранспорту зі встановлення відповідних знаків під час підготовки та проведення заходів з відзначення Новорічних та Різдвяних свят з 6 години 13 грудня 2019 року до 8 години 21 січня 2020 року включно.</p>
      <p>А саме - заборонити проїзд та паркування автотранспорту:</p>
      <p> -  по вул. Генерала Жадова, починаючи від перехрестя з пл. Перемоги до перехрестя з вул. Ігоря Сердюка.</p>
      <p> - по вул. Ігоря Сердюка від перехрестя з вул. Генерала Жадова до перехрестя з вул. Коцюбинського.</p>
      <p>Посилити контроль за рухом автотранспорту під час проведення заходів з відзначення Новорічних та Різдвяних свят, починаючи з 8 години 31 грудня 2019 року до 8 години 2 січня 2020 року за наступними напрямками:</p>
      <p>- по вул. Ігоря Сердюка (поряд з готелем «Кремінь»), від перехрестя  вул. Коцюбинського з вул. Ігоря Сердюка до перехрестя вул. Перемоги з вул. Ігоря Сердюка;</p>
      <p>- на перехресті площі Перемоги з вул. Перемоги;</p>
      <p>- на пішохідних переходах, що примикають до площі Перемоги.</p>
      <p> </p>
      <p> </p>
      <p>Світлана Павленко</p>
    </article>
  </body>
</html>