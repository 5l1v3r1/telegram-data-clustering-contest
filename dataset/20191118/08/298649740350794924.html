<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/18/conte-voglio-tagliare-le-tasse-di-maio-ci-sto-top10_20191118_091212/"/>
    <meta property="og:site_name" content="Askanews"/>
    <meta property="article:published_time" content="2019-11-18T08:12:12+00:00"/>
    <meta property="og:title" content="Conte: voglio tagliare le tasse. Di Maio: ci sto"/>
    <meta property="og:description" content="Roma, 18 nov. (askanews) – “Sto lavorando con il ministro dell’Economia Gualtieri perché voglio ridurre ancora di più le tasse, come ad esempio quella sulle auto aziendali”. Lo dice il presidente del Consiglio, Giuseppe Conte, in un colloquio col Corriere della Sera. “Faccio un appello ai gruppi parlamentari di maggioranza a collaborare con il governo, […]"/>
  </head>
  <body>
    <article>
      <h1>Conte: voglio tagliare le tasse. Di Maio: ci sto</h1>
      <h2>Oggi riunione con ministri M5S per risorse da taglio sprechi</h2>
      <address>
        <time datetime="2019-11-18T08:12:12+00:00">18 Nov 2019, 08:12</time>
      </address>
      <figure>
        <img src="http://www.askanews.it/wp-content/uploads/2019/11/20191118_091203_595ECA62.jpg"/>
      </figure>
      <p>Roma, 18 nov. (askanews) – “Sto lavorando con il ministro dell’Economia Gualtieri perché voglio ridurre ancora di più le tasse, come ad esempio quella sulle auto aziendali”. Lo dice il presidente del Consiglio, Giuseppe Conte, in un colloquio col Corriere della Sera. “Faccio un appello ai gruppi parlamentari di maggioranza a collaborare con il governo, perché tutti ci si impegni a raggiungere questo risultato. Completiamo l’ opera e chiudiamo il cerchio, possiamo essere ancora più ambiziosi” aggiunge il premier Conte.</p>
      <p>“A nome del Movimento – ha risposto a stretto giro il capo politico M5S Luigi Di Maio – accolgo l’appello del premier Conte sull’abbassamento delle tasse, sfruttando il taglio degli sprechi. Oggi pomeriggio avrò una riunione con i ministri 5 stelle. Abbiamo delle idee da mettere sul tavolo e faremo delle proposte per abbassare ancora le tasse.</p>
      <p>Siamo in perfetta sintonia con Conte: abbiamo trovato 23 miliardi per evitare l’aumento dell’Iva e ne possiamo trovare altri per ridurre le tasse”.</p>
      <p>Int9</p>
    </article>
  </body>
</html>