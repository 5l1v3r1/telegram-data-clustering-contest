<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/lifestyle/waar-wacht-je-nog-op-kerstfilms-zijn-goed-voor-je-gezondheid"/>
    <meta property="og:site_name" content="Zita"/>
    <meta property="article:published_time" content="2019-11-18T08:00:09+00:00"/>
    <meta property="og:title" content="Waar wacht je nog op? Kerstfilms zijn goed voor je gezondheid"/>
    <meta property="og:description" content="Ben jij ook zo gek op kerst en de zeemzoete, sneeuwwitte films? Vanaf nu heb je een extra reden om kerstfilms te bingen. Uit onderzoek van psychotherapeut Jo Gee blijkt namelijk dat kerstfilms ons gelukkiger maken. Hoewel Sinterklaas nog niet op bezoek is geweest, biedt Netflix al tientallen kerstfilms aan. Kan je je lief of"/>
  </head>
  <body>
    <article>
      <h1>Waar wacht je nog op? Kerstfilms zijn goed voor je gezondheid</h1>
      <address>
        <time datetime="2019-11-18T08:00:09+00:00">18 Nov 2019, 08:00</time>
      </address>
      <p>
        <b>Ben jij ook zo gek op kerst en de zeemzoete, sneeuwwitte films? Vanaf nu heb je een extra reden om kerstfilms te bingen. Uit onderzoek van psychotherapeut Jo Gee blijkt namelijk dat kerstfilms ons gelukkiger maken.</b>
      </p>
      <p>Hoewel Sinterklaas nog niet op bezoek is geweest, biedt Netflix al tientallen kerstfilms aan. Kan je je lief of zus maar moeilijk overtuigen om met jou onder een wollen dekentje naar kerstromances te kijken, dan kan je nu ook een wetenschappelijk argument aanhalen.</p>
      <h3>Knuffelhormoon</h3>
      <p>Onze hersenen geven volgens psychotherapeut Jo Gee immers extra oxytocine vrij wanneer we naar een (kerst)film kijken die ons emotioneel raakt. Oxytocine wordt ook wel het knuffelhormoon genoemd. “Die hormonen geven ons niet alleen een goed gevoel, maar kunnen ook stress en spanning tegengaan, waardoor we ons gezonder en sterker voelen”, benadrukt Gee.</p>
      <p>Daarnaast zorgt samen kerstfilms kijken voor een sterkere emotionele band tussen jou en je geliefden. Er is niets zo gezellig als een namiddagje chocolademelk drinken bij het haardvuur met ‘The Holiday’, ‘Love Actually’ of ‘Home Alone’!</p>
      <related>
        <h4>Lees ook :</h4>
        <a href="https://nl.metrotime.be/2018/11/21/must-read/draag-jij-deze-feestperiode-kerstlichtjes-in-je-baard/"/>
      </related>
      <footer>Het bericht <a href="https://nl.metrotime.be/2019/11/18/must-read/waar-wacht-je-nog-op-kerstfilms-zijn-goed-voor-je-gezondheid/">Waar wacht je nog op? Kerstfilms zijn goed voor je gezondheid</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>