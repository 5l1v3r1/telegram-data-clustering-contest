<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-icc-t20-international-men-s-ranking-bowling-mujeeb-ur-rahman-makes-significant-gains-movind-up-six-spots-2855659.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:58:23+00:00"/>
    <meta property="og:title" content="ICC T20I Ranking- Bowling: अफगान गेंदबाजों का कब्जा, टॉप-10 में कोई भारतीय नहीं"/>
    <meta property="og:description" content="इंटरनेशनल क्रिकेट काउंसिल (आईसीसी) ने टी20 इंटरनशनेल गेंदबाजों की ताजा रैंकिंग जारी कर दी है। वेस्टइंडीज और अफगानिस्तान के बीच हुई तीन मैचों की टी20 सीरीज के बाद रैंकिंग में कुछ बड़े बदलाव देखने को..."/>
  </head>
  <body>
    <article>
      <h1>ICC T20I Ranking- Bowling: अफगान गेंदबाजों का कब्जा, टॉप-10 में कोई भारतीय नहीं</h1>
      <address><time datetime="2019-11-18T08:58:23+00:00">18 Nov 2019, 08:58</time> by <a rel="author">लाइव हिन्दुस्तान टीम,नई दिल्ली</a></address>
      <p>इंटरनेशनल क्रिकेट काउंसिल (आईसीसी) ने टी20 इंटरनशनेल गेंदबाजों की ताजा रैंकिंग जारी कर दी है। वेस्टइंडीज और अफगानिस्तान के बीच हुई तीन मैचों की टी20 सीरीज के बाद रैंकिंग में कुछ बड़े बदलाव देखने को मिले हैं। मुजीब उर रहमान ने सीरीज में शानदार प्रदर्शन किया और इसके दम पर उन्होंने रैंकिंग में छह पायदान की छलांग भी लगाई। आईसीसी टी20 इंटरनेशनल गेंदबाजों की रैंकिंग में अफगानिस्तान के गेंदबाजों का जलवा नजर आया, वहीं टॉप-10 में कोई भी भारतीय गेंदबाज इस लिस्ट में शामिल नहीं है।</p>
      <h3>
        <a href="https://www.livehindustan.com/cricket/story-dale-steyn-happy-to-deliver-for-mumbai-indians-the-legendary-fast-bowler-has-shown-interest-in-the-upcoming-ipl-2020-2855596.html">IPL 2020: डेल स्टेन ने जानिए क्यों कहा- 'मुंबई इंडियंस के लिए खेलकर खुशी होगी'</a>
      </h3>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <p>टॉप पर अफगानिस्तान के कप्तान राशिद खान बने हुए हैं, जबकि दूसरे नंबर पर मुजीब उर रहमान आ गए हैं। वहीं न्यूजीलैंड के स्पिनर मिशेल सैंटनर तीसरे पायदान पर खिसक गए हैं। पाकिस्तान के स्पिनर इमाद वसीम भी एक पायदान खिसकर चौथे नंबर पर आ गए हैं। टॉप-10 में कोई भारतीय गेंदबाज नहीं है, जबकि टॉप-20 में महज एक भारतीय गेंदबाज मौजूद है। कुलदीप यादव 13वें पायदान पर हैं। </p>
      <p>ऑस्ट्रेलिया के एडम जाम्पा पांचवें पायदान पर हैं, जबकि दक्षिण अफ्रीका के एंडिले फुहलेकवायो छठे नंबर पर हैं। मुजीब उर रहमान ने वेस्टइंडीज के खिलाफ टी20 सीरीज में 60 गेंदों पर महज 46 रन खर्चे और दो विकेट लिए। आखिरी टी20 इंटरनेशनल मैच में मुजीब ने तीन ओवर में महज 9 रन देकर एक विकेट लिया और अफगानिस्तान की जीत में अहम भूमिका निभाई। <b>एक नजर टॉप-10 टी20 इंटरनेशनल गेंदबाजों पर-</b></p>
      <figure>
        <embed-post data-src="https://www.instagram.com/p/B4__WTmD8eW" data-service="Instagram"/>
      </figure>
    </article>
  </body>
</html>