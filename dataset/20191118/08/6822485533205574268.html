<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T08:52:00+00:00"/>
    <meta property="og:title" content="لاریجانی: همه باید نسبت به رفع دغدغه‌ها همت داشته باشند/ وزیر خارجه بی‌آبروی آمریکا با بی‌شرمی از آتش‌ زدن اموال مردم حمایت می‌کند"/>
    <meta property="og:description" content="به گزارش فارس، علی لاریجانی در نطق پیش از دستور خود در نشست علنی امروز مجلس (دوشنبه 27 آبان 98) گفت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ لازم می‌دانم از رهبر معظم انقلاب اسلامی حضرت آیت‌الله خامنه‌ای سپاسگزاری کنم که با سخنان راهگشا و حکیمانه خود در روز گذشته مسیر حرکت اصلی مردم و مسئولان را در مورد حوادث چند روز اخیر روشن کردند."/>
  </head>
  <body>
    <article>
      <h1>لاریجانی: همه باید نسبت به رفع دغدغه‌ها همت داشته باشند/ وزیر خارجه بی‌آبروی آمریکا با بی‌شرمی از آتش‌ زدن اموال مردم حمایت می‌کند</h1>
      <address>
        <time datetime="2019-11-18T08:52:00+00:00">18 Nov 2019, 08:52</time>
      </address>
      <p>رئیس مجلس گفت: همه بخش‌های حکومت ضمن توجه جدی به شرایط کشور باید همت به حل مسائل مردم و رفع دغدغه‌های آنان داشته باشند.</p>
      <p>به گزارش فارس، علی لاریجانی در نطق پیش از دستور خود در نشست علنی امروز مجلس (دوشنبه 27 آبان 98) گفت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ لازم می‌دانم از رهبر معظم انقلاب اسلامی حضرت آیت‌الله خامنه‌ای سپاسگزاری کنم که با سخنان راهگشا و حکیمانه خود در روز گذشته مسیر حرکت اصلی مردم و مسئولان را در مورد حوادث چند روز اخیر روشن کردند.</p>
      <p>رئیس مجلس شورای اسلامی اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ همه بخش‌های حکومت ضمن توجه جدی به شرایط کشور باید همت به حل مسائل مردم و رفع دغدغه‌های آنان داشته باشند، مخصوصا در کنترل قیمت‌ها، همچنین اینکه هم راستایی قوای مختلف در این شرایط ضرورت دارد.</p>
      <p>وی افزود: توجه دادن حضرت عالی به همگان در زمینه رفتار ظالمانه اغتشاش‌گران و آشوب‌طلبان و تاکید بر امنیت کشور و وفاق همه قوای کشور در مقابله با این دسیسه چندجانبه را بیشتر از گذشته آشکار می‌سازد.</p>
      <p>لاریجانی اضافه کرد: مخصوصا وقتی وزیر امور خارجه بی‌آبروی آمریکا با بی‌شرمی و فرصت‌طلبی احمقانه از آتش‌ زدن اموال مردم حمایت می‌کند و این امر را دفاع از مردم ایران می‌سراید و با این اقدام به خوبی رفتار دروغین و ریاکارانه خود را نسبت به ملت ایران نشان داد که هدف آمریکا نسبت به ایران چیزی جز به هم ریختن امنیت کشور و آتش زدن منافع ملت نیست.</p>
      <p>رئیس مجلس شورای اسلامی در پایان گفت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ نمایندگان مجلس پس از شنیدن بیانات عمیق و مدبرانه حضرت عالی، تبعیت از مسیر تعیین‌شده جنابعالی را لازم دانسته و پیگیری دغدغه‌های مردم در زمینه مشکلات اقتصادی را با جدیت دنبال خواهند نمود و هم‌گرایی بیشتر مجالی برای آشفته‌سازی کشور توسط آمریکا و نوکران منافق و ضدانقلاب نخواهند داد.</p>
    </article>
  </body>
</html>