<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150989/"/>
    <meta property="og:site_name" content="AgroNews"/>
    <meta property="article:published_time" content="2019-11-18T08:57:00+00:00"/>
    <meta property="og:title" content="На Харківщині з держвласності вивели 200 га земель природного парку"/>
    <meta property="og:description" content="На Харківщині з держвласності вивели 200 га земель Національного природного парку «Гомільшанські ліси». Про це повідомляє прес-служба Генеральної прокуратури України. «Прокуратурою Харківської області розпочато кримінальне провадження за фактом зловживання службовим становищем службовими особами..."/>
  </head>
  <body>
    <article>
      <h1>На Харківщині з держвласності вивели 200 га земель природного парку</h1>
      <address><time datetime="2019-11-18T08:57:00+00:00">18 Nov 2019, 08:57</time> by <a rel="author">agronews.uaode/author</a></address>
      <p>
        <b>На Харківщині з держвласності вивели 200 га земель Національного природного парку «Гомільшанські ліси». Про це повідомляє прес-служба Генеральної прокуратури України.</b>
      </p>
      <p>«Прокуратурою Харківської області розпочато кримінальне провадження за фактом зловживання службовим становищем службовими особами ГУ Держгеокадастру у Харківській області ( ч.2 ст. 364 КК України). За даними прокуратури службові особи ГУ Держгеокадастру у Харківській області протягом 2015-2017 років під виглядом земель сільськогосподарського призначення незаконно безоплатно передали у власність громадян 406 земельних ділянок загальною площею близько 200 га та оціночною вартістю понад 200 млн грн. Зазначені земельні ділянки знаходяться у межах Національного природного парку «Гомільшанські ліси» та відносяться до категорії земель природно-заповідного фонду, зміна їх цільового призначення можлива лише у виключних випадках для суспільних потреб за погодженням з Кабінетом Міністрів України», – ідеться в повідомленні.</p>
      <p>Наразі досудове розслідування триває. Проводяться першочергові слідчі дії з метою встановлення всіх винних осіб.</p>
      <p>Прокуратурою області також вирішується питання про пред’явлення позовних заяв в інтересах держави з метою скасування незаконних наказів ГУ Держгеокадастру у Харківській області, якими передано у власність громадян земельні вказані ділянки, та повернення особливо цінних земель до державної власності.</p>
    </article>
  </body>
</html>