<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/meteo-oggi-18-novembre-previsioni/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T08:56:02+00:00"/>
    <meta property="og:title" content="Previsioni Meteo oggi, 18 novembre: piogge non-stop, le regioni più colpite"/>
    <meta property="og:description" content="Che tempo farà oggi, le previsioni meteo per la giornata di lunedì 18 ottobre: quando smetterà di piovere e quali sono le regioni più colpite."/>
  </head>
  <body>
    <article>
      <h1>Previsioni Meteo oggi, 18 novembre: piogge non-stop, le regioni più colpite</h1>
      <address><time datetime="2019-11-18T08:56:02+00:00">18 Nov 2019, 08:56</time> by <a rel="author">Selena Marvaldi</a></address>
      <p>
        <b>Che tempo fa oggi, lunedì 18 ottobre, il maltempo continua.</b>
      </p>
      <figure>
        <img src="https://www.viagginews.com/wp-content/uploads/2019/11/previsioni-meteo-oggi-luned%C3%AC-18-novembre-600x355.jpg"/>
      </figure>
      <p>Pensavamo di avere un po’ di tregua a livello <a href="https://www.viagginews.com/2019/11/17/meteo-prossimi-giorni-novembre-2/"><b>meteo</b></a>. Almeno fino al 20 novembre. Invece non è così. Pare che le condizioni meteo siano destinate a peggiorare da subito. Già nella giornata di oggi, <b>lunedì 18 novembre</b>, il nord Italia è travolto dal <a href="https://www.viagginews.com/2019/11/17/meteo-settimana-18-24-novembre/"><b>maltempo</b> </a>con una nuova ondata di aria fredda dall’Atlantico che porta con sé del maltempo, esattamente come è successo nelle scorse settimane. Forse la pausa l’avremo nella giornata di mercoledì, o almeno in serata, per alcune ore, dopo pare che arriverà una nuova ondata di maltempo che colpirà l’Italia nel weekend.</p>
      <h3>Meteo oggi, dove pioverà di più?</h3>
      <p>Le previsioni meteo per oggi, 18 novembre, vedono un graduale aumento del maltempo già dalle prime ore del mattino su Sardegna, Nord Italia e centro. Durante la giornata le condizioni andranno a peggiorare con un intensificarsi delle piogge e anche possibili nevicate sull’Arco Alpino e sull’Appennino. Nella giornata di martedì non ci sono buone notizie, anzi. Il maltempo continuerà a farsi sentire con piogge intense soprattutto su Romagna, Lombardia e alcune regioni del nord-est. Pausa quindi per Liguria e Piemonte anche se non si può cantare vittoria. Le temperature scendono un po’ ovunque e le piogge si fanno sempre più intense e le nevicate si verificheranno anche attorno ai 1200 e 1400 metri. Piano piano l’ondata di maltempo sposta le sue mire verso le regioni del Sud Italia, colpendo soprattutto la Sicilia. Per la giornata di martedì la paura è che ci possano essere nuovi peggioramenti a livello di acqua alta nella Laguna di Venezia.</p>
      <h4>Quando smetterà di piovere?</h4>
      <p>La pausa dalle perturbazioni, come abbiamo già anticipato, l’avremo nelle giornate di mercoledì e giovedì. Il sole tornerà a splendere per qualche ora, ma già dalle prime ore di giovedì ci ritroveremo a fare i conti con una nuova ondata di maltempo a cominciare dalle regioni del nord-ovest e della Sardegna, con piogge intense soprattutto in serata. Le temperature restano stabili, anzi, guadagneremo qualche grado al centro-sud.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/meteo-prossimi-giorni-novembre-2/"/>
        <a href="https://www.viagginews.com/2019/11/17/maltempo-allerta-regioni-previsioni/"/>
        <a href="https://www.viagginews.com/2019/11/17/meteo-settimana-18-24-novembre/"/>
      </related>
    </article>
  </body>
</html>