<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-sanjay-raut-says-all-three-parties-sign-on-common-minimum-programme-2855616.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:03:31+00:00"/>
    <meta property="og:title" content="कॉमन मिनिमम प्रोग्राम पर तीनों दलों के साइन, शिवसेना से ही होगा CM: संजय राउत"/>
    <meta property="og:description" content="शिवसेना प्रवक्ता और राज्यसभा सांसद संजय राउत ने सोमवार को कहा कि कॉमन मिनिमम प्रोग्राम तैयार हो गया है। तीनों दल कॉमन मिनिमम प्रोग्राम पर सहमत हैं और हस्ताक्षर भी हो गए हैं। एक निजी चैनल के..."/>
  </head>
  <body>
    <article>
      <h1>कॉमन मिनिमम प्रोग्राम पर तीनों दलों के साइन, शिवसेना से ही होगा CM: संजय राउत</h1>
      <address><time datetime="2019-11-18T08:03:31+00:00">18 Nov 2019, 08:03</time> by <a rel="author">लाइव हिन्दुस्तान, नई दिल्ली</a></address>
      <p>शिवसेना प्रवक्ता और राज्यसभा सांसद संजय राउत ने सोमवार को कहा कि कॉमन मिनिमम प्रोग्राम तैयार हो गया है। तीनों दल कॉमन मिनिमम प्रोग्राम पर सहमत हैं और हस्ताक्षर भी हो गए हैं।</p>
      <p>एक निजी चैनल के अनुसार, संजय राउत ने कहा कि महाराष्ट्र को राष्ट्रपति शासन में ढकेलने का बहुत बड़ी साजिश है। मालूम हो कि संजय राउत लगातार बीजेपी पर निशाना साधते आ रहे हैं। उन्होंने हाल ही में महाराष्ट्र में मुख्यमंत्री पद को लेकर कहा था कि बेशक, महाराष्ट्र में अगली सरकार शिवसेना के नेतृत्व में बनने जा रही है।</p>
      <p>संजय राउत ने कहा था कि पुराने एनडीए की तुलना में नया एनडीए में काफी अलग है। आज के एनडीए का कौन संयोजक है? आडवाणी जी इसके संस्थापकों में से एक थे जो या तो छोड़ दिया है या फिर वे सक्रिय नहीं है।</p>
      <p>गौरतलब है कि महाराष्ट्र विधानसभा चुनाव बीजेपी के साथ लड़ने के बाद शिवसेना ने ढ़ाई-ढ़ाई साल मुख्यमंत्री पद पर अड़ी रही। लेकिन, बीजेपी की तरफ से शिवसेना की यह मांग नहीं माने जाने के बाद शिवसेना के केन्द्र में एक मात्र नेता अरविंद सावंत ने केन्द्रीय मंत्रिमंडल से इस्तीफा दिया था।</p>
      <p>
        <b>ये भी पढ़ें: <a href="https://www.livehindustan.com/national/story-maharashtra-government-formation-live-updates-ncp-chief-sharad-pawar-meet-with-sonia-gandhi-2855513.html">महाराष्ट्र में सरकार बनाने को लेकर शरद पवार बोले, बीजेपी-शिवसेना से पूछो सरकार कैसे बनेगी</a></b>
      </p>
    </article>
  </body>
</html>