<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenisafak.com/spor/zajctan-tepki-birakin-gideyim-3514707"/>
    <meta property="og:site_name" content="Yeni Şafak"/>
    <meta property="article:published_time" content="2019-11-18T08:41:42+00:00"/>
    <meta property="og:title" content="Zajc'tan tepki: Bırakın gideyim"/>
    <meta property="og:description" content="Sarı-lacivertlilerde yeteri kadar forma şansı bulamayan Sloven futbolcu Miha Zajc, takımdan ayrılmak istediğini ifade etti."/>
  </head>
  <body>
    <article>
      <h1>Zajc'tan tepki: Bırakın gideyim</h1>
      <h2>Sarı-lacivertlilerde yeteri kadar forma şansı bulamayan Sloven futbolcu Miha Zajc, takımdan ayrılmak istediğini ifade etti.</h2>
      <address><time datetime="2019-11-18T08:41:42+00:00">18 Nov 2019, 08:41</time> by <a rel="author">Haber Merkezi, Yeni Şafak</a></address>
      <p>Fenerbahçe’nin Sloven orta saha oyuncusu Zajc forma umudunu kaybetti. Kruse’nin yokluğunda da teknik heyetin ilk 11’de düşünmediği Zajc ayrılığı kafasına koymuş durumda.</p>
      <p>Fenerbahçe’ye oynamak için geldiğini, ancak forma şansı bulamadığını kaydeden Sloven orta saha oyuncusu, “Kruse varken o oynar. Ancak Kruse’nin yokluğunda da oynamıyorum. Antrenmanda iyi çalışıyorum. Kalabalık orta saha rotasyonunda teknik direktör beni tercih etmiyor. Milli takımı da düşünerek oynayabileceğim bir takıma gitmek istiyorum” dedi.</p>
      <figure>
        <img src="https://image.yenisafak.com/resim/imagecrop/2019/11/18/08/57/resized_61ce5-ea70cb7f3r3r3.jpg"/>
        <figcaption>Zajc'ın güncel piyasa değeri 5.5 milyon euro olarak gösteriliyor.</figcaption>
      </figure>
      <p>
        <b>82 dakika oynadı</b>
      </p>
      <p>Geçen sezonun devre arasında 3.5 milyon euroya Empoli'den transfer edilen 25 yaşındaki futbolcu, sarı-lacivertli formayla bu sezon Süper Lig'de sadece 82 dakika süre alabildi.</p>
      <figure>
        <img src="https://image.yenisafak.com/resim/imagecrop/2019/11/18/08/56/resized_a2d7d-3269b49beett3t.jpg"/>
        <figcaption>Fenerbahçe yedek kulübesi</figcaption>
      </figure>
    </article>
  </body>
</html>