<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1260477/bij-ons-maximumsnelheid-omlaag-in-belgie-minimumsnelheid-omhoog.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-18T08:27:57+00:00"/>
    <meta property="og:title" content="Bij ons maximumsnelheid omlaag. In België minimumsnelheid omhoog"/>
    <meta property="og:description" content="Waar in Nederland een uitweg wordt gezocht uit de stikstofcrisis door de maximumsnelheid te verlagen naar 100 kilometer per uur, hebben de Belgen hele..."/>
  </head>
  <body>
    <article>
      <h1>Bij ons maximumsnelheid omlaag. In België minimumsnelheid omhoog</h1>
      <address><time datetime="2019-11-18T08:27:57+00:00">18 Nov 2019, 08:27</time> by <a rel="author" href="https://www.welingelichtekringen.nl/author/desiree-du-roy" target="_blank">Désirée du Roy</a></address>
      <p>Waar in Nederland een uitweg wordt gezocht uit de stikstofcrisis door de maximumsnelheid te verlagen naar 100 kilometer per uur, hebben de Belgen hele andere zorgen. Daar overweegt het kabinet de minimumsnelheid op de autosnelweg te verhogen van 70 naar 80 kilometer per uur. Dat schrijft onder meer de Gazet van Antwerpen.</p>
      <p>Om te voorkomen dat mensen op hun dooie gemakje over de snelweg gaan cruisen is er een minimumsnelheid ingesteld. In België lag die altijd op 70 kilometer per uur. Achterhaald, vinden veel politici nu de meeste vrachtwagens met gemak de 90 halen.</p>
      <p>“In vergelijking met vroeger halen vrachtwagens gemakkelijk snelheden van zo’n 90 km per uur. En als we de snelheid van de verschillende weggebruikers die op de autosnelweg rijden dichter bij elkaar brengen, is dat veel beter voor de verkeersveiligheid,” aldus Parlementslid Frank Troosters van het Vlaams Belang.</p>
      <p>De Vlaamse transportsectorfederatie Febetra steunt het voorstel. Wekelijks worden gemiddeld nog twee vrachtwagenchauffeurs beboet, omdat ze langzamer dan 70 rijden op de snelweg.</p>
    </article>
  </body>
</html>