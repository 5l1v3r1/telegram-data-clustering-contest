<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/ladri-messi-in-fuga-nella-notte-grazie-al-sistema-di-allarme"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T08:28:13+00:00"/>
    <meta property="og:title" content="Ladri messi in fuga nella notte grazie al sistema di allarme"/>
    <meta property="og:description" content="Sono riusciti ad impossessarsi di alcune motoseghe"/>
  </head>
  <body>
    <article>
      <h1>Ladri messi in fuga nella notte grazie al sistema di allarme</h1>
      <h2>Sono riusciti ad impossessarsi di alcune motoseghe</h2>
      <address>
        <time datetime="2019-11-18T08:28:13+00:00">18 Nov 2019, 08:28</time>
      </address>
      <p>Ladri in azione nella notte sulla Sp142 a San Giacomo.</p>
      <p>Si sono introdotti approfittando dell’oscurità in una nota rivendita di attrezzature per il giardinaggio i malviventi che nella notte sono riusciti ad impossessarsi di alcune motoseghe.</p>
      <p>Tuttavia il sistema di allarme scattato all’improvviso ha messo in fuga i delinquenti impedendo loro di continuare la loro opera.</p>
      <p>Sul posto sono giunti i Carabinieri del nucleo Radiomobile di Cossato che da un primo sommario inventario hanno notato che mancavano, appunto, solo alcune motoseghe. Impegnati nelle indagini stanno visionando gli impianti di videosorveglianza della zona.</p>
      <p>
        <i>Immagine di repertorio</i>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/scopre-dei-ladri-nel-giardino-comincia-ad-urlare-e-loro-scappano"/>
        <a href="https://laprovinciadibiella.it/cronaca/con-lauto-va-a-sbattere-contro-una-conduttura-del-gas-causa-la-fuoriuscita-del-metano-e-scappa"/>
        <a href="https://laprovinciadibiella.it/cronaca/terribile-incidente-nel-primo-pomeriggio-di-sabato-frontale-tra-due-auto"/>
      </related>
    </article>
  </body>
</html>