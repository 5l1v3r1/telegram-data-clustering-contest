<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/minysi-kata-proedroy-ergazomenwn-magnisias-a-113502.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T08:15:00+00:00"/>
    <meta property="og:title" content="Μήνυση κατά της Προέδρου των Εργαζομένων ΟΤΑ Ν. Μαγνησίας - Στήριξη της ΠΟΕ-ΟΤΑ"/>
    <meta property="og:description" content="Η Π.Ο.Ε.-Ο.Τ.Α. εκφράζει την αμέριστη συμπαράσταση και αλληλεγγύη της προς την Πρόεδρο του Διοικητικού Συμβουλίου του Συλλόγου Εργαζομένων Ο.Τ.Α. Νομού Μαγνησίας Θάλεια Στάχτου που θα βρεθεί ενώπιον του Δικαστηρίου «γιατί θέλησε να προασπίσει την νομιμότητα και τα δικαιώματα των εργαζομένων στο Δήμο της»."/>
  </head>
  <body>
    <article>
      <h1>Μήνυση κατά της Προέδρου των Εργαζομένων ΟΤΑ Ν. Μαγνησίας - Στήριξη της ΠΟΕ-ΟΤΑ</h1>
      <address>
        <time datetime="2019-11-18T08:15:00+00:00">18 Nov 2019, 08:15</time>
      </address>
      <p>Η Π.Ο.Ε.-Ο.Τ.Α. εκφράζει την αμέριστη συμπαράσταση και αλληλεγγύη της προς την Πρόεδρο του Διοικητικού Συμβουλίου του Συλλόγου Εργαζομένων Ο.Τ.Α. Νομού Μαγνησίας Θάλεια Στάχτου που θα βρεθεί ενώπιον του Δικαστηρίου «γιατί θέλησε να προασπίσει την νομιμότητα και τα δικαιώματα των εργαζομένων στο Δήμο της».</p>
      <p>Την Τετάρτη 20 Νοεμβρίου 2019, εκδικάζεται στο Μονομελές Πλημμελειοδικείο Βόλου η μηνυτήρια αναφορά δέκα Δημοτικών Συμβούλων της πλειοψηφίας του Δήμου Βόλου κατά της Προέδρου του Διοικητικού Συμβουλίου του Συλλόγου Εργαζομένων Ο.Τ.Α. Νομού Μαγνησίας. Η μήνυση έχει κατατεθεί χρόνια πριν και στρέφεται κατά της δράστης και των αγώνων των εργαζομένων να προασπίσουν τα δικαιώματα τους που βάλλονταν.</p>
      <p>Η Ομοσπονδία εκφράζει επίσης τη στήριξη της και καλύπτει τους εργαζόμενους που αποφάσισαν να προκηρύξουν Στάση Εργασίας, από τις 11:30 έως και 13:30 το μεσημέρι για τις πρωινές βάρδιες και τις δύο πρώτες ώρες για τις απογευματινές βάρδιες, με στόχο να παρευρεθούν έξω από τα Δικαστήρια του Βόλου και να εκφράσουν τη συμπαράσταση τους στην Πρόεδρο του Συλλόγου τους.</p>
      <p>«Η τρομοκρατία, οι απειλές και οι εκφοβισμοί των εργαζομένων που διεκδικούν τα δίκαια αιτήματα τους είναι καταδικαστέες. Πόσο μάλλον σε μία περίοδο κατά την οποία επιχειρείται ο περιορισμός των συνδικαλιστικών ελευθεριών και η ποινικοποίηση των αγωνιστικών κινητοποιήσεων», ολοκληρώνει η Ομοσπονδία.</p>
    </article>
  </body>
</html>