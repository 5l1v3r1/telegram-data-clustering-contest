<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/politics/giati-den-pige-os-tin-presveia-ton-ipa-o-tsipras/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T08:28:50+00:00"/>
    <meta property="og:title" content="Γιατί δεν πήγε ως την πρεσβεία των ΗΠΑ ο Τσίπρας"/>
    <meta property="og:description" content="Ο πρόεδρος του ΣΥΡΙΖΑ δεν πέρασε ποτέ έξω από την αμερικάνικη πρεσβεία, αλλά σταμάτησε στο ύψος του Χίλτον."/>
  </head>
  <body>
    <article>
      <h1>Γιατί δεν πήγε ως την πρεσβεία των ΗΠΑ ο Τσίπρας</h1>
      <h2>Ο πρόεδρος του ΣΥΡΙΖΑ δεν πέρασε ποτέ έξω από την αμερικάνικη πρεσβεία, αλλά σταμάτησε στο ύψος του Χίλτον.</h2>
      <address><time datetime="2019-11-18T08:28:50+00:00">18 Nov 2019, 08:28</time> by <a rel="author">ΤοΒΗΜΑ Team</a></address>
      <p>Με δερμάτινο μαύρο μπουφάν, τζιν και αθλητικά παπούτσια εμφανίστηκε στην πορεία για το Πολυτεχνείο ο πρώην πρωθυπουργός Αλέξης Τσίπρας.</p>
      <p>Ο κ. Τσίπρας  βρέθηκε το απόγευμα της Κυριακής στην κεφαλή του μπλοκ του ΣΥΡΙΖΑ, μαζί με τα υπόλοιπα στελέχη από την Κουμουνδούρου και ξεκίνησαν για την Αμερικανική πρεσβεία.</p>
      <p>
        <a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Κοινωνικό μέρισμα : «Κλειδώνουν» οι αποφάσεις για το ποσό</a>
      </p>
      <figure>
        <img src="https://www.in.gr/wp-content/uploads/2019/11/tsipras2-3-600x400.jpg"/>
      </figure>
      <p>Ωστόσο ο Αλέξης Τσίπρας για αλλού ξεκίνησε και αλλού… βρέθηκε, καθώς ο πρόεδρος του ΣΥΡΙΖΑ δεν πέρασε ποτέ έξω από την αμερικάνικη πρεσβεία, αλλά σταμάτησε στο ύψος του Χίλτον.</p>
      <p>Ο πρώην πρωθυπουργός  δηλαδή φρόντισε να μην φτάσει ποτέ στην πρεσβεία, καθώς εξαφανίστηκε στο Χίλτον, τόσο για να μην δεχθεί αποδοκιμασίες των πολιτών στην πρεσβεία των ΗΠΑ, όσο και για να μην δυσαρεστήσει τους αμερικανούς φίλους του.</p>
      <figure>
        <img src="https://www.in.gr/wp-content/uploads/2019/11/tsipras3-1-600x400.jpg"/>
      </figure>
      <p>Από την πλευρά τους, τα στελέχη του ΣΥΡΙΖΑ είχαν έτοιμη την απάντησή τους, λέγοντας πως ο Αλέξης Τσίπρας επέλεξε  να μη φτάσει στην Αμερικάνικη πρεσβεία καθώς θα ήταν πολιτικά ανορθόδοξο ένας πρώην πρωθυπουργός, που συνομίλησε και συνεργάστηκε με παράγοντες των ΗΠΑ –και μπορεί να συνεργαστεί ξανά στο μέλλον – να κάνει κάτι τέτοιο.</p>
      <figure>
        <img src="https://www.in.gr/wp-content/uploads/2019/11/tsipras4-1-600x400.jpg"/>
      </figure>
      <p>
        <a href="https://www.tovima.gr/2019/11/18/world/ti-perilamvanei-i-protasi-tis-gallias-gia-ti-dieyrynsi/">Τι περιλαμβάνει η πρόταση της Γαλλίας για τη διεύρυνση</a>
      </p>
    </article>
  </body>
</html>