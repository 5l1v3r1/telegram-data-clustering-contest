<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/her-yerde-araniyordu-otelde-yakalandi-215402h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T08:32:01+00:00"/>
    <meta property="og:title" content="Her yerde aranıyordu! Otelde yakalandı"/>
    <meta property="og:description" content="İstanbul Anadolu Adliyesi Ağır Ceza Mahkemesi'nce dolandırıcılık suçundan aranan şüpheli, Bursa'nın İnegöl ilçesinde bir otelde yakalanarak gözaltına alındı."/>
  </head>
  <body>
    <article>
      <h1>Her yerde aranıyordu! Otelde yakalandı</h1>
      <h2>İstanbul Anadolu Adliyesi Ağır Ceza Mahkemesi'nce dolandırıcılık suçundan aranan şüpheli, Bursa'nın İnegöl ilçesinde bir otelde yakalanarak gözaltına alındı.</h2>
      <address>
        <time datetime="2019-11-18T08:32:01+00:00">18 Nov 2019, 08:32</time>
      </address>
      <p>Edinilen bilgiye göre, İstanbul’da birçok dolandırıcılık olayına karışarak İstanbul Anadolu Adliyesi Ağır Ceza Mahkemesi'nce uzun zamandır aranan R.A., Bursa İnegöl’de bir otelde bir gecelik oda kiraladı.</p>
      <p>R.A.'dan şüphelenen otel yetkilileri durumu polise bildirdi.</p>
      <p>İhbar üzerine olay yerine giden İnegöl Emniyet Müdürlüğüne bağlı ekipler R.A.'ya yaptıkları GBT kontrolü sonucu, İstanbul’da birçok dolandırıcılık olayına karışarak uzun zamandır araması olduğunu tespit etti.</p>
      <p>Polis tarafından gözaltına alınan R.A. sağlık kontrollerinin ardından ifadesi alınmak üzere ilçe emniyet müdürlüğüne götürüldü.</p>
    </article>
  </body>
</html>