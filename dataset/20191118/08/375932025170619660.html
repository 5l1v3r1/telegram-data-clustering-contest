<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/a-gdp-19-szazaleka-volt-az-allamhaztartas-hianya-1874901/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T08:48:00+00:00"/>
    <meta property="og:title" content="A GDP 1,9 százaléka volt az államháztartás hiánya"/>
    <meta property="og:description" content="Az idei harmadik negyedévben az államháztartás nettó finanszírozási igénye 228 milliárd forint volt."/>
  </head>
  <body>
    <article>
      <h1>A GDP 1,9 százaléka volt az államháztartás hiánya</h1>
      <address><time datetime="2019-11-18T08:48:00+00:00">18 Nov 2019, 08:48</time> by <a rel="author">MTI</a></address>
      <h4>Az államháztartás nettó finanszírozási igénye 228 milliárd forint, a negyedéves GDP 1,9 százaléka volt az idei harmadik negyedévben, a szeptember végén zárult egy évben pedig 910 milliárd forintot tett ki, ami a GDP 2,0 százalékának felel meg jelentette a pénzügyi számlák előzetes adatai alapján hétfőn a Magyar Nemzeti Bank (MNB).</h4>
      <p>Az első két negyedévet 110 milliárd forint többlettel zárta az államháztartás.</p>
      <ul>
        <li>A központi kormányzat nettó finanszírozási igénye 222 milliárd forint,</li>
        <li>a társadalombiztosítási alapoké 100 milliárd forint, míg</li>
        <li>a helyi önkormányzatok 94 milliárd forint többlettel</li>
      </ul>
      <p>zárták a harmadik negyedévet.</p>
      <p>Az államháztartás, névértéken számított konszolidált bruttó adóssága 657 milliárd forinttal 30 325 milliárd forintra nőtt a harmadik negyedévben és a GDP 66,4 százalékának megfelelő összeget tett ki szeptember végén. A növekedésből 425 milliárd forint a tranzakciókból, 233 milliárd forint az átértékelődésből eredt.</p>
      <p>Az Eximbank adósságát is figyelembe véve az államadósság 31 093 milliárd forintra rúgott, a GDP 68,1 százalékát tette ki 3,9 százalékponttal csökkent az egy évvel korábbihoz képest.</p>
    </article>
  </body>
</html>