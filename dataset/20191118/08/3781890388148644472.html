<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742248"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T08:29:00+00:00"/>
    <meta property="og:title" content="ไอบีเอ็มพัฒนาคลาวด์สาธารณะด้านการเงิน"/>
    <meta property="og:description" content="สำหรับบริการด้านการเงินแพลตฟอร์มแรกของโลก ‘ธนาคารแห่งอเมริกา’ เป็นผู้เข้าร่วมโครงการรายแรก รับมือกับความเปลี่ยนแปลงและการโจมตีทางไซเบอร์ (resiliency)"/>
  </head>
  <body>
    <article>
      <h1>ไอบีเอ็มพัฒนาคลาวด์สาธารณะด้านการเงิน</h1>
      <address>
        <time datetime="2019-11-18T08:29:00+00:00">18 Nov 2019, 08:29</time>
      </address>
      <p>
        <b>สำหรับบริการด้านการเงินแพลตฟอร์มแรกของโลก ‘ธนาคารแห่งอเมริกา’ เป็นผู้เข้าร่วมโครงการรายแรก รับมือกับความเปลี่ยนแปลงและการโจมตีทางไซเบอร์ (resiliency)</b>
      </p>
      <p>ไอบีเอ็มประกาศเปิดตัวระบบคลาวด์สาธารณะสำหรับบริการด้านการเงิน (Financial services-ready public cloud)  ระบบแรกของโลก พร้อมเปิดให้สถาบันการเงินและซัพพลายเออร์ต่างๆ เข้าร่วม โดยธนาคารแห่งอเมริกาได้ตกลงร่วมใช้แพลตฟอร์มที่สร้างขึ้นบนระบบคลาวด์สาธารณะของไอบีเอ็มนี้ และจะโฮสต์แอพพลิเคชันรวมถึงเวิร์คโหลดหลักๆ เพื่อรองรับความต้องการและความคาดหวังของลูกค้า 66 ล้านรายของธนาคาร<br/><br/>นางเคธี เบสเสนท์ ประธานเจ้าหน้าที่สายปฏิบัติการและเทคโนโลยี ธนาคารแห่งอเมริกา กล่าว “แพลตฟอร์มเชิงอุตสาหกรรมที่มีขึ้นเป็นครั้งแรกนี้ จะช่วยให้ธนาคารแห่งอเมริกาสามารถใช้ระบบคลาวด์สาธารณะ รวมถึงมีระบบการรักษาความปลอดภัยข้อมูล ความสามารถในการรับมือกับความเปลี่ยนแปลงและการโจมตีทางไซเบอร์ การรักษาความเป็นส่วนตัวและความปลอดภัยของข้อมูลลูกค้า เป็นด่านหน้าในเวลาที่ต้องดำเนินการตัดสินใจต่างๆ โดยการกำหนดมาตรฐานในการจัดการกับข้อกังวลของการโฮสต์ข้อมูลความลับขั้นสูง จะช่วยให้เราสามารถผลักดันระบบคลาวด์สาธารณะสู่ระดับความปลอดภัยที่ไม่มีใครเทียบได้”<br/> </p>
      <figure>
        <img src="https://www.dailynews.co.th/admin/upload/20191118/news_RzfeiyInhk134835_533.jpg?v=20191119118?v=5921"/>
      </figure>
      <p>(ภาพจาก www.ibm.com/th)<br/>ระบบคลาวด์สาธารณะสำหรับบริการด้านการเงิน ได้รับการออกแบบมาเพื่อรองรับความต้องการของสถาบันทางการเงิน ทั้งในแง่การปฏิบัติตามกฎข้อบังคับ ซิเคียวริตี้  รวมถึงความสามารถในการรับมือกับความเปลี่ยนแปลงและการโจมตีทางไซเบอร์  โดยแพลตฟอร์มนี้เป็นระบบคลาวด์สาธารณะเฉพาะสำหรับอุตสาหกรรมที่สามารถให้การควบคุมเชิงป้องกันและชดเชยสำหรับเวิร์คโหลดด้านกฎข้อบังคับของบริการทางการเงิน การสนับสนุนสถาปัตยกรรมที่หลากหลาย และระบบซิเคียวริตี้ทั้งเชิงรุกและแบบอัตโนมัติ โดยใช้ประโยชน์จากการรับรองการเข้ารหัสระดับสูงสุดของอุตสาหกรรม<br/> <br/>ทั้งนี้ ไอบีเอ็มได้ร่วมมือกับธนาคารแห่งอเมริกาเพื่อช่วยพัฒนาข้อกำหนดในการควบคุมแพลตฟอร์ม ระบบคลาวด์สาธารณะสำหรับบริการด้านการเงินนี้จะช่วยให้ Independent Software Vendor หรือ ISV และผู้ให้บริการ Software-as-a-Service หรือ SaaS ตั้งแต่ระดับฟินเทคที่เล็กที่สุดไปจนถึงผู้ให้บริการที่ให้บริการมานานแล้วให้มุ่งเน้นไปที่บริการหลักสำหรับสถาบันการเงิน ผ่านแพลตฟอร์มที่มีระบบควบคุมต่างๆ มาให้พร้อม<br/> <br/> <br/><br/> <br/> </p>
    </article>
  </body>
</html>