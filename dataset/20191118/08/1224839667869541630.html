<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/elegxoi-anaptyxis-kata-paremporioy-laikes-a-113503.html?category_id=50"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T08:35:00+00:00"/>
    <meta property="og:title" content="Έλεγχοι του Υπ. Ανάπτυξης κατά του παρεμπορίου σε λαϊκές αγορές"/>
    <meta property="og:description" content="Το Υπουργείο Ανάπτυξης και Επενδύσεων και η Γενική Γραμματεία Εμπορίου και Προστασίας Καταναλωτή σε συνεργασία με την ΕΛ.ΑΣ, τις Περιφερειακές Ελεγκτικές Υπηρεσίες και τις Δημοτικές Αστυνομικές Αρχές, επιχείρησαν από κοινού την περίοδο 11.11.19 έως – 16 .11.2019 για την αντιμετώπιση του παρεμπορίου σε δημόσιους χώρους και οργανωμένες αγορές  φέροντας τα κάτωθι αποτελέσματα:"/>
  </head>
  <body>
    <article>
      <h1>Έλεγχοι του Υπ. Ανάπτυξης κατά του παρεμπορίου σε λαϊκές αγορές</h1>
      <address>
        <time datetime="2019-11-18T08:35:00+00:00">18 Nov 2019, 08:35</time>
      </address>
      <p>Το Υπουργείο Ανάπτυξης και Επενδύσεων και η Γενική Γραμματεία Εμπορίου και Προστασίας Καταναλωτή σε συνεργασία με την ΕΛ.ΑΣ, τις Περιφερειακές Ελεγκτικές Υπηρεσίες και τις Δημοτικές Αστυνομικές Αρχές, επιχείρησαν από κοινού την περίοδο 11.11.19 έως – 16 .11.2019 για την αντιμετώπιση του παρεμπορίου σε δημόσιους χώρους και οργανωμένες αγορές  φέροντας τα κάτωθι αποτελέσματα:</p>
      <p>- 278 ελέγχους σε Αττική και Θεσσαλονίκη</p>
      <p>- 24 βεβαιωμένες παραβάσεις που αφορούν στους κανόνες Δ.Ι.Ε.Π.Π.Υ. και στο υπαίθριο εμπόριο</p>
      <p>- 637 κατασχεθέντα τεμάχια ειδών παρεμπορίου (απομιμητικά)</p>
      <p>- 13.700 € συνολικό ύψος επιβληθέντων προστίμων</p>
      <p>Ενδεικτικά, στις 16/11/2019 πραγματοποιήθηκαν επιχειρήσεις για την αντιμετώπιση του παρεμπορίου, υπό το συντονισμό του ΣΥΚΕΑΑΠ, στην Κηφισιά εντός προαύλιου χώρου του Ι.Ν. Αγίου Νεκταρίου και στη λαϊκή αγορά πέριξ της Μιχαήλ Βόδα.</p>
      <p>Συγκεκριμένα, κατά τους ελέγχους που πραγματοποιήθηκαν, από μικτά κλιμάκια ελεγκτών της Γενικής Γραμματείας Εμπορίου και Προστασίας Καταναλωτή και της Ελληνικής Αστυνομίας, κατασχέθηκαν και καταστράφηκαν 231 τεμάχια απομιμητικές μπλούζες και 24 τεμάχια απομιμητικές ζώνες και επιβλήθηκαν πρόστιμα συνολικής αξίας 5.200 ευρώ για παραβάσεις των κανόνων διακίνησης και εμπορίας προϊόντων και υπηρεσιών (ΔΙΕΠΠΥ) και του νόμου για το υπαίθριο εμπόριο (ν.4497/2017).</p>
      <p>Οι έλεγχοι συνεχίζονται στο σύνολο της επικράτειας.</p>
    </article>
  </body>
</html>