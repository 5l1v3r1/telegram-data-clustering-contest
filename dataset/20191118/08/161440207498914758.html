<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/18/flavio-insinna-e-l-omaggio-a-frizzi-grazie-a-lui-faccio-il-condut-7-954007.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T08:45:00+00:00"/>
    <meta property="og:title" content="Flavio Insinna e l'omaggio a Frizzi: &quot;Grazie a lui faccio il conduttore&quot;"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Tv</h6>
      <h1>Flavio Insinna e l'omaggio a Frizzi: "Grazie a lui faccio il conduttore"</h1>
      <h2>"Fabrizio era un uomo sottile, coltissimo. La sua risata era solo il termine di una serie di capacità"</h2>
      <address>
        <time datetime="2019-11-18T08:45:00+00:00">18 Nov 2019, 08:45</time>
      </address>
      <p>"Lui è una persona straordinaria. Se sono qua è per lui''.</p>
      <p>Sono solo alcune delle toccanti parole di Flavio Insinna per l'amico Fabrizio Frizzi nel corso del programma ''Da noi a ruota Libera'', condotto da Francesca Fialdini su Rai1.</p>
      <p>Insinna ha voluto in particolare ricordare il primo incontro fra i due.</p>
      <p>''Vado a ritirare un premio importante per i telefilm - ha raccontato - presentava lui e io lo conoscevo solo in quanto Fabrizio Frizzi".</p>
      <p>"Lo conosco fisicamente sul palco - ha proseguito - all'una di notte, quando avevano premiato tutti, pure le sedie, ed ero rimasto solo io. Fabrizio, da uomo veramente accogliente, di intelligenza straordinaria, raffinata…un uomo sottile, coltissimo, dove la risata era solo il terminale di tutta una serie di capacità, mi accoglie sul palco, cominciamo a scherzare come fossimo Ric e Gian, anche se non c'eravamo mai visti e conosciuti. Cominciamo a giocare…".</p>
      <p>"La mattina dopo - aggiunge - mi chiamano dalla mia agenzia e mi dicono che da Canale 5, Rai1 e varie reti vogliono farmi dei provini per la conduzione".</p>
      <p>"Io se sono qua è perché poi da lì ho fatto il provino per 'Affari tuoi' - la conclusione -, è stato grazie a Fabrizio".</p>
      <p>(Unioneonline/v.l.)</p>
    </article>
  </body>
</html>