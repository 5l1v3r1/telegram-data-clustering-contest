<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/demonstracje-w-iranie-bialy-dom-wydal-oswiadczenie-potepia-uzycie-sily,986222.html"/>
    <meta property="og:site_name" content="TVN24"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Amerykanie potępiają użycie &quot;śmiercionośnej siły&quot; w Iranie"/>
    <meta property="og:description" content="W opublikowanym przez Biały Dom oświadczeniu Stany Zjednoczone potępiły użycie śmiercionośnej siły i wprowadzenie surowych ograniczeń komunikacyjnych przeciwko demonstrantom w Iranie. W mediach spo..."/>
  </head>
  <body>
    <article>
      <h1>Amerykanie potępiają użycie "śmiercionośnej siły" w Iranie</h1>
      <address><time datetime="2019-11-18T08:00:00+00:00">18 Nov 2019, 08:00</time> by <a rel="author">ft//now</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/c2370d51-db9d-45bf-bd51-0f2d2d5c5d22-480p.mp4" autoplay="" loop=""/>
          <figcaption>Biały Dom potępia użycie siły przeciwko demonstrantom w Iranie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cd14821dab219ea06e2fd1a2df2e3582/5622e245-429e-4d48-90db-73d657b8f436-480p.mp4"/>
          <figcaption>"Nie wydawajcie pieniędzy za granicą, bo są sprawy...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cd14821dab219ea06e2fd1a2df2e3582/64e89035-7a3c-4c07-8ddd-f83113d2081a-480p.mp4"/>
          <figcaption>"Z punktu widzenia zwykłego Irańczyka, sukcesy Iranu za...</figcaption>
        </figure>
        <figcaption>Stany Zjednoczone krytykują władze Iranu za użycie siły przeciw demonstrantom<cite>Foto: PAP/EPA/STR | Video: PAP/EPA</cite></figcaption>
      </slideshow>
      <h3>W opublikowanym przez Biały Dom oświadczeniu Stany Zjednoczone potępiły użycie "śmiercionośnej siły" i wprowadzenie "surowych ograniczeń komunikacyjnych" przeciwko demonstrantom w Iranie. W mediach społecznościowych pojawiły się niepotwierdzone doniesienia o kilku ofiarach śmiertelnych w starciach z siłami bezpieczeństwa osób protestujących przeciwko podwyżce cen benzyny.</h3>
      <p>"Stany Zjednoczone wspierają naród irański w pokojowych protestach przeciwko reżimowi, który ma przewodzić społeczeństwu” - oświadczył w niedzielę Biały Dom. "Potępiamy śmiercionośną siłę i surowe ograniczenia komunikacyjne, stosowane wobec demonstrantów" - dodano.</p>
      <related>
        <a href="https://www.tvn24.pl/wiadomosci-ze-swiata,2/w-iranie-protesty-przeciwko-podwyzce-cen-ropy-chamenei-mowi-o-sabotazu,986092.html"/>
      </related>
      <p>Zaczęło się od podwyżek cen benzyny</p>
      <p>Władze irańskie podają, że jedna osoba zginęła podczas protestów w mieście Sirdżan na południu Iranu. Tymczasem w mediach społecznościowych pojawiły się doniesienia o kilku ofiarach śmiertelnych w wyniku starć sił bezpieczeństwa z demonstrantami w stołecznym Teheranie i kilkunastu miastach w całym kraju. Jak zauważa agencja Reutera, protesty przeciwko podwyżce cen benzyny przerodziły się w demonstracje o charakterze politycznym.</p>
      <p>Agencja AFP napisała w niedzielę, powołując się na irańskie źródła, że od piątku w protestach, które odbyły się w kilku miastach w Iranie, zginął jeden policjant w Kermanszah i jeden cywil w Sirdżanie. Około 40 osób zatrzymano w mieście Jezd w środkowym Iranie po starciach z policją podczas demonstracji.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/8c5abc05-17d4-4183-8635-c0d3f3da875b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Stany Zjednoczone krytykują władze Iranu za użycie siły przeciw demonstrantom<cite>Źródło: PAP/EPA/STR</cite></figcaption>
      </figure>
      <h3>"W Iranie obecnie trwa niemal całkowita blokada krajowego internetu"</h3>
      <p>Dzień wcześniej Isna informowała o ograniczeniu dostępu do internetu na polecenie rady bezpieczeństwa narodowego. Organizacja pozarządowa NetBlocks, monitorująca blokady internetu, przekazała na Twitterze w sobotę wieczorem, że "w Iranie obecnie trwa niemal całkowita blokada krajowego internetu".</p>
      <p> </p>
      <p> </p>
      <p>W piątek prezydent Iranu Hasan Rowhani oświadczył, że władze podnoszą o połowę ceny benzyny, aby wspomóc ludność kraju "w drodze redystrybucji dóbr, nie zaś w celu zmniejszenia deficytu budżetowego". Według Rowhaniego dochody ze sprzedaży paliwa płynnego po podwyższonej cenie przyniosą poprawę sytuacji materialnej 60 milionów osób w liczącym ponad 80 milionów ludzi Iranie.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p121/i/ad4cc1fb9b068faecfb70914acc63395/21274682-0561-4027-b4fb-388480287cbb.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ropa naftowa na świecie<cite>Źródło: PAP / Maciej Zieliński</cite></figcaption>
      </figure>
      <related>
        <h4>Napięcie USA - Iran</h4>
        <a href="https://www.tvn24.pl/wiadomosci-ze-swiata,2/transfer-z-uf6-cylinder-podlaczony-do-dwoch-kaskad-wirowek,983842.html"/>
        <a href="https://www.tvn24.pl/wiadomosci-ze-swiata,2/heksafluorek-uranu-jest-juz-w-wirowkach-czwarty-krok-iranu,983378.html"/>
        <a href="https://www.tvn24.pl/wiadomosci-ze-swiata,2/ostatnie-dzialania-iranu-stanowia-zagrozenie-dla-naszego-bezpieczenstwa-narodowego,983255.html"/>
        <a href="https://www.tvn24.pl/wiadomosci-ze-swiata,2/usa-naklada-kolejne-sankcje-na-iran-na-czarnej-liscie-syn-najwyzszego-przywodcy,982966.html"/>
        <a href="https://www.tvn24.pl/wiadomosci-ze-swiata,2/444-dni-dramatu-szturm-na-ambasade-ktory-zmienil-losy-swiata,982870.html"/>
      </related>
    </article>
  </body>
</html>