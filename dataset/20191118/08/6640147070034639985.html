<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gta-5-red-dead-2-online-supportate/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T08:42:00+00:00"/>
    <meta property="og:title" content="GTA 5 e Red Dead Redemption 2: le modalità online saranno supportate a lungo | Game Division"/>
    <meta property="og:description" content="GTA 5 e Red Dead Redemption 2 sono un successo e le loro modalità onlne verranno supportate a lungo dagli sviluppatori, parola di Take-Two."/>
  </head>
  <body>
    <article>
      <h1>GTA 5 e Red Dead Redemption 2: le modalità online saranno supportate a lungo | Game Division</h1>
      <address>
        <time datetime="2019-11-18T08:42:00+00:00">18 Nov 2019, 08:42</time>
      </address>
      <p><b>GTA 5</b> è attualmente uno dei titoli più amati e la sua modalità online (Grand Theft Auto Online) è uno dei videogame più importanti del panorama videoludico moderno, giocato regolarmente dai molti fan anche dopo sei anni dal lancio (avvenuto nell’ottobre 2013). Take-Two, compagnia madre di Rockstar Games, ha inoltre confermato che il titolo è un successo anche a livello economico: i giocatori hanno infatti speso il 23% in più rispetto al periodo precedente.</p>
      <p>Il risultato è dovuto principalmente per l’update Diamond Casino &amp; Resort, secondo quanto dichiarato dal CEO. In generale, durante il mese di luglio e di agosto <b>il numero di giocatori attivi su base giornaliera, settimanale e mensile è cresciuto notevolmente</b>. Si tratta di un risultato notevole, sia per “l’anzianità” del titolo sia considerando che è stata rilasciata anche la modalità online di Red Dead Redemption 2, la quale avrebbe potuto allontanare vari fan dall’online di GTA 5. Ricordiamo che GTA 5 ha attualmente piazzato 115 milioni di unità e su Steam è il quinto gioco più popolare.</p>
      <figure>
        <img src="https://www.tomshw.it/images/images/2019/07/gta-online-5-v-the-diamond-casino-resort-44044.jpg"/>
      </figure>
      <p>Leggi anche: <a href="https://www.tomshw.it/videogioco/gta-6-2020-hip-hop/">GTA 6: annuncio nel 2020? Un gruppo hip hop lo suggerisce</a></p>
      <p><b>Il continuo successo di GTA 5 va a discapito di Red Dead Redemption 2 e di Red Dead Online?</b> Secondo il CEO di Take-Two l’avventura western “<i>continua a prendere ritmo</i>” ed “<i>è cresciuta in modo regolare durante il secondo quarto</i>“. Ovviamente non è un successo paragonabile a GTA Online, ma non è nemmeno possibile che lo sia: Red Dead Redemption 2 ha venduto 26.5 milioni di copie e è appena arrivato su PC; dovremo ancora attendere un po’ di tempo per capire se il titolo potrà replicare il successo di GTA 5.</p>
      <p>Infine, è stato confermato che “<i>Rockstar Games continuerà a supportare sia Red Dead Online che GTA Online con nuovi grandi update con lo scopo di far crescere il numero di giocatori totali e il coinvolgimento.” </i><b>Diteci, voi cosa ne pensate? I due giochi vi hanno convinto?</b></p>
      <blockquote>Potete acquistare <a href="https://toms.it/J6Seb">Red Dead Redetmpion 2</a> e <a href="https://toms.it/k40He">Grand Theft Auto 5</a> su Amazon a un ottimo prezzo.</blockquote>
    </article>
  </body>
</html>