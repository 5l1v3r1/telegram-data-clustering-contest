<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/5-bellissimi-set-lego-technic-da-acquistare-subito/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T08:50:00+00:00"/>
    <meta property="og:title" content="5 bellissimi set Lego Technic da acquistare subito | Tom's Hardware"/>
    <meta property="og:description" content="Scopriamo insieme quelli che sono i 5 migliori set Lego Technic che proprio non possono mancare alla vostra collezione!"/>
  </head>
  <body>
    <article>
      <h1>5 bellissimi set Lego Technic da acquistare subito | Tom's Hardware</h1>
      <address>
        <time datetime="2019-11-18T08:50:00+00:00">18 Nov 2019, 08:50</time>
      </address>
      <p><b>Ormai lo saprete, qui in Tom’s siamo grandi amanti dei <a href="https://www.tomshw.it/aziende/lego">Lego</a>!</b> Guardiamo con curiosità a tutti gli aggiornamenti dell’azienda, e non abbiamo lesinato il nostro amore attraverso una serie di articoli, tutti nati con l’intento di aiutarvi a coltivare la nostra stessa passione: quella per i mattoncini. Sulla scia di questa passione abbiamo quindi deciso di rispondere alla vostra richiesta di parlare ancora di set da acquistare, ma relativamente ad uno specifico campionario dell’azienda, ovvero quello “Technic”.</p>
      <figure>
        <iframe src="https://www.youtube.com/embed/ZQdlCQmzUAM" width="640" height="360" data-service="Youtube" scrolling="no"/>
      </figure>
      <p><b>Lego Technic</b>, per chi non lo sapesse, <b>è la linea Lego squisitamente pensata per i progetti più tecnici e complessi</b>, in cui il mattoncino “classico” viene sostituito da altre tipologie di componenti, pensate per restituire, nel complesso, una rappresentazione più realistica dei modelli.</p>
      <p>Leggi anche: <a href="https://www.tomshw.it/culturapop/migliori-set-lego-technic/">I 6 migliori set LEGO TECHNIC del 2019</a></p>
      <p>Dovendoci limitare a 5, <b>abbiamo cercato di scegliere i set che più ci hanno colpito in termini di rapporto qualità/prezzo</b>. Non parliamo, quindi, di una lista dei più belli o dei migliori in senso assoluto.</p>
      <h3>Escavatore Liebherr R 9800</h3>
      <figure>
        <img src="https://www.tomshw.it/images/images/2019/11/escavatore-liebherr-r-9800-63275.jpg"/>
      </figure>
      <p>Grande novità di questo 2019 per la linea Technic, l’<a href="https://toms.it/3y4MQ">Escavaotore Liebherr R 9800</a> è uno dei set più grandi e poderosi mai prodotti per la linea tecnica di Lego,<b> potendo contare sulla bellezza di 4.108 pezzi per una struttura di ben 39 cm di altezza, 65 cm di lunghezza e 27 cm di larghezza.</b> Sviluppato in collaborazione con Liebherr, il modello è dotato dell’innovativa app <b>LEGO TECHNIC CONTROL+</b> che permette di controllare l’escavatore grazie anche al sussidio di ben 7 motori!</p>
      <slideshow>
        <figure>
          <img src="https://www.tomshw.it/images/images/2019/11/escavatore-liebherr-r-9800-63281.768x432.jpg"/>
        </figure>
        <figure>
          <img src="https://www.tomshw.it/images/images/2019/11/escavatore-liebherr-r-9800-63280.768x432.jpg"/>
        </figure>
        <figure>
          <img src="https://www.tomshw.it/images/images/2019/11/escavatore-liebherr-r-9800-63279.768x432.jpg"/>
        </figure>
        <figure>
          <img src="https://www.tomshw.it/images/images/2019/11/escavatore-liebherr-r-9800-63278.768x432.jpg"/>
        </figure>
        <figure>
          <img src="https://www.tomshw.it/images/images/2019/11/escavatore-liebherr-r-9800-63277.768x432.jpg"/>
        </figure>
        <figure>
          <img src="https://www.tomshw.it/images/images/2019/11/escavatore-liebherr-r-9800-63276.768x432.jpg"/>
        </figure>
      </slideshow>
      <p>L’escavatore è controllabile in tutto e per tutto, ed il feedback offerto dall’app è realistico e intuitivo e permette anche movimenti estremamente precisi. Va inoltre detto che, oltre ai tipici controlli di movimento, <b>l’app in accoppiata con il set permette anche di destreggiarsi in alcune attività ludiche</b> che, giorno per giorno, premiano l’utente con badge e premi digitali. Un set sostanzialmente bellissimo il cui unico neo, ad essere onesti, è quello di un prezzo davvero esoso: <b>servono infatti ben 449,99€ per portarvelo a casa!</b></p>
      <p>
        <b>» </b>
        <a href="https://toms.it/3y4MQ">
          <b>Clicca qui per acquistare l’Escavatore Liebherr R 9800</b>
        </a>
      </p>
      <hr/>
      <h3>Land Rover Defender</h3>
      <figure>
        <img src="https://www.tomshw.it/images/images/2019/11/land-rover-defender-63285.jpg"/>
      </figure>
      <p>Seconda novità dell’anno in tema Technic, questo set rispecchia in tutto e per tutto un autentico classico dell’automobilismo inglese, ovvero il <a href="https://toms.it/ECn4v">Land Rover Defender</a>, veicolo all terrain qui proposto con la sua livrea verde militare. Come già successo per alcuni modelli ispirati alle grande marche automobilistiche, questo modello ripropon<b>e con estrema fedeltà le forme e i dettagli del veicolo reale a marchio Land Rover</b>, con in più alcuni piccoli dettagli che faranno la gioia di chi ama esporre sulle proprie mensole i set Lego.</p>
      <slideshow>
        <figure>
          <img src="https://www.tomshw.it/images/images/2019/11/land-rover-defender-63289.768x432.jpg"/>
        </figure>
        <figure>
          <img src="https://www.tomshw.it/images/images/2019/11/land-rover-defender-63288.768x432.jpg"/>
        </figure>
        <figure>
          <img src="https://www.tomshw.it/images/images/2019/11/land-rover-defender-63287.768x432.jpg"/>
        </figure>
        <figure>
          <img src="https://www.tomshw.it/images/images/2019/11/land-rover-defender-63286.768x432.jpg"/>
        </figure>
        <figure>
          <img src="https://www.tomshw.it/images/images/2019/11/land-rover-defender-63284.768x432.jpg"/>
        </figure>
      </slideshow>
      <p>Dotato di dettagli precisi tra cui cerchi, interni e persino bagagli (apribili!) sul tettuccio<b>, questo Defender si compone di 2.500 pezzi per 22 cm di altezza, 42 cm di lunghezza e 20 cm di larghezza</b> ed è anche dotata di un motore a 6 cilindri in linea con pistoni mobili sotto il cofano, trazione integrale funzionante con 3 differenziali, sospensioni indipendenti su entrambi gli assi e un verricello funzionante! Se si toglie il fascino dettato da veicoli sportivi come la Chiron, a nostro giudizio questo <a href="https://www.lego.com/it-it/product/land-rover-defender-42110">Defender</a> è forse uno dei modelli più precisi e dettagliati mai prodotto su licenza da Lego nel campo delle automobili.<b> Venduto al prezzo di 179,99€ è stato recentemente vittima di forti sconti sui principali portali di shopping. </b></p>
      <p>
        <b>» </b>
        <a href="https://toms.it/ECn4v">
          <b>Clicca qui per acquistare Land Rover Defender</b>
        </a>
      </p>
      <hr/>
      <h3>Yacht da gara</h3>
      <figure>
        <img src="https://www.tomshw.it/images/images/2019/11/lego-yacht-63585.jpg"/>
      </figure>
      <p><b>È molto raro vedere set Lego dedicati esclusivamente alle imbarcazioni.</b> Non che non esistano, ma sono sicuramente in numero minore (e di molto) rispetto ai set terrestri. <b>Ecco perché non potevamo non inserire <a href="https://toms.it/W3eO4">questo Yacht da gara</a></b><a href="https://www.lego.com/it-it/product/racing-yacht-42074">.</a> Un set che, per altro viene venduto ad un prezzo accessibilissimo specie se considerate che, una volta montato, parliamo di ben 36 cm di lunghezza e di 26 di altezza. <b>Una roba niente male insomma.</b></p>
      <p><b>Quello che colpisce dello Yacht è la forma sinuosa della sua livrea</b> che, unita alla bellissima colorazione (specie della vela) lo rende davvero molto bello da vedere e da costruire. Da non sottovalutare, infine, che s<b>i tratta di un set 2-in-1</b>, che può quindi essere montato in due disposizioni diverse. In questo caso: <b>lo yacht e il catamarano</b>. Anche se la prima è decisamente più accattivante.</p>
      <p>
        <b>» </b>
        <a href="https://toms.it/W3eO4">
          <b>Clicca qui per acquistare la Yacht da gara</b>
        </a>
      </p>
      <hr/>
      <h3>Macchina forestale</h3>
      <figure>
        <img src="https://www.tomshw.it/images/images/2019/11/lego-macchina-forestale-small-63589.jpg"/>
      </figure>
      <p><b>Uno degli ultimi set arrivati sul mercato</b>, purtroppo passato un po’ in sordina a causa della ben più chiacchierata Bugatti, <a href="https://toms.it/LxA08">la Macchina forestale</a> è un set complesso e veramente molto piacevole da montare e da esporre. <b>Si tratta sostanzialmente di un mezzo pesante per il taglio e il trasporto dei tronchi, ovviamente attivato dal sistema <a href="https://toms.it/xDcPc">Power Function</a>.</b> La cosa più bella del set, è il fatto che i<b>l movimento dei bracci è gestito da un sistema pneumatico</b> che, oltre a funzionare in modo estremamente realistico, dona ai bracci in movimento un feeling abbastanza inedito per un set lego.</p>
      <p>I set con funzioni pneumatica <a href="https://goo.gl/XUJH6t">non sono una novità</a>, ma Lego in effetti non ha mai sfruttato appieno questa tipologia di funzioni, tanto che la Macchina Forestale è effettivamente il primo set a montare le nuove componenti “Pneumatic System V2”. Come per altri set Technic, inoltre, anche la <a href="https://www.lego.com/it-it/product/forest-machine-42080">Macchina Forestale</a> si compone come un<b> 2-in-1</b>, con la possibilità di trasformare la macchina di potatura in un trattore da trasporto. <b>Anche quest’ultimo, ovviamente, con funzioni pneumatiche e Power Function.</b></p>
      <p>
        <b>» </b>
        <a href="https://toms.it/LxA08">
          <b>Clicca qui per acquistare la Macchina forestale</b>
        </a>
      </p>
      <hr/>
      <h3>Bugatti Chiron</h3>
      <figure>
        <img src="https://www.tomshw.it/images/images/2019/11/lego-bugatti-chiron-small-63590.jpg"/>
      </figure>
      <p><b>Attualmente è forse il set più desiderato degli ultimi anni. </b><a href="https://toms.it/3UO91">La Bugatti Chiron</a> è <b>un set costoso, complesso e in sostanza bellissimo. </b>3599 pezzi, venduti per altro in una confezione di gran lusso, palesemente pensata per la frangia più collezionista degli appassionati Lego. <b>Il set è stato realizzato in collaborazione con Bugatti</b> e, per aumentarne l’esclusività, ogni singolo set è stato dotato di un numero seriale unico, a sottolineare lo status “da collezione” del prodotto.</p>
      <p><b>Il set riproduce in modo molto fedele l’auto originale, è ricco di parti mobili, ed offre persino una versione semplificata del poderoso motore W16 </b>presente sull’auto originale, con pistoni mobili che ne ricreano il moto. In sostanza parliamo di un set con un altissimo livello di dettaglio, con una <b>riproduzione in scala dell’auto originale 1:8</b>, il che si traduce in ben 56 cm di lunghezza, per 25 di larghezza e 14 di altezza. In poche parole: bellissima.</p>
      <p>
        <b>» </b>
        <a href="https://www.lego.com/it-it/product/bugatti-chiron-42083">
          <b>Clicca qui per acquistare la Bugatti Chiron</b>
        </a>
      </p>
      <hr/>
      <h3>Potrebbero interessarti anche</h3>
      <ul>
        <li>
          <a href="https://www.tomshw.it/culturapop/gadget-pokemon-nintendo-pikachu-eevee/">10 stupendi gadget Pokémon per i fan della serie</a>
        </li>
        <li>
          <a href="https://www.tomshw.it/culturapop/gadget-dragon-ball-action-figure/">10 stupendi gadget di Dragon Ball che ogni fan dovrebbe avere</a>
        </li>
        <li>
          <a href="https://www.tomshw.it/culturapop/gadget-minecraft-lego-creeper-microsoft/">10 bellissimi gadget di Minecraft per i fan del gioco</a>
        </li>
      </ul>
    </article>
  </body>
</html>