<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204568-malij-biznes-v-ukrayini-zmozhe-skoristatis-finpidtrimkoyu-po-programi-ebrr"/>
    <meta property="og:site_name" content="Mind UA"/>
    <meta property="article:published_time" content="2019-11-18T08:45:00+00:00"/>
    <meta property="og:title" content="Малий бізнес в Україні зможе скористатись фінпідтримкою по програмі ЄБРР"/>
    <meta property="og:description" content="Кошти надаватимуть місцевому малому бізнесу задля здійснення інвестицій та використання оборотного капіталу"/>
  </head>
  <body>
    <article>
      <h1>Малий бізнес в Україні зможе скористатись фінпідтримкою по програмі ЄБРР</h1>
      <h2>Кошти надаватимуть місцевому малому бізнесу задля здійснення інвестицій та використання оборотного капіталу</h2>
      <address>
        <time datetime="2019-11-18T08:45:00+00:00">18 Nov 2019, 08:45</time>
      </address>
      <p>Представники малого бізнесу в Україні зможуть скористатися новими фінансовими можливостями  у розмірі до 120 млн євро у рамках програми, що її організували ЄС, Європейський банк реконструкції та розвитку (ЄБРР) та його банки-партнери. Про це йдеться в <a href="https://eeas.europa.eu/delegations/ukraine/70506/%D0%BD%D0%BE%D0%B2%D1%96-%D1%84%D1%96%D0%BD%D0%B0%D0%BD%D1%81%D0%BE%D0%B2%D1%96-%D0%BC%D0%BE%D0%B6%D0%BB%D0%B8%D0%B2%D0%BE%D1%81%D1%82%D1%96-%D0%B4%D0%BB%D1%8F-%D0%BC%D0%B0%D0%BB%D0%BE%D0%B3%D0%BE-%D0%B1%D1%96%D0%B7%D0%BD%D0%B5%D1%81%D1%83-%D0%B2-%D1%83%D0%BA%D1%80%D0%B0%D1%97%D0%BD%D1%96-new-funds-support-small-businesses_uk">повідомленні </a>Представництва ЄС в Україні.</p>
      <p>Нові кошти у місцевій валюті забезпечать еквівалент розміром майже у 70 млн євро у рамках ініціативи EU4Business.</p>
      <p>Три місцеві банки вже стали учасниками програми. Очікується, що у майбутньому до програми доєднається ще більша кількість місцевих фінансових інституцій.</p>
      <p>Кошти надаватимуть місцевому малому бізнесу задля здійснення інвестицій та використання оборотного капіталу. Малі та середні підприємства рухають вперед місцеву економіку та забезпечують майже 80% робочих місць в країні. Кредити у місцевій валюті захистять їх від нестабільності обмінного курсу.</p>
      <p>Мета ініціативи EU4Business – поліпшити доступ малих і середніх підприємств України до фінансів і бізнесових знань за допомогою консультаційних послуг, фінансування та навчання. Також ініціатива допомагає бізнесу створювати робочі місця, надаючи йому нові навички та підтримуючи його амбіції з експорту своєї продукції на найбільший сусідній ринок, а саме єдиний ринок ЄС, який нараховує понад 500 мільйонів споживачів.</p>
      <p>Нагадаємо: на початку місяця Кабінет міністрів на своєму засіданні схвалив<a href="https://mind.ua/news/20204140-kabmin-shvaliv-kredit-vid-ebrr-na-rozvitok-transportnoyi-merezhi-ten-t"> залучення кредиту на 450 млн євро</a> від Європейського банку реконструкції і розвитку (ЄБРР) на розвиток в Україні об'єктів інфраструктури в рамках Транс'європейської транспортної мережі (TEN-T).</p>
      <related>
        <h4>Також читайте</h4>
        <a href="https://mind.ua/news/20204321-cervis-dostavki-yizhi-raketa-rozpochav-robotu-v-kievi"/>
        <a href="https://mind.ua/news/20204145-glovo-pridbala-najbilshu-polsku-platformu-z-dostavki-yizhi-pizzaportal-za-30-mln-evro"/>
        <a href="https://mind.ua/news/20204140-kabmin-shvaliv-kredit-vid-ebrr-na-rozvitok-transportnoyi-merezhi-ten-t"/>
      </related>
    </article>
  </body>
</html>