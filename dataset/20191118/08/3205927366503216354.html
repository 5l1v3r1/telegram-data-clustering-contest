<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293904-to-100-0-yper-toy-paok-kai-h-stoxopoihsh-toy-olympiakoy"/>
    <meta property="og:site_name" content="gavros.gr"/>
    <meta property="article:published_time" content="2019-11-18T08:52:00+00:00"/>
    <meta property="og:title" content="Το 100-0 υπέρ του ΠΑΟΚ και η στοχοποίηση του Ολυμπιακού"/>
    <meta property="og:description" content="Αυτή είναι η φιλοσοφία στη διαιτησία. Διαβάστε τα λάθη που έγιναν μέχρι τώρα. "/>
  </head>
  <body>
    <article>
      <h1>Το 100-0 υπέρ του ΠΑΟΚ και η στοχοποίηση του Ολυμπιακού</h1>
      <address><time datetime="2019-11-18T08:52:00+00:00">18 Nov 2019, 08:52</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Διαιτησία με αίσχη υπέρ του ΠΑΟΚ. Αυτό είναι το ελληνικό ποδόσφαιρο. Αλλιώς θα έβλεπε τον Ολυμπιακό με τα κιάλια. Είναι πρωτοφανές ότι ο ΠΑΟΚ ευνοήθηκε στις επτά από τις δέκα αγωνιστικές.</p>
      <p>Αναλυτικά:</p>
      <p>2η αγωνιστική (ΠΑΟΚ – Πανιώνιος 2-1): Πριν από το δεύτερο γκολ του ΠΑΟΚ υπάρχει επιθετικό φάουλ σε επίδειξη πάλης του Ακπόμ στον Ευαγγέλου. Ο Παπαπέτρου (Αθηνών) ειδοποιήθηκε να πάει να δει το VAR, όμως μέτρησε το τέρμα, επειδή ο Φωτιάς (Πέλλας), ο οποίος ήταν διαιτητής VAR, είδε τη φάση.</p>
      <p>3η Αγωνιστική (Ατρόμητος – ΠΑΟΚ 2-3): Ο βοηθός Καλύβας (Φθιώτιδας) δεν έπιασε φάση, τα έδινε όλα υπέρ του ΠΑΟΚ, όμως τον διόρθωνε το VAR. Κακώς ο Τζοβάρας (Φθιώτιδας) δεν μέτρησε γκολ του Καχίλα, ενώ το δεύτερο γκολ του ΠΑΟΚ δεν έπρεπε να μετρήσει, επειδή ο Πέλκας ήταν οφσάιντ.</p>
      <p>4η Αγωνιστική (ΠΑΟΚ – Αρης 2-2): Κακώς ο Σιδηρόπουλος (Δωδεκανήσου) απέβαλε τον Σάσα του Αρη με δεύτερη κίτρινη.</p>
      <p>6η Αγωνιστική (Αστέρας Τρίπολης – ΠΑΟΚ 1-2): Οι Μανούχος (Αργολίδας), Ευαγγέλλου (Αθηνών) δεν καταλόγισαν πέναλτι μαρς που έκαναν οι Μάτος, Βαρέλα στους Σουάρεθ και Μπαράλες.</p>
      <p>8η Αγωνιστική (Βόλος-ΠΑΟΚ 0-2): Από πέναλτι-φάντασμα το δεύτερο γκολ της ομάδας της Θεσσαλονίκης.</p>
      <p>9η Αγωνιστική (ΠΑΟΚ-ΠΑΟ 2-2): Ο Σλοβένος Βίντσιτς αντί να λήξει το ματς το συνέχισε και όταν ο Τζήλος (Λάρισας) τον ειδοποίησε πήγε στο VAR για πέναλτι υπέρ των γηπεδούχων.</p>
      <p>10η Αγωνιστική (ΟΦΗ – ΠΑΟΚ 0-1): Στο 0-0 υπάρχει αποβολή του Μπίσεσβαρ, ενώ ο Τζήλος (Λάρισας) δεν έδωσε πέναλτι σεν ανατροπή του Μάνου από τον Εσίτι.</p>
      <p>Από την αρχή της σεζόν η διαιτησία πάει κόντρα τον Ολυμπιακό. Τέτοια στοχοποίηση δεν ξανάγινε! Η ομάδα πέρασε όλα τα αγωνιστικά μπλόκα εκτός από δυο.</p>
      <p>Αναλυτικά:</p>
      <p>1η Αγωνιστική (Ολυμπιακός - Αστέρας Τρίπολης 1-0): Κακώς, ο βοηθός Τζιώτζιος ανέκοψε δυο επιθέσεις του Ολυμπιακού.</p>
      <p>2η Αγωνιστική (Λάρισα – Ολυμπιακός 0-1): Δεν έπρεπε να ακυρωθούν από τον Ευαγγέλου (Αθηνών) γκολ των Ελ Αραμπί και Μεριά.</p>
      <p>3η Αγωνιστική (Ολυμπιακός - Βόλος 5-0): Ο Φωτιάδης (Καστοριάς) έδωσε περισσότερα φάουλ στον Βόλο, παρά στον Ολυμπιακό!</p>
      <p>4η Αγωνιστική (Παναθηναϊκός – Ολυμπιακός 1-1): Ανύπαρκτο το πέναλτι υπέρ του ΠΑΟ από τον Γερμανό Στέγκεμαν στον Περέα.</p>
      <p>5η Αγωνιστική (Ολυμπιακός – Λαμία 2-0): Έγιναν δυο πέναλτι υπέρ των Πειραιωτών, όμως ο Διαμαντόπουλος (Αρκαδίας) που σφύριξε και ο Κομίνης στο VAR δεν έδωσαν κανένα.</p>
      <p>7η Αγωνιστική (Ολυμπιακός – ΟΦΗ 2-1): Ο Παπαδόπουλος (Μακεδονίας) δεν έδωσε πέναλτι στον Σεμέδο και δεν απέβαλε τον Κοροβέση.</p>
      <p>8η Αγωνιστική (Ολυμπιακός – ΑΕΚ 2-0): Ο Πορτογάλος Σόουζα, με τον Φωτιά (Πέλλας) στο VAR, έπρεπε να αποβάλουν Τσιγκρίνσκι, Τσιντώτα και να δώσουν πέναλτι του Βράνιες στον Ελ Αραμπί. Σε αυτό το ματς γύρισαν το VAR πέντε φάσεις πίσω και παρόλα αυτά χωρίς λόγο δεν μέτρησαν γκολ του Ελ Αραμπί!</p>
      <p>9η Αγωνιστική (Ξάνθη – Ολυμπιακός 0-0): Ο Διαμαντόπουλος (Αρκαδίας) δεν έδωσε πέναλτι του τερματοφύλακα της Ξάνθης στον Ελ Αραμπί.</p>
      <p>10η Αγωνιστική (Ολυμπιακός – Ατρόμητος 2-0): Ο Σκουλάς (Θεσσαλίας) δεν καταλόγισε πέναλτι του Γούτα στον Σεμέδο, δεν απέβαλε Κατράνη και Γούτα.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293906-kykloforoyn-shmera-kai-hellip-kanoyn-ftera"/>
        <a href="https://www.gavros.gr/article/podosfairo/293907-den-kanei-bhma-pisw"/>
        <a href="https://www.gavros.gr/article/podosfairo/293899-thetikos-o-kamara-sth-nikh-ths-goyineas"/>
        <a href="https://www.gavros.gr/article/podosfairo/293898-sygxarhthria-stefane-mas-ekanes-oloys-poly-yperhfanoys-pic"/>
      </related>
    </article>
  </body>
</html>