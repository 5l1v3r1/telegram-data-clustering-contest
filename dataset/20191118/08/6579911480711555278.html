<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23497265-idee-pentru-barajul-din-liga-natiunilor-vina-radoi-toata-echipa-u21.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T08:42:00+00:00"/>
    <meta property="og:title" content="Idee pentru barajul din Liga Națiunilor: Să vină Rădoi cu toată echipa U21"/>
    <meta property="og:description" content="România a ratat încă o campanie de calificare, iar acum singura speranță pentru o prezență la Euro 2020 (acolo unde Bucureștiul găzduiește patru partide) este barajul din Liga Națiunilor."/>
  </head>
  <body>
    <article>
      <h1>Idee pentru barajul din Liga Națiunilor: Să vină Rădoi cu toată echipa U21</h1>
      <address><time datetime="2019-11-18T08:42:00+00:00">18 Nov 2019, 08:42</time> by <a rel="author">A.I.</a></address>
      <p><b>​România a ratat încă o campanie de calificare, iar acum singura speranță pentru o prezență la Euro 2020 (acolo unde Bucureștiul găzduiește patru partide) este barajul din Liga Națiunilor. Laurențiu Reghecampf vine cu o propunere: să vină Mirel Rădoi cu toată echipă Under21 și să joace în locul reprezentativei lui Cosmin Contra. </b><br/><br/><b>Propunerea lui Reghecampf <br/></b><b><br/></b>"Vrei să riști și să construiești o generație nouă? Ia-i pe toți de la România U21, pune și antrenorul de la U21 pentru că el a avut rezultate cu ei și atunci riști.<br/><br/>Mai aduci 2-3 jucători cu valoare despre care consideri că mai pot ajuta echipa națională. Nu ai cum să spui că obiectivul e calificarea la Euro 2020, dacă faci schimbarea asta" - <b>Laurențiu Reghecampf, la Digi Sport Special.<br/></b><br/><b>Mirel Rădoi nu se simte pregătit pentru naționala mare<br/></b><br/>"Nu o să mai rămân încă un mandat. Dacă ne vom califica la Euro, voi rămâne și la turneul final, după care voi încerca să o iau pe un alt drum. Nu pot accepta să preiau echipa națională, simt că nu sunt capabil, acum.<br/><br/>Nu ar fi moral față de alți antrenori. Nu pot să vin să îmi bat joc. Vorbim de echipa națională. Nu e echipa lui Rădoi, e a românilor. Dacă nu simt că sunt sută la sută pregătit, sau că pot să aduc ceva în plus echipei naționale, nu are rost" -<b> Mirel Rădoi, la Digisport.<br/></b><b><br/></b><b>Barajul din Liga Națiunilor, ultima șansă<br/></b><b><br/></b>Tricolorii ar putea, totuși, să ajungă la Euro 2020, ei fiind prezenți în barajul din Liga Națiunilor. <br/><br/>Vineri (22 noiembrie, de la ora 13:00) va avea loc tragerea la sorți la Nyon. România va afla împotriva cui va juca în semifinale. Ar putea fi Islanda sau Scoția. În oricare din cazuri, tricolorii vor disputa meciul în deplasare. <br/><br/>Dacă ne va ieși Scoția în cale, atunci într-o eventuală finală vom întâlni câștigătoarea din duelul Norvegia vs Serbia. <br/><br/>Semifinalele barajelor din Liga Națiunilor vor avea loc pe 26 martie, iar finalele pe 31 martie 2020.</p>
      <related>
        <h4>REFERINTE</h4>
        <a href="https://sport.hotnews.ro/stiri-fotbal-23497356-euro-2020-spania-romania-doar-pentru-palmares.htm"/>
      </related>
      <p>   </p>
    </article>
  </body>
</html>