<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/18/california-fresno-mass-shooting-football-game-party-4-killed-6-injured"/>
    <meta property="og:site_name" content="euronews"/>
    <meta property="article:published_time" content="2019-11-18T08:34:41+00:00"/>
    <meta property="og:title" content="کالیفرنیا؛ دست‌کم ۴ کشته در پی تیراندازی در جریان تماشای مسابقه فوتبال"/>
    <meta property="og:description" content="هویت عامل یا عاملان تیراندازی همچنان برای پلیس ناشناخته است. مهاجمان از محل حادثه می‌گریزند و همسایگان که صدای تیراندازی‌ها را شنیده بودند، با پلیس تماس گرفته و ماموران را از وقوع این حادثه آگاه می‌کنند."/>
  </head>
  <body>
    <article>
      <h1>کالیفرنیا؛ دست‌کم ۴ کشته در پی تیراندازی در جریان تماشای مسابقه فوتبال</h1>
      <address><time datetime="2019-11-18T08:34:41+00:00">18 Nov 2019, 08:34</time> by <a rel="author">یورونیوز </a></address>
      <p>پلیس شهر فرزنو در ایالت کالیفرنیای آمریکا در حال تحقیق دربارۀ تیراندازی است که عصر یکشنبه در جریان یک مهمانی که برای تماشای مسابقۀ فوتبال برگزارش شده بود، روی داد و دست‌کم ۴ کشته و ۶ زخمی برجای گذاشت.</p>
      <p>کشته شدگان این حادثه بین ۲۵ تا ۳۰ سال سن داشتند و حال برخی از زخمی شدگان نیز وخیم گزارش شده است.</p>
      <p>این حادثه حوالی ساعت ۸ بعد از ظهر به وقت محلی در منطقه‌ای در حدود ۳۲۰ کیلومتری شمال لس‌آنجلس روی داد. هنگامی که در مجموع حدود ۳۵ نفر، شامل صاحب خانه و میهمانان او در حال تماشای مسابقۀ فوتبال بودند، مهاجم یا مهاجمان وارد حیاط خانه شده و تیراندازی به سمت آنها را آغاز کرده‌اند.</p>
      <p>هویت عامل یا عاملان تیراندازی همچنان برای پلیس ناشناخته است. مهاجمان از محل حادثه می‌گریزند و همسایگان که صدای تیراندازی‌ها را شنیده بودند، با پلیس تماس گرفته و ماموران را از وقوع این حادثه آگاه می‌کنند.</p>
      <p>پلیس هم اکنون در حال جستجوی منطقۀ تیراندازی و گفتگو با ساکنان منطقه برای یافتن شواهد همچنین بازبینی تصاویر دوربین‌های مدار بسته است.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/11/02/racially-and-ethnically-motivated-terrorism-rose-in-2018-us-state-department-says">وزارت خارجه آمریکا: تروریسم با انگیزه‌های قومی و نژادی افزایش یافته است</a>
        </li>
        <li>
          <a href="https://farsi.euronews.com/2019/08/09/after-recent-usa-mass-shootings-some-countries-issued-travel-warning-for-usa">تیراندازی‌های آمریکا؛ چند کشور نسبت به سفر به ایالات متحده هشدار دادند</a>
        </li>
      </ul>
    </article>
  </body>
</html>