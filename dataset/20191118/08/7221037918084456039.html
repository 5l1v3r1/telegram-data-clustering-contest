<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/oner-akgun-ile-asli-kunter-davalik-oldu-kizlarimi-aldi-geri-getirmedi/927173"/>
    <meta property="og:site_name" content="medya faresi"/>
    <meta property="article:published_time" content="2019-11-18T08:47:00+00:00"/>
    <meta property="og:title" content="Öner Akgün ile Aslı Kunter davalık oldu: Kızlarımı aldı geri getirmedi"/>
    <meta property="og:description" content="İş insanı Öner Akgün, velayetleri eski eşi Aslı Kunter’de olan iki kızını annelerinin evinden aldı. Ancak eve geri getirmedi. Aslı Kunter’in şikayeti üzerine, Öner Akgün hakkında 1 yıla kadar hapis istemiyle dava açıldı."/>
  </head>
  <body>
    <article>
      <h1>Öner Akgün ile Aslı Kunter davalık oldu: Kızlarımı aldı geri getirmedi</h1>
      <h2>İş insanı Öner Akgün, velayetleri eski eşi Aslı Kunter’de olan iki kızını annelerinin evinden aldı. Ancak eve geri getirmedi. Aslı Kunter’in şikayeti üzerine, Öner Akgün hakkında 1 yıla kadar hapis istemiyle dava açıldı.</h2>
      <address>
        <time datetime="2019-11-18T08:47:00+00:00">18 Nov 2019, 08:47</time>
      </address>
      <p>Cemiyet hayatının tanınmış isimlerinden Öner Akgün ile Aslı Kunter; 2011 yılında evlenmiş, geçen şubat ayında boşanmıştı.</p>
      <p>Çiftin iki kızının velayeti anne Aslı Kunter'e verildi.</p>
      <p>Mahkeme, baba Öner Akgün'ün kızlarını özel günlerde ve tatillerde görmesine izin verdi.</p>
      <h3>'Kızlar gitmek istemedi'</h3>
      <p>Ancak 26 Mayıs'ta Öner Akgün, annelerinin evinden aldığı iki kızını geri getirmedi. Anne Aslı Kunter de polise başvurdu.</p>
      <p>İfadesi alınan Öner Akgün, kızların eve gitmek istemediğini söyledi.</p>
      <p>Günaydın'dan Dilek Yaman'ın haberine göre; Öner Akgün hakkında 'çocuğu alıkoyma, kaçırma' suçundan 1 yıla kadar hapis istemiyle dava açıldı.</p>
    </article>
  </body>
</html>