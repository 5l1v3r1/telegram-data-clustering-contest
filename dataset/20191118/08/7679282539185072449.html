<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-hardik-pandya-shares-gym-video-after-spinal-surgery-jasprit-bumrah-trolled-him-2855632.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:44:23+00:00"/>
    <meta property="og:title" content="VIDEO: जिम में लौटे हार्दिक पांडया, बुमराह ने ऐसे कर दिया ट्रोल"/>
    <meta property="og:description" content="टीम इंडिया के ऑलराउंडर खिलाड़ी हार्दिक पांड्या पिछले काफी वक्त से अपनी लोअर बैक इंजरी की वजह से टीम इंडिया से दूर चल रहे हैं। हाल ही में वह लंदन में अपनी सर्जरी करवाकर वापस मुंबई लौट आए हैं। अब..."/>
  </head>
  <body>
    <article>
      <h1>VIDEO: जिम में लौटे हार्दिक पांडया, बुमराह ने ऐसे कर दिया ट्रोल</h1>
      <address><time datetime="2019-11-18T08:44:23+00:00">18 Nov 2019, 08:44</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के ऑलराउंडर खिलाड़ी हार्दिक पांड्या पिछले काफी वक्त से अपनी लोअर बैक इंजरी की वजह से टीम इंडिया से दूर चल रहे हैं। हाल ही में वह लंदन में अपनी सर्जरी करवाकर वापस मुंबई लौट आए हैं। अब हार्दिक पांड्या ने जिम में भी वक्त बिताना शुरू कर दिया है। हार्दिक पांड्या ने अपना एक जिम सेशन का वीडियो शेयर किया है, जिसके बाद लग रहा है कि वह जल्द ही क्रिकेट के मैदान पर वापसी करेंगे। पांड्या के इस वीडियो पर उनके मुंबई इंडियंस के साथ जसप्रीत बुमराह ने उन्हें ट्रोल कर दिया है। </p>
      <p>अब हार्दिक पांड्या ने जिम में भी वक्त बिताना शुरू कर दिया है, जो उनकी रिकवरी के बारे में खुशखबरी है। इंस्टाग्राम पर मुंबई के इस स्टार खिलाड़ी ने जिम में एक्सरसाइज करते अपनी वीडियो अपलोड किया है। वह अपने ट्रेनर के साथ हैं और जिम कर रहे हैं। </p>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <p>हार्दिक के इस वीडियो पर जसप्रीत बुमराह ने काफी मजेदार कमेंट करते हुए उन्हें ट्रोल कर दिया है। </p>
      <figure>
        <iframe data-src="https://twitter.com/hardikpandya7/status/1195283628218961925?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>जसप्रीत बुमराह ने हार्दिक के इस वीडियो पर कमेंट करते हुए लिखा है- सर... आप प्रेशर कुकर की तरह साउंड कर रहे हैं।</p>
      <figure>
        <iframe data-src="https://twitter.com/Jaspritbumrah93/status/1195328254678204422?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस पर हार्दिक पांड्या ने हंसते हुए लिखा- हाहाहाहाहा सर.... आप हमेशा सही होते हैं।</p>
      <figure>
        <iframe data-src="https://twitter.com/hardikpandya7/status/1195870579577913344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>2018 में एशिया कप के दौरान हार्दिक पांड्या की कमर में चोट लगी थी, जिसके बाद वह काफी वक्त तक क्रिकेट मैदान से दूर थे। आईसीसी वर्ल्ड कप 2019 में हार्दिक टीम इंडिया का हिस्सा थे, लेकिन इस टूर्नामेंट के बाद लोअर बैक इंजरी की वजह से उन्होंने क्रिकेट से फिर दूरी बना ली थी। वेस्टइंडीज दौरे पर पांड्या टीम इंडिया में शामिल नहीं थे। </p>
      <p>इसके बाद दक्षिण अफ्रीका के भारत दौरे पर टी-20 सीरीज में हार्दिक खेले थे, लेकिन तीसरे टी-20 के दौरान उन्हें फिर से कमर दर्द की शिकायत हो गई थी। इसके बाद उन्हें लंदन सर्जरी के लिए जाना पड़ा। लंदन में हार्दिक की सफल सर्जरी हुई, जिसकी जानकारी उन्होंने खुद सोशल मीडिया पर फैन्स के साथ साझा की। सर्जरी के बाद पांड्या लंदन से मुंबई लौट आए। </p>
      <h3>
        <a href="https://www.livehindustan.com/cricket/story-shoaib-akhtar-said-virat-kohli-his-favorite-bowler-fans-brutally-trolled-him-2855602.html">विराट कोहली को अपना फेवरेट बॉलर बताकर ट्रोल हुए शोएब अख्तर</a>
      </h3>
      <p>हार्दिक पांड्या के ट्रेनर जोजफ फिलेट्स का कहना है कि एक व्यक्ति तब तक युवा है, जब तक उसकी स्पाइन फ्लेक्सिबल है। पांड्या इसके लिए कड़ी मेहनत कर रहे हैं। छह सप्ताह से भी कम समय में पांड्या की स्पाइन पहले जैसी मजबूत हो जाएगी। बताया गया है कि पांच महीने तक पांड्या मैदान पर लौट सकते हैं।<br/> </p>
    </article>
  </body>
</html>