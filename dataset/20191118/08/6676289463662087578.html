<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/criminal-vietnamez-cautat-bucuresti-ucis-un-coleg-de-munca-si-a-disparut-326004.html"/>
    <meta property="og:site_name" content="Observator"/>
    <meta property="article:published_time" content="2019-11-18T08:44:00+00:00"/>
    <meta property="og:title" content="Un criminal vietnamez e căutat în Bucureşti. A ucis şi apoi a dispărut"/>
    <meta property="og:description" content="Un criminal vietnamez e căutat în Bucureşti. Şi-a ucis un coleg de muncă şi a dispărut din locaţia unde cei doi erau cazaţi. Asiaticii veniseră în România cu forme legale şi numceau în construcţii."/>
  </head>
  <body>
    <article>
      <h1>Un criminal vietnamez e căutat în Bucureşti. A ucis şi apoi a dispărut</h1>
      <address><time datetime="2019-11-18T08:44:00+00:00">18 Nov 2019, 08:44</time> by <a rel="author">Cosmin Stăniloiu</a></address>
      <p>
        <b>
          <b>Un criminal vietnamez e căutat în Bucureşti. Şi-a ucis un coleg de muncă şi a dispărut din locaţia unde cei doi erau cazaţi. Asiaticii veniseră în România cu forme legale şi numceau în construcţii.</b>
        </b>
      </p>
      <p>Duminică, în jurul orei 18.00, prin apel 112 a fost sesizat, în incinta unui centru de cazare, un conflict între doi bărbați, de origine vietnameză, în urma căruia unul dintre ei a fost grav rănit.</p>
      <p>La fața locului s-au deplasat polițiști din cadrul Secției 21  și echipaje de prim ajutor, dar în pofida eforturilor medicilor bărbatul a decedat.</p>
      <p>Cazul a fost preluat de Parchetul de pe lângă Tribunalul București și Serviciul Omoruri din Poliția Capitalei.<br/>Cadavrul a fost ridicat și transportat la INML în vederea efectuării necropsiei.</p>
      <p>În urma investigațiilor și audierilor efectuate a fost identificat posibilul agresor, acesta în prezent fiind căutat, având în vedere că imediat după conflict a fugit din centrul de cazare.</p>
      <p>Cercetările sunt continuate de Parchetul de pe lângă Tribunalul București și Serviciul Omoruri.</p>
    </article>
  </body>
</html>