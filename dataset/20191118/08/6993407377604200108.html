<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ssha-es-gruzija-protesty/30277738.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T08:20:49+00:00"/>
    <meta property="og:title" content="США та ЄС закликають до діалогу в Грузії на тлі антиурядових протестів"/>
    <meta property="og:description" content="Сполучені Штати та Європейський союз закликали грузинський уряд, політичні партії та громадянське суспільство до «спокійного та шанобливого діалогу» після того, як тисячі людей протестували в центрі Т"/>
  </head>
  <body>
    <article>
      <h1>США та ЄС закликають до діалогу в Грузії на тлі антиурядових протестів</h1>
      <address>
        <time datetime="2019-11-18T08:20:49+00:00">18 Nov 2019, 08:20</time>
      </address>
      <p>Сполучені Штати та Європейський союз закликали грузинський уряд, політичні партії та громадянське суспільство до «спокійного та шанобливого діалогу» після того, як тисячі людей протестували в центрі Тбілісі, вимагаючи дострокових загальних виборів.</p>
      <p>Делегація ЄС у Грузії та посольство США «визнають глибоке розчарування широкого сегменту грузинського суспільства через провал парламентом змін до конституції», йдеться у спільній заяві дипломатів 17 листопада.</p>
      <p>Антиурядові демонстранти зібралися біля парламенту 17 листопада, через три дні після того, як парламент відхилив конституційні поправки щодо переходу до пропорційної виборчої системи.</p>
      <p>Зміна системи зі змішаної на пропорційну до 2020 року була однією з вимог тисяч демонстрантів, які протягом тижнів збиралися в Тбілісі в червні та липні.</p>
      <p>Наразі в Грузії парламент обирають за мішаною системою – одну частину депутатів у мажоритарних округах, іншу – за партійними списками. Опозиційні партії заявляють, що така виборча система надає переваги владній партії «Грузинська мрія».</p>
    </article>
  </body>
</html>