<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152434-volynianyn-sylno-pobyv-odnoselchanyna-poterpilyj--u-likarni"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T08:47:00+00:00"/>
    <meta property="og:title" content="Волинянин сильно побив односельчанина: потерпілий – у лікарні"/>
    <meta property="og:description" content="Поліцейські затримали волинянина, який побив односельця."/>
  </head>
  <body>
    <article>
      <h1>Волинянин сильно побив односельчанина: потерпілий – у лікарні</h1>
      <address>
        <time datetime="2019-11-18T08:47:00+00:00">18 Nov 2019, 08:47</time>
      </address>
      <p>Поліцейські затримали волинянина, який побив односельця.<br/><br/>Учора, 17 листопада, до поліції надійшла заява 58-річного жителя Ковельського району про те, що його побив односелець, - інформує Ковельський відділ поліції Волинської області.<br/><br/>Поліцейські з’ясували, що того ж дня по обіді на обійсті потерпілого 30-річний односельчанин, на ґрунті неприязних стосунків, вдарив заявника металевим предметом по голові. Чоловіка госпіталізували із відкритою черепно-мозковою травмою в травматологію міської лікарні.<br/><br/>До слова, зловмисника уже притягували до кримінальної відповідальності.<br/><br/>Наразі його затримали в порядку статті 208 Кримінального процесуального кодексу України та помістили до ізолятору тимчасового тримання.<br/><br/>Слідчі відомості внесли до Єдиного реєстру досудових розслідувань за ч.1 статті 121 (Умисне тяжке тілесне ушкодження) Кримінального кодексу України. Триває слідство.</p>
    </article>
  </body>
</html>