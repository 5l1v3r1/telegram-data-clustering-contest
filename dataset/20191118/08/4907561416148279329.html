<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/milletvekili-adayi-michelle-dewberry-aski-tinderda-ariyor-haber-fotograf-2220117"/>
    <meta property="og:site_name" content="Posta"/>
    <meta property="article:published_time" content="2019-11-18T08:22:53+00:00"/>
    <meta property="og:title" content="Milletvekili adayı Michelle Dewberry, aşkı Tinder'da arıyor"/>
    <meta property="og:description" content="İngilterede, aşırı sağcı Nigel Farageın lideri olduğu Brexit Partisi üyesi Michelle Dewberry, aradığı aşkı Tinder uygulamasında arıyor. 12 Aralıkta erken seçime gitmeye hazırlanan İngilterede, aşırı sağcı Brexit Partisi seçim hazırlıklarını sürdürürken, parti üyelerinden Michelle Dewberrynin Tinder hesabı ile gündemde. Michelle Dewberry Instagram hesabındaki cesur pozlarıyla da dikkat çekiyor."/>
  </head>
  <body>
    <article>
      <h1>Milletvekili adayı Michelle Dewberry, aşkı Tinder'da arıyor</h1>
      <address>
        <time datetime="2019-11-18T08:22:53+00:00">18 Nov 2019, 08:22</time>
      </address>
      <h3><a href="https://www.posta.com.tr/haberler/ingiltere">İngiltere</a>'de, aşırı sağcı Nigel Farage'ın lideri olduğu Brexit Partisi üyesi <a href="https://www.posta.com.tr/haberler/michelle-dewberry">Michelle Dewberry</a>, aradığı aşkı <a href="https://www.posta.com.tr/haberler/tinder">Tinder</a> uygulamasında arıyor. 12 Aralık'ta erken seçime gitmeye hazırlanan İngiltere'de, aşırı sağcı Brexit Partisi seçim hazırlıklarını sürdürürken, parti üyelerinden Michelle Dewberry'nin Tinder hesabı ile gündemde. Michelle Dewberry Instagram hesabındaki cesur pozlarıyla da dikkat çekiyor.</h3>
      <figure>
        <img src="https://i.pstimaj.com/img/78/700x0/5dd252e366a97c772cf0011f"/>
      </figure>
      <h4>Dikkatli kullanıcılar fark etti</h4>
      <p>12 Aralık'ta erken seçime gitmeye hazırlanan İngiltere'de, aşırı sağcı <b>Nigel Farage</b>'ın lideri olduğu <b>Brexit</b> Partisi seçim hazırlıklarını sürdürürken, parti üyelerinden<b> Michelle Dewberry</b> aşkı arıyor.</p>
      <p>İngiltere'nin AB'den anlaşmasız olarak ayrılmasını savunan Brexit Partisi üyesi Michelle, dünya çapında en popüler arkadaşlık uygulamalarından biri olan <b>Tinder</b>'da sevgili arıyor. Uygulamanın dikkatli kullanıcıları, Michelle Dewberry'nin de uygulama üzerinde profil sahibi olduğunu fark etti.</p>
      <figure>
        <img src="https://i.pstimaj.com/img/78/700x0/5dd2525cae298be087dfe443"/>
      </figure>
      <h4>Jeremy Corbyn'i destekleyenleri istemiyor</h4>
      <p>40 yaşındaki İngiliz politikacı ve iş insanının, profilinde verdiği bilgilere göre aşk hayatında da siyasette olduğu gibi sıkı politikaları var.</p>
      <p><b>Michelle Dewberry</b> kesinlikle Corbyn destekçileriyle görüşmek istemiyor. Dewberry, ayrıca tek eşliliğe inandığını ve dürüstlüğe önem verdiğini yazmış. Dewberry'nin, <b>Jeremy Corbyn </b>destekçilerinin yanı sıra şans vermeyi düşünmediği diğer insanlar arasında sigara içenler, aldatanlar, yalancılar ve budalalar yer alıyor.</p>
      <p>Spontane olabilmek ve fazla düşünmeden karar alabilmek ise <b>Michelle Dewberry</b> için önemli bir artı. Michelle profiline, karşısındaki ani fikir ve tekliflerle geldiğinde kendisine <b><i>"Evet" </i></b>denmesinden hoşlandığını yazmış.</p>
      <figure>
        <img src="https://i.pstimaj.com/img/78/700x0/5dd25387ae298be1502647c2"/>
      </figure>
      <h4>Milletvekili olabilmek için ikinci girişim</h4>
      <p>40 yaşındaki milletvekili adayı Dewberry, parlamentoda İşçi Partisi'nden koltuk çalabilmeyi umuyor. Aynı zamanda ünlü bir televizyon yıldızı da olan Dewberry, doğuğ büyüdüğü Hull'dan aday. Geçen ay 40'ıncı yaşını kutlayan Brexit yanlısı Dewberry'nin adı, geçtiğimiz hafta milletvekili adayı olarak açıklanmıştı.</p>
      <p>Bu, BBC ekranlarına gelen <b>Apprentice</b> adlı reality şova katılıp yarışmayı kazanan Michelle'in milletvekili olmak için ikinci girişimi.</p>
      <figure>
        <img src="https://i.pstimaj.com/img/78/700x0/5dd2538766a97c772b6804af"/>
      </figure>
      <h4>100 bin sterlinin sahibi olmuştu</h4>
      <p>Michelle, 32 yaşındaki sevgilisi Anthony ile yollarını ayırınca Tinder'a katılmış ancak daha sonra uygulamadan çıkmıştı.</p>
      <p>Michelle Dewberry, The Apprentice adlı reality şova 2006 yılında katılıp kazanınca, Alan Sugar ile 100 bin sterlinlik bir iş kontratının da sahibi olmuş ve manşetlerde yer almıştı.</p>
      <figure>
        <img src="https://i.pstimaj.com/img/78/700x0/5dd25387ae298be088fa4807"/>
      </figure>
      <p>Seçim öncesi son ankette <b>Boris Johnson</b>'ın liderliğindeki Muhafazakar Parti yüzde 36 ile ilk sırada yer alırken, onu yüzde 25 ile İşçi Partisi takip ediyor.</p>
      <p>Liberal Demokratlar yüzde 17 ile üçüncü, Michelle Dewberry'nin de üyesi olduğu Brexit Partisi yüzde 11 ile dördüncü sırada geliyor.</p>
      <figure>
        <img src="https://i.pstimaj.com/img/78/90x50/5dd24e3566a97c772b6804a7"/>
      </figure>
      <p>SIRADAKİ HABER Prens Andrew cinsel ilişki skandalı hakkında konuştu</p>
    </article>
  </body>
</html>