<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103147/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T08:25:43+00:00"/>
    <meta property="og:title" content="Опозиція не здобула місць на виборах у Білорусі"/>
    <meta property="og:description" content="Опубліковані на початку понеділка попередні результати парламентських виборів у Білорусі показали, що жоден кандидат від опозиції не виграв місця у законодавчому органі."/>
  </head>
  <body>
    <article>
      <h1>Опозиція не здобула місць на виборах у Білорусі</h1>
      <address>
        <time datetime="2019-11-18T08:25:43+00:00">18 Nov 2019, 08:25</time>
      </address>
      <p>Опубліковані на початку понеділка попередні результати парламентських виборів у Білорусі показали, що жоден кандидат від опозиції не виграв місця у законодавчому органі. </p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Явка виборців склала 77%. На попередніх виборах 2016 року два представники опозиції вибороли мандати вперше за 20 років, але жодному з них цього разу не було дозволено балотуватися.</p>
      <p>Лукашенко оголосив у неділю, що балотуватиметься на президентських виборах 2020 року.</p>
      <p>Він заявив, що білоруський народ може змістити його з посади наступного року, якщо він більше не хоче його бачити його президентом, зазначивши, що не триматиметься за крісло.</p>
      <p>Білоруський президент також <b><a href="https://www.eurointegration.com.ua/news/2019/11/17/7103136/">засумнівався </a></b>в доцільності союзу з Росією і сказав, що країна втрачає щорічно по 9 млрд доларів.</p>
      <p>Напередодні виборів було кілька помірних акцій протесту за участі близько 300-400 людей. За словами опозиції, результат виборів був заздалегідь визначений.</p>
      <p>"Результат давно визначений. Влада обрала затверджених кандидатів. Зміна влади в Білорусі неможлива через вибори", - заявив Мікола Статкевич, провідний опозиційний діяч.</p>
      <related>
        <a href="https://www.eurointegration.com.ua/news/2019/11/7/7102776/"/>
      </related>
    </article>
  </body>
</html>