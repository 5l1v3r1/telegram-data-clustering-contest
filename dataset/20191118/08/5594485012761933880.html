<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/prof-gaydarski-posochi-potresen-prichinata-za-smrtta-na-3-g-dete-v-sofiya_news709941.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T08:41:00+00:00"/>
    <meta property="og:title" content="Проф. Гайдарски посочи потресен причината за смъртта на 3-г. дете в София"/>
    <meta property="og:description" content="54 години работя в тази област, но такова нещо за запазено легло, не съм чувал, заяви проф. Радослав Гайдарски"/>
  </head>
  <body>
    <article>
      <h1>Проф. Гайдарски посочи потресен причината за смъртта на 3-г. дете в София</h1>
      <h2>54 години работя в тази област, но такова нещо за запазено легло, не съм чувал, заяви проф. Радослав Гайдарски</h2>
      <address>
        <time datetime="2019-11-18T08:41:00+00:00">18 Nov 2019, 08:41</time>
      </address>
      <p>https://blitz.bg/obshtestvo/zdraveopazvane/prof-gaydarski-posochi-potresen-prichinata-za-smrtta-na-3-g-dete-v-sofiya_news709941.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574058223-595711.jpg"/>
      </figure>
      <p><b>Трагедията за семейството на починалото 3-годишно дете, е огромна. Всеки лекар, който е видял детето, би могъл да разбере, че става въпрос за нещо сериозно. Няма родител, който да хване и да разнася детето си по болници, ако то е добре. </b><br/><br/>Това каза бившият здравен министър проф. Радослав Гайдарски в ефира на bTV.</p>
      <p>Той недоумява, че това се случва в страна, в която здравеопазването е толкова достъпно. „Ние сме една от страните с най-лесен достъп до здравеопазване и то за децата. При нас е свободен приемът на болниците. На Запад се чака с месеци за прием, а за операция още повече“, посочи той.</p>
      <p>„54 г. работя в тази област, но такова нещо за запазено легло, не съм чувал. Мисля, че грешките на лекарите са лични. Не може лекар, който вижда, че едно дете не е добре, с лека ръка да го отпрати. Потресен съм“, не скри бившият здравен министър.</p>
      <p>По думите му тук става дума за слаба квалификация на приемащите лекари.</p>
      <p>„В нашето общество отсъства тази реципрочност на уважение от лекарите към пациентите и обратно. Създава се една пропаст.<br/><br/>Сега трябва да се докаже какво е било заболяването на детето. Трябва да спре отношението, че лекарят е прав. Има недоверие между лекарите и пациентите. Категорично ще има наказани в този случай“, смята Радослав Гайдарски.</p>
    </article>
  </body>
</html>