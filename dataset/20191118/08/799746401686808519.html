<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103149/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T08:55:00+00:00"/>
    <meta property="og:title" content="Суд ООН може розслідувати приховування військових злочинів Британією"/>
    <meta property="og:description" content="Міжнародний кримінальний суд в Гаазі може відкрити справу щодо приховування Великою Британією військових злочинів, скоєних її військовими у Іраці та Афганістані."/>
  </head>
  <body>
    <article>
      <h1>Суд ООН може розслідувати приховування військових злочинів Британією</h1>
      <address>
        <time datetime="2019-11-18T08:55:00+00:00">18 Nov 2019, 08:55</time>
      </address>
      <p>Міжнародний кримінальний суд в Гаазі може відкрити справу щодо приховування Великою Британією військових злочинів, скоєних її військовими у Іраці та Афганістані.</p>
      <p>На такий крок суд може піти після виходу в ефір програми <a href="https://www.bbc.com/">BBC</a> про ймовірні військові злочини, повідомляє "Європейська правда".</p>
      <p>Програма BBC Panorama заявляє, що виявила докази приховування державою убивства мирних жителів. Гаазький суд заявив, що вважає виявлені свідчення дуже серйозними. Міністерство оборони Британії називає звинувачення необгрунтованими.</p>
      <p>Суд заявив, що самостійно оцінить докази BBC та, якщо на це будуть підстави, відкриє справу про захист урядом солдатів від судового переслідування за скоєні військові злочини.</p>
      <p>Раніше суд дійшов до висновку, що є достовірні докази скоєння таких злочинів британськими військовими в Іраку.</p>
      <p>Більшість з цих випадків пов'язані з заявами про жорстоке поводження із затриманими. Найвідомішим є випадок Баха Муси, який працював у готелі в Басрі і помер після тортур і побиття британськими військовими в 2003 році. Це призвело до публічного розслідування і єдиного обвинувального вироку британському солдату за військові злочини в Іраку.</p>
      <p>Проте Panorama у співпраці з Sunday Times заявляє, що виявила нову інформацію про ймовірні вбивства у британській в'язниці. Мова йде про смерть у таборі Stephen в Басрі двох чоловіків, які загинули протягом тижня у 2003 році.</p>
      <p>Міноборони Британії визнало, що обидвоє були невинними цивільними, але британські військові прокурори вирішили не притягувати нікого до відповідальності.</p>
      <related>
        <a href="https://www.eurointegration.com.ua/news/2019/09/17/7100842/"/>
        <a href="https://www.eurointegration.com.ua/news/2019/11/11/7102903/"/>
      </related>
    </article>
  </body>
</html>