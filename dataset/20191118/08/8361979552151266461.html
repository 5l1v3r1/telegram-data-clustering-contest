<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/gemini-espresso-algoritmi-kavovogo-biznesu-v-ukrajini-50053708.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Gemini Espresso: алгоритми кавового бізнесу в Україні"/>
    <meta property="og:description" content="Gemini Espresso — активний гравець в українській індустрії кави, який задає нові тенденції. Про те, як відбувся цей вихід на якісно новий рівень, розповідає Антон Мяновський, генеральний директор компанії."/>
  </head>
  <body>
    <article>
      <h1>Gemini Espresso: алгоритми кавового бізнесу в Україні</h1>
      <h2>Gemini Espresso — активний гравець в українській індустрії кави, який задає нові тенденції. Про те, як відбувся цей вихід на якісно новий рівень, розповідає Антон Мяновський, генеральний директор компанії.</h2>
      <address>
        <time datetime="2019-11-18T08:00:00+00:00">18 Nov 2019, 08:00</time>
      </address>
      <p>За 13 років роботи в кавовому бізнесі Антон Мяновський не тільки спробував себе в ролі бариста, а й пройшов шлях від рядового менеджера до генерального директора Gemini Espresso. Не секрет, що таке успішне кар'єрне зростання всередині компанії найбільш позитивним чином впливає на залученість людини в бізнес, адже вона починає сприймати його, як свій власний.</p>
      <p>Антон Мяновський</p>
      <p>генеральний директор компанії Gemini</p>
      <p>— <b>Як в контексті розвитку внутрішнього українського ринку кави відбувалося формування алгоритмів роботи компанії Gemini Espresso?</b></p>
      <p>— Наша компанія стартувала на пострадянському просторі як раз у той момент, коли в Україні тільки розпочався перехід від масового споживання розчинної кави до зернової.</p>
      <p><a href="https://gemini.ua/product-category/kava-v-zernah/?utm_source=nv&amp;utm_medium=news-txt&amp;utm_campaign=header">Gemini Espresso зайнялася виробництвом зернової кави</a> в Україні і паралельно завозила для продажу італійську каву. Було дуже цікаво спостерігати за розвитком цих двох напрямів, якими я безпосередньо займався. В результаті ми прийняли рішення інвестувати кошти в розвиток власного кавового виробництва.</p>
      <p>— <b>В який момент було прийнято рішення спеціалізуватися на власному виробництві кави?</b></p>
      <p>— Це сталося в період кризи 2008 року, коли весь імпорт став космічно злітати в ціні. У той момент ми усвідомили, що настав наш час, щоб запропонувати споживачеві якісну зернову каву українського обсмажування. І практика показала, що люди готові платити чесні гроші за якісний продукт, вироблений в Україні.</p>
      <p>— <b>На що ви зробили ставку в цей поворотний момент?</b></p>
      <p>— Gemini Espresso зробила ставку на розширення і модернізацію власного виробництва. Відвідуючи професійні міжнародні кавові виставки, ми переконалися в тому, що можна побудувати в Україні виробництво, яке буде відповідати світовим стандартам.</p>
      <p>У 2008 році ми придбали в Італії повноцінну фасувальну лінію і знайшли велику трейдингову компанію, яка в той час почала займатися поставками зеленої зернової арабіки в Україну. Наші партнерські відносини тривають вже 11 років.</p>
      <p>— <b>У комерційному сенсі кава — продукт примхливий. Як Gemini Espresso вдалося домогтися стабільної якості продукції та завоювати свого споживача?</b></p>
      <p>— Оскільки 90% комерційної складової українського кавового бізнесу виражається у валюті, наша компанія в кризовий час прийняла рішення згладжувати стрибки валютного курсу за рахунок власного фінансового ресурсу, зберігаючи при цьому високу якість продукції. Ця стратегія, вироблена в 2008 році, виправдала себе і в період кризи, що почалася в країні в 2014-му.</p>
      <p>При цьому ми бачили, як багато українських компаній, у яких теж було налагоджено власне виробництво, зазнали краху в кризові періоди, оскільки не змогли збалансувати якість і ціну своєї продукції.</p>
      <p><b>—</b> <b>Як би ви описали підхід компанії до процесу розвитку свого бізнесу?</b></p>
      <p>— Нам цікаві всі аспекти розвитку кавової справи. Нині Gemini Espresso може запропонувати повний цикл обслуговування для своїх клієнтів і партнерів: <a href="https://gemini.ua/product-category/kava/?utm_source=nv&amp;utm_medium=news-txt&amp;utm_campaign=body">натуральну свіжообсмажену каву</a> власного виробництва, найсучасніше обладнання, професійні аксесуари для барменів і курси навчання бариста. Крім того, ми надаємо послуги франчайзингу при відкритті кав’ярень.</p>
      <aside>Відвідуючи професійні міжнародні кавові виставки, ми переконалися в тому, що можна побудувати в Україні виробництво, яке буде відповідати світовим стандартам.</aside>
      <p>У 2017 році компанія крім сегмента b2b, вийшла на роздрібний ринок, що дозволило нам відчутно збільшити свої продажі. Зокрема, цей успіх пов’язаний з приходом нової маркетингової команди, яка запропонувала вдалу стратегію просування товару. Такий якісний стрибок зажадав спеціальної підготовки — ми придбали нову фасувальну лінію, яка дозволяє, наприклад, фасувати каву в пакети вагою 75 г і 100 г. Продегустувавши невелику порцію кави, можна переконатися, наскільки вона хороша і в наступний раз придбати упаковку більше. Зараз ми активно працюємо з усіма національними торговими мережами.</p>
      <p>— <b>Як часто ви оновлюєте своє виробниче обладнання?</b></p>
      <p>— Це відбувається кожні 3−4 роки. В цьому році ми запустили новий виробничий майданчик, який розташовано в селищі Велика Димерка (Броварський район Київської області). На мій погляд, найкраща стратегія просування своєї продукції — це можливість продемонструвати власне виробництво, що дозволяє запропонувати каву європейської якості, яка дешевша закордонних аналогів. Але у нас вона свіжіша і смачніша, адже потрапляє до споживача в рази швидше, ніж імпортні аналоги.</p>
      <p>— <b>Які ваші подальші плани?</b></p>
      <p>— У майбутньому ми плануємо вивести <a href="https://gemini.ua/?utm_source=nv&amp;utm_medium=news-txt&amp;utm_campaign=footer">кавову продукцію Gemini Espresso</a> на європейський ринок, і вся наша команда впевнена в тому, що цей проект буде успішним.</p>
    </article>
  </body>
</html>