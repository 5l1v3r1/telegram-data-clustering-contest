<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/ofisna-tehnika-hp-vidmovilasya-vid-zlittya-z-xerox-novini-svitu-50054103.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:57:00+00:00"/>
    <meta property="og:title" content="Компанія HP відхилила пропозицію Xerox про покупку"/>
    <meta property="og:description" content="У HP не виключають можливості злиття двох компаній у майбутньому, але поточну пропозиція Xerox вважають заниженою."/>
  </head>
  <body>
    <article>
      <h1>Компанія HP відхилила пропозицію Xerox про покупку</h1>
      <h2>У HP не виключають можливості злиття двох компаній у майбутньому, але поточну пропозиція Xerox вважають заниженою.</h2>
      <address>
        <time datetime="2019-11-18T08:57:00+00:00">18 Nov 2019, 08:57</time>
      </address>
      <p>Рада директорів HP Inc. одноголосно відхилила пропозицію <a href="https://nv.ua/ukr/tags/xerox.html">Xerox Holdings Corp.</a> про покупку виробника принтерів і персональних комп’ютерів, повідомляє <a href="http://www.interfax.com/">Інтерфакс</a>.</p>
      <p>У листі, адресованому головному виконавчому директору Xerox Джону Вісентіну, йдеться, що пропозиція «істотно недооцінює HP і не відповідає інтересам її акціонерів».</p>
      <p>Як повідомлялося, <a href="https://nv.ua/ukr/biz/markets/ofisna-tehnika-xerox-hoche-kupiti-hp-za-33-mlrd-novini-svitu-50052163.html">на початку листопада Xerox зробив пропозицію про покупку HP за $33 млрд</a>.</p>
      <p>Ринкова вартість Xerox складає $8,4 млрд, тоді як HP оцінюється трохи менше ніж у $30 млрд. Xerox треба було б запозичити істотний обсяг коштів для завершення запропонованої угоди, про що згадується в листі HP.</p>
      <p>«Рада директорів також вважає характер пропозиції вкрай умовним і невизначеним, в тому числі з урахуванням потенційних наслідків величезного обсягу заборгованості об'єднаних компаній», — говориться в листі.</p>
      <p>Тим часом рада директорів HP не виключила можливості злиття двох компаній і повідомила, що відкрита для переговорів із Xerox.</p>
      <p>«Ми усвідомлюємо потенційні переваги об'єднання, ми відкриті для того, щоб дізнатися, чи може злиття з Xerox представляти цінність для акціонерів HP», — наголошується в листі.</p>
      <p>Як повідомлялося, в Xerox порахували, що за рахунок злиття компаній і створення нового гіганта в сфері офісних технологій ефект від синергії може скласти не менше $2 млрд на рік.</p>
    </article>
  </body>
</html>