<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/JoXjpR/clive-owen-skal-spille-bill-clinton"/>
    <meta property="og:site_name" content="Aftenbladet"/>
    <meta property="article:published_time" content="2019-11-18T08:50:36+00:00"/>
    <meta property="og:title" content="Clive Owen skal spille Bill Clinton"/>
    <meta property="og:description" content="Britiske Clive Owen kommer til å klyve inn i rollen som USAs 42. president, Bill Clinton, i den kommende sesongen av «American Crime Story»."/>
  </head>
  <body>
    <article>
      <h1>Clive Owen skal spille Bill Clinton</h1>
      <h2>Britiske Clive Owen kommer til å klyve inn i rollen som USAs 42. president, Bill Clinton, i den kommende sesongen av «American Crime Story».</h2>
      <address><time datetime="2019-11-18T08:50:36+00:00">18 Nov 2019, 08:50</time> by <a rel="author">NTB</a></address>
      <p>Det er Deadline som melder om rolleplanene for Owen, som dukker opp i en ny sesong av TV-serien der det ikke bare skal handle om politikk.</p>
      <p>Det er nemlig Monica Lewinsky-affæren som skal under lupen, og sesongen har fått tittelen «Impeachment». Lewinsky selv stiller som produsent i tospann med serieskaper Ryan Murphy.</p>
      <p>«Impeachment» skildrer skandalen som rystet amerikansk politikk i 1998 da det ble kjent at Bill Clinton i flere år hadde hatt en seksuell relasjon med Det hvite hus-praktikanten, Monica Lewinsky.</p>
      <p>Dette blir sesong tre av serien som tidligere har hatt sesonger som har tatt for seg rettssaken mot O.J. Simpson og drapet på Gianni Versace.</p>
      <p>Rollen som Lewinsky har skuespilleren Beanie Feldstein tatt på seg. Hun ser du for tiden i filmen «Booksmart». Planlagt premiere er september neste år, men hvem som skal spille Hillary Clinton er så langt ikke kjent.</p>
      <h3>Har du lest disse kultursakene?</h3>
      <aside>
        <a href="https://www.aftenbladet.no/article/sa-zGznx5.html">Hun fikk den dødelige diagnosen lille julaften. Det ble til en film du ikke skal gråte av.</a>
      </aside>
      <aside>
        <a href="https://www.aftenbladet.no/article/sa-kJxpgj.html">Willy vender tilbake. Her er anmeldelsen av 50 julehefter.</a>
      </aside>
      <aside>
        <a href="https://www.aftenbladet.no/article/sa-LAXVA4.html">Disney advarer mot sine gamle stereotypier</a>
      </aside>
      <aside>
        <a href="https://www.aftenbladet.no/article/sa-JoX4oX.html">Om du kunne sett dobbelt så mange episoder av favorittserien din på like kort tid, ville du gjort det?</a>
      </aside>
    </article>
  </body>
</html>