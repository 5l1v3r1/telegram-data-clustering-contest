<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/vidomyj-rosijskyj-poet-nazvav-sebe-ukrayintsem.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T08:46:19+00:00"/>
    <meta property="og:title" content="Відомий російський поет назвав себе українцем"/>
    <meta property="og:description" content="Відомий російський поет назвав себе українцем"/>
  </head>
  <body>
    <article>
      <h1>Відомий російський поет назвав себе українцем</h1>
      <address>
        <time datetime="2019-11-18T08:46:19+00:00">18 Nov 2019, 08:46</time>
      </address>
      <p>
        <b>Про це російський політтехнолог Андрій Орлов, який перераховував гроші Збройним силам України (ЗСУ), заявив в опублікованому 16 листопада інтерв’ю <a href="https://www.obozrevatel.com/russia/vo-mne-nol-ukrainskoj-krovi-no-ya-politicheskij-ukrainets-orlusha.htm?obozrevatellang=ru">Обозревателю</a>, передає <a href="https://1news.com.ua/">1NEWS</a>.</b>
      </p>
      <figure>
        <img src="https://1news.com.ua/wp-content/uploads/2019/11/orlusha.jpg"/>
      </figure>
      <p>За словами колишнього російського політтехнолога Андрія Орлова, відомого як поет Орлуша, у ньому немає української крові, але попри це, він українець політично.</p>
      <p>“Коли мені кажуть: ось ти платиш податки в Росії, які переважно прямують у кишеню Путіну, він навіть оплачує з цих грошей зброю. Однак, до речі, я чимало коштів перевів на допомогу ЗСУ прямим переводом “з-за поребрика”. І на лікарів, і на госпіталі, і на все інше”, – заявив Орлуша.</p>
      <p>За словами Орлуші, в Україні він залишив за свої концерти більше податків, ніж від нього “отримала податкова служба Росії за останні п’ять років”.</p>
      <p>“У мене особисто нуль української крові, але я – теж політичний українець. І ті хлопці, які зараз сидять у тюрмі за те, що виходили з плакатами за звільнення захоплених біля Керченської протоки українських моряків, українського політв’язня Олега Сенцова і кримських татар, вони теж політичні українці. “Українець” для мене – це не тільки генетика, прописка чи колір паспорта, а ще й щасливе відчуття свободи і бажання приєднатися до маси вільних людей, що рухаються у правильному напрямку”, – пояснив поет.</p>
      <p>Він підкреслив, що після вторгнення РФ в Україну виступив на боці Києва, тому що розуміє – йдеться про злочин.</p>
      <p>“Ви вважаєте, що те, що я живу від Києва за 1200 км, означає, що у мене вимкнули мізки, совість і розум? Я, як людина, як і безліч інших у світі (не тільки етнічних українців), розумію, що це неправильно і злочинно”, – зазначив Орлуша.</p>
    </article>
  </body>
</html>