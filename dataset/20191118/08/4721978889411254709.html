<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718634/apple-watch-noise-autismo"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T08:51:43+00:00"/>
    <meta property="og:title" content="L’app Noise su Apple Watch ha cambiato la vita di un ragazzo autistico"/>
    <meta property="og:description" content="Il racconto di un padre che ha visto suo figlio autistico migliorare sensibilmente la sua vita sociale grazie alla nuova app Noise presente su Apple Watch."/>
  </head>
  <body>
    <article>
      <h1>L’app Noise su Apple Watch ha cambiato la vita di un ragazzo autistico</h1>
      <address>
        <time datetime="2019-11-18T08:51:43+00:00">18 Nov 2019, 08:51</time>
      </address>
      <p>Durante gli ultimi anni, abbiamo sentito molte storie su persone che sono riuscite a migliorare la propria vita o a salvarsi da situazioni di emergenza grazie ai propri Apple Watch. Un nuovo articolo di <a href="https://people.com/human-interest/texas-dad-apple-watch-noise-app-helped-son-autism/">People</a> racconta proprio una di queste storie e di come l’<a href="https://www.iphoneitalia.com/708806/download-watchos-6-apple-watch">app Noise su watchOS 6</a> sia riuscita ad aiutare un 21enne con autismo a migliorare la propria vita sociale.</p>
      <p>Il papà Scott Bennett ha raccontato che <b>Sam,</b> suo figlio più piccolo, ha sempre lottato per tenere la voce bassa, nonostante sia una “<i>farfalla sociale</i>” capace di adattasi a qualsiasi situazione. Ecco cosa scrive People a riguardo:</p>
      <blockquote>Sam, un ragazzo del Texas di 21 anni, è nello <b>spettro dell’autismo</b>, e sebbene sia l’esempio lampante di una farfalla sociale – con tutte le persone che si innamorano di lui – ha lottato a lungo contro la sua voce eccezionalmente forte. “<i>Non ha mai avuto la capacità di modulare il tono della sua voce</i>“, afferma Scott, il papà 59enne. “<i>Per anni abbiamo avuto difficoltà con questo aspetto, da quando ha iniziato a parlare… e il livello della voce è davvero, davvero, molto forte</i>“.</blockquote>
      <figure>
        <img src="https://static.iphoneitalia.com/wp-content/uploads/2019/11/Sam-Bennett.jpg"/>
      </figure>
      <p>Secondo quanto raccontato dal papà Scott, per qualche minuti Sam riesce a gestire la sua voce, ma solo temporaneamente perché poi il tono inizia a diventare gradualmente più forte. Per la <b>famiglia Bennett</b>, questo è un problema che rende molto difficile uscire in luoghi pubblici. “<i>Non possiamo andare in locali o altri luoghi pubblici</i>” racconta Scott. “<i>Sam ha anche una breve soglia di attenzione, quindi metti insieme tutte queste cose e diventa difficile gestire alcune situazioni. Impari ad adattarti, ma è sempre complicato soprattutto per un tipo come me che ama stare in silenzio… sono stato benedetto con l’essere umano più rumoroso del pianeta!</i>“.</p>
      <p>Ed è qui che entra in gioco l’app <b>Noise dell’Apple Watch</b>. Dopo aver aggiornato il suo <b>Apple Watch</b> con <a href="https://www.iphoneitalia.com/708806/download-watchos-6-apple-watch">watchOS 6</a>, Scott ha notato la nuova app e ha immediatamente pensato a come <b>poterla sfruttare per aiutare Sam con le sue capacità comunicative</b>: “<i>Il mio primo pensiero è stato: devo provare questo con Sam. Perché non ci ho pensato prima? Anche perché abbiamo provato di tutto…”.</i></p>
      <p>
        <b>LEGGI ANCHE: <a href="https://www.iphoneitalia.com/718341/airpods-pro-salute-udito">AirPods Pro, un oggettivo miglioramento per la salute dell’udito</a></b>
      </p>
      <p>Scott ha quindi mostrato a Sam come funziona l’app Noise su Apple Watch, incluso il modo in cui la misura dei decibel aumenta in tempo reale in base al livello del rumore. Sam è stato immediatamente in grado di <b>utilizzare l’app Noise per monitorare il volume della propria voce</b>: “<i>Immediatamente ha usato la propria voce per far funzionare l’app, quindi ha iniziato subito a parlare in modo silenzioso. Io ero tipo… mi stai prendendo in giro? Non credevo a quello che stavo vedendo</i>“.</p>
      <p>Ora, quando Sam parla a voce troppo alta, Scott gli ricorda di guardare l’Apple Watch per regolare il tono: <i>“L’app Noise per monitorare il livello della voce di Sam rende le cose molto più tollerabili per tutta la famiglia</i>“. E ancora: “<i>Ci sono 5 milioni di persone con bisogni speciali, e ognuna di loro è diversa e ha problemi e bisogni diversi. Ed è davvero difficile sfruttare tutta la tecnologia disponibile. Sono sicuro che ci sono altre cose là fuori di cui mio figlio potrebbe beneficiare, è giusto, ma chi ha il tempo di esaminarle e di sistemare tutte queste cose? Mi è capitato di vedere una cosa e per me ha fatto davvero la differenza, e sono abbastanza entusiasta di voler condividere questa storia con altre persone</i>“.</p>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07HZ35XTC"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07J272FZD"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07HKT7HJR"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07K1VNSKW"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07XS7R1DS"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07XLCSVQ8"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07HKTD64S"/>
      </figure>
      <h3>
        <a href="https://www.amazon.it/Apple-Watch-alluminio-grigio-siderale-cinturino/dp/B07HZ35XTC?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HZ35XTC">Apple Watch Series 4 (GPS) cassa 44 mm in alluminio grigio siderale e cinturino Sport nero</a>
      </h3>
      <p>Non disponibile <a href="https://www.amazon.it/Apple-Watch-alluminio-grigio-siderale-cinturino/dp/B07HZ35XTC?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HZ35XTC">Vedi su Amazon</a></p>
      <h3>
        <a href="https://www.amazon.it/Apple-Watch-Cellular-alluminio-siderale-Cinturino/dp/B07J272FZD?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07J272FZD">Apple Watch Series 3 (GPS + Cellular) con cassa 42 mm in alluminio grigio siderale e Apple Watch Cinturino Sport nero</a>
      </h3>
      <p>EUR 369,00 <a href="https://www.amazon.it/Apple-Watch-Cellular-alluminio-siderale-Cinturino/dp/B07J272FZD?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07J272FZD">Vedi su Amazon</a></p>
      <h3>
        <a href="https://www.amazon.it/Apple-Watch-alluminio-grigio-siderale-cinturino/dp/B07HKT7HJR?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HKT7HJR">Apple Watch Series 4 (GPS) cassa 40 mm in alluminio grigio siderale e cinturino Sport nero</a>
      </h3>
      <p>EUR 439,00 EUR 374,00 <a href="https://www.amazon.it/Apple-Watch-alluminio-grigio-siderale-cinturino/dp/B07HKT7HJR?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HKT7HJR">Vedi su Amazon</a></p>
      <h3>
        <a href="https://www.amazon.it/Apple-Watch-alluminio-grigio-siderale-Sport/dp/B07K1VNSKW?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07K1VNSKW">Apple Watch Series 4 (GPS) cassa 44 mm in alluminio grigio siderale e Sport Loop nero</a>
      </h3>
      <p>EUR 469,00 EUR 428,99 <a href="https://www.amazon.it/Apple-Watch-alluminio-grigio-siderale-Sport/dp/B07K1VNSKW?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07K1VNSKW">Vedi su Amazon</a></p>
      <h3>
        <a href="https://www.amazon.it/Apple-Alluminio-Grigio-Siderale-Cinturino/dp/B07XS7R1DS?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07XS7R1DS">Apple Watch Series 5 (GPS, 44 mm) Cassa in Alluminio, Grigio Siderale e Cinturino Sport - Nero</a>
      </h3>
      <p>EUR 489,00 EUR 449,00 <a href="https://www.amazon.it/Apple-Alluminio-Grigio-Siderale-Cinturino/dp/B07XS7R1DS?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07XS7R1DS">Vedi su Amazon</a></p>
      <h3>
        <a href="https://www.amazon.it/Apple-Cellular-Alluminio-Siderale-Cinturino/dp/B07XLCSVQ8?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07XLCSVQ8">Apple Watch Series 5 (GPS + Cellular, 44 mm) Cassa in Alluminio, Grigio Siderale e Cinturino Sport - Nero</a>
      </h3>
      <p>EUR 580,43 <a href="https://www.amazon.it/Apple-Cellular-Alluminio-Siderale-Cinturino/dp/B07XLCSVQ8?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07XLCSVQ8">Vedi su Amazon</a></p>
      <h3>
        <a href="https://www.amazon.it/Apple-Watch-alluminio-grigio-siderale-cinturino/dp/B07HKTD64S?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HKTD64S">Apple Watch Series 3 (GPS) con cassa 42 mm in alluminio grigio siderale e cinturino Sport nero</a>
      </h3>
      <p>EUR 269,00 <a href="https://www.amazon.it/Apple-Watch-alluminio-grigio-siderale-cinturino/dp/B07HKTD64S?psc=1&amp;SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07HKTD64S">Vedi su Amazon</a> <a href="https://www.iphoneitalia.com/category/news">News</a></p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>