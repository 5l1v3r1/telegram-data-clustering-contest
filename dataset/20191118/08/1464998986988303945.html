<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/parliament-winter-session-starts-today"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T08:03:00+00:00"/>
    <meta property="og:title" content="പാർലമെൻറ് ശീതകാല സമ്മേളനത്തിന് ഇന്ന് തുടക്കം; സാമ്പത്തിക പ്രതിസന്ധി, കാശ്‌മീർ, ഫാത്തിമ ലത്തീഫ് വിഷയങ്ങൾ പ്രതിപക്ഷം ഉന്നയിക്കും"/>
    <meta property="og:description" content="ന്യൂഡൽഹി: പാർലമെൻറ് ശീതകാല സമ്മേളനത്തിന് ഇന്ന് തുടക്കം. അരുൺ ജയ്റ്റ്‍ലി, സുഷമ സ്വരാജ് തുടങ്ങിയ അന്തരിച്ച നേതാക്കൾക്ക് ആദരാഞ്ജലി അർപ്പിച്ച് ഇരുസഭകളും ഇന്നത്തേക്ക് പിരിയും. സാമ്പത്തിക പ്രതിസന്ധിയിൽ ചർച്ച വേണമെന്ന് ആവശ്യപ്പെട്ട് പ്രതിപക്ഷം നോട്ടീസ്..."/>
  </head>
  <body>
    <article>
      <h1>പാർലമെൻറ് ശീതകാല സമ്മേളനത്തിന് ഇന്ന് തുടക്കം; സാമ്പത്തിക പ്രതിസന്ധി, കാശ്‌മീർ, ഫാത്തിമ ലത്തീഫ് വിഷയങ്ങൾ പ്രതിപക്ഷം ഉന്നയിക്കും</h1>
      <address><time datetime="2019-11-18T08:03:00+00:00">18 Nov 2019, 08:03</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ന്യൂഡൽഹി: പാർലമെൻറ് ശീതകാല സമ്മേളനത്തിന് ഇന്ന് തുടക്കം. അരുൺ ജയ്റ്റ്‍ലി, സുഷമ സ്വരാജ് തുടങ്ങിയ അന്തരിച്ച നേതാക്കൾക്ക് ആദരാഞ്ജലി അർപ്പിച്ച് ഇരുസഭകളും ഇന്നത്തേക്ക് പിരിയും. സാമ്പത്തിക പ്രതിസന്ധിയിൽ ചർച്ച വേണമെന്ന് ആവശ്യപ്പെട്ട് പ്രതിപക്ഷം നോട്ടീസ് നല്കിയിട്ടുണ്ട്. </p>
      <p>27 ബില്ലുകളാണ് ശീതകാല സമ്മേളനത്തിൻറെ പരിഗണനയിൽ ഉള്ളത്. കശ്മീരിൽ തടവിലുള്ള ഫാറൂഖ്‌ അബ്ദുള്ളയേയും ഐഎൻഎക്സ് മീഡിയ കേസിൽ തിഹാർ ജയിലിലുള്ള പി. ചിദംബരത്തെയും സമ്മേളനത്തിൽ പങ്കെടുക്കാൻ അനുവദിക്കണമെന്ന് പ്രതിപക്ഷം ആവശ്യപ്പെട്ടു.</p>
      <p>ഐഐടി മദ്രാസ് വിദ്യാർത്ഥി ഫാത്തിമ ലത്തീഫ് ആത്മഹത്യ ചെയ്ത  വിഷയം പ്രതിപക്ഷം ഇന്ന് പാര്‍ലമെന്‍റില്‍ ഉന്നയിക്കും. എൻ.കെ. പ്രേമചന്ദ്രൻ എംപി ഇതുസംബന്ധിച്ച് നോട്ടീസ് നല്കിയിട്ടുണ്ട്.</p>
    </article>
  </body>
</html>