<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/rimodulazioni-tariffe-telefoniche-si-pagano-circa-43-euro-in-piu-negli-ultimi-due-anni/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T08:33:07+00:00"/>
    <meta property="og:title" content="Rimodulazioni tariffe telefoniche: si pagano circa 43 euro in più negli ultimi due anni"/>
    <meta property="og:description" content="Ecco l'indagine di Sos Tariffe.it: il costo di un'offerta mobile negli ultimi due anni (quindi dal 2017) è cresciuto di oltre 43 euro."/>
  </head>
  <body>
    <article>
      <h1>Rimodulazioni tariffe telefoniche: si pagano circa 43 euro in più negli ultimi due anni</h1>
      <h2>Ecco l'indagine di Sos Tariffe.it: il costo di un'offerta mobile negli ultimi due anni (quindi dal 2017) è cresciuto di oltre 43 euro.</h2>
      <address><time datetime="2019-11-18T08:33:07+00:00">18 Nov 2019, 08:33</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Le <b>rimodulazioni tariffarie</b> degli operatori telefonici hanno fatto lievitare i costi della telefonia mobile. In media, quindi, secondo quanto emerge dal nuovo <i>Osservatorio di Sos Tariffe.it,</i> il costo di un’offerta mobile negli ultimi due anni (quindi dal 2017) è <b>cresciuto</b> di <b>oltre 43 euro</b>.</p>
      <p>Ecco i dettagli.</p>
      <h3>Lo studio di Sos Tariffe.it su alcune delle principali offerte per smartphone</h3>
      <p><i>Sos Tariffe.it</i> ha analizzato di recente l’effetto che hanno avuto le <b>rimodulazioni</b> sui costi delle offerte mobile nel nostro paese. Ebbene, le variazioni contrattuali mensili impostata dai vari gestori sono cresciute <b>del 7,5% negli ultimi due anni</b>. Nel dettaglio emerge che i canoni delle offerte telefoniche sono stati nel 2018 oggetto di una variazione mensile di +1,74 euro e di +1,87 euro del 2019. Purtroppo questa delle rimodulazioni è una pratica osservata da quasi tutti gli operatori del nostro paese ad esclusione (fino ad oggi) di quelli low cost come Kena Mobile Ho.Mobile e Iliad.</p>
      <p>Lo studio effettuato ha preso in esame alcune delle principali promozioni per smartphone presenti sul mercato di telefonia della penisola ed attivate nel 2017. È stato poi valutato l’impatto sul canone mensile degli aumenti tariffari comunicati dai diversi operatori. Ebbene il risultato è che vi è stato un aumento di <b>20,88 euro</b> nel 2018 e di <b>22,44 euro</b> nel 2019. Ciò significa che gli utenti che sono rimasti con la medesima tariffa dal 2017 ad oggi hanno subito non un rincaro ma più rincari che, tradotto, significa un aumento sostanzioso dell’offerta. La soluzione? Quella di cambiare operatore telefonico controllando le diverse offerte proposte che in questo periodo sono davvero ultra competitive. Chi passa ad un altro operatore, infatti, può anche riuscire ad attivare una super promozione a 5,99 euro al mese con tanti giga byte di internet in 4G nonché minuti e messaggi illimitati. Se c’è tale possibilità, allora perché non cambiare?</p>
      <p>Leggete anche: <a href="https://www.investireoggi.it/risparmio/costi-nascosti-riposate-in-pace-iliad-li-ha-seppelliti-e-tim-vodafone-e-wind/">Costi nascosti riposate in pace, Iliad li ha seppelliti e Tim, Vodafone e Wind?</a></p>
      <p>alessandra.dibartolomeo@investireoggi.it</p>
    </article>
  </body>
</html>