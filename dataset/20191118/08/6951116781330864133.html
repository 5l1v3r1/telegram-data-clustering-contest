<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/il-paradiso-delle-signore-4-anticipazioni-trama-18-19-novembre/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T08:06:31+00:00"/>
    <meta property="og:title" content="Il paradiso delle signore 4 anticipazioni e trama 18 e 19 novembre"/>
    <meta property="og:description" content="Il paradiso delle signore 4 anticipazioni e trama 18 e 19 novembre. Il Paradiso è alla ricerca di una nuova Venere per sostituire Nicoletta."/>
  </head>
  <body>
    <article>
      <h1>Il paradiso delle signore 4 anticipazioni e trama 18 e 19 novembre</h1>
      <address><time datetime="2019-11-18T08:06:31+00:00">18 Nov 2019, 08:06</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/il-paradiso-delle-signore-4-anticipazioni-trama-18-19-novembre/#Anticipazioni_18_e_19_novembre">Anticipazioni 18 e 19 novembre<br/></a>
        <a href="https://www.novella2000.it/il-paradiso-delle-signore-4-anticipazioni-trama-18-19-novembre/#Trama_18_novembre">Trama 18 novembre<br/></a>
        <a href="https://www.novella2000.it/il-paradiso-delle-signore-4-anticipazioni-trama-18-19-novembre/#Trama_19_novembre">Trama 19 novembre<br/></a>
        <a href="https://www.novella2000.it/il-paradiso-delle-signore-4-anticipazioni-trama-18-19-novembre/#Streaming">Streaming</a>
      </aside>
      <h3><anchor name="Anticipazioni_18_e_19_novembre"/>Il paradiso delle signore 4 anticipazioni 18 e 19 novembre</h3>
      <p>Eccoci giunti all’inizio di una nuova settimana per la fiction pomeridiana di Rai 1. Prima di passare alle <b>anticipazioni</b> e alla <b>trama</b> delle puntate del <b><i>18 e 19 novembre</i></b> de<b> Il paradiso delle signore 4</b>, facciamo un riassunto di <a href="https://www.novella2000.it/il-paradiso-delle-signore-4-anticipazioni-trama-15-novembre/">quello che è successo</a> in precedenza.</p>
      <p>Abbiamo lasciato <b>Cesare</b> con la consapevolezza che <b>Nicoletta</b> provi ancora dei sentimenti verso <b>Riccardo</b>. Infatti ha anche scoperto del piano di fuga dei due amanti e ha deciso di mettere in pratica un suo piano di vendetta. <b>Cesare</b>, quindi, prende <b>Margherita</b> e costringe la giovane <b>Cattaneo</b> a mentire a <b>Riccardo</b>, dicendogli di aspettare un bambino dal marito. Alla fine assistiamo alla partenza verso Bari dei coniugi e al dolore del <b>Guarnieri</b>.</p>
      <p>Nel frattempo, <b>Rocco</b> ha incontrato <b>Maria</b> tramite un appuntamento organizzato da <b>Agnese</b>. Tuttavia, almeno per lui, la scintilla non è scattata. Infatti, il cugino di Vincenzo si invaghisce di <b>Marina</b>, la Venere aspirante attrice del Paradiso. Quest’ultima, inoltre, diventa la nuova protagonista dello spot pubblicitario per il grande magazzino.</p>
      <p>Vediamo, adesso, le <b>anticipazioni</b> e la <b>trama</b> delle puntate del <i><b>18 e 19 novembre</b></i> de <b>Il paradiso delle signore</b>. Ecco quello che succederà.</p>
      <h3><anchor name="Trama_18_novembre"/>Il paradiso delle signore 4 trama lunedì 18 novembre</h3>
      <p>Stando alle <b>anticipazioni</b> de<b> Il paradiso delle signore 4</b>, il piano di fuga architettato da <b>Riccardo</b> va in fumo, in quanto <b>Nicoletta</b> e <b>Cesare</b> sono partiti per Bari. Con il cuore infranto, quindi, il povero Guarnieri si reca al circolo e ricomincia a bere. Nel frattempo, <b>Adelaide</b> non sa dove si trovi il nipote. Tuttavia, <b>Cosimo</b> le comunica dove sia il ragazzo, senza sapere quanto sia grave la situazione. Infatti, <b>Angela</b> si rifiuta di versare un altro bicchiere a <b>Riccardo</b>. Questo lo porta a sbraitare contro la sorella di Marcello, preoccupata che il giovane stia esagerando.</p>
      <p>Intanto, <b>Silvia</b> e <b>Luciano</b> dopo aver salutato la figlia si accorgono che in casa c’è troppo silenzio. La buona notizia, però, riguarda il ritorno del figlio <b>Federico</b>. Il ragazzo, infatti, ha mandato una lettera per avvertire che tornerà in occasione delle vacanze natalizie. Nel mentre, al Paradiso iniziano le selezioni per cercare la nuova Venere che sostituirà <b>Nicoletta</b>.</p>
      <h3><anchor name="Trama_19_novembre"/>Il paradiso delle signore 4 trama martedì 19 novembre</h3>
      <p>Parliamo, adesso, delle <b>anticipazioni</b> e della<b> trama </b>della puntata del<i><b> 19 novembre</b></i> de <b>Il paradiso delle signore 4</b>. Tutti sanno come la pensa <b>Rocco</b> sulle donne lavoratrici, ma <b>Agnese</b> tenta di fargli cambiare idea. Nel frattempo, <b>Armando</b> continua la sua opera di persuasione per convincere il giovane a studiare per migliorarsi. Intanto, al Paradiso è sfida aperta tra le due candidate alla posizione di Venere. Da un lato troviamo <b>Maria</b>, raccomandata da <b>Agnese</b>, mentre dall’altra c’è <b>Patrizia Vega</b>, molto competente.</p>
      <p><b>Cosimo</b>, nel mentre, cerca di stare vicino all’amico <b>Riccardo</b> e lo porta a pranzare al Circolo. Qui, il giovane <b>Guarnieri</b> decide di scusarsi con <b>Angela</b> per il comportamento avuto con lei. Infine, <b>Marta</b> e <b>Vittorio Conti</b> si stanno godendo una cena romantica al lume di candela. Quando, a un certo punto bussano alla porta e si trovano davanti <b>Riccardo</b>. Il fratello vuole sapere se sta davvero per diventare zio.</p>
      <h3><anchor name="Streaming"/>Dove vedere Il paradiso delle signore in streaming</h3>
      <p>Se non avete tempo di guardare tutte e 160 puntate in diretta, dopo aver letto le <b>anticipazioni</b> e la <b>trama</b> de <b>Il paradiso delle signore 4</b>, esiste un metodo molto semplice per recuperarle. Infatti, venendo trasmesso su Rai 1 ogni giorno, eccetto il sabato e la domenica, dalle 15:40 circa, la piattaforma <b>streaming </b><a href="https://www.raiplay.it/"><b>RaiPlay</b></a> le aggiungerà al catalogo subito dopo la messa in onda. Il servizio è totalmente gratuito. Per registrarsi basta inserire una mail e una password valide, così da gustarsi tutti i contenuti disponibili al suo interno, dai varietà alle fiction.</p>
    </article>
  </body>
</html>