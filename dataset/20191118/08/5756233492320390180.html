<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622082/%D8%AA%D8%B9%D8%B7%DB%8C%D9%84%DB%8C-%D9%85%D8%AF%D8%A7%D8%B1%D8%B3-%D8%AF%D8%B1-%D9%82%D9%85-%D9%82%D8%B2%D9%88%DB%8C%D9%86-%D8%A8%D9%88%DB%8C%D8%B1%D8%A7%D8%AD%D9%85%D8%AF-%D9%88-%D8%AF%D9%86%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T08:49:00+00:00"/>
    <meta property="og:title" content="تعطیلی مدارس در قم، قزوین، بویراحمد و دنا"/>
    <meta property="og:description" content="به علت بارش برف، مدارس ابتدایی و مهدکودک های شهرستان های بویراحمد و دنا در شیفت صبح تعطیل شد."/>
  </head>
  <body>
    <article>
      <h1>تعطیلی مدارس در قم، قزوین، بویراحمد و دنا</h1>
      <address>
        <time datetime="2019-11-18T08:49:00+00:00">18 Nov 2019, 08:49</time>
      </address>
      <p>
        <i>به علت بارش برف، مدارس ابتدایی و مهدکودک های شهرستان های بویراحمد و دنا در شیفت صبح تعطیل شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بارش برف در شهرستان های بویراحمد و دنا باعث تعطیلی مدارس ابتدایی و مهدکودک ها در شیفت صبح شده است.</p>
      <p>همچنین مدارس ابتدایی و متوسطه بخش مارگون شهرستان بویراحمد در شیفت صبح تعطیل اعلام شد.</p>
      <p>
        <b>قزوین سفیدپوش شد/ تعطیلی مدارس پیش دبستانی</b>
      </p>
      <figure>
        <img src="https://aftabnews.ir/files/fa/news/1398/8/27/360574_333.jpg"/>
      </figure>
      <p>کارشناس هواشناسی استان قزوین گفت: با تداوم سیستم بارش در استان، قزوین سفیدپوش شد.</p>
      <p>مریم بهروزی اظهار کرد: در ادامه پیش بینی های امروز شاهد تداوم سیستم بارشی در استان هستیم و بارش برف در مناطق مختلف آغاز شده است.از فردا بتدریج شاهد خروج سیستم بارش از استان خواهیم بود ولی امروز بارش خفیف برف در برخی مناطق را شاهد هستیم.</p>
      <p>بهروزی بیان کرد: براساس گزارش های دریافتی شهر آوج با شش درجه زیرصفر سردترین نقطه استان است.</p>
      <p>کارشناس هواشناسی استان قزوین ادامه داد: حداقل دمای هوای شهر قزوین چهار درجه زیرصفر و حداکثر هشت درجه بالای صفر گزارش شده است.</p>
      <p>
        <b>تعطیلی مدارس پیش دبستانی آبیک و آوج</b>
      </p>
      <p>مدیر کل روابط عمومی آموزش و پرورش استان قزوین نیز  از تعطیلی مدارس پیش دبستانی دو شهرستان آوج و آبیک در نوبت صبح امروز خبر داد.</p>
      <p>روح الله مومنی با بیان اینکه مدارس استان در سایر مقاطع تحصیلی باز است گفت: در صورت تعطیلی مدارس در نوبت بعد از ظهر اطلاع رسانی لازم صورت خواهد گرفت.</p>
      <p>
        <b>مدارس برخی روستاهای قم تعطیل شد</b>
      </p>
      <p>مدارس برخی روستاهای بخش کهک قم به دلیل بارش برف و برودت هوا امروز دوشنبه تعطیل اعلام شد.</p>
      <p>بارش نزولات آسمانی از روز گذشته در قم شروع شده که در شهر قم به صورت باران و در مناطق کوهستانی و ارتفاعات قم این بارش‌ها به صورت برف است.</p>
      <p>با توجه به برودت هوا و یخ زدگی معابر داخلی روستاها و مشکل تردد دانش آموزان، مدارس مقطع ابتدایی روستاهای میم، ویریچ، خاوه، فردو، بیدهند، وشنوه، دستگرد، کرمجگان در استان قم امروز دوشنبه تعطیل اعلام شده است.</p>
      <p>مدارس مناطق دیگر بخش کهک و همچنین دیگر بخش‌های قم امروز فعال است.</p>
    </article>
  </body>
</html>