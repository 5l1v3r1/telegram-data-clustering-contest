<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/agritechnica-2019-virobniki-organichno%d1%97-gorodini-oderzhali-robota/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-18T08:02:00+00:00"/>
    <meta property="og:title" content="Agritechnica-2019: виробники органічної городини одержали розумного помічника"/>
    <meta property="og:description" content="Компанія Naivo Technologies представила на міжнародній аграрній виставці в Ганновері автономного робота DINO з пристроєм для точної боротьби з бур’янами. Ц"/>
  </head>
  <body>
    <article>
      <h1>Agritechnica-2019: виробники органічної городини одержали розумного помічника</h1>
      <address>
        <time datetime="2019-11-18T08:02:00+00:00">18 Nov 2019, 08:02</time>
      </address>
      <figure>
        <img src="https://infoindustria.com.ua/wp-content/uploads/2019/11/IMG_11831.jpg"/>
      </figure>
      <p>
        <b>Компанія Naivo Technologies представила на міжнародній аграрній виставці в Ганновері автономного робота DINO з пристроєм для точної боротьби з бур’янами. Ця розробка удостоєна Срібної медалі Agritechnica-2019 в Ганновері.</b>
      </p>
      <p>Робот в поєднанні з прецезійним пристроєм для контролю за бур’янами є першим автономним пристроєм, який можна використовувати для механічного контролю за бур’янами на грядках із салатом. Машина з допомогою своїх пристроїв, відеокамер, датчиків та спеціальної програми розрізняє салат і бур’яни та активізує два електричних ножі, які знищують бур’яни між культурними рослинами. Окрім того робот створює цифрову карту, яка також може бути використана для збирання врожаю. Завдяки цьому виробники можуть використовувати цю техніку, щоб зменшити витрати на ручне видалення бур’янів.</p>
      <p>Робот DINO в поєднанні з прецезійним блоком для зрізання бур’янів – чудова альтернатива трактору з навісним просапним знаряддям, що сприяє зменшенню навантаженню на грунт.</p>
      <p>
        <b>Інфоіндустрія</b>
      </p>
    </article>
  </body>
</html>