<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/18/magic-ui-3-0-zalozena-na-systemu-android-10-pro-radu-honor-20/"/>
    <meta property="og:site_name" content="GizChina.cz"/>
    <meta property="article:published_time" content="2019-11-18T08:00:51+00:00"/>
    <meta property="og:title" content="Magic UI 3.0 založená na systému Android 10 pro řadu Honor 20"/>
    <meta property="og:description" content="Právě teď by v Číně měla startovat distribuce stabilní verze a Magic UI 3.0 pro telefony Honor 20, 20 Pro a čínskou verzi telefonu Honor View 20."/>
  </head>
  <body>
    <article>
      <h1>Magic UI 3.0 založená na systému Android 10 pro řadu Honor 20</h1>
      <address><time datetime="2019-11-18T08:00:51+00:00">18 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Nejen společnost Huawei, ale také značka Honor připravují aktualizace pro své přístroje. Ty jsou založeny na nové verzi operačního systému Android 10 a jsou postupně uvolňovány pro některé telefony obou výrobců. V případě Huawei jde o nadstavbu EMUI a u Honoru je to nadstavba Magic UI. Huawei tvrdí, že chce mít co nejdříve aktualizováno zhruba 33 přístrojů a i v Honoru se snaží dodržet aktualizační harmonogram, který si připravili. Aktuálně by se nadstavba Magic UI 3.0 měla dostat na modely řady Honor 20.</p>
      <p>Od poloviny minulého měsíce dostávaly tyto stroje <a href="https://gizchina.cz/2019/10/18/android-10-beta-s-magic-ui-3-0-je-pripraven-pro-honor-20-a-20-pro/">beta verzi nadstavby</a> Magic UI 3.0 založené na Androidu 10. Právě teď by v Číně měla startovat distribuce stabilní verze a kromě modelů Honor 20 a 20 Pro je připravena pro čínskou verzi telefonu Honor View 20. Šíření aktualizace probíhá via OTA a primárně ji dostávají ti, kteří se zaregistrovali do programu Beta. Vzápětí bude distribuována i na telefony uživatelů, kteří v programu zaregistrováni nebyli. Velikost aktualizace této stabilní verze nadstavby je 4,63 GB a její číslo je 10.0.0.168 (C431E9R3P7).</p>
      <slideshow>
        <figure>
          <img src="https://gizchina.cz/wp-content/uploads/2019/11/HONOR-20-Magic-UI-3.0.jpg"/>
        </figure>
        <figure>
          <img src="https://gizchina.cz/wp-content/uploads/2019/11/HONOR-20-Magic-UI-3.0-Android-10-update.jpg"/>
        </figure>
      </slideshow>
      <p>Aktualizace by měla nabídnout všechny obvyklé funkce operačního systému Android 10 a samozřejmě i nové vlastní funkce Honor. Mělo by jít o nový design uživatelského rozhraní, které by mělo být jednodušší a přehlednější. Přibýt by mělo nové barevné schéma Morandi a dynamické animace. Součástí je i vylepšená technologie GPU Turbo, Phone Clone a také vylepšené přehrávání médií. Dále zde najdeme i bezpečnostní záplatu za měsíc říjen/október. Kompletní changelog můžete vidět na snímku v článku, nebo se podívat <a href="https://club.hihonor.com/in/topic/468809/detail.htm">na stránky HiHonor</a>.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/11/flyme-8-ve-stabilni-verzi-zacina-byt-distribuovana-pocinaje-dneskem/"/>
        <a href="https://gizchina.cz/2019/11/11/asus-rog-phone-2-hleda-testery-beta-verze-android-10/"/>
        <a href="https://gizchina.cz/2019/11/04/oneplus-6-a-6t-dostavaji-aktualizaci-oxygenos-10-a-stabilni-android-10/"/>
      </related>
    </article>
  </body>
</html>