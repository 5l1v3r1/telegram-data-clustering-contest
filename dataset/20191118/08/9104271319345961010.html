<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/il-santuario-della-brughiera-cerca-un-gestore-per-il-castagneto"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T08:35:12+00:00"/>
    <meta property="og:title" content="Il Santuario della Brughiera cerca un gestore per “Il Castagneto”"/>
    <meta property="og:description" content="Un progetto per valorizzare una struttura turistica composta da albergo, ristorante e mini alloggi"/>
  </head>
  <body>
    <article>
      <h1>Il Santuario della Brughiera cerca un gestore per “Il Castagneto”</h1>
      <h2>Un progetto per valorizzare una struttura turistica composta da albergo, ristorante e mini alloggi</h2>
      <address>
        <time datetime="2019-11-18T08:35:12+00:00">18 Nov 2019, 08:35</time>
      </address>
      <p>Nel cuore dell’Oasi Zegna, nel Comune di Valdilana, il Santuario della Madonna della Brughiera propone in gestione la struttura turistica “Il Castagneto” composta da ristorante, albergo e quattro mini alloggi uso foresteria.</p>
      <p>Immerso nel verde e situato a poche decine di metri dalle due chiese del Santuario della Brughiera la struttura ricettiva gode di una splendida vista sulla pianura sottostante. Il luogo ideale per trascorrere momenti rilassanti con passeggiate nel vicino Santuario o lungo sentieri della Panoramica Zegna per poter apprezzare appieno la natura e gli straordinari panorami nei diversi periodi dell’anno.</p>
      <p>La struttura turistica si inserisce nel piano di rilancio del Santuario della Brughiera avviato oltre vent’anni fa che ha portato il luogo di culto accogliere ogni anno migliaia di fedeli provenienti da tutta Italia.  Proprio per questo il futuro gestore dovrà presentare un programma di valorizzazione de “Il Castagneto” puntando su uno sviluppo turistico compatibile alle caratteristiche del luogo: oltre all’ospitalità e alla ristorazione dovrà garantire condizioni di benessere a valenza sociale.</p>
      <p>“Il Castagneto” comprende il ristorante composto da sala bar, sala ristorazione, un salone per ospitare convivi o riunioni con 200 posti, una cucina attrezzata, forno per pizze; nella medesima struttura sorge l’albergo con sei camere arredate, servizi igienici, spazi comuni, oltre a una area esterna attrezzata  e ampio parcheggio a disposizione. A completare la struttura anche quattro mini alloggi arredati uso foresteria.</p>
      <p>Maggiori informazioni sul bando sono disponibili al seguente link <a href="http://www.santuariodellabrughiera.it/">www.santuariodellabrughiera.it</a></p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/mi-fai-le-corna-ti-tiro-un-pugno-in-faccia"/>
        <a href="https://laprovinciadibiella.it/attualita/e-partito-il-progetto-per-lambulanza-veterinaria-anche-a-biella"/>
        <a href="https://laprovinciadibiella.it/attualita/chi-cambia-auto-non-paga-il-bollo-per-tre-anni"/>
      </related>
    </article>
  </body>
</html>