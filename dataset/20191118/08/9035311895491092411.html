<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/cin-den-yerli-ucak-gemisiyle-tayvan-a-gozdagi"/>
    <meta property="og:site_name" content="euronews"/>
    <meta property="article:published_time" content="2019-11-18T08:59:59+00:00"/>
    <meta property="og:title" content="Çin'den yerli uçak gemisiyle Tayvan'a 'gözdağı'"/>
    <meta property="og:description" content="Çin, yerli yapım uçak gemisinin Tayvan Boğazı’ndan “rutin” eğitim ve testler için geçtiğini açıkladı. Tayvan’da 12 Ocak’ta seçimler gerçekleşecek. Taipei, Pekin yönetimininin seçimler öncesinde kendisine gözdağını verdiğini savunuyor."/>
  </head>
  <body>
    <article>
      <h1>Çin'den yerli uçak gemisiyle Tayvan'a 'gözdağı'</h1>
      <address><time datetime="2019-11-18T08:59:59+00:00">18 Nov 2019, 08:59</time> by <a rel="author">Euronews </a></address>
      <p>Çin, yerli yapım uçak gemisinin Tayvan Boğazı’ndan 'rutin' eğitim ve testler için geçtiğini açıkladı. Tayvan, 12 Ocak'ta yapılacak seçimler öncesi Pekin yönetiminin gözdağını verdiğini savunuyor.</p>
      <p>Tayvan Boğazı, anakara Çin ile ile Tayvan adasını birbirinden ayıran 180 kilometrelik boğaz.</p>
      <p>Geminin adı henüz açıklanmazken Çin’in en büyük ikinci uçak gemisi olduğu ve Çin ordusunda ağır silahlar taşıdığı bildirildi.</p>
      <p>Çin Ordusu Sözcüsü Cheng Dewei sosyal medya hesabından yaptığı açıklamada uçak gemisinin pazar günü boğazı geçerek Güney Çin Denizi’ne bilimsel amaçlı testler ve rutin eğitim için girdiğini kaydetti. Cheng geminin geçişinin gayet normal bir adım olduğunu savunarak bunun belirli bir amacı olmadığını ve mevcut durumla ilgisinin olmadığını söyledi.</p>
      <p>Tayvan Dışişleri Bakanı Joseph Wu ise Çin’in Tayvan’da gerçekleşecek başkanlık seçimlerine karışmak niyetinde olduğunu ifade ederek 'Seçmenler yıldırılmayacak' dedi.</p>
      <p>Çin, Tayvan’ı kendi toprağı olarak görüyor.</p>
      <ul>
        <li>
          <b>
            <a href="https://tr.euronews.com/2015/11/04/tayvan-ve-cin-arasinda-66-yil-sonra-tarihi-gorusme">Tayvan ve Çin arasında 66 yıl sonra tarihi görüşme</a>
          </b>
        </li>
        <li>
          <b>
            <a href="https://tr.euronews.com/2019/11/18/pekin-den-abd-ye-guney-cin-denizi-nde-guc-gosterisine-son-ver">Pekin'den ABD'ye: Güney Çin Denizi'nde güç gösterisine son ver</a>
          </b>
        </li>
      </ul>
    </article>
  </body>
</html>