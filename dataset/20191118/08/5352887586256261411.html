<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/ispudingas-lietkabelio-spurtas-nepaliko-vilciu-neveziui-1750574/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T08:59:00+00:00"/>
    <meta property="og:title" content="Įspūdingas „Lietkabelio“ spurtas nepaliko vilčių „Nevėžiui“"/>
    <meta property="og:description" content="Reklama"/>
  </head>
  <body>
    <article>
      <h1>Įspūdingas „Lietkabelio“ spurtas nepaliko vilčių „Nevėžiui“</h1>
      <address><time datetime="2019-11-18T08:59:00+00:00">18 Nov 2019, 08:59</time> by <a rel="author">Dominykas Genevičius</a></address>
      <p>Reklama</p>
      <p>
        <b>Du kėlinius vargęs Panevėžio „Lietkabelis“ (5/3) įjungė aukštesnę pavarą trečiajame ir nurūkęs į priekį šventė triuškinančią pergalę, rašo lkl.lt.</b>
      </p>
      <p>Nenado Čanako auklėtiniai savo žiūrovų akivaizdoje 75:51 (23:21, 16:12, 24:8, 12:10) nugalėjo Kėdainių „Nevėžio“ (3/7) krepšininkus.</p>
      <p>Prieš pertrauką „Nevėžis“ atsilikinėjo tik 33:37, tačiau fantastiškai antrąją susitikimo pusę pradėję panevėžiečiai spurtavo net 20:1 bei nepavejamai pabėgo į priekį 57:34.</p>
      <p>Per likusį mačo laiką neatsipalaidavusį „Lietkabelį“ į pergalę vedė 12 taškų pelnęs Tomas Dimša. 11 pridėjo Paulius Valinskas, 10 – Gabrielius Maldūnas. Pralaimėtojams 14 taškų surinko Panagiotis Kalaitzakis.</p>
      <p>Kėdainių klubas prarado 22 kamuolius, kuomet „Lietkabelis“ – 15. Abi komandos nerado laimės atakuodamos iš toli: pralaimėtojai pataikė vos 18 proc. tritaškių (4/22), o laimėję šeimininkai – 26 proc. (7/26).</p>
      <p>Panevėžiečiai pasiekė revanšą už pirmajame rate svečiuose patirtą netikėtą sutriuškinimą 68:91.</p>
      <p>Reklama</p>
      <p>ELTA</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/bilbao-klubas-su-a-kulboka-nutrauke-real-pergaliu-serija-1750596/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/finaliniame-atp-turnyre-triumfavo-graikas-s-tsitsipas-1750586/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/pieno-zvaigzdes-nuslaves-zalgiris-iskovojo-didziausia-sezono-pergale-1750514/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/d-motiejunas-kinijoje-pasizymejo-26-taskais-ir-17-atkovotu-kamuoliu-1750505/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lietuvos-moteru-krepsinio-rinktine-pralaimejo-turkijoje-1750494/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/jonas-valanciunas-su-grizzlies-svente-treciaja-pergale-is-eiles-1750250/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/moteru-rinktineje-debiutavo-13-mete-j-jocyte-o-lietuves-nuslave-albanes-1750008/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/rimo-kurtinaicio-vadovaujama-chimki-nugalejo-a-gudaicio-komanda-1749993/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>