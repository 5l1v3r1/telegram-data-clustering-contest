<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/pvda-amstelveen-wil-kamerhuurders-beschermen-tegen-huisjesmelkers/"/>
    <meta property="og:site_name" content="RTVA"/>
    <meta property="article:published_time" content="2019-11-18T08:15:30+00:00"/>
    <meta property="og:title" content="PvdA Amstelveen wil kamerhuurders beschermen tegen huisjesmelkers"/>
    <meta property="og:description" content="AMSTELVEEN – De Amstelveense fractie van de PvdA zet vraagtekens over kamerverhuur en het gedrag van huisjesmelkers in onze gemeente. De partij vindt het belangrijk om goed in de gaten te houden hoe het loopt met de nieuwe regels voor kamerverhuur, die gelden sinds januari dit jaar. Maar nog belangrijker vinden ze het om kamerhuurders …"/>
  </head>
  <body>
    <article>
      <h1>PvdA Amstelveen wil kamerhuurders beschermen tegen huisjesmelkers</h1>
      <address><time datetime="2019-11-18T08:15:30+00:00">18 Nov 2019, 08:15</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De Amstelveense fractie van de PvdA zet vraagtekens over kamerverhuur en het gedrag van huisjesmelkers in onze gemeente. De partij vindt het belangrijk om goed in de gaten te houden hoe het loopt met de nieuwe regels voor kamerverhuur, die gelden sinds januari dit jaar. Maar nog belangrijker vinden ze het om kamerhuurders te beschermen tegen malafide huisjesmelkers.</b>
      </p>
      <p>PvdA-raadslid Arnout van den Bosch: ,,De PvdA komt op voor kamerhuurders. Ook zij moeten zeker kunnen zijn van prettig en betaalbaar wonen.” Van den Bosch stelt dat huisjesmelkers misbruik maken van de krapte op de woningmarkt.</p>
      <p>Er is tegenwoordig een vergunning vereist voor het verhuren van kamers. De gemeente toetst of er voldaan is aan de eisen over geluidsisolatie, of er binnen een straal van vijftig meter geen andere verhuurde kamers zijn en dat in een appartementencomplex niet meer dan tien procent van het pand als kamers verhuurd wordt. Maar over dienstverlening, onderhoud en de huur wordt nog niets meegenomen bij de beoordeling van vergunningsaanvragen. Van den Bosch: ,,Wij willen huisjesmelkers buiten de deur houden.”</p>
    </article>
  </body>
</html>