<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/piove-con-vigneti-suolo-si-trasforma-un-acquitrino-219428"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T08:17:10+00:00"/>
    <meta property="og:title" content="Piove, e con i vigneti il suolo si trasforma in un acquitrino"/>
    <meta property="og:description" content="FOLLINA – Il Gruppo Vallata “Per i Nostri Bambini” ancora una volta si ritrova nello scomodo ruolo di Cassandra. Dopo aver preannunciato che il contestato vigneto vicino al Soligo sarebbe diventato un pantano i fatti gli hanno dato ragione"/>
  </head>
  <body>
    <article>
      <h1>Piove, e con i vigneti il suolo si trasforma in un acquitrino</h1>
      <h2>La segnalazione del Gruppo Vallata “Per i Nostri Bambini”</h2>
      <address><time datetime="2019-11-18T08:17:10+00:00">18 Nov 2019, 08:17</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>FOLLINA</b> – Il <b>Gruppo Vallata “Per i Nostri Bambini” </b>ancora una volta si ritrova nello scomodo ruolo di Cassandra. Dopo aver preannunciato che il contestato vigneto vicino <b>al Soligo</b> sarebbe diventato un pantano i fatti gli hanno dato ragione. “<b>Follina Jazera, zona Palù</b>, a ridosso del fiume Soligo: acquitrino aromatizzato vino – ironizzano amari dal gruppo - Vedremo col gelo cosa accadrà. C'è qualcosa che non va! C'è qualcuno che non sa più cosa sia il buonsenso!”.<br/><br/>Il <b>Gruppo Vallata “Per i Nostri Bambini”</b> fa notare che la zona in questione non dovrebbe ospitare impianti di questa natura: “<b>Jazera zona Palu'</b>, area vietata da <b>Regolamento Intercomunale di Polizia Rurale</b>, articolo 14: <b>zona vietata ai vigneti, per rischio esondazione e di ristagno</b> – quindi si chiedono -. Ma chi ci tutela e ha un minimo di rispetto per ambiente e il suolo comunale dove sta?”.<br/><br/>Il problema emerso riporta in auge la discussa questione del <b>dissesto idrogeologico causato da coltivazioni in aree improprie</b>. La piantumazione di vigneti dove prima c’erano dei boschi infatti pone la questione dell’incapacità dell’apparato radicale delle viti di svolgere i medesimo assorbimento dell’acqua, compiuto dai boschi.</p>
      <related>
        <h4>Dello stesso argomento</h4>
        <a href="http://oggitreviso.it/un-gioiello-messo-rischio-da-camion-trattori-che-danneggiano-villa-antica-mezzo-ai-vigneti-218180"/>
        <a href="http://oggitreviso.it/zona-unesco-cola-fango-dai-nuovi-vigneti-miane-216672"/>
        <a href="http://oggitreviso.it/%C3%A8-confermato-uto-ughi-torna-abbazia-214484"/>
        <a href="http://oggitreviso.it/sindaco-s%E2%80%99impegna-tutelare-bambini-della-scuola-dai-rischi-dei-vigneti-213792"/>
        <a href="http://oggitreviso.it/vigneti-triste-specchio-di-unagricoltura-industriale-fallimentare-212999"/>
        <a href="http://oggitreviso.it/bene-lunesco-ma-territorio-non-deve-diventare-una-distesa-di-vigneti-212461"/>
        <a href="http://oggitreviso.it/un-vigneto-convenzionale-7-metri-dalla-scuola-cappella-maggiore-scatta-lesposto-procura-212424"/>
        <a href="http://oggitreviso.it/%E2%80%9C-follina-crescono-capannoni-vigneti%E2%80%9D-211217"/>
        <a href="http://oggitreviso.it/gli-ambientalisti-di-follina-esultano-%E2%80%9Csperiamo-che-le-prescrizioni-della-soprintendenza-diventino"/>
        <a href="http://oggitreviso.it/%E2%80%9C-soprintendenza-frena-sul-nuovo-vigneto-di-follina%E2%80%9D-210535"/>
      </related>
    </article>
  </body>
</html>