<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/kinesisk-redaktor-politiet-bor-bruke-snikskyttere-mot-demonstrantene/"/>
    <meta property="og:site_name" content="Document"/>
    <meta property="article:published_time" content="2019-11-18T08:24:23+00:00"/>
    <meta property="og:title" content="Kinesisk redaktør: Politiet bør bruke snikskyttere mot demonstrantene"/>
    <meta property="og:description" content="­"/>
  </head>
  <body>
    <article>
      <h1>Kinesisk redaktør: Politiet bør bruke snikskyttere mot demonstrantene</h1>
      <address><time datetime="2019-11-18T08:24:23+00:00">18 Nov 2019, 08:24</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/hongkong-polyteknisk-tyrone-siu-reuters-1024x654.jpg"/>
        <figcaption>
          <i>Hva skje med demonstrantene som tas til fange? Politiet lar ingen unnslippe.  18. november 2019. Foto: Tyrone Siu/Reuters/Scanpix</i>
        </figcaption>
      </figure>
      <p>Redaktøren for den statseide avisen Globale Times går inn for at politiet bruker snikskyttere og skyter med skarpt mot demonstrantene i Hongkong.</p>
      <blockquote>I en kommentar på sosiale medier søndag kveld skriver Hu Xijin at politiet ikke bør få ansvaret hvis demonstranter blir drept.<br/><br/>Kommentaren er publisert både på den kinesiske plattformen Weibo og på Twitter, som er forbudt i Kina.<br/><br/>Global Times er en tabloidavis som hører innunder Folkets Dagblad, som er den offisielle avisen til Kinas kommunistparti.</blockquote>
      <p>Demonstrantene arresterte en journalist fra Global Times på flyplassen, en hendelse som fikk stor oppmerksomhet. Oppfordringen fra redaktøren om å skyte dem kan gi en pekepinn om hvorfor avisen er hatet.</p>
      <p>Iran har anvendt samme metoder mot demonstrantene i Irak, som Iran betrakter og behandler som et lydrike. General for al-Quds-styrken til Revolusjonsgarden, Suleimani, sendte snikskyttere til Bagdad som «plukket ned» de mest aktive demonstrantene.</p>
      <p>Det er merkelig at mediene fortsetter å rapportere tapstallene til myndighetene, lenge etter at de opplyste at de ikke kom til å oppgi antall drepte. Mørketallene er med andre ord store.</p>
      <p>Politiet i Hongkong advarte søndag om at de kom til å bruke skarpt.</p>
      <p>Advarselen er den første i sitt slag i løpet av seks måneder preget av stadig mer voldsomme protester.</p>
      <blockquote>– Hvis demonstrantene fortsetter å utføre farlige handlinger, vil vi ikke ha noe annet valg enn å bruke et minimum av makt, inkludert skarpe skudd, sier politiets talsperson Louis Lau i en Facebook-sending.<br/><br/>Tidligere er tre demonstranter truffet av skudd i Hongkong, men det skjedde uten at politiet hadde fremmet noen slik advarsel.</blockquote>
      <p>Politiet har omringet det Polytekniske universitet og tillater ingen å slippe ut.</p>
      <blockquote>
        <b>Demonstranter i Hongkong som er omringet på et universitet, ble møtt med tåregass, køller og gummikuler fra politiet da de forsøkte å rømme mandag. (NTB)</b>
      </blockquote>
      <p>Det skal være rundt 1.000 demonstranter innesperret. Politiet har som mål å ta alle til fange.</p>
      <related>
        <h4>Les også</h4>
        <a href="https://www.document.no/2019/08/15/beijing-loslater-opposisjonsleder-viser-frem-riset-bak-speilet/"/>
        <a href="https://www.document.no/2019/11/18/hongkong-politi-vil-kvele-demonstrasjonene-omringer-universitetet/"/>
        <a href="https://www.document.no/2019/11/18/mange-skadd-i-hongkong-rode-kors-far-slippe-inn/"/>
        <a href="https://www.document.no/2019/08/13/hongkong-himmelske-plass-losning-rykker-naermere/"/>
        <a href="https://www.document.no/2019/10/16/representantenes-hus-star-bak-hongkong/"/>
        <a href="https://www.document.no/2019/06/16/titusener-demonstrerer-pa-nytt-i-hongkong/"/>
        <a href="https://www.document.no/2019/11/11/kaotisk-i-hongkong-mann-patent-av-demonstranter/"/>
        <a href="https://www.document.no/2019/08/18/fredelig-folkehav-i-hongkongs-gater/"/>
        <a href="https://www.document.no/2019/08/13/338677/"/>
        <a href="https://www.document.no/2019/11/05/politiet-skjot-med-skarpt-mot-demonstranter-i-bagdad-minst-fem-drept/"/>
      </related>
    </article>
  </body>
</html>