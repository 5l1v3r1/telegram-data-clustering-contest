<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109015-Dimitar-Penchev-e-evroshampion-po-kikboks-za-profesionalisti"/>
    <meta property="og:site_name" content="Канал 3"/>
    <meta property="article:published_time" content="2019-11-18T08:45:00+00:00"/>
    <meta property="og:title" content="Димитър Пенчев е еврошампион по кикбокс за професионалисти"/>
    <meta property="og:description" content="Противник на нашият шампион бе испанеца Андони Иглесиас, който е бивш Европейски шампион"/>
  </head>
  <body>
    <article>
      <h1>Димитър Пенчев е еврошампион по кикбокс за професионалисти</h1>
      <h2>Противник на нашият шампион бе испанеца Андони Иглесиас, който е бивш Европейски шампион</h2>
      <address>
        <time datetime="2019-11-18T08:45:00+00:00">18 Nov 2019, 08:45</time>
      </address>
      <p><b>Българският боец Димитър Пенчев завоюва Европейския пояс на WAKO Pro в категория до 66,800 кг.<br/></b> </p>
      <p>Това се случи на галавечер в испанския град Памплона, организирана от единствената призната кикбокс организация от IOC (международния олимпийски комитет) и от GAISF (Глобална асоциация на международните спортни федерации)  WAKO, чрез нейното професионално направление WAKO PRO.</p>
      <p> </p>
      <p>Поканата бе директно отправена от Президента на сръбската федерация по кикбокс Сърджан Бугарчич, който е и технически директор на WAKO PRO към Председателя на Българска конфедерация по кикбокс и муай тай Галин Димов.</p>
      <p> <br/><a href="http://kanal3.bg/news/sport"><b><i>Още спортни новини четете тук<br/></i></b></a> </p>
      <p>Противник на нашият шампион бе испанеца Андони Иглесиас, който е бившият Европейски шампион в по-леката категория 64,500кг. и в момента атакува категорията на Пенчев до 66,800кг.</p>
      <p> </p>
      <p>В ъгъла на нашият състезател като секундант бе неговият баща Димитър Пенчев, който е главен треньор на СК "Скорпион" гр. Плевен и бивш Световен шампион по кикбокс в стил лоу кик.</p>
      <p> </p>
      <p>Мачът започна доста равностойно като и двамата състезателя си размениха по няколко точни удара. Във втория и в четвъртия рунд Митко направи нокдаун на противника си и обърна мача в своя полза. До края на срещата той определяше темпото на двубоя и не допусна никакви грешки.</p>
      <p> </p>
      <p>Напълно заслужено след последния гонг със съдийско решение неговата ръка бе вдигната за победител.</p>
      <p> </p>
      <p>Така България за пореден път бе прославена именно чрез спорта в лицето на Димитър Пенчев.</p>
      <p> </p>
      <p>Председателя на родната федерация също не скри своята радост навръх рождения си ден. Ето какво заяви:</p>
      <p> </p>
      <p>"Много съм щастлив, че точно в този момент Митко подари на цяла България тази страхотна и заслужена победа. Той го заслужава след като несправедливо бе отрязан на Световното първенство в Сараево. Момчето е истински талант и безспорен фаворит в тази категория и стил. Познавам  него и целият екип от СК "Скорпион" гр. Плевен, които през годините са се утвърдили като една от най-коравите школи по кикбокс. Специфичният им стил на игра се познава и е тяхна запазена марка по цял свят. Поздравявам и неговият личен треньор и баща – Световният шампион по кикбокс Камен Пенчев".</p>
      <p> </p>
      <p>По време на галавечерта имаше много българи, които подкрепиха Митко в тази важна за него битка. Той отпразнува с приятели Европейската титла, а през това време социалната мрежа бе залята с негови снимки с българското знаме.</p>
      <related>
        <h4>Още по темата</h4>
        <a href="http://kanal3.bg/news/sport/other_sports/108389-Krasen-Kralev-nagradi-medalistite-ot-Svetovnoto-po-kikboks"/>
        <a href="http://kanal3.bg/news/sport/other_sports/107389-Chetiri-medala-za-Balgariya-na-svetovnoto-po-kikboks-v-Saraevo-%2528SNIMKI%2529"/>
        <a href="http://kanal3.bg/news/sport/other_sports/107263-Kikboksyorite-Dimitar-Penchev-i-Dobroslav-Radev-s-minimum-bronz-ot-svetovnoto-v-Saraevo-%2528VIDEO%2529"/>
      </related>
    </article>
  </body>
</html>