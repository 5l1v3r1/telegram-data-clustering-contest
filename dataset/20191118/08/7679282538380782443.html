<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/assembly-elections/jharkhand-assembly-election-2019/story-jharkhand-assembly-elections-2019-congress-changed-candidate-from-kankhe-assembly-seats-2855617.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:09:15+00:00"/>
    <meta property="og:title" content="झारखंड विधानसभा चुनाव 2019: कांग्रेस ने कांके से बदला प्रत्याशी, सुरेश को टिकट"/>
    <meta property="og:description" content="कांग्रेस ने कांके विधानसभा सीट से अपने प्रत्याशी को बदल दिया है। इस सीट से अब सुरेश बैठा को उम्मीदवार बनाया गया है। इसके साथ ही पार्टी ने जगन्नाथपुर सीट से सोनाराम सिंकु और मांडर से सन्नी टोप्पो को..."/>
  </head>
  <body>
    <article>
      <h1>झारखंड विधानसभा चुनाव 2019: कांग्रेस ने कांके से बदला प्रत्याशी, सुरेश को टिकट</h1>
      <address><time datetime="2019-11-18T08:09:15+00:00">18 Nov 2019, 08:09</time> by <a rel="author">रांची, हिन्दुस्तान ब्यूरो</a></address>
      <p>कांग्रेस ने कांके विधानसभा सीट से अपने प्रत्याशी को बदल दिया है। इस सीट से अब सुरेश बैठा को उम्मीदवार बनाया गया है। इसके साथ ही पार्टी ने जगन्नाथपुर सीट से सोनाराम सिंकु और मांडर से सन्नी टोप्पो को उम्मीदवार बनाया गया है। देर रात इसकी अधिसूचना कांग्रेस के राष्ट्रीय महासचिव मुकुल वासनिक ने जारी कर दी।</p>
      <p>बता दें कि पहले कांके से पूर्व डीजीपी राजीव कुमार को प्रत्याशी बनाया गया था। लेकिन जाति प्रमाण पत्र में तकनीकी अड़चन के बाद उन्हें बदल दिया गया। हालांकि सूत्रों का कहना है कि प्रमाण पत्र कम प्रत्याशी बदलने की बड़ी वजह इलाके में उनका विरोध रही। बता दें कि कांके सीट से टिकट बंटवारे के बाद से विरोध शुरू हो गया था। कांके विधानसभा के प्रभारी ने स्पष्ट किया था कि उन्होंने संभावित प्रत्याशी के 9 नाम दिए थे, जिनमें से घोषित किए गए प्रत्याशी राजीव कुमार का नाम शामिल नहीं था। इसको लेकर कांग्रेस भवन में कार्यकर्ताओं ने धरना भी दिया था। वहीं, कांके प्रखंड अध्यक्ष ने सुरेश बैठा को प्रत्याशी नहीं बनाए जाने पर सामूहिक इस्तीफे की धमकी दी थी।</p>
    </article>
  </body>
</html>