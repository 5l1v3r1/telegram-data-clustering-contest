<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-gonkonzi-novi-podrobici-50054108.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:56:00+00:00"/>
    <meta property="og:title" content="Суд Гонконгу скасував заборону на носіння масок протестувальниками"/>
    <meta property="og:description" content="У понеділок, 18 листопада, Високий суд Гонконгу скасував заборону на носіння масок учасниками масових протестів."/>
  </head>
  <body>
    <article>
      <h1>Суд Гонконгу скасував заборону на носіння масок протестувальниками</h1>
      <h2>У понеділок, 18 листопада, Високий суд Гонконгу скасував заборону на носіння масок учасниками масових протестів.</h2>
      <address>
        <time datetime="2019-11-18T08:56:00+00:00">18 Nov 2019, 08:56</time>
      </address>
      <p>Як повідомляє <a href="https://www.reuters.com/article/us-hongkong-protests-ban/hong-kong-court-rules-ban-on-face-masks-unconstitutional-idUSKBN1XS0F5">Reuters</a>, суд визнав заборону неконституційною.</p>
      <p>Вона також «суперечить Основному закону», згідно з яким Гонконг повернувся під владу Китаю в 1997 році.</p>
      <p>Заборона на носіння на демонстраціях масок набула чинносі 5 жовтня. Мета цього заходу - спростити встановлення особи учасників заворушень.</p>
      <p>Масові протести в Гонконзі почалися після розгляду поправок до закону про екстрадицію правопорушників за запитом Пекіна в материковий Китай.</p>
      <p>Демонстранти виступають проти видачі ймовірних правопорушників і злочинців владі КНР, де деяким може загрожувати страта.</p>
      <p>Уряд Китаю звинувачує протестувальників у насильстві, вандалізмі та «тероризмі».</p>
      <p>В кінці жовтня <a href="https://nv.ua/ukr/world/countries/gonkong-oficiyno-vidklikav-zakonoproekt-pro-ekstradiciyu-novini-svitu-50049361.html">влада Гонконгу відкликала спірний законопроект</a>, проте протести не припинилися.</p>
      <p>Напередодні протести поновилися з новою силою, а <a href="https://nv.ua/ukr/world/countries/obloga-universitetu-v-gonkonzi-trivaye-novini-svitu-50054066.html">протестувальники забарикадувалися в будівлі Політехнічного університету</a>. Щоб перешкодити увійти в будівлю поліцейського спецназу, вони звели барикади на сходах перед входом і підпалили їх.</p>
      <p><a href="https://nv.ua/ukr/world/countries/u-gonkonzi-policiya-vzyala-v-oblogu-universitetske-mistechko-novini-svitu-50054057.html">Поліція пригрозила застосувати проти демонстрантів бойові патрони</a>, але поки застосовує водомети і сльозогінний газ. Протестувальники відповідають камінням і коктейлями Молотова.</p>
      <p>Один з учасників протесту на території студентського містечка <a href="https://nv.ua/ukr/world/countries/protesti-v-gonkonzi-poranili-kopa-novini-svitu-50054004.html">поранив поліцейського стрілою в ногу</a>.</p>
    </article>
  </body>
</html>