<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2820173-milovanov-nazvav-programi-pidtrimki-agrarnoi-galuzi-u-2020-roci.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T08:58:00+00:00"/>
    <meta property="og:title" content="Милованов назвав програми підтримки аграрної галузі у 2020 році"/>
    <meta property="og:description" content="Міністр розвитку економіки, торгівлі та сільського господарства України Тимофій Милованов поінформував про заплановані на 2020 рік програми підтримки аграрної галузі."/>
  </head>
  <body>
    <article>
      <h1>Милованов назвав програми підтримки аграрної галузі у 2020 році</h1>
      <h2>Міністр розвитку економіки, торгівлі та сільського господарства України Тимофій Милованов поінформував про заплановані на 2020 рік програми підтримки аграрної галузі.</h2>
      <address>
        <time datetime="2019-11-18T08:58:00+00:00">18 Nov 2019, 08:58</time>
      </address>
      <p>Про це Милованов написав у <a href="https://www.facebook.com/permalink.php?story_fbid=1519790941523416&amp;id=100004775745586">Facebook</a>.</p>
      <p>“Наступного року ми плануємо наступні програми підтримки агро галузі: “Здешевлення кредитів сільськогосподарським товаровиробникам для купівлі земель сільськогосподарського призначення”; “Фінансова підтримка розвитку фермерських господарств”; “Державна підтримка розвитку хмелярства, закладення молодих садів, виноградників та ягідників і нагляд за ними”; “Державна підтримка тваринництва, аквакультури (рибництва)”; “Фінансова підтримка сільгосптоваровиробників”; “Формування статутного капіталу Фонду/Агенції часткового гарантування <a href="https://www.ukrinform.ua/tag-kredit">кредитів</a>”, - написав міністр.</p>
      <p>Як повідомлялось, більшість програм підтримки АПК, які діють у 2019 році, збережено на 2020 рік.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2819426-milovanov-poasniv-cogo-treba-boatisa-pri-vidkritti-rinku-zemli.html">Милованов пояснив, чого треба боятися при відкритті ринку землі</a>
      </blockquote>
      <p>За даними заступника міністра розвитку економіки, торгівлі та сільського господарства з питань агрополітики Тараса Висоцького, на 30 жовтня 2019 року із запланованих 5,9 млрд грн на підтримку АПК виплачено 1,5 млрд грн (36,6%).</p>
    </article>
  </body>
</html>