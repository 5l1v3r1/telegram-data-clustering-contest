<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/divocaci-objevili-v-lese-balicky-s-kokainem-ukryte-pod-zemi-rozhazeli-ho-a-vysnupali"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T08:27:00+00:00"/>
    <meta property="og:title" content="Divočáci objevili v lese balíčky s kokainem: Rozházeli ho a vyšňupali"/>
    <meta property="og:description" content="Stádu divočáků se podařilo v toskánských lesích nalézt lesní skrýš plnou kokainu. Místní policisté odhadují, že divočáci našli kokain zhruba za půl milionu korun. Informoval o tom server Independent. Divoká prasata část nalezené drogy rozházela po lese a zbytek vyšňupala."/>
  </head>
  <body>
    <article>
      <h6 class="kicker">kokain</h6>
      <h1>Divočáci objevili v lese balíčky s kokainem: Rozházeli ho a vyšňupali</h1>
      <address><time datetime="2019-11-18T08:27:00+00:00">18 Nov 2019, 08:27</time> by <a rel="author">Markéta Kuča</a></address>
      <p>
        <b>Stádu divočáků se podařilo v toskánských lesích nalézt lesní skrýš plnou kokainu. Místní policisté odhadují, že divočáci našli kokain zhruba za půl milionu korun. Informoval o tom server Independent. Divoká prasata část nalezené drogy rozházela po lese a zbytek vyšňupala.</b>
      </p>
      <p>Toskánským divočákům se povedl opravdu pěkný kousek. V místních lesích totiž objevili úkryt plný kokainu. Divoká prasata se rozhodla, že s drogou naloží po svém. Část kokainu rozházela všude po lese a něco dokonce vyšňupala.</p>
      <p>Divočáci ale pomohli policii k dopadení pachatelů. Díky monitorovaným rozhovorům se policii podařilo zachytit, jak tři Albánci a jeden Ital naříkají nad ztrátou drogy. Podle místní policie se mělo jednat o kokain v hodnotě půl milionu korun.</p>
      <p>V současné době policie vzala do vazby dva muže a zbylé dva do domácího vězení. Policie skupinku mužů už delší dobu sledovala právě kvůli podezření z obchodování s drogami.</p>
    </article>
  </body>
</html>