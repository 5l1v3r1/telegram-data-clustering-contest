<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/lucenko-timoshenko-proponuvala-zustrich-iz-dzhuliani-50054098.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:37:00+00:00"/>
    <meta property="og:title" content="Щоб допомогти з Burisma: Луценко заявив, що Тимошенко пропонувала звести його з Джуліані"/>
    <meta property="og:description" content="Колишній генеральний прокурор Юрій Луценко стверджує, що лідер партії Батьківщина Юлія Тимошенко пропонувала звести його з адвокатом президента США Дональда Трампа Рудольфом Джуліані."/>
  </head>
  <body>
    <article>
      <h1>Щоб допомогти з Burisma: Луценко заявив, що Тимошенко пропонувала звести його з Джуліані</h1>
      <h2>Колишній генеральний прокурор Юрій Луценко стверджує, що лідер партії Батьківщина Юлія Тимошенко пропонувала звести його з адвокатом президента США Дональда Трампа Рудольфом Джуліані.</h2>
      <address>
        <time datetime="2019-11-18T08:37:00+00:00">18 Nov 2019, 08:37</time>
      </address>
      <p>Про це він заявив в інтерв'ю <a href="https://www.pravda.com.ua/rus/articles/2019/11/18/7232239/">Українській правді</a>.</p>
      <p>За словами Луценка, організувати цю зустріч він намагався самостійно, однак у підсумку його можливості офіційно налагодити відносини з американською стороною вичерпалися.</p>
      <p>Читайте також:<br/><a href="https://nv.ua/ukr/ukraine/politics/bayden-ne-zgaduvav-burisma-u-rozmovah-z-poroshenkom-yelisyeyev-novini-ukrajini-50053926.html">&amp;nbspБайден не згадував Burisma у розмовах з Порошенком — Єлісєєв</a></p>
      <p>«Після всього цього до мене якось прийшла Юлія Тимошенко, яка зустрічалася з Джуліані, і, крім іншого, він її питав, чи не знає вона, яка ситуація навколо компанії Burisma в Україні. Юлія Володимирівна, звісно, сказала: «Та тут у мене знайомий генпрокурор, я все організую», — розповів ексглава ГПУ.</p>
      <p>При цьому він запевнив, що відмовився від цієї зустрічі.</p>
      <p>«Вона прийшла до мене і каже: «Якщо ти хочеш, то можна людям допомогти. Якщо що, то моя людина там у Вашингтоні тобі допоможе». Я кажу: «Юлечка, спасибі, я якось сам впораюся, я — генеральний прокурор, я не користуюся партійними активістами», — додав Луценко.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> працівника американської спецслужби на телефонну розмову Дональда Трампа з Володимиром Зеленським.</p>
      <p>Її <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">було розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син його головного конкурента на президентських виборах Джо Байдена Хантер.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск спеціального розслідування для імпічменту</a> Трампа за тиск на президента України.</p>
    </article>
  </body>
</html>