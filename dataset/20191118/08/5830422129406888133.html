<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140744/%D8%B3%D9%87-%D8%B4%D8%B1%DA%A9%D8%AA-%D8%A8%D9%88%D8%B1%D8%B3%DB%8C-%D9%85%D8%AC%D9%88%D8%B2-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%DB%B1%DB%B6%DB%B7%D8%8C-%DB%B5%DB%B0-%D9%88-%DB%B3%DB%B4-%D8%AF%D8%B1%D8%B5%D8%AF%DB%8C-%DA%AF%D8%B1%D9%81%D8%AA%D9%86%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T08:30:00+00:00"/>
    <meta property="og:title" content="سه شرکت بورسی مجوز افزایش سرمایه ۱۶۷، ۵۰ و ۳۴ درصدی گرفتند"/>
    <meta property="og:description" content="سه سهم بورسی در روز منفی بازار که اکثر شرکت ها با صف فروش روبرو بودند، مجوز افزایش سرمایه ۱۶۷، ۵۰ و ۳۴ درصدی را از سازمان بورس گرفتند و آماده برگزاری مجمع فوق العاده شدند."/>
  </head>
  <body>
    <article>
      <h1>سه شرکت بورسی مجوز افزایش سرمایه ۱۶۷، ۵۰ و ۳۴ درصدی گرفتند</h1>
      <address>
        <time datetime="2019-11-18T08:30:00+00:00">18 Nov 2019, 08:30</time>
      </address>
      <p>
        <i>سه سهم بورسی در روز منفی بازار که اکثر شرکت ها با صف فروش روبرو بودند، مجوز افزایش سرمایه ۱۶۷، ۵۰ و ۳۴ درصدی را از سازمان بورس گرفتند و آماده برگزاری مجمع فوق العاده شدند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، سه شرکت صنعت بیمه، ایران یاسا تایر و رابر و فیبر ایران به ترتیب مجوز افزایش سرمایه 167، 50 و 34 درصدی را از سازمان بورس گرفتند و آماده برگزاری مجمع فوق العاده شدند.</p>
      <p>براین اساس، <b>صنعت بیمه</b> که درخواست افزایش سرمایه 567 درصدی داده بود تا سرمایه را از 75 به 500 میلیارد تومان برساند،توانست مجوز افزایش سرمایه 167 درصدی را از سازمان بورس دریافت کند.</p>
      <p>"وبیمه" با دریافت این مجوز می تواند سرمایه به 200 میلیارد تومان برساند. 102.5 میلیارد تومان از تامین مالی این شرکت از محل مطالبات سهامداران و آورده نقدی و 22.5 میلیارد تومان از محل سود انباشته اعمال می شود تا صرف اصلاح ساختار مالی و ایجاد تنوع در پرتفوی سهام شرکت شود.</p>
      <p>همچنین شرکت <b>ایران یاسا تایر و رابر</b> نیز به منظور انجام طرح توسعه تایر های نسل دوم، می تواند سرمایه را از 60 به 90 میلیارد تومان برساند. تامین مالی "پاسا" از محل آورده نقدی سهامداران صورت می پذیرد.</p>
      <p>در این میان،شرکت <b>فیبر ایران</b> می تواند سرمایه فعلی را از 134.6 به 180 میلیارد تومان برساند. تامین مالی "چفیبر" از محل مطالبات سهامداران و آورده نقدی و برای جبران کمبود نقدینگی واردات انواع محصولات چوبی اعمال می شود.</p>
      <p>بنابراین گزارش، طی معاملات یکشنبه دو شرکت ایران یاسا تایر و رابر و صنعت بیمه با افت 5 و 4.9 درصدی قیمت و صف فروش و شرکت فیبر ایران با کاهش 2.3 درصدی قیمت روبرو شدند.</p>
      <p>انتهای پیام</p>
    </article>
  </body>
</html>