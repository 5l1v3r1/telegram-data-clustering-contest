<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-upprpb-up-police-result-2019-wait-for-19-lakh-candidates-may-be-over-today-results-of-up-police-constable-recruitment-may-declare-today-evening-2855646.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:46:20+00:00"/>
    <meta property="og:title" content="UPPRPB UP Police Result 2019: 19 लाख उम्मीदवारों का इंतजार आज हो सकता है खत्म, आज आ सकते हैं यूपी पुलिस सिपाही भर्ती के नतीजे"/>
    <meta property="og:description" content="UPPRPB Result 2019: यूपी पुलिस कांस्टेबल भर्ती का रिजल्ट आज जारी हो सकता है। सोमवार शाम को उत्तर प्रदेश पुलिस भर्ती एवं प्रोन्नति बोर्ड ने एक बैठक बुलाई है। मिल रही जानकारी के अनुसार, कांस्टेबल..."/>
  </head>
  <body>
    <article>
      <h1>UPPRPB UP Police Result 2019: 19 लाख उम्मीदवारों का इंतजार आज हो सकता है खत्म, आज आ सकते हैं यूपी पुलिस सिपाही भर्ती के नतीजे</h1>
      <address><time datetime="2019-11-18T08:46:20+00:00">18 Nov 2019, 08:46</time> by <a rel="author">संवाददाता,लखनऊ |</a></address>
      <p>UPPRPB Result 2019: यूपी पुलिस कांस्टेबल भर्ती का रिजल्ट आज जारी हो सकता है। सोमवार शाम को उत्तर प्रदेश पुलिस भर्ती एवं प्रोन्नति बोर्ड ने एक बैठक बुलाई है। मिल रही जानकारी के अनुसार, कांस्टेबल भर्ती का रिजल्ट मंगलवार को घोषित किया जा सकता है। रिजल्ट जारी होने के बाद उम्मीदवार यहां(uppbp.gov.in ) अपना रिजल्ट देख सकेंगे।</p>
      <p>उत्तर प्रदेश पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को लिखित परीक्षा आयोजित कराई गई थी। इस लिखित परीक्षा का परिणाम सोमवार को जारी हो सकता है। इस रिजल्ट के जारी होने के बाद दिसंबर में शारीरिक दक्षता परीक्षा शुरू होगी जिसमें सफल अभ्यर्थी भाग ले सकेंगे। अभ्यर्थियों के शैक्षिक प्रमाणपत्रों का सत्यापन, शारीरिक मानक परीक्षण और दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा। </p>
      <p><b>19 लाख से ज्यादा ने दिया था आवेदन-</b><br/>यूपी पुलिस भर्ती बोर्ड (यूपीपीआरपीबी) से मिली जानकारी के अनुसार, नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे।</p>
    </article>
  </body>
</html>