<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/zalgkiris-panathinaikos-diloseis-vovora/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-18T08:12:13+00:00"/>
    <meta property="og:title" content="Βόβορας: «Αυτά θα κρίνουν το ματς με τη Ζαλγκίρις – Δεν θα έχει πρόβλημα ο Φριντέτ»"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>Βόβορας: «Αυτά θα κρίνουν το ματς με τη Ζαλγκίρις – Δεν θα έχει πρόβλημα ο Φριντέτ»</h1>
      <address>
        <time datetime="2019-11-18T08:12:13+00:00">18 Nov 2019, 08:12</time>
      </address>
      <h4>Διαβάστε τι δήλωσε ο Γιώργος Βόβορας, πριν την αναχώρηση του Παναθηναϊκού για το Κάουνας, όπου αύριο αντιμετωπίζει τη Ζαλγκίρις.</h4>
      <p>
        <b>Αναλυτικά:</b>
      </p>
      <p>«Προερχόμαστε από δυο πολύ κακές ήττες. Ήταν πολύ σημαντικό το ματς του Σαββάτου, ώστε να δείξουμε μία αντίδραση, να αλλάξει η κατάσταση και λίγο πνευματικά η διάθεση των παιδιών. Πάμε σε ένα πολύ δύσκολο παιχνίδι απέναντι σε μία ομάδα που προέρχεται από δυο ήττες και θα βγάλει σίγουρα μεγάλη ενέργεια. Έτσι κι αλλιώς, η Ζαλγκίρις στο γήπεδο της παίζει πολύ επιθετικά. Αν θέλουμε να έχουμε πραγματικές ελπίδες, θα πρέπει να ελέγξουμε τα λάθη και τα ριμπάουντ. Είναι δυο τομείς που θα κρίνουν το παιχνίδι». </p>
      <p>Συνεχίζοντας, αναφέρθηκε σε πιθανές αλλαγές που έχει επιφέρει η παρουσία του στο «τιμόνι»: «Δεν χρειάζονται πολλές αλλαγές. Έχουμε χάσει πολλά ματς στις λεπτομέρειες. Αν είχαμε κερδίσει κάποια από τα ματς που κρίθηκαν στον πόντο, θα ήταν διαφορετικά τα πράγματα. Το πιο σημαντικό είναι να είσαι 40 λεπτά προσηλωμένος στο πλάνο σου, να μην επηρεαστείς από την επιθετική άμυνα της Ζαλγκίρις. Αν μείνουμε πιστοί, μπορούμε να φτάσουμε στη νίκη». </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/neo-quot-ochi-quot-moynie-ston-panathinaiko-to-poso-poy-arnithike-3/">
          <b>Νεο “όχι” Μουνιέ στον Παναθηναϊκό – Το ποσό που αρνήθηκε</b>
        </a>
      </p>
      <p>
        <b>
          <a href="https://newspao.gr/ta-noymera-toy-koyrmpeli-theloyn-ypervasi-gia-na-meinei-2/">Τα νούμερα του Κουρμπέλη θέλουν υπέρβαση για να μείνει</a>
        </b>
      </p>
      <p>
        <b>
          <a href="https://newspao.gr/zalgkiris-panathinaikos-oi-diaitites-toy-agona-2/">Ζαλγκίρις – Παναθηναϊκός: Οι διαιτητές του αγώνα</a>
        </b>
      </p>
      <p>
        <b>
          <a href="https://newspao.gr/oyaili-mas-prokalese-ekplixi-i-apochorisi-pedoylaki/">Ουάιλι: «Μας προκάλεσε έκπληξη η αποχώρηση Πεδουλάκη»</a>
        </b>
      </p>
      <p>Όσον αφορά στο προηγούμενο ματς με την Άλμπα, τόνισε: «Ήταν ένα πολύ κακό παιχνίδι, στο οποίο δεν είχαμε συγκέντρωση. Συνήθως μετά από μία τόσο κακή ήττα, οι παίκτες είναι συγκεντρωμένοι. Το πιστεύω ότι θα γίνει, γιατί χρειαζόμαστε νίκες σε δύσκολες έδρες». </p>
      <p>Κλείνοντας, σχολίασε την κατάσταση του Τζίμερ Φριντέτ: «Έκανε χθες μια καλή προπόνηση, δεν είχε ενοχλήσεις και πιστεύω πως δεν θα υπάρχει πρόβλημα». </p>
    </article>
  </body>
</html>