<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197729/doro-xristoygennon-2019-pote-tha-katavlithei-apo-ton-oaed-pos-ypologizetai-ston-idiotiko-tomea"/>
    <meta property="og:site_name" content="CNN.gr"/>
    <meta property="article:published_time" content="2019-11-18T08:18:26+00:00"/>
    <meta property="og:title" content="Δώρο Χριστουγέννων 2019: Πότε θα καταβληθεί από τον ΟΑΕΔ- Πώς υπολογίζεται στον ιδιωτικό τομέα"/>
    <meta property="og:description" content="Οι άνεργοι που είναι εγγεγραμμένοι στον ΟΑΕΔ και παίρνουν το επίδομα ανεργίας δικαιούνται δώρο Χριστουγέννων ."/>
  </head>
  <body>
    <article>
      <h1>Δώρο Χριστουγέννων 2019: Πότε θα καταβληθεί από τον ΟΑΕΔ- Πώς υπολογίζεται στον ιδιωτικό τομέα</h1>
      <h2>Οι άνεργοι που είναι εγγεγραμμένοι στον ΟΑΕΔ και παίρνουν το επίδομα ανεργίας δικαιούνται δώρο Χριστουγέννων.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 10:18 , 18 November 2019</p>
      <p>Το ποσό που θα πάρουν ισούται με ένα <b>ολόκληρο επίδομα ανεργίας</b>, εφόσον λάμβαναν το επίδομα από την 1η Μαΐου έως τις 31 Δεκεμβρίου. Δηλαδή, 360 ευρώ.</p>
      <p>Εφόσον έπαιρναν επίδομα για διάστημα μικρότερο από το παραπάνω, δικαιούνται <b>οικονομική ενίσχυση ίση με τρία ημερήσια</b> <a href="https://www.cnn.gr/eidhseis/tag/15560/epidoma-anergias"><b>επιδόματα</b> <b>ανεργίας</b></a> για κάθε μήνα επιδότησης.</p>
      <p>Η καταβολή για το Δώρο Χριστουγέννων 2019 στους επιδοτούμενους ανέργους από τον ΟΑΕΔ αναμένεται να πραγματοποιηθεί το <b>πρώτο δεκαπενθήμερο του Δεκεμβρίου</b>.</p>
      <h3>Πώς υπολογίζεται στον ιδιωτικό τομέα</h3>
      <p>Για τον υπολογισμό του ποσού των δώρων λαμβάνεται υπόψη ο <b>τρόπος αμοιβής των μισθωτών</b> δηλαδή αν αμείβονται με ημερομίσθιο ή με μισθό.</p>
      <p>Η χρονική περίοδος που υπολογίζεται το δώρο Χριστουγέννων αρχίζει από την <b>1η Μαΐου μέχρι και την 31η Δεκεμβρίου</b> κάθε έτους.</p>
      <p>Έτσι, οι εργαζόμενοι που η σχέση εργασίας τους με τον εργοδότη <b>είχε διάρκεια χωρίς διακοπή</b> όλη τη χρονική περίοδο που αναφέραμε δηλαδή από 1ης Μαΐου μέχρι 31ης Δεκεμβρίου κάθε έτους δικαιούνται ολόκληρο το δώρο που είναι ίσο με ένα μηνιαίο μισθό για τους αμειβόμενους με μισθό και με 25 ημερομίσθια για τους αμειβόμενους με ημερομίσθιο. Όσοι όμως από τους παραπάνω μισθωτούς, που η σχέση τους με τον εργοδότη δεν διήρκεσε ολόκληρο το χρονικό διάστημα (από 1/5 έως και 31/12), δικαιούνται να λάβουν τμήμα του δώρου ανάλογο με τη χρονική διάρκεια της εργασιακής τους σχέσης.</p>
      <p>Σε αυτήν την περίπτωση το δώρο Χριστουγέννων υπολογίζεται ως εξής: <b>2/25 του μηνιαίου μισθού ή 2 ημερομίσθια -ανάλογα με το πώς αμείβονται- για κάθε 19 ημερολογιακές ημέρες</b> διάρκειας της εργασιακής σχέσης. Ακόμα και οι μισθωτοί που εργάστηκαν χρονικό διάστημα μικρότερο των 19 ημερών δικαιούνται ανάλογο κλάσμα του δώρου. Εκτός από την περίπτωση που η εργασία παρασχέθηκε χωρίς διακοπή όλο το διάστημα από την 1η Μαΐου έως την 31η Δεκεμβρίου, στο διάστημα αυτό συνυπολογίζονται και όλες οι ημέρες που οι εργαζόμενοι-ες απουσιάζουν νόμιμα από την εργασία τους (π.χ. με ετήσια άδεια, με άδεια μητρότητας, με σπουδαστική άδεια).</p>
      <p>Με την <b>online εφαρμογή</b> του έχει δημιουργήσει το ΚΕ.Π.Ε.Α. δίνεται η δυνατότητα στους εργαζομένους να υπολογίσουν μόνοι τους το δώρο Χριστουγέννων που δικαιούνται, πατώντας το παρακάτω σύνδεσμο: <a href="http://kepea.gr/calc-doro-xristoygennon.php.">http://kepea.gr/calc-doro-xristoygennon.php.</a></p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197709/oaed-neo-programma-koinofeloys-ergasias-gia-35-000-anergoys">ΟΑΕΔ: Νέο πρόγραμμα κοινωφελούς εργασίας για 35.000 ανέργους</a>
        </li>
        <li>
          <a href="https://www.cnn.gr/oikonomia/story/197664/doro-xristoygennon-oaed-pote-tha-plirothoyn-oi-dikaioyxoi">Δώρο Χριστουγέννων ΟΑΕΔ: Πότε θα πληρωθούν οι δικαιούχοι</a>
        </li>
        <li>
          <a href="https://www.cnn.gr/news/ellada/story/197659/oaed-apasxolisi-se-55-489-anergoys-mesa-apo-14-nea-programmata">ΟΑΕΔ: Απασχόληση σε 55.489 ανέργους μέσα από 14 νέα προγράμματα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/15056/dwro-xristoygennwn">ΔΩΡΟ ΧΡΙΣΤΟΥΓΕΝΝΩΝ</a>
        </li>
        <li>
          <a href="https://www.cnn.gr/eidhseis/tag/7414/oaed">ΟΑΕΔ</a>
        </li>
        <li>
          <a href="https://www.cnn.gr/eidhseis/tag/46079/doro-xristoygennon-oaed">ΔΩΡΟ ΧΡΙΣΤΟΥΓΕΝΝΩΝ ΟΑΕΔ</a>
        </li>
        <li>
          <a href="https://www.cnn.gr/eidhseis/tag/15560/epidoma-anergias">ΕΠΙΔΟΜΑ ΑΝΕΡΓΙΑΣ</a>
        </li>
        <li>
          <a href="https://www.cnn.gr/eidhseis/tag/15921/anergoi">ΑΝΕΡΓΟΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197750/snapshot/BeFunky-collage-3.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197763/snapshot/proastiakos_pallini2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197759/snapshot/2759872.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197747/snapshot/8BE43210-FA09-4C04-B044-BBCAB755F498-6178-000011DEEA603CF3.jpg"/>
      </figure>
    </article>
  </body>
</html>