<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/frn-i-ndr-u-nimechchini-skasuvali-podatok-solidarnosti-zi-shidnimi-zemlyami-novini-svitu-50054095.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:08:00+00:00"/>
    <meta property="og:title" content="У Німеччині скасують «податок на НДР»"/>
    <meta property="og:description" content="З 2021 року більшість жителів ФРН будуть звільнені від сплати «внеску солідарності», який направляли на підтримку східних земель, що раніше входили до НДР."/>
  </head>
  <body>
    <article>
      <h1>У Німеччині скасують «податок на НДР»</h1>
      <h2>З 2021 року більшість жителів ФРН будуть звільнені від сплати «внеску солідарності», який направляли на підтримку східних земель, що раніше входили до НДР.</h2>
      <address>
        <time datetime="2019-11-18T08:08:00+00:00">18 Nov 2019, 08:08</time>
      </address>
      <p>Більшість жителів <a href="https://nv.ua/ukr/tags/hermanija.html">ФРН</a> з 2021 року буде звільнено від сплати «внеску солідарності з новими федеральними землями». Згідно з рішенням Бундестагу, від сплати цього податку звільнять приблизно 90% платників податків. Ще 3,5% будуть, як і раніше, платити його в повному обсязі, а 6,5% - частково, в залежності від рівня доходів, повідомляє <a href="https://www.dw.com/">Deutsche Welle</a>.</p>
      <p>Це стало можливо завдяки тому, що німецька єдність просунулася далеко вперед, заявив міністр фінансів країни Олаф Шольц. Відмова від податку «є також знаком успіху возз'єднання Німеччини».</p>
      <p>«Податок солідарності» було введено після возз'єднання Німеччини для фінансування проектів відновлення нових федеральних земель (території колишньої НДР). З 1998 року його розмір становив 5,5% від суми належного до сплати прибуткового податку (для фізосіб) і податку на прибуток (для юросіб).</p>
      <p>За підсумками 2018 року надходження до бюджету від «внеску солідарності» становили 18,9 млрд євро. Його часткове скасування скоротить розмір зборів на 10,9 млрд євро з 2021 року.</p>
      <p>Від податку будуть повністю звільнені сім'ї з двома дітьми, що мають сукупну річну зарплату-брутто до 151 тис. євро, а також самотні громадяни з доходом нижче 73 тис. євро. Найбільше виграють платники податків із середнім доходом.</p>
      <p>Читайте також:<br/><a href="https://nv.ua/ukr/world/countries/u-nimechchini-vse-shche-pracyuye-gazeta-yaka-ne-pomitila-padinnya-berlinskoji-stini-novini-svitu-50051129.html">&amp;nbspУ Німеччині досі виходить газета, яка «не помітила» падіння Берлінської стіни. Що про неї відомо</a></p>
      <p>Скасування «внеску солідарності з новими федеральними землями» для більшості платників податків була передбачена в федеральному бюджеті Німеччини на 2020−2023 роки, проект якого було ухвалено у червні 2019-го.</p>
    </article>
  </body>
</html>