<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/gledat-ekstraditsiyata-na-dzhulian-asanzh-407019.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T08:37:47+00:00"/>
    <meta property="og:title" content="Гледат екстрадицията на Джулиан Асанж"/>
    <meta property="og:description" content="Съд в Лондон ще заседава днес по делото"/>
  </head>
  <body>
    <article>
      <h1>Гледат екстрадицията на Джулиан Асанж</h1>
      <address>
        <time datetime="2019-11-18T08:37:47+00:00">18 Nov 2019, 08:37</time>
      </address>
      <p>Съд в Лондон ще заседава по делото за екстрадиция на основателя на Wikileaks Джулиан Асанж в понеделник.</p>
      <p>Според решението на съда, Асанж ще може да участва в съдебното заседание чрез видеоканал от затвора в Белмарш, където е задържан, поради здравословните си проблеми.</p>
      <p>Асанж бе отведен в затвора през април, след като беше изведен от посолството на Еквадор в Лондон, където живееше години наред. Оттогава основателят на WikiLeaks е държан в ареста, докато чака изслушвания относно екстрадицията му в САЩ, на която той се противопостави.</p>
      <p>В момента се провеждат съдебни заседания, за да се реши дали да го екстрадират в Швеция или САЩ. Стокхолм е повдигнал обвинения за сексуални посегателства срещу него, докато в Съединените щати той е издирван за шпионаж и може да бъде осъден на до 175 години затвор.</p>
    </article>
  </body>
</html>