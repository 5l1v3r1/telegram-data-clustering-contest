<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/police/item/489022-thessaloniki-dekaokto-prosagoges-kai-mia-syllipsi-anilikou-meta-tin-poreia-gia-tin-epeteio-toy-polytexneioy"/>
    <meta property="og:site_name" content="thestival.gr"/>
    <meta property="article:published_time" content="2019-11-18T01:52:00+00:00"/>
    <meta property="og:title" content="Θεσσαλονίκη: Δεκαοκτώ προσαγωγές και μια σύλληψη ανήλικου μετά την πορεία για την επέτειο του Πολυτεχνείου"/>
    <meta property="og:description" content="Δυναμική ήταν η παρέμβαση της Αστυνομίας για τον περιορισμό των μικροεπεισοδίων που σημειώθηκαν μετά τη λήξη της πορείας για την επέτειο του Πολυτεχνείου στη Θεσσαλονίκη."/>
  </head>
  <body>
    <article>
      <h1>Θεσσαλονίκη: Δεκαοκτώ προσαγωγές και μια σύλληψη ανήλικου μετά την πορεία για την επέτειο του Πολυτεχνείου</h1>
      <address><time datetime="2019-11-18T01:52:00+00:00">18 Nov 2019, 01:52</time> by <a rel="author">Thestival team</a></address>
      <p>Δυναμική ήταν η παρέμβαση της Αστυνομίας για τον περιορισμό των μικροεπεισοδίων που σημειώθηκαν μετά τη λήξη της πορείας για την επέτειο του Πολυτεχνείου στη Θεσσαλονίκη.</p>
      <p>Σύμφωνα με πληροφορίες του thestival.gr, οι αστυνομικές αρχές προχώρησαν σε δεκαοκτώ προσαγωγές και μια σύλληψη. Στην πλειοψηφία τους οι προσαχθέντες είναι άτομα που μετά τη λήξη της πορείας εισχώρησαν στον πανεπιστημιακό χώρο και παρέμειναν σε αυτόν για αρκετή ώρα. Σε βάρος τους δεν στοιχειοθετήθηκαν κατηγορίες και για το λόγο αυτό αφέθηκαν ελεύθεροι.</p>
      <p>
        <b>Συνελήφθη ένας ανήλικος</b>
      </p>
      <p>Αστυνομικοί προχώρησαν στη σύλληψη ενός 16χρονου, ο οποίος φέρεται να επιτέθηκε με πέτρες εναντίον διμοιρίας των ΜΑΤ που βρισκόταν στην οδό Εγνατία. Το άτομο εντοπίστηκε από αστυνομικούς της ΥΑΒΑΧ και συνελήφθη από αστυνομικούς της ομάδας ΟΠΚΕ στην οδό Δ. Γούναρη. Σε βάρος του ανήλικου σχηματίστηκε δικογραφία για απόπειρα σωματικής βλάβης και παράβαση του νόμου περί όπλων.</p>
    </article>
  </body>
</html>