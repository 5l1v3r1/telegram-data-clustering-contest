<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377091/rusyadan-turkiye-aciklamasi-s-400ler-ne-zaman-hazir-hale-gelecek"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T01:45:00+00:00"/>
    <meta property="og:title" content="Rusya'dan Türkiye açıklaması! S-400'ler ne zaman hazır hale gelecek?"/>
    <meta property="og:description" content="Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sistemlerinin Türkiye'de hazır hale geleceği tarihi açıkladı."/>
  </head>
  <body>
    <article>
      <h1>Rusya'dan Türkiye açıklaması! S-400'ler ne zaman hazır hale gelecek?</h1>
      <h2>Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sistemlerinin Türkiye'de hazır hale geleceği tarihi açıkladı.</h2>
      <address>
        <time datetime="2019-11-18T01:45:00+00:00">18 Nov 2019, 01:45</time>
      </address>
      <p>Rusya Federal Askeri-Teknik İşbirliği Servisi Başkanı Dmitriy Şugayev, S-400 hava savunma sisteminin 2020 baharına kadar kullanıma hazır hale getirilerek Türk ordusunun hizmetine verileceğini söyledi.</p>
      <p>Türk uzmanlarına verilen S-400 eğitiminin 2019 yılı sonuna kadar tamamlanacağını belirten Şugayev, <b>"Türkiye ile olan S-400 sözleşmesi planlandığı şekliyle sürüyor. Yıl sonuna kadar Türk uzmanların eğitimini tamamlayacağız. Baharda ise sistem, artık askeri kullanıma hazır hale gelecek. Her şey planladığımız gibi gidiyor"</b> ifadelerini kullandı.</p>
      <p>Öte yandan Rusya'nın Türkiye'ye beşinci nesil savaş uçaklarının geliştirilmesi için teknolojik yardım yapmaya hazır olduğunu söyleyen Şugayev, <b>"Bu alandaki çeşitli sistemler açısından (Türk beşinci nesil savaş uçaklarının üretimi) Türk ortaklarımıza önerecek şeylerimiz var. Onların da bu konuda önemli çalışmaları var. Onlara ciddi şekilde yardımcı olabiliriz"</b> diye ifade etti.</p>
    </article>
  </body>
</html>