<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957536"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T01:04:09+00:00"/>
    <meta property="og:title" content="విమానయానానికిది స్వర్ణ యుగం"/>
    <meta property="og:description" content="ADVT"/>
  </head>
  <body>
    <article>
      <h1>విమానయానానికిది స్వర్ణ యుగం</h1>
      <address>
        <time datetime="2019-11-18T01:04:09+00:00">18 Nov 2019, 01:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>సమస్యలున్నా భవిష్యత్‌ భేష్‌: ఇండిగో సీఈఓ</b>
        </li>
      </ul>
      <p><b>న్యూఢిల్లీ: </b>భారత విమానయాన పరిశ్రమ ప్రస్తుతం ‘స్వర్ణ యుగం’లో ఉందని ఇండిగో సీఈఓ రొనొజాయ్‌ దత్తా అన్నారు. పరిశ్రమ పునాదులు కూడా అత్యంత బలంగా ఉన్నాయన్నారు. దేశీయ విమానయాన సంస్థల మధ్య పోటీ సైతం ఆరోగ్యకరంగానే ఉందన్నారు. విమాన ఇంధనం(ఏటీఎ్‌ఫ)పై అధిక పన్నుల భారం వంటి కొన్ని సమస్యలున్నా, భవిష్యత్‌ అవకాశాలు అద్భుతంగా కనిపిస్తున్నట్టు చెప్పారు. ‘సమస్యలు, ఆర్థిక ఆటుపోట్లు ఎప్పుడూ ఉండేవే. ప్రస్తుతం మాత్రం భారత విమానయాన పరిశ్రమకు స్వర్ణ యుగం. మున్ముందు అపార అవకాశాలు ఉన్నాయి. మన పరిశ్రమ పునాదులు కూడా బలంగానే ఉన్నాయి’ అన్నారు. ప్రపంచంలోని మిగతా దేశాలతో పోలిస్తే మన దేశంలో ఏటీఎ్‌ఫపై పన్నుల భారం 30 శాతం ఎక్కువగా ఉండడమే ప్రధాన సమస్య అని దత్తా చెప్పారు.</p>
      <p> </p>
      <p>
        <b>ఆ ప్రతిపాదన గిట్టుబాటు కాదు</b>
      </p>
      <p>తరచూ ఇండిగో విమానాల్లో ప్రయాణించే వారి కోసం లాయల్టీ పథకం ప్రారంభించే అవకాశం లేదని దత్తా అన్నారు. లో కాస్ట్‌ ఎయిర్‌లైన్స్‌ విషయంలో ఇలాంటి పథకాలు సాధ్యం కావన్నారు. ఈ పథకాల వల్ల ప్రయాణికుల సంఖ్య పెరిగినా, ఆర్థికంగా గిట్టుబాటు కాదన్నారు.</p>
    </article>
  </body>
</html>