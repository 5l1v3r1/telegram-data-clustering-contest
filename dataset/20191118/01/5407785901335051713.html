<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/cezaevinden-izinli-cikti-sevgilisi-oldugu-ileri-12628316-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-18T01:44:02+00:00"/>
    <meta property="og:title" content="Cezaevinden izinli çıktı, sevgilisi olduğu ileri sürülen kadını öldürüp intihar etti"/>
    <meta property="og:description" content="İzmir'in Buca ilçesinde cezaevinden izinli çıkan kişi, sevgilisi olduğu iddia edilen kadını pompalı tüfekle öldürüp intihar etti."/>
  </head>
  <body>
    <article>
      <h1>Cezaevinden izinli çıktı, sevgilisi olduğu ileri sürülen kadını öldürüp intihar etti</h1>
      <address>
        <time datetime="2019-11-18T01:44:02+00:00">18 Nov 2019, 01:44</time>
      </address>
      <p>İzmir'in Buca ilçesinde cezaevinden izinli çıkan kişi, sevgilisi olduğu iddia edilen kadını pompalı tüfekle öldürüp intihar etti.</p>
      <p>İddiaya göre, açık cezaevinden izinli olarak çıkan Şehmuz <a href="https://www.haberler.com/selcuk/"><b>Selçuk</b></a> (24), Karanfil Mahallesi'nde yaşayan 1 çocuk annesi Melisa Kalem'in (24) evine gitti.</p>
      <p>Burada ikili arasında bilinmeyen nedenle tartışma çıktı. Tartışmanın büyümesi üzerine Selçuk, kendini elektroşok cihazıyla korumaya çalışan Kalem'e, yanında getirdiği pompalı tüfekle ateş etti. Selçuk, daha sonra kendini vurarak intihar etti.</p>
      <p>Silah seslerini duyan vatandaşlar durumu polis ve sağlık ekiplerine bildirdi. Olay yerine gelen sağlık ekiplerince yapılan kontrolde, Kalem ve Selçuk'un hayatını kaybettiği belirlendi.</p>
      <p>Selçuk ve kadının cesedi otopsi için İzmir Adli Tıp Kurumu morguna kaldırıldı. Olay yerinde polis ekipleri geniş güvenlik önlemi aldı. Melisa Kalem'in hayatını kaybettiğini öğrenen yakınları sinir krizi geçirdi.</p>
      <p>Soruşturma sürdürülüyor.</p>
      <p>Kaynak: AA</p>
    </article>
  </body>
</html>