<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819984-protesti-v-gonkongu-bila-politehnicnogo-universitetu-pidpalili-mist.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T01:34:00+00:00"/>
    <meta property="og:title" content="Протести в Гонконгу: біля Політехнічного університету підпалили міст"/>
    <meta property="og:description" content="У ході масових заворушень у Гонконгу загорівся пішохідний міст, що веде до Політехнічного університету, який перетворився на епіцентр акцій протесту."/>
  </head>
  <body>
    <article>
      <h1>Протести в Гонконгу: біля Політехнічного університету підпалили міст</h1>
      <h2>У ході масових заворушень у Гонконгу загорівся пішохідний міст, що веде до Політехнічного університету, який перетворився на епіцентр акцій протесту.</h2>
      <address>
        <time datetime="2019-11-18T01:34:00+00:00">18 Nov 2019, 01:34</time>
      </address>
      <p>Про це інформує <a href="https://www.dw.com/ru/%D0%B2-%D0%B3%D0%BE%D0%BD%D0%BA%D0%BE%D0%BD%D0%B3%D0%B5-%D0%BF%D1%80%D0%BE%D1%82%D0%B5%D1%81%D1%82%D1%83%D1%8E%D1%89%D0%B8%D0%B5-%D0%BF%D0%BE%D0%B4%D0%BE%D0%B6%D0%B3%D0%BB%D0%B8-%D0%BC%D0%BE%D1%81%D1%82-%D1%83-%D0%B2%D1%85%D0%BE%D0%B4%D0%B0-%D0%B2-%D0%BF%D0%BE%D0%BB%D0%B8%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8%D0%B9-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82/a-51289694">Deutsche Welle</a>.</p>
      <p>«На тлі сутичок, які не вщухають між демонстрантами і поліцією в Гонконгу, в ніч проти понеділка, 18 листопада, активісти, котрі перебувають на території кампуса Гонконзького політехнічного університету, підпалили пішохідний міст біля входу в університет», - йдеться в повідомленні.</p>
      <p>Указується, що це сталося, коли поліція спробувала проникнути в будинок, де перебували сотні людей.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819953-policia-gonkongu-vzala-v-oblogu-politehnicnij-universitet.html">Поліція Гонконгу взяла в облогу Політехнічний університет</a>
      </blockquote>
      <p>За даними місцевих ЗМІ, в ході сутичок із протестувальниками на території кампусу Політехнічного університету <a href="https://www.ukrinform.ua/tag-policia">поліція</a> вже затримала десятки активістів.</p>
      <p>Правоохоронці також заявили, що «найнебезпечніші» предмети, вилучені у радикальних активістів за останні дні, були вкрадені з лабораторій Політехнічного університету.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819442-si-czinpin-zaklikav-pripiniti-nasilstvo-u-gonkongu.html">Сі Цзіньпін закликав припинити насильство у Гонконгу</a>
      </blockquote>
      <p>Як повідомлялося, 17 листопада під час сутичок між демонстрантами, які забарикадувалися на території університетського містечка, і поліцією один з правоохоронців був поранений стрілою з лука.</p>
      <p>У відповідь поліція заявила, що не виключає застосування вогнепальної зброї проти учасників масових протестів, якщо вони не припинять насильницьких дій.</p>
      <p>
        <i>Фото: Sam Tsang/scmp.com</i>
      </p>
    </article>
  </body>
</html>