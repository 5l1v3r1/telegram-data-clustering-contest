<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1826621-mektep-oryndygyn-syndyryp-kojgan-mgalim-65-keli-salmak-tastady-foto.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-18T01:50:00+00:00"/>
    <meta property="og:title" content="Мектеп орындығын сындырып алған мұғалім 65 келі салмақ тастады (фото)"/>
    <meta property="og:description" content="Артық салмағының кесірінен мектептегі орындықты сындырған ұстаз 65 келіге арықтап кетті. Бұған дейін ол 130 келі болған деп хабарлайды Life.ru порталына сілтеме жасаған KAZ.NUR.KZ."/>
  </head>
  <body>
    <article>
      <h1>Мектеп орындығын сындырып алған мұғалім 65 келі салмақ тастады (фото)</h1>
      <address><time datetime="2019-11-18T01:50:00+00:00">18 Nov 2019, 01:50</time> by <a rel="author">Нұр Төребек</a></address>
      <p>
        <b>Артық салмағының кесірінен мектептегі орындықты сындырған ұстаз 65 келіге арықтап кетті. Бұған дейін ол 130 келі болған деп хабарлайды <a href="https://life.ru/t/%D0%BA%D0%B8%D1%82%D0%B0%D0%B9/1253079/uchitiel_lomal_svoim_viesom_stulia_no_stal_primierom_dlia_podrazhaniia_sbrosiv_65_kgh">Life.ru </a>порталына сілтеме жасаған <a href="https://kaz.nur.kz/">KAZ.NUR.KZ.</a></b>
      </p>
      <p>Қытайлық Джикгу Норазман есімді мұғалімнің салмағы 130 келі болған. Артық салмақпен арпалысқан педагог қиындықтарды, жағымсыз сәттерді көп көріпті. Ол емін-еркін дәретханаға кіре алмаған. Тіпті, өзіне сай киім де таба алмапты. Норазман костюмдерін арнайы тапсырыспен тіктіріп келген.</p>
      <p>Оқушыларының алдында отырған орындығын сындырып қойған кезі - Джикгудің өміріндегі ең жағымсыз сәті. Сөйтіп ол қауіпсіздік мақсатында екі орындықты қосып отыратын болған.</p>
      <figure>
        <img src="https://netstorage-nur.akamaized.net/images/9e9bb0ca2b9f99aa.jpg?imwidth=900"/>
        <figcaption>
          <cite>Фото: Facebook / Cempedak Cheese</cite>
        </figcaption>
      </figure>
      <p>Бір күні мұғалімнің жүрегі шыдамай, қан қысымы көтеріліп кетеді. Осыдан кейін ол өмірін өзгертпесе, әйелі мен баласын жалғыз қалдыратынын түсінген. Ер адам диетаға отырып, өзіне физикалық күш салған. Өзін қатаң бақылауға алып, дұрыс тамақтануға көшеді. Осылайша ол 130 келі салмақтан, 65 келіге бір-ақ түскен.</p>
    </article>
  </body>
</html>