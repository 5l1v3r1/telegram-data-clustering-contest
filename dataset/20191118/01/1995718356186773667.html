<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152412-ucheni-vyvely-novu-formulu-pererahunku-viku-sobak-u-lyudski-roky"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T01:19:00+00:00"/>
    <meta property="og:title" content="Учені вивели нову формулу перерахунку віку собак у «людські роки»"/>
    <meta property="og:description" content="Учені з Каліфорнійського університету (США) знайшли нову формулу перерахунку віку собак у «людські роки»."/>
  </head>
  <body>
    <article>
      <h1>Учені вивели нову формулу перерахунку віку собак у «людські роки»</h1>
      <address>
        <time datetime="2019-11-18T01:19:00+00:00">18 Nov 2019, 01:19</time>
      </address>
      <p>Учені з Каліфорнійського університету (США) знайшли нову формулу перерахунку віку собак у «людські роки».<br/><br/>Цей метод більш чітко показує вікові зміни собак, ніж традиційна формула, згідно з якою один рік собаки дорівнює семи рокам людини, повідомляє <a href="https://racurs.ua/ua/n129554-bilsh-tochnyy-sposib-peretvorennya-viku-sobak-u-ludski-roky-znayshly-ucheni.html">Ракурс</a>.<br/><br/>Традиційна формула базувалася на середньому терміні життя для собак та людей — 10 та 70 років відповідно.<br/><br/>Нова формула пропонує розраховувати «людський» вік собаки як натуральний логарифм реального віку собак, помножений на 16, і до якого додано 31. Тобто для однорічної собаки «людський вік» становитиме 31 рік (1ln*16+31), дворічної — 42,1 роки (2ln*16+31), а десятирічної — 67,8 роки.<br/><br/>Таке ускладнення традиційної формули пов’язане з тим, що реальний біологічний годинник собак спочатку йде набагато швидше, ніж людський (дворічний лабрадор все ще може поводитися як цуценя, але він вже собака середнього віку), проте згодом сповільнюється.<br/><br/>Запропонована ученими формула ґрунтується на порівняно новій концепції в дослідженні старіння — так званому «епігенетичному годиннику», який виникає внаслідок хімічних модифікацій ДНК протягом життя. «Епігенетичний годинник» дозволяє вслідкувати біологічний вік, тобто наслідки впливу хвороб, способу життя та генетики на організм.<br/><br/>Щоб дізнатися, як працює цей годинник у собак, учені провели дослідження ДНК, до якої були залучені 104 собаки з породи лабрадор-ретривер віком від чотирьох тижнів до 16 років.<br/><br/>Нагадаємо, нещодавно вчені встановили, що селекція різних порід собак вплинула на їхній мозок.</p>
    </article>
  </body>
</html>