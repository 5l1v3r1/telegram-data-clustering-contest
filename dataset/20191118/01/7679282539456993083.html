<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kalki-koechlin-ka-khulasa-kaha-shuruat-main-nahi-pata-tha-pregnant-hu-2855420.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T01:09:52+00:00"/>
    <meta property="og:title" content="कल्कि कोचलिन का खुलासा, कहा- शुरुआत में नहीं पता था प्रेग्नेंट हूं"/>
    <meta property="og:description" content="बॉलीवुड एक्ट्रेस कल्कि कोचलिन पिछले कुछ दिनों से अपनी प्रेग्नेंसी को लेकर सुर्खियों में हैं। कुछ दिनों पहले ही उन्होंने अपनी प्रेग्नेंसी का खुलासा किया है। अब हाल ही में कल्कि ने अपनी पर्सनल लाइफ और..."/>
  </head>
  <body>
    <article>
      <h1>कल्कि कोचलिन का खुलासा, कहा- शुरुआत में नहीं पता था प्रेग्नेंट हूं</h1>
      <address><time datetime="2019-11-18T01:09:52+00:00">18 Nov 2019, 01:09</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्ट्रेस कल्कि कोचलिन पिछले कुछ दिनों से अपनी प्रेग्नेंसी को लेकर सुर्खियों में हैं। कुछ दिनों पहले ही उन्होंने अपनी प्रेग्नेंसी का खुलासा किया है। अब हाल ही में कल्कि ने अपनी पर्सनल लाइफ और प्रेग्नेंसी को लेकर कुछ बातें बताई हैं। दरअसल, मिड डे को दिए इंटरव्यू में कल्कि ने बताया कि शुरुआत के दिनों में कल्कि को अपने प्रेग्नेंट होने की बात नहीं पता थी। कल्कि ने कहा, मैं इस प्रेग्नेंसी से बिल्कुल अंजान थी। शुरुआत के 2 महीने मुझे प्रेग्नेंसी का पता ही नहीं चला, लेकिन फिर जब मैंने पहली बार अपने अजन्मे बच्चे की धड़कन सुनी तो मैं काफी एक्साइटेड हो गई थी।</p>
      <p>कल्कि ने शादी को लेकर कहा, हमें शादी से कोई दिक्कत नहीं है, लेकिन हम इसलिए शादी नहीं करना चाहते क्योंकि मैं प्रेग्नेंट हूं। अगर कभी हमारे बच्चे के डॉक्यूमेंट्स और स्कूल रजिस्ट्रेशन के लिए जरूरी होता है तो हम इस पर सोच सकते हैं।</p>
      <p>
        <a href="https://www.livehindustan.com/entertainment/story-airport-par-passport-na-dikhane-par-troll-hui-katy-perry-video-hua-viral-2855409.html">एयरपोर्ट पर पासपोर्ट न दिखाने पर ट्रोल हुईं केटी पैरी, वीडियो हुआ वायरल</a>
      </p>
      <p>
        <a href="https://www.livehindustan.com/entertainment/story-sridevi-ko-south-industry-se-mila-ye-bada-samman-boney-kapoor-hue-emotional-2855398.html">श्रीदेवी को साउथ इंडस्ट्री से मिला ये बड़ा सम्मान, बोनी कपूर हुए इमोशनल</a>
      </p>
      <p>
        <b>मुझसे पूछा जाता है बच्चे का पिता कहाँ है: कल्कि</b>
      </p>
      <p>कल्कि ने कुछ दिनों पहले बताया था कि उन्हें जब अपनी प्रेग्नेंसी के बारे में पता चला तो उनका पहला रिएक्शन क्या था? कल्कि ने कहा था, मैं शॉक्ड थी कि ये कैसा हो गया? हमने से सब प्लान नहीं किया था। मैंने इसके बाद एक और टेस्ट कराया जिसके बाद ये कंफर्म हुआ कि हाँ मैं सच में प्रेग्नेंट हूँ। फिर मैं बहुत खुश थी। </p>
      <p>कल्कि ने फिर ट्रेलिंग को लेकर भी बात की थी। कल्कि ने बताया कि कई ट्रोलर्स ने उनसे पूछा कि बच्चे का पिता कहाँ है? ये सब पढ़कर मैं काफ़ी परेशान हो जाती थी। लेकिन सच तो यही है कि अगर आप प्रेग्नेंट हैं तो भी आपको ट्रोल किया जाता है, आप सेलेब नहीं हैं और समाज को लेकर अपनी राय रखती हैं तब भी।  </p>
    </article>
  </body>
</html>