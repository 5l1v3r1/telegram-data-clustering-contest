<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/07/unja-mar-az-esot-van-egy-rossz-hirunk-video"/>
    <meta property="og:site_name" content="infostart"/>
    <meta property="article:published_time" content="2019-11-07T03:55:00+00:00"/>
    <meta property="og:title" content="Unja már az esőt? Van egy rossz hírünk – videó"/>
    <meta property="og:description" content="A változékony, csapadékos napoknak nézünk elébe, azonban marad az évszakhoz képest enyhe idő."/>
  </head>
  <body>
    <article>
      <h1>Unja már az esőt? Van egy rossz hírünk – videó</h1>
      <address><time datetime="2019-11-07T03:55:00+00:00">07 Nov 2019, 03:55</time> by <a rel="author">Infostart</a></address>
      <h3>A változékony, csapadékos napoknak nézünk elébe, azonban marad az évszakhoz képest enyhe idő.</h3>
      <p>Az átlagos novemberi csapadékösszeg ugyan az elmúlt néhány napban az ország nagy részén lehullott, azonban itt még nincs megállás, ugyanis újabb adag eső érkezik – hangzik el az Országos Meteorológiai Szolgálat videós előrejelzésében.</p>
      <figure>
        <iframe src="https://www.youtube.com/embed/9enUzqw2ZQk" width="560" height="315" data-service="Youtube" scrolling="no"/>
      </figure>
      <p>Csütörtök reggelre 3 és 10 fok közé hűl a levegő. Napközben a csapadékzóna keletre tevődik át, miközben délnyugat irányából megkezdődik a felhőzet vékonyodása, felszakadozása, amit több órás napsütés kísérhet.</p>
      <p>A tartósan borult, esős tájakon, mint az Északi-Középhegység térsége, legfeljebb 10 fok körüli maximumokra készülhetünk, míg a napos dél-délnyugati tájakon 18 fok is lehet majd. A légmozgás gyenge, vagy mérsékelt marad.</p>
      <p>A közeljövőben egyelőre még nem látszik tartósan száraz periódus, azonban marad az enyhe hőmérséklet is.</p>
      <p>
        <i>Nyitókép: Pexels.com</i>
      </p>
    </article>
  </body>
</html>