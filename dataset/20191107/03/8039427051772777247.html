<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948372"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T03:23:30+00:00"/>
    <meta property="og:title" content="ఇసుక ధరలకు కట్టడి"/>
    <meta property="og:description" content="ADVT"/>
  </head>
  <body>
    <article>
      <h1>ఇసుక ధరలకు కట్టడి</h1>
      <address>
        <time datetime="2019-11-07T03:23:30+00:00">07 Nov 2019, 03:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>నియంత్రణ కోసం ప్రత్యేక చట్టం</b>
        </li>
        <li>
          <b>రేటు పెంచి అమ్మితే వేటే నిల్వలుంటే ఆపనే వద్దు</b>
        </li>
        <li>
          <b>వచ్చే స్పందన, సమీక్షల్లో ఇసుకపైనే కేంద్రీకరిస్తాం</b>
        </li>
        <li>
          <b>సరిహద్దు దాటకుండా చెక్‌</b>
        </li>
        <li>
          <b>ప్రతి రీచ్‌ వద్దా సీసీ కెమెరా</b>
        </li>
        <li>
          <b>వరద సర్కార్‌ చేతిలో లేదు</b>
        </li>
        <li>
          <b>ఐదు నెలల్లో 3 నెలలు అవే</b>
        </li>
        <li>
          <b>అయినా విపక్షాల బండలు</b>
        </li>
        <li>
          <b>పంచాయతీరాజ్‌ సమీక్షలో ముఖ్యమంత్రి జగన్‌ వ్యాఖ్య</b>
        </li>
      </ul>
      <p>
        <b>ఇసుక విషయంలో అవినీతికి పాల్పడకుండా చర్యలు తీసుకుంటున్నాసరే విమర్శలకు</b>
      </p>
      <p>
        <b>గురవుతున్నాం. ఎమ్మెల్యేలూ, మంత్రులూ అవినీతికి దూరంగా ఉంటున్నారు. అయినాసరే ప్రతిపక్షం బండలు వేస్తోంది</b>
      </p>
      <p>
        <b>- సీఎం జగన్‌</b>
      </p>
      <p> </p>
      <p><b>అమరావతి, నవంబరు 6 (ఆంధ్రజ్యోతి): ‘‘</b>ఇసుక ధరల నియంత్రణకు ప్రత్యేకచట్టాన్ని తీసుకువస్తాం. మాఫియా, స్మగ్లింగ్‌లను నివారించేందుకు వీలుగా కఠిన చర్యలు తీసుకుంటాం’’ అని ముఖ్యమంత్రి వైఎస్‌ జగన్మోహన్‌రెడ్డి ప్రకటించారు. జిల్లాలు , నియోజకవర్గాలవారీగా ఇసుక ధరలను నిర్ణయించాలని కలెక్టర్లను, గనుల శాఖ అధికారులను ఆదేశించారు. తాడేపల్లి సీఎం క్యాంపు కార్యాలయంలో పంచాయతీరాజ్‌శాఖపై బుధవారం సీఎం సమీక్ష నిర్వహించారు. ఇసుక ఇతర రాష్ట్రాలకు</p>
      <p>తరలిపోకుండా చర్యలు తీసుకోవాలని ఈ సందర్భంగా ఆయన ఆదేశించారు. ‘బెంగళూరు, చెన్నై, తెలంగాణ రాష్ట్రాలకు ఇసుక తరలిపోకుండా సరిహద్దు ప్రాంతాల్లో నిఘాను పెంచండి. ఇసుక ధరలు ప్రజలకు సరళంగా అర్థమయ్యేలా చూడండి.</p>
      <p> నిర్ణయించిన రేటుకే ఇసుకను అమ్మాలి. దానికోసం టెక్నాలజీని వాడుకోండి. ఇసుక స్మగ్లింగ్‌ జరిగితే ప్రభుత్వానికి చెడ్డపేరు వస్తుంది. అలా కాకుండా చూసుకోండి’ అని సీఎం స్పష్టం చేశారు. ఇసుకను అధిక రేటుకు అమ్ముతున్నారంటూ ఎవరైనా ఫిర్యాదు చేస్తే వెంటనే, చర్యలు తీసుకోవాలని జగన్‌ ఆదేశించారు. అధిక ధరలకు అమ్మేవారిని జైలుకు పంపాలన్నారు. సోమవారం నిర్వహించే స్పందన, మంగళవారం జరిపే సమీక్షల్లో పూర్తిగా ఇసుకపైనే కేంద్రీకరిస్తామని తెలిపారు. వచ్చే సోమవారం స్పందన సమీక్షలో ఇసుక వారోత్సవం తేదీలను ప్రకటిస్తామన్నారు. కాగా, రాష్ట్రంలోని 275 రీచ్‌లలో సీసీ కెమెరాలు, స్టాక్‌ పాయింట్ల వద్ద వేబ్రిడ్జీలను ఏర్పాటు చేయడంపై సీఎం ఆరా తీశారు. వాటిని ఈ నెలాఖరులోగా నెలకొల్పాలని ఆదేశించారు. నదుల్లో నీరుతగ్గగానే అన్ని రీచ్‌ల నుంచి ఇసుక సరఫరా ప్రారంభం కావాలని సీఎం ఆదేశించారు. ‘ఇసుక సరఫరా కోసం వాహనాలు పుష్కలంగా అందుబాటులో ఉండాలి. కిలోమీటరుకు రూ.4.90 చొప్పున ఇసుక రవాణాకు ఎవరు ముందుకు వచ్చినా వారికి వెంటనే అనుమతి ఇవ్వాలి. ఇసుక నిల్వలు సరిపడా ఉన్నంత వరకూ విరామం లేకుండా పనిచేయాలి. అవసరమైతే ఇంకా స్టాక్‌ పాయింట్లు పెంచాల’ని కోరారు. </p>
      <p>
        <b>విపక్షాలది శవ రాజకీయం</b>
      </p>
      <p>ఇసుక కొరతపై విపక్షాల విమర్శలపై సీఎం తీవ్రంగా స్పందించారని తెలిసింది. ‘వరదలన్నవి ప్రభు త్వం చేతిలో లేవు. ఆగస్టు నుంచి ఇప్పటివరకూ నదుల్లో వరద కొనసాగుతూనే ఉంది. అధికారంలోకి వచ్చి ఇంకా 5 నెలలు కాలేదు. మంత్రులు జూన్‌లో ప్రమాణ స్వీకారం చేశారు. పాలనకు అందరం సన్నద్ధమయ్యేలోగా ఆగస్టులో వరదలు ప్రారంభమయ్యాయి. గత నెలలుగా వరదలతోనే సరిపోయింది. కానీ ప్రతిపక్షాలు ఇవేవీ పట్టించుకోకుండా శవరాజకీయాలు చేస్తున్నాయి’’ అని ముఖ్యమంత్రి జగన్‌ వ్యాఖ్యానించారు. ఈ సమీక్షలో పంచాయతీరాజ్‌ శాఖ మంత్రి పెద్దిరెడ్డి రామచంద్రారెడ్డి, గనుల శాఖ ఉన్నతాధికారులు, పోలీసు ఉన్నతాధికారులు పాల్గొన్నారు.</p>
      <p>
        <b>ఆ ఐదుగురికి ఐదేసి లక్షలు</b>
      </p>
      <p>
        <b> కార్మిక కమిషనర్‌ రేఖారాణి ప్రకటన</b>
      </p>
      <p>ఇటీవల ఆత్మహత్య చేసుకున్న ఐదుగురు భవన నిర్మాణ కార్మికులకు కార్మిక శాఖ పరిహారం ప్రకటించింది. గుంటూరు జిల్లాకు చెందిన పోలేపల్లి వెంకటేశ్వరరావు, పడతపు వెంకటరావు, చింతం బ్రహ్మాజీ, పటాస్‌ నాగుల్‌ మీరా, గుర్రం నాగరాజు అనే భవన నిర్మాణ కార్మికుల కుటుంబాలకు రూ.5 లక్షల చొప్పున పరిహారం అందించినట్లు కార్మికశాఖ కమిషనర్‌ రేఖారాణి బుధవారం ఓ ప్రకటనలో తెలిపారు. ముఖ్యమంత్రి వైఎస్‌ జగన్మోహన్‌రెడ్డి ఆదేశాల మేరకు చనిపోయిన వారి నామినీలకు పరిహారం అందించినట్లు వెల్లడించారు. భవన, ఇతర నిర్మాణ రంగ కార్మిక సంక్షేమ మండలి ద్వారా చెక్కుల రూపేణా పరిహారం అందజేశామని పేర్కొన్నారు.</p>
    </article>
  </body>
</html>