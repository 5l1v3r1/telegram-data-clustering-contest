<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinu-nakrije-doshchami-prognoz-pogodi-na-7-listopada-638243.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T03:48:41+00:00"/>
    <meta property="og:title" content="Україну накриє дощами: прогноз погоди на 7 листопада"/>
    <meta property="og:description" content="Сьогодні українців очікує несприятлива погода"/>
  </head>
  <body>
    <article>
      <h1>Україну накриє дощами: прогноз погоди на 7 листопада</h1>
      <address>
        <time datetime="2019-11-07T03:48:41+00:00">07 Nov 2019, 03:48</time>
      </address>
      <h4>Сьогодні українців очікує несприятлива погода</h4>
      <p>Погода в Україні у четвер, 7 листопада, очікується несприятлива, у більшості областей пройдуть дощі різної інтенсивності, а температура повітря різко впаде.</p>
      <p>Про це повідомляє Укргідрометцентр.</p>
      <p>Погода на сході країни очікується похмура, дощ пройде в Харкові та Полтаві, у інших містах – хмарність. Вночі від +10 до +13 градусів, вдень очікується від +13 до +18 градусів, місцями до +19 градусів.</p>
      <p>У південних областях сонячно, опади не прогнозуються, можлива змінна хмарність. Нічна температура повітря складе +11 +14 градусів, вдень буде тепло, від +17 до +20 градусів. У Криму без опадів, хмарно з проясненнями. Вночі +12 +14 градусів, вдень від +19 до +21 градуса.</p>
      <p>У північних областях країни різко похолодає, вдень пройде невеликий короткочасний дощ. Температура повітря вночі +6 +8 градусів, удень стовпчики термометрів піднімуться до +11 +13 градусів.</p>
      <p>Західні області затягне дощами і суттєво похолодає. Вночі в регіоні очікується від +3 до +8 градусів, вдень потеплішає до +10 +13 градусів.</p>
      <p>Центральну частину України також накриє короткочасними дощами і похолоданням. Вночі від +7 до +9 градусів, удень очікується підвищення температури до +14 +16 градусів.</p>
      <p>У Києві 7 листопада буде похмура і прохолодна погода. Вдень пройде невеликий помірний дощ. Нічна температура повітря складе 6 +8 градусів, вдень очікується всього +10 +12 градусів.</p>
      <related>
        <a href="https://glavcom.ua/kyiv/news/zabrudnennya-povitrya-v-kijevi-riven-shkidlivih-rechovin-perevishcheno-v-kilka-raziv-638013.html"/>
        <a href="https://glavcom.ua/kyiv/news/kiyan-poperedili-pro-silniy-viter--637832.html"/>
        <a href="https://glavcom.ua/kyiv/news/za-pyat-dniv-listopad-u-kijevi-vzhe-vstanoviv-tri-temperaturni-rekordi-637815.html"/>
      </related>
    </article>
  </body>
</html>