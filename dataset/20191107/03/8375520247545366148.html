<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/odeskiy-yuridichniy-licey-stav-peremozhcem-vseukrajinskogo-turniru-yunih-pravoznavciv-638244.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T03:47:46+00:00"/>
    <meta property="og:title" content="Одеський юридичний ліцей став переможцем Всеукраїнського турніру юних правознавців"/>
    <meta property="og:description" content="Команда Одеського юридичного ліцею посіла друге місце на Всеукраїнському турнірі юних правознавців"/>
  </head>
  <body>
    <article>
      <h1>Одеський юридичний ліцей став переможцем Всеукраїнського турніру юних правознавців</h1>
      <address>
        <time datetime="2019-11-07T03:47:46+00:00">07 Nov 2019, 03:47</time>
      </address>
      <h4>Команда Одеського юридичного ліцею посіла друге місце на Всеукраїнському турнірі юних правознавців</h4>
      <p>На базі Рівненського обласного наукового ліцею відбувся ХVIІ Всеукраїнський турнір юних правознавців. У цьому році в турнірі брала участь 21 команда із різних регіонів України: Харківа, Волині, Донецька, Рівно, Херсона, Житомира, Одеси.<br/><br/>До складу команди Одеського юридичного ліцею Одеської міської ради Одеської області увійшли учні 11-го класу, а саме: Ганна Кіслова, Олександр Мацак, Анастасія Голуб, Євгенія Цуркан, Надія Мінжирян. Керівник команди - вчитель ліцею Сергій Прутцев.</p>
      <p>Команди вели полеміку щодо найактуальніших у правовій сфері питань, пропонували свої варіанти законодавчих і практичних вирішень існуючих проблем, аналізували зарубіжний і міжнародний досвід та можливості його впровадження в українське законодавство.</p>
      <p>Команда Одеського юридичного ліцею відзначилася своїми знаннями та неординарним мисленням у питаннях європейських правових стандартів та імплементації їх в українському суспільстві, а також вирішенні проблем екологічної шкоди, кримінальних проступків, злочинності у сфері інформаційних технологій, подолання булінгу, мобінгу, протидії торгівлі людьми та ін.</p>
      <p>У ході напруженої боротьби команда Одеського юридичного ліцею посіла ІІ місце.</p>
      <p>Метою турніру юних правознавців є популяризація правових знань серед учнівської молоді, її виховання в дусі загальнолюдських демократичних цінностей; створення умов для реалізації та розвитку науково-дослідницьких, творчих здібностей учасників освітнього процесу, прищеплення їм навичок критичного мислення, роботи в колективі, вміння формувати та відстоювати власну думку.</p>
      <related>
        <a href="https://glavcom.ua/odesa/news/v-odesi-uchasnici-sudovogo-procesu-pidpalili-avtomobil-638134.html"/>
        <a href="https://glavcom.ua/odesa/news/v-odesi-futbolni-vorota-smertelno-travmuvali-studenta-638147.html"/>
        <a href="https://glavcom.ua/columns/denyskazanskiy/rosiyskiy-propagandist-zaproponuvav-zavaliti-odesu-trupami-638037.html"/>
      </related>
    </article>
  </body>
</html>