<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948417"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T03:38:45+00:00"/>
    <meta property="og:title" content="కడుపులో బంగారం.. కిడ్నాప్‌ చేసి కొట్టేశారు!"/>
    <meta property="og:description" content="ADVT"/>
  </head>
  <body>
    <article>
      <h1>కడుపులో బంగారం.. కిడ్నాప్‌ చేసి కొట్టేశారు!</h1>
      <address>
        <time datetime="2019-11-07T03:38:45+00:00">07 Nov 2019, 03:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>
          <b>చెన్నై విమానాశ్రయంలో ఇద్దరు మహిళల అరెస్టు</b>
          <b>వారిని ఆస్పత్రికి తరలిస్తుండగా పదిమంది దాడి</b>
          <b>ఎనిమా చేయించి బంగారంతో ఉడాయింపు</b>
        </b>
      </p>
      <p><b>చెన్నై, నవంబరు 6(ఆంధ్రజ్యోతి):</b> బంగారం అక్ర మ రవాణాపై తీసిన సినిమాల్ని తలదన్నే యాక్షన్‌ కథ ఇది! కడుపులో 3 కిలోల బంగారుముద్దల్ని పె ట్టుకుని అక్రమంగా తరలిస్తున్న ఇద్దరు మహిళల్ని కస్టమ్స్‌ అధికారులు పట్టుకుని ఆస్పత్రికి తీసుకెళ్లారు. అయితే.. 10 మంది దుండగులు దారిలో ఆ ఇద్దరు మహిళలనూ కిడ్నాప్‌ చేశారు! వారికి ఎనిమా చే యించి బంగారం తీసుకుని మహిళల్ని వదిలేశారు. చెన్నై పల్లావరం రహదారిలో జరిగిన ఈ సంఘటన సంచలనం సృష్టించింది. మంగళవారం శ్రీలంక నుం చి చెన్నై అంతర్జాతీయ విమానాశ్రయానికి వచ్చిన విమాన ప్రయాణికులను కస్టమ్స్‌ అధికారులు తనిఖీ చేశారు. వీరిలో గర్భం దాల్చినట్టు ఉన్న శ్రీలంకకు చెందిన ఫాతిమా(32), త్రిష(36)ల తీరు అనుమానాస్పదంగా కనిపించింది. వారిద్దరి కడుపులో బంగా రపు ముద్దలు ఉన్నట్లు గుర్తించిన అధికారులు ఎనిమా ద్వారా బయటకు తీయించేందుకు ఆస్పత్రికి కారులో బయల్దేరారు.  దారిలో 10 మంది దుండ గులు మహిళలను కిడ్నాప్‌ చేసి చెంగల్పట్టులోని ఓ ప్రైవేటు ఆస్పత్రికి తీసుకెళ్లారు. అక్కడ వారికి ఎని మా చేయించి కడుపులో ఉన్న బంగారాన్ని తీసుకున్నారు. అనంతరం ఆ మహిళలను మీనంబాక్కం సమీపంలో విడిచిపెట్టగా పోలీసుస్టేషన్‌కు వెళ్లి కిడ్నాప్‌ ఉదంతంపై ఫిర్యాదు చేశారు. అలాగే.. చెన్నై విమానాశ్రయానికి మంగళవారం రాత్రి దుబాయి నుంచి వచ్చిన విమానంలో టాయిలెట్‌ వెనుక దాచి న 5.6 కిలోల 48 బంగారు కడ్డీలను కస్టమ్స్‌ అధికారులు స్వాధీనం చేసుకున్నారు. 5.6 కిలోల బరువైన ఆ బంగారం విలువ రూ.2.24 కోట్లు. మరో కేసులో రూ.11 కోట్ల విలువైన బంగారాన్ని స్వాధీనం చేసుకున్నారు.</p>
    </article>
  </body>
</html>