<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620298/%D8%AD%D9%85%D9%84%D9%87-%D8%A8%D9%87-%DA%A9%D8%A7%D8%B1%D9%88%D8%A7%D9%86-%D9%85%D8%B9%D8%AF%D9%86%DA%86%DB%8C%D8%A7%D9%86-%D8%AF%D8%B1-%D8%A8%D9%88%D8%B1%DA%A9%DB%8C%D9%86%D8%A7%D9%81%D8%A7%D8%B3%D9%88-%DB%B3%DB%B7-%D9%86%D9%81%D8%B1-%DA%A9%D8%B4%D8%AA%D9%87-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T03:28:00+00:00"/>
    <meta property="og:title" content="حمله به کاروان معدنچیان در بورکینافاسو/ ۳۷ نفر کشته شدند"/>
    <meta property="og:description" content="حمله افراد مسلح به کاروان معدنچیان یک شرکت کانادایی در بورکینافاسو دستکم 37 کشته و 60 مجروح برجا گذاشت."/>
  </head>
  <body>
    <article>
      <h1>حمله به کاروان معدنچیان در بورکینافاسو/ ۳۷ نفر کشته شدند</h1>
      <address>
        <time datetime="2019-11-07T03:28:00+00:00">07 Nov 2019, 03:28</time>
      </address>
      <p>
        <i>حمله افراد مسلح به کاروان معدنچیان یک شرکت کانادایی در بورکینافاسو دستکم 37 کشته و 60 مجروح برجا گذاشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>کاروان کارکنان یک شرکت معدنی کانادایی در بورکینافاسو که با همراهی نیروهای ارتش این کشور در حال حرکت بود، هدف حمله افراد مسلح قرار گرفت.</p>
      <p>براساس این گزارش، کارکنان محلی، پیمانکاران و کارگران تدارکات شرکت «جامعه کاوش معدن در غرب آفریقا» در این کاروان بودند.</p>
      <figure>
        <img src="https://aftabnews.ir/files/fa/news/1398/8/16/356294_769.jpg"/>
      </figure>
      <p>به گزارش خبرگزاری اسپوتنیک، مقام‌های امنیتی محلی به خبرگزاری رویترز گفتند که در این حمله که افراد مسلح به 5 اتوبوس حامل این افراد هجوم بردند، دست کم 37 نفر کشته و 60 نفر زخمی شدند.</p>
      <p>در سال جاری میلادی برخی از گروه‌های مسلح افراطی که وابسته به القاعده و داعش هستند از کشور مالی وارد بورکینافاسو شده و باعث افزایش تنش‌های قومی و مذهبی به ویژه در جنوب این کشور شده‌اند.</p>
      <p>در پی این تنش‌ها، حمله گروه‌های مسلح افراطگرا و درگیری میان دامداران و کشاورزان در این کشور آفریقایی که جزو بخش‌های آرام منطقه ساحل بود، باعث کشته شدن صدها شهروند و نظامی شده است.</p>
      <p>چندی پیش نیز برخی از افراد این گروه‌ها که برای تجارت اسلحه وارد بورکینافاسو شده بودند، ۱۶ نفر را در روستایی در شمال این کشور کشتند.</p>
    </article>
  </body>
</html>