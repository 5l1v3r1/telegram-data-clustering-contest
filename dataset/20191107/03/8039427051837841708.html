<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948452"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T03:49:30+00:00"/>
    <meta property="og:title" content="‘రియల్‌ పోలీస్‌’పై ఆరా!"/>
    <meta property="og:description" content="ADVT"/>
  </head>
  <body>
    <article>
      <h1>‘రియల్‌ పోలీస్‌’పై ఆరా!</h1>
      <address>
        <time datetime="2019-11-07T03:49:30+00:00">07 Nov 2019, 03:49</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఉన్నతాధికారుల ఆరా.. ‘ఆంధ్రజ్యోతి’ కథనంతో కలకలం</b><b>(ఆంధ్రజ్యోతి, రంగారెడ్డిజిల్లా ప్రతినిధి)</b>భూవివాదాల్లో పోలీసు అధికారుల జోక్యం పెరిగిపోతుండడంపై ‘ఆంధ్రజ్యోతి’ ప్రచురించిన కథనం సంచలనం రేకెత్తించింది. హైదరాబాద్‌ నగరం, శివార్లలో కొందరు పోలీసు అధికారులు భూదందాలు నిర్వహించడంపై ‘ఆంధ్రజ్యోతి’లో బుధవారం ‘రియల్‌ పోలీస్‌’ శీర్షికన కథనం ప్రచురించిన సంగతి తెలిసిందే. దీనిపై పోలీసు ఉన్నతాధికారులు విచారణకు ఆదేశించారు. దీంతో నిఘా వర్గాలు ఆయా ప్రాంతాలకు వెళ్లి సమాచారం సేకరించాయి. అనేక పోలీస్‌ స్టేషన్ల పరిధిలో సమాచారం సేకరించినట్లు తెలిసింది. ఘట్‌కేసర్‌లో ఓ ముఖ్యనేతకు అనుకూలంగా జరుగుతున్న భూదందాపై ఆరా తీశారు. కొందరు బాధితులను కూడా కలిసి వివరాలు సేకరించారు. ఈ భూముల వ్యవహారంలో తమకు జరిగిన అన్యాయాన్ని వారు వివరించారు. పోలీ్‌సస్టేషన్‌లో ఫిర్యాదు చేసినా ఫలితం లేదని వాపోయారు. ఇదిలా ఉంటే రాజేంద్రనగర్‌, మేడ్చల్‌ నియోజకవర్గాల పరిధిలో కొందరు పోలీసు అధికారులపై వచ్చిన ఆరోపణలపై స్పెషల్‌ బ్రాంచ్‌ పోలీసులు ఆరా తీశారు. క్షేత్రస్థాయిలో కొందరు సిబ్బంది చేస్తున్న భూదందాల్లో ఉన్నతాధికారుల పాత్ర కూడా ఉన్నట్లు ఆరోపణలు వస్తున్నాయి. పై అధికారుల ప్రమేయం లేకుండా విచ్చలవిడిగా భూముల వ్యవహారాల్లో కిందిస్థాయి అధికారులు తలదూర్చడం అసంభవమని అంటున్నారు. ఈ ఆరోపణలపై లోతుగా విచారణ జరిపితే తెరవెనుక ఉన్న అధికారుల పాత్ర కూడా బయటకొచ్చే అవకాశాలున్నాయి.</p>
    </article>
  </body>
</html>