<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740418"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T04:52:00+00:00"/>
    <meta property="og:title" content="'สงสัยว่าลูกรวยแต่ทำไรไม่ได้' มารดา'แม่มณี'ยันไม่เกี่ยว"/>
    <meta property="og:description" content="ผุ้การฯอุดรธานี ต้องเอาชีวิตคนไว้ก่อน แพทย์ให้ยาความดันต่อสายออกซิเจนช่วยมารดา'แม่มณี' เผยเจ้าตัวเครียดอ้างว่าสงสัยที่ลูกสาวมีเงินมากมายแต่ก็ทำอะไรไม่ได้"/>
  </head>
  <body>
    <article>
      <h1>'สงสัยว่าลูกรวยแต่ทำไรไม่ได้' มารดา'แม่มณี'ยันไม่เกี่ยว</h1>
      <address>
        <time datetime="2019-11-07T04:52:00+00:00">07 Nov 2019, 04:52</time>
      </address>
      <p>
        <b>ผุ้การฯอุดรธานี ต้องเอาชีวิตคนไว้ก่อน แพทย์ให้ยาความดันต่อสายออกซิเจนช่วยมารดา"แม่มณี" เผยเจ้าตัวเครียดอ้างว่าสงสัยที่ลูกสาวมีเงินมากมายแต่ก็ทำอะไรไม่ได้</b>
      </p>
      <p>กรณี ตำรวจชุดคลี่คลายคดีบุกควบคุมตัว น.ส.ธวัลรัตน์ ทิพย์ประเวช อายุ 48 ปี มารดาของ น.ส.วันทนีย์ ทิพย์ประเวช หรือ"เดียร์" หรือ"แม่มณี"  ตามหมายจับของศาลจังหวัดอุดรธานี ในข้อหาร่วมกันยักย้ายถ่ายโอนทรัพย์สิน ภายในปั๊มน้ำมันริมถนนอุดรดุษฎี เทศบาลนครอุดรธานี ซึ่งทันทีที่รับรู้ข้อหา น.ส.ธวัลรัตน์ ก็น้ำตาคลอ อ้างว่าไม่รู้เรื่อง ก่อนจะเป็นลมล้มพับไป<br/><br/>ความคืบหน้าเมื่อวันที่ 7 พ.ย. พล.ต.ต.นันทชาติ ศุภมงคล ผบก.ภ.จว.อุดรธานี เปิดเผยว่า ช่วงที่กำลังคุมตัว น.ส.ธวัลรัตน์ ไปดำเนินคดีที่โรงพัก เจ้าตัวเกิดตกใจจนเป็นลมไป ทำให้ต้องเปลี่ยนแผนนำตัวไปส่งที่ รพ.เทศบาลนครอุดรธานี ก่อนส่งต่อ รพ.ศูนย์อุดรธานี เพื่อให้แพทย์ตรวจดูอาการ คือเราต้องเอาชีวิตคนและความปลอดภัยของคนเอาไว้ก่อน จากนั้นค่อยดำเนินการตามกฏหมาย</p>
      <figure>
        <img src="https://www.dailynews.co.th/admin/upload/20191107/news_AiwdhAbSqQ115911_533.jpg?v=20191107123?v=6309"/>
      </figure>
      <p>"หลังจากไปถึงที่โรงพยาบาลแพทย์และพยาบาลก็ได้รีบให้ยาลดความดันกับใส่สายออกซิเจนช่วยหายใจทันที คาดว่าคงเกิดจากความเครียดมาก ซึ่งที่พูดคุยแม่ของแม่มณียังยืนยันอ้างว่า "ก็สงสัยเหมือนกันว่าทำไมลูกสาวมีเงินมากมายขนาดนี้ แต่ก็ทำอะไรไม่ได้ ตัวแม่ไม่มีส่วนเกี่ยวข้องอะไรด้วย แต่เมื่อมีหมายจับออกมาแล้วก็ไม่รู้จะทำอย่างไรเหมือนกัน" โดยคำกล่าวอ้างทั้งหมดก็คงต้องไปสืบสวนสอบสวนตามกฏหมายต่อไป"<br/>ผู้การฯอุดรธานี เผย.</p>
      <figure>
        <img src="https://www.dailynews.co.th/admin/upload/20191107/news_iIGDFTFkSW115910_533.jpg?v=20191107123?v=2021"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/crime/740404">ภาพชุดวินาทีจับมารดา'แม่มณี' หลั่งน้ำตาล้มพับหมดสติ</a><br/><br/><a href="https://www.dailynews.co.th/regional/740388">บุกจับแม่ของ"แม่มณี" เครียดจัดความดันขึ้นวูบคาปั๊ม</a></b>
      </p>
    </article>
  </body>
</html>