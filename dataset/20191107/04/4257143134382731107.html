<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/integeto-rendor-miatt-repult-le-az-arpad-hidrol-egy-furgon"/>
    <meta property="og:site_name" content="infostart"/>
    <meta property="article:published_time" content="2019-11-07T04:22:00+00:00"/>
    <meta property="og:title" content="Integető rendőr miatt repült le az Árpád hídról egy furgon"/>
    <meta property="og:description" content="Egy másik baleset miatt gyalogosan figyelmeztette lassításra az autósokat, amikor jött a baj."/>
  </head>
  <body>
    <article>
      <h1>Integető rendőr miatt repült le az Árpád hídról egy furgon</h1>
      <address><time datetime="2019-11-07T04:22:00+00:00">07 Nov 2019, 04:22</time> by <a rel="author">Infostart</a></address>
      <h3>Egy másik baleset miatt gyalogosan figyelmeztette lassításra az autósokat, amikor jött a baj.</h3>
      <p>Hétfő este óriási fennakadásokat okozott az a baleset, amely az Árpád híd budai hídfőjénél történt. Mint azt az Infostart szerkesztőségi ablakából is láttuk, egy, a Szentendrei úton történt baleset miatt a Flórián téri felüljárón gyalogos rendőrök integetve igyekeztek lassításra bírni a kanyarba nagy sebességgel érkező autósokat.</p>
      <p>Nem sokkal később lezárták a felüljárót egy másik baleset miatt, de akkor még nem lehetett tudni, hogy a két esetnek köze van egymáshoz. A <a href="https://bpiautosok.hu/video-igy-tortent-a-mai-baleset-az-arpad-hidon/">bpiautosok.hu</a> most viszont megosztott egy fedélzeti kamerával készített videót, amelyből kiderül, hogy az integető rendőr látványára fékezésbe kezdő autók közül az egyik, egy fehér furgon a nedves burkolaton megcsúszott, kidöntött egy oszlopot, majd a villamossínekre esett.</p>
      <p>A <a href="https://www.vezess.hu/vezetunk/2019/11/06/borzasztoan-erdekes-baleset-tortent-az-arpad-hidon-videofelvetel-is-van-rola/">Vezess</a> megkérdezte a rendőri intézkedésről a BRFK sajtóosztályát, de nem kapott választ.</p>
      <figure>
        <iframe src="https://www.youtube.com/embed/7_u5U_Dl3-o" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: YouTube</i>
      </p>
    </article>
  </body>
</html>