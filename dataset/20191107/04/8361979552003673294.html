<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/komitet-oon-shvaliv-zaproponovanu-rf-rezolyuciyu-shchodo-kontrolyu-nad-ozbroyennyami-50052079.html"/>
    <meta property="og:site_name" content="НВ"/>
    <meta property="article:published_time" content="2019-11-07T04:26:00+00:00"/>
    <meta property="og:title" content="Комітет ООН схвалив запропоновану РФ резолюцію щодо контролю над озброєннями"/>
    <meta property="og:description" content="Перший Комітет ООН з питань роззброєння і міжнародної безпеки схвалив запропоновану Росією резолюцію щодо зміцнення і розвитку системи договорів і угод по контролю над озброєннями, роззброєння та нерозповсюдження."/>
  </head>
  <body>
    <article>
      <h1>Комітет ООН схвалив запропоновану РФ резолюцію щодо контролю над озброєннями</h1>
      <h2>Перший Комітет ООН з питань роззброєння і міжнародної безпеки схвалив запропоновану Росією резолюцію щодо зміцнення і розвитку системи договорів і угод по контролю над озброєннями, роззброєння та нерозповсюдження.</h2>
      <address>
        <time datetime="2019-11-07T04:26:00+00:00">07 Nov 2019, 04:26</time>
      </address>
      <p>Про це повідомляє <a href="https://interfax.com.ua/news/political/623070.html">Інтерфакс-Україна</a>.</p>
      <p>Документ підтримали 174 країни, включаючи США. П’ять країн утрималися від голосування — Колумбія, Грузія, Палау, Судан і Україна.</p>
      <p>Жодна країна не проголосувала «проти» резолюції.</p>
      <p>У документі, авторами якого є РФ, Китай, Сирія, Білорусь, Ангола, Болівія, Бурунді, Венесуела, Камбоджа, Куба, Нікарагуа, міститься «заклик продовжувати зусилля щодо зміцнення системи договорів і угод по контролю над озброєннями, роззброєння та нерозповсюдження, та збереженню її цілісності і дієвості для підтримки глобальної стабільності і міжнародного миру і безпеки».</p>
      <p>У тексті також підкреслюється «першорядна важливість повного і суворого здійснення, зміцнення і розвитку договорів і угод по контролю над озброєннями, роззброєння та нерозповсюдження».</p>
      <p>У резолюції міститься прохання до генерального секретаря ООН «продовжувати надавати допомогу, яка може знадобитися для захисту цілісності договорів і угод по контролю над озброєннями, роззброєння і нерозповсюдження та для зміцнення системи таких договорів і угод».</p>
      <p>Ухвалена резолюція буде обговорюватися на пленарному засіданні Генасамблеї ООН в грудні.</p>
    </article>
  </body>
</html>