<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/napolyonun-sag-kolunun-iskeleti-dans-salonunun-altindan-cikti-2217508"/>
    <meta property="og:site_name" content="Posta"/>
    <meta property="article:published_time" content="2019-11-07T04:55:21+00:00"/>
    <meta property="og:title" content="Napolyon'un sağ kolunun iskeleti dans salonunun altından çıktı"/>
    <meta property="og:description" content="Rusya’ya sefer düzenleyen Fransa İmparatoru Napolyon’un ordusu bozguna uğramıştı. Napolyon’un sağ kolu olan komutanın iskeleti dans pistinin altından çıktı. Tarihe ışık tutan başka bir keşif ise, Çarlık Rusyası’nın son hükümdarı İkinci Nikolay’a gönderilen 50 kasa Fransız konyağı ve 15 kasa likörün, 102 yıl sonra denizin altından çıkarılması oldu."/>
  </head>
  <body>
    <article>
      <h1>Napolyon'un sağ kolunun iskeleti dans salonunun altından çıktı</h1>
      <address>
        <time datetime="2019-11-07T04:55:21+00:00">07 Nov 2019, 04:55</time>
      </address>
      <h3>Rusya’ya sefer düzenleyen Fransa İmparatoru Napolyon’un ordusu bozguna uğramıştı. Napolyon’un sağ kolu olan komutanın iskeleti dans pistinin altından çıktı. Tarihe ışık tutan başka bir keşif ise, Çarlık Rusyası’nın son hükümdarı İkinci Nikolay’a gönderilen 50 kasa Fransız konyağı ve 15 kasa likörün, 102 yıl sonra denizin altından çıkarılması oldu.</h3>
      <p>Rusya Devlet Başkanı Putin’in onayı ile yürütülen kazılar, tarihe ışık tuttu.</p>
      <p>Fransa’nın bozguna uğradığı tarihi Valutino savaşında, Fransız ordusu komutanı Gudin hayatını kaybetmişti.</p>
      <figure>
        <img src="https://i.pstimaj.com/img/75/640x0/5dc39ec9ae298b69a363349c"/>
      </figure>
      <p>Rusya’nın Smolensk kentinde dans pisti olan alandaki kazıda tek bacaklı iskelet bulundu.</p>
      <p>İskeletin, 1812’de ünlü İmparator <a href="https://www.posta.com.tr/haberler/napolyon-bonapart">Napolyon Bonapart</a> liderliğindeki Fransa’nın Rusya’yı işgali sırasında çıkan savaştan kalma olduğu belirlendi.</p>
      <figure>
        <img src="https://i.pstimaj.com/img/75/640x0/5dc39eddae298b6a0c75d1c8"/>
      </figure>
      <p>
        <sup>
          <b>(AFP)</b>
        </sup>
      </p>
      <p>İnceleme için Fransa’ya gönderilen iskelet, Napolyon’un sağ kolu Orgeneral <a href="https://www.posta.com.tr/haberler/charles-etienne-gudin">Charles Etienne Gudin</a>’e ait çıktı.</p>
      <figure>
        <img src="https://i.pstimaj.com/img/75/640x0/5dc39eabae298b6a0b17de40"/>
      </figure>
      <p>
        <sup>
          <b>Orgeneral Charles Etienne Gudin</b>
        </sup>
      </p>
      <h3>Napolyon, ölümü sonrası ağlamıştı</h3>
      <p>Gudin’in savaş alanında top mermisiyle yaralandığı, kangren olan sol bacağının kesildiği biliniyordu.</p>
      <p>Bacağı kesildikten 3 gün sonra Rus topraklarında ölmüştü.</p>
      <p>Napolyon’un, çocukluk arkadaşı da olan Gudin’in ölümü sonrasında ağladığı kayıtlara girmişti.</p>
      <figure>
        <img src="https://i.pstimaj.com/img/75/640x0/5dc39e9266a97c0e0e72687e"/>
      </figure>
      <p>
        <sup>
          <b>(AFP)</b>
        </sup>
      </p>
      <p>Fransız tarihinde ‘kahraman’ olarak yer alan Gudin’in Versay Sarayı’nda büstü var.</p>
      <h3>Çar'ın içkileri 102 yıl sonra çıkarıldı</h3>
      <p>İsveç’den bir gemi ile 900 şişe içki, Çarlık Rusyası’nın son hükümdarı <a href="https://www.posta.com.tr/haberler/ikinci-nikolay">İkinci Nikolay</a>’a (1868-1918) ulaştırılmak üzere gönderilmişti.</p>
      <p>Gemide, 50 kasa Fransız konyağı ve 15 kasa likörden oluşan dönemin en değerli içkileri vardı.</p>
      <p>Birinci Dünya Savaşı sürüyordu.</p>
      <figure>
        <img src="https://i.pstimaj.com/img/75/640x0/5dc39e8966a97c0e6fa271cf"/>
      </figure>
      <p>Gemi, bir Alman denizaltısı tarafından Baltık Denizi’nde batırılmıştı.</p>
      <p>O geminin enkazından Çar’ın içkileri tam 102 yıl sonra su yüzüne çıkarıldı.</p>
      <p>İçindeki içkilerin bozulmadığı düşünülen şişelere paha biçilemiyor.</p>
      <figure>
        <img src="https://i.pstimaj.com/img/75/640x0/5dc39e67ae298b69a264001e"/>
      </figure>
      <p>
        <sup>
          <b>(</b>
        </sup>
        <sup>
          <b>İkinci Nikolay)</b>
        </sup>
      </p>
      <p>
        <b>Posta.com.tr</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/hindistandaki-tanri-heykelleri-hava-kirliliginden-maskeyle-korunuyor-2217580">
          <img src="https://i.pstimaj.com/img/100/180x95/5dc3dff4ae298b72913e6656"/>
        </a>
      </figure>
      <p>
        <a href="https://www.posta.com.tr/hindistandaki-tanri-heykelleri-hava-kirliliginden-maskeyle-korunuyor-2217580">1 Hindistan'daki tanrı heykelleri hava kirliliğinden mas...</a>
      </p>
      <figure>
        <a href="https://www.posta.com.tr/lufthansa-grevin-ilk-gununde-700-ucusu-iptal-etti-2217616">
          <img src="https://i.pstimaj.com/img/100/180x95/5dc3f849ae298b7c0a11e680"/>
        </a>
      </figure>
      <p>
        <a href="https://www.posta.com.tr/lufthansa-grevin-ilk-gununde-700-ucusu-iptal-etti-2217616">2 Lufthansa, grevin ilk gününde 700 uçuşu iptal etti</a>
      </p>
      <figure>
        <a href="https://www.posta.com.tr/berlin-duvarinin-kacis-tuneli-halka-acildi-2217733">
          <img src="https://i.pstimaj.com/img/100/180x95/5dc50662ae298bab5823ddbe"/>
        </a>
      </figure>
      <p>
        <a href="https://www.posta.com.tr/berlin-duvarinin-kacis-tuneli-halka-acildi-2217733">3 Berlin Duvarı'nın kaçış tüneli halka açıldı</a>
      </p>
      <figure>
        <a href="https://www.posta.com.tr/el-chaponun-oglunu-tutuklayan-polise-150-kursun-2217772">
          <img src="https://i.pstimaj.com/img/100/180x95/5dc543d666a97c57b7ee62c5"/>
        </a>
      </figure>
      <p>
        <a href="https://www.posta.com.tr/el-chaponun-oglunu-tutuklayan-polise-150-kursun-2217772">4 El Chapo'nun oğlunu tutuklayan polise 150 kurşun</a>
      </p>
      <figure>
        <a href="https://www.posta.com.tr/finlandiyadaki-plaj-yumurta-seklinde-buzlarla-kaplandi-2217768">
          <img src="https://i.pstimaj.com/img/100/180x95/5dc54328ae298bb5de009f2c"/>
        </a>
      </figure>
      <p>
        <a href="https://www.posta.com.tr/finlandiyadaki-plaj-yumurta-seklinde-buzlarla-kaplandi-2217768">5 Finlandiya'daki plaj yumurta şeklinde buzlarla kapland...</a>
      </p>
      <figure>
        <a href="https://www.posta.com.tr/michael-jacksonin-corabi-satista-james-bond-afisi-ise-rekor-kirdi-2217774">
          <img src="https://i.pstimaj.com/img/100/180x95/5dc549a8ae298bb5dde97188"/>
        </a>
      </figure>
      <p>
        <a href="https://www.posta.com.tr/michael-jacksonin-corabi-satista-james-bond-afisi-ise-rekor-kirdi-2217774">6 Michael Jackson'ın çorabı satışta, James Bond afişi is...</a>
      </p>
      <figure>
        <a href="https://www.posta.com.tr/almanyada-maden-ocaginda-patlama-2217778">
          <img src="https://i.pstimaj.com/img/100/180x95/5dc549f766a97c56b843de13"/>
        </a>
      </figure>
      <p>
        <a href="https://www.posta.com.tr/almanyada-maden-ocaginda-patlama-2217778">7 Almanya'da maden ocağında patlama</a>
      </p>
      <figure>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">
          <img src="https://i.pstimaj.com/img/100/180x95/5dc5624d66a97c56b843de46"/>
        </a>
      </figure>
      <p>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">8 Pasifik Ateş Çemberi'nde iki büyük deprem meydana geld...</a>
      </p>
      <figure>
        <a href="https://www.posta.com.tr/lokantanin-duvarlarini-9-yasindaki-cocuk-boyadi-2217520">
          <img src="https://i.pstimaj.com/img/100/180x95/5dc3c55866a97c16a8acb85c"/>
        </a>
      </figure>
      <p>
        <a href="https://www.posta.com.tr/lokantanin-duvarlarini-9-yasindaki-cocuk-boyadi-2217520">9 Lokantanın duvarlarını 9 yaşındaki çocuk boyadı</a>
      </p>
      <figure>
        <a href="https://www.posta.com.tr/dev-afgan-turist-oteller-tarafindan-kabul-edilmeyince-karakola-gitti-2218071">
          <img src="https://i.pstimaj.com/img/100/180x95/5dc7cce7ae298b1d5ec6e839"/>
        </a>
      </figure>
      <p>
        <a href="https://www.posta.com.tr/dev-afgan-turist-oteller-tarafindan-kabul-edilmeyince-karakola-gitti-2218071">10 Dev Afgan turist, oteller tarafından kabul edilmeyince...</a>
      </p>
      <related>
        <a href="https://www.posta.com.tr/napolyonun-ders-notlari-93-bin-euro-74906"/>
      </related>
    </article>
  </body>
</html>