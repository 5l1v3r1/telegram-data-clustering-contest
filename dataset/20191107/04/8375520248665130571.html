<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/medsester-odeskih-shkil-navchayut-druzhnomu-do-molodi-pidhodu-638251.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T04:29:55+00:00"/>
    <meta property="og:title" content="Медсестер одеських шкіл навчають дружньому до молоді підходу"/>
    <meta property="og:description" content="В Одесі працює навчальний проєкт з удосконалення роботи шкільних медсестер на основі дружнього до молоді підходу"/>
  </head>
  <body>
    <article>
      <h1>Медсестер одеських шкіл навчають дружньому до молоді підходу</h1>
      <address>
        <time datetime="2019-11-07T04:29:55+00:00">07 Nov 2019, 04:29</time>
      </address>
      <h4>В Одесі працює навчальний проєкт з удосконалення роботи шкільних медсестер на основі дружнього до молоді підходу</h4>
      <p>На базі відділення «Клініка, дружня до молоді» міської студентської поліклініки продовжує роботу освітній проєкт для медичних сестер одеських закладів загальної середньої освіти щодо застосування в роботі дружнього до молоді підходу.</p>
      <p>Тренінги для шкільних медсестер проводяться в рамках Плану дій щодо реалізації ініціативи «Громада, дружня до дітей і молоді».</p>
      <p>На щотижневих інтерактивних заняттях фахівці відділення «Клініка, дружня до молоді» проводять навчання основних принципів дружнього підходу і його впровадження в професійну діяльність шкільних медсестер, юридичних і психологічних аспектів роботи з дітьми та підлітками.</p>
      <figure>
        <img src="https://glavcom.ua/img/forall/users/49/4935/1_1440.jpg"/>
      </figure>
      <p>Базовими принципами дружнього підходу в сфері надання комплексної медико-соціальної та психологічної допомоги підліткам та молоді є доступність, добровільність, доброзичливість, довіра. Дружнє ставлення з боку медпрацівників сприяє більш ефективній роботі в питаннях профілактики ВІЛ, інфекцій, що передаються статевим шляхом, тютюнопаління, наркоманії, булінгу та інших негативних явищ у молодіжному середовищі.</p>
      <p>Також за участю громадської організації «Батьки за вакцинацію» на тренінгах обговорювалися актуальні питання імунопрофілактики в підлітків і молоді.</p>
      <blockquote>Всесвітня ініціатива Дитячого фонду ООН (ЮНІСЕФ) «Громада, дружня до дітей і молоді» наразі охоплює більш ніж 3000 муніципалітетів у 38-ми країнах на 5 континентах.<br/><br/>Минулого року Одеська міська рада підписала з Представництвом Дитячого фонду ООН (ЮНІСЕФ) в Україні Меморандум про наміри та взаємодію в рамках глобальної ініціативи «Громада, дружня до дітей і молоді». Одеса включена до списку кандидатів на отримання міжнародного статусу «Громада, дружня до дітей і молоді».</blockquote>
      <related>
        <a href="https://glavcom.ua/odesa/news/odeskiy-yuridichniy-licey-stav-peremozhcem-vseukrajinskogo-turniru-yunih-pravoznavciv-638244.html"/>
        <a href="https://glavcom.ua/odesa/news/v-odesi-uchasnici-sudovogo-procesu-pidpalili-avtomobil-638134.html"/>
        <a href="https://glavcom.ua/odesa/news/v-odesi-futbolni-vorota-smertelno-travmuvali-studenta-638147.html"/>
      </related>
    </article>
  </body>
</html>