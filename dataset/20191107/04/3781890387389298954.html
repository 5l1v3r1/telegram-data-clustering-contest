<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740390"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T04:00:00+00:00"/>
    <meta property="og:title" content="ไต้หวัน-ไทย ยกระดับอุตสาหกรรมสมาร์ทซิตี้"/>
    <meta property="og:description" content="ไทย – ไต้หวัน ผลักดันอุตสาหกรรมไปสู่ดิจิทัล MOU พัฒนา 4 อุตสาหกรรม ด้าน อาหาร-สิ่งทอ-ระบบอัจฉริยะ-เมืองอัจฉริยะ ดึง SIPA นำทีมเยี่ยมชมสมาร์ทซิตี้-จัดงานนิทรรศการแลกเปลี่ยนความรู้"/>
  </head>
  <body>
    <article>
      <h1>ไต้หวัน-ไทย ยกระดับอุตสาหกรรมสมาร์ทซิตี้</h1>
      <address>
        <time datetime="2019-11-07T04:00:00+00:00">07 Nov 2019, 04:00</time>
      </address>
      <p>
        <b>ไทย – ไต้หวัน ผลักดันอุตสาหกรรมไปสู่ดิจิทัล MOU พัฒนา 4 อุตสาหกรรม ด้าน อาหาร-สิ่งทอ-ระบบอัจฉริยะ-เมืองอัจฉริยะ ดึง SIPA นำทีมเยี่ยมชมสมาร์ทซิตี้-จัดงานนิทรรศการแลกเปลี่ยนความรู้</b>
      </p>
      <p>น.ส.หวง ฉวงหย่า อธิบดีสถาบันเพื่ออุตสาหกรรมสารสนเทศแห่งประเทศไต้หวัน กล่าวว่า สภาอุตสาหกรรมแห่งประเทศไทย (F.T.I.) ได้จัดงาน <b>“Thailand-Taiwan Industrial Collaboration Summit”</b> ครั้งที่3  ณ โรงแรมสุโกศล กรุงเทพฯ เพื่อกระชับความร่วมมือระหว่างบริษัทไทยและไต้หวันภายใต้ 4 อุตสาหกรรมหลัก ได้แก่ เทคโนโลยีชีวภาพอาหาร (Food Biotechnology) สิ่งทอ (Textile) ระบบอัตโนมัติ (Automation) และเมืองอัจฉริยะ (Smart City) ซึ่งงานนี้ได้รับความสนใจจากผู้ประกอบการไทยและไต้หวันเป็นอย่างมาก และเชื่อว่าจะส่งผลดีต่อการพัฒนาอุตสาหกรรมทั้ง 4 ในประเทศทั้งสอง<br/> </p>
      <figure>
        <img src="https://www.dailynews.co.th/admin/upload/20191107/news_euNNdwbKPv100122_533.jpg?v=20191108054?v=7500"/>
      </figure>
      <p>โดยในงานประชุมได้มีการเซ็นข้อตกลง MOU 7 ข้อ ด้วยกันเพื่อพัฒนาความสัมพันธ์และความร่วมมือระหว่างทั้งสองประเทศสำหรับ 4 อุตสาหกรรม รวมถึงความร่วมมือในด้านอาหารและเทคโนโลยีชีวภาพเพื่อยกระดับห่วงโซ่อุตสาหกรรมบุกไทย (Thai Konjac Industry Chain) ในด้านสิ่งทอเพื่อเสริมสร้างการบูรณาการของเครื่องจักรสิ่งทอไต้หวันไปยังอุตสาหกรรมสิ่งทอของไทย ในเขตเมืองอัจฉริยะเพื่อสร้างโซลูชันที่ดีในการทดลองในประเทศไทยและนำมาใช้ในเชิงพาณิชย์ และในระบบอัตโนมัติเพื่อส่งเสริมความร่วมมือของอุตสาหกรรมบริการ IoT ของไต้หวัน กับอุตสาหกรรมดั้งเดิมในประเทศไทย นอกจากนี้ ยังมีการจัดแสดงผลิตภัณฑ์และการจับคู่ธุรกิจเพื่อเพิ่มประสิทธิภาพในการเชื่อมต่อทางอุตสาหกรรมระหว่างไทยและไต้หวัน<br/> </p>
      <figure>
        <img src="https://www.dailynews.co.th/admin/upload/20191107/news_FKsaHijluR100122_533.jpg?v=20191108054?v=3397"/>
      </figure>
      <p>น.ส.หวง กล่าวอีกว่าทุกวันนี้<b> “Smart City”</b> หรือ <b>“เมืองอัจฉริยะ”</b> ได้กลายเป็นหัวข้อที่น่าจับตามอง ประเทศไทยในฐานะผู้นำประชุมสุดยอดอาเซียนในปีนี้ ได้ให้ความสนใจพร้อมจัดงานที่เกี่ยวข้องกับ <b>“Smart City”</b> มากมาย เพื่อสร้างความตระหนักให้กับอุตสาหกรรมนี้ในหมู่สมาชิกอาเซียน ในโอกาสนี้เอง ไต้หวันซึ่งเป็นหนึ่งในประเทศที่มีความก้าวหน้าและการพัฒนาด้านเทคโนโลยีอย่างต่อเนื่อง ก็ได้เข้าร่วมงาน <b>“Thailand-Taiwan Industrial Collaboration Summit” </b>และ <b>“ASEAN Smart Cities Network 2019”</b> ที่ผ่านมา<br/> </p>
    </article>
  </body>
</html>