<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sencov-hoche-napisati-stattyu-pro-perebuvannya-v-rosiyskiy-koloniji-638248.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T04:02:08+00:00"/>
    <meta property="og:title" content="Сенцов хоче написати статтю про перебування в російській колонії"/>
    <meta property="og:description" content="Сенцов хоче розповісти росіянам про перебування в російській колонії в Лабитнангі"/>
  </head>
  <body>
    <article>
      <h1>Сенцов хоче написати статтю про перебування в російській колонії</h1>
      <address>
        <time datetime="2019-11-07T04:02:08+00:00">07 Nov 2019, 04:02</time>
      </address>
      <h4>Сенцов хоче розповісти росіянам про перебування в російській колонії в Лабитнангі</h4>
      <p>Звільнений з російського ув’язнення український режисер Олег Сенцов заявив про бажання написати статтю для російських ЗМІ про перебування в російській колонії в Лабитнангі.</p>
      <p>Про це він сказав в інтерв’ю телеканалу «UA:Крим».</p>
      <p>«У плані публіцистики у мене є бажання написати статтю про те, що там було, саме в Лабитнангах. Для (російського видання — ред) «Нової Газети», для російських ЗМІ, тому що, перш за все, це їх проблема — як у них там сидять ув’язнені», — сказав Сенцов.</p>
      <p>Нагадаємо, Олег Сенцов перебував у виправній колонії № 8 «Білий ведмідь« в місті Лабитнангі (Ямало-Ненецький автономний округ Росії) з 13 листопада 2017 року. У травні 2018 року в цій колонії Сенцов оголосив безстрокове голодування.</p>
      <p>Після 145 днів голодування з вимогою звільнити всіх українських політв’язнів, які перебувають в російських в’язницях, Сенцов «письмово погодився на прийом їжі». Він назвав це «вимушеним заходом через загрозу насильницького годування».</p>
    </article>
  </body>
</html>