<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T17:50:00+00:00"/>
    <meta property="og:title" content="Медици от &quot;Александровска&quot; пак на протест, излязоха и пациенти"/>
    <meta property="og:description" content="&quot;Изпитание е да се работи в тези условия&quot; | Dnes.bg"/>
  </head>
  <body>
    <article>
      <h1>Медици от "Александровска" пак на протест, излязоха и пациенти</h1>
      <h2>"Изпитание е да се работи в тези условия"</h2>
      <address><time datetime="2019-11-07T17:50:00+00:00">07 Nov 2019, 17:50</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251538-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image2#photo">2</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image3#photo">3</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image4#photo">4</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image5#photo">5</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image6#photo">6</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image7#photo">7</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image8#photo">8</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image9#photo">9</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image10#photo">10</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image11#photo">11</a><a href="https://www.dnes.bg/notifikacii/2019/11/07/medici-ot-aleksandrovska-pak-na-protest-izliazoha-i-pacienti.428902,image12#photo">12<br/></a>Лекари и медицински специалисти от столичната Александровска болница излязоха на протест срещу лошите условия на работа в част от клиниките на болницата. Те бяха подкрепени и от пациенти, предаде БНР.</p>
        <p>Протестът бе организиран от синдикат "Защита" към здравното заведение.</p>
        <p>Лекарите от отделенията по хематология, по алергология, по ендокринология, студенти, специализанти бяха категорични, че при тези условия е изпитание да се работи, въпреки че продължават да полагат всички необходими за пациентите медицински грижи. Пациентите днес също подкрепиха протеста.</p>
        <p>Студенти от МУ-София заявиха, че застават зад недоволните, тъй като състоянието на болницата е ужасно, освен че се лекуват пациенти, в "Александровска" се обучават и много на брой студенти.</p>
        <p>Протестиращите заявиха, че се надяват обещаните от МЗ средства да се използват единствено по предназначение за ремонти, за да не се стигне до искане на оставки от министъра на здравеопазването.</p>
        <p>В официално становище от Александровска болница вчера посочиха, че са уведомили МЗ за лошото състояние на част от сградите още през 2014 година, а за цялостен ремонт на комплекса на болницата са необходими близо 14 млн. лева. От здравното министерство също посочиха, че ще започнат ремонти на сградите.</p>
        <p>Болницата е държавна и министърът и МЗ са тези, които трябва да осигурят парите за ремонта.</p>
      </anchor>
    </article>
  </body>
</html>