<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/v-dnistri-bagato-zabrudnennya-novini-ukrajini-50052259.html"/>
    <meta property="og:site_name" content="НВ"/>
    <meta property="article:published_time" content="2019-11-07T17:49:00+00:00"/>
    <meta property="og:title" content="Знайшли і наркотики. В басейні Дністра виявили перевищення рівня забруднення до 10 разів"/>
    <meta property="og:description" content="Дослідники провели аналіз понад 6 тисяч хімічних сполук в басейні Дністра і визначили специфічні забруднювачі."/>
  </head>
  <body>
    <article>
      <h1>Знайшли і наркотики. В басейні Дністра виявили перевищення рівня забруднення до 10 разів</h1>
      <h2>Дослідники провели аналіз понад 6 тисяч хімічних сполук в басейні Дністра і визначили специфічні забруднювачі.</h2>
      <address>
        <time datetime="2019-11-07T17:49:00+00:00">07 Nov 2019, 17:49</time>
      </address>
      <p>Про це <a href="https://dniester-commission.com/novosti/v-dnestre-obnaruzheny-pesticidy-i-farmacevticheskie-preparaty-i-plastifikatory/?fbclid=IwAR23tOalHSG3akZpUjfrPhcqWc5LLV6Vp1LtygwXl8Mi3xyJmq0IyXT_nbA">повідомляється</a> на сайті Дністровської комісії.</p>
      <p>Згідно з дослідженням, найбільш забруднені точки відбору проб зафіксовані в річках Тисмениця та Серет, на Дністрі в місті Могилів-Подільський — в Україні, і в річках Бик і Реут — в Молдові. У цих точках відбору граничні значення окремих сполук і металів перевищені від 2 до 10 разів.<br/><br/>Серед сполук, які найбільш часто зустрічалися, були залишки пестицидів, фармацевтичних препаратів, промислових хімікатів, заборонених наркотиків, стимуляторів і підсолоджувачів.</p>
      <p>Також результати скринінгу надають інформацію про основні органічні сполуки, що становлять загрозу людині і водним організмам Дністра. Серед них:</p>
      <p>-тербутілазін (хлортріазін), карбаріл, метолахлор, ацетохлор і пропазин-2--гідрокси — входять в групу засобів захисту рослин;</p>
      <p>-карбамазепін, флуконалозол, сульфаметоксазол і телмісартан — лікарські засоби, а також триклозан, який часто використовують як антибактеріальну речовину в мийних засобах та іграшках.</p>
      <p>Відбір проб проводився в травні 2019 року, аналіз проводився в червні-липні.</p>
    </article>
  </body>
</html>