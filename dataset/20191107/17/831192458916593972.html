<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apagoreysan-ston-tsovola-na-kanei-diloseis-sto-peristylio-tis-voylis-orgi-kai-menos-apo-ton-pr-panischyro-ypoyrgo-toy-pasok/"/>
    <meta property="og:site_name" content="europost.gr"/>
    <meta property="article:published_time" content="2019-11-07T17:45:57+00:00"/>
    <meta property="og:title" content="Απαγόρευσαν στον Τσοβόλα να κάνει δηλώσεις στο περιστύλιο της Βουλής! Οργή και μένος από τον πρ. πανίσχυρο υπουργό του ΠΑΣΟΚ!"/>
    <meta property="og:description" content="Έντονες αντιδράσεις έχει προκαλέσει η άρνηση της φρουράς της Βουλής να επιτρέψει στον συνήγορο του Δημήτρη Παπαγγελόπουλου, Δημήτρη Τσοβόλα να κάνει δηλώσεις στο περιστύλιο. Ο κ. Δημήτρης Τσοβόλας ήθελε να κάνει δηλώσεις στις κάμερες μετά την"/>
  </head>
  <body>
    <article>
      <h1>Απαγόρευσαν στον Τσοβόλα να κάνει δηλώσεις στο περιστύλιο της Βουλής! Οργή και μένος από τον πρ. πανίσχυρο υπουργό του ΠΑΣΟΚ!</h1>
      <address>
        <time datetime="2019-11-07T17:45:57+00:00">07 Nov 2019, 17:45</time>
      </address>
      <p>Έντονες αντιδράσεις έχει προκαλέσει η άρνηση της φρουράς της Βουλής να επιτρέψει στον συνήγορο του Δημήτρη Παπαγγελόπουλου, Δημήτρη Τσοβόλα να κάνει δηλώσεις στο περιστύλιο.</p>
      <p>Ο κ. Δημήτρης Τσοβόλας ήθελε να κάνει δηλώσεις στις κάμερες μετά την υποβολή του αιτήματος εξαίρεσης βουλευτών από την Προανακριτική Επιτροπή που κατέθεσε ο ίδιος ως συνήγορος του Δημήτρη Παπαγγελόπουλου στον Πρόεδρο της Επιτροπής και βουλευτή της ΝΔ, κ. Μπούγα.</p>
      <p>Οι άνθρωποι της φρουράς της Βουλής εξήγησαν στον κ. Τσοβόλα ότι απαγορεύεται σε μη πολιτικά πρόσωπα να κάνουν δηλώσεις στο Περιστύλιο και όπως λένε πηγές από την Βουλή η μια φορά που επετράπη στον κ. Τσοβόλα να κάνει δηλώσεις πριν από λίγες ημέρες προσερχόμενος στη Βουλή, έγινε κατ΄εξαίρεση και όχι για να επαναλαμβάνεται διαρκώς.</p>
      <p>Πληροφορίες αναφέρουν ότι η εντολή για την απαγόρευση στον κ. Τσοβόλα ήρθε με αστυνομικό από το Προεδρείο της Βουλής.</p>
      <h3>Σχετικά</h3>
    </article>
  </body>
</html>