<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740549"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T17:02:00+00:00"/>
    <meta property="og:title" content="โรงเรียนวัดทุ่งคอก จัดโครงการเรียนรู้ ใส่ใจ ห่างไกลฟันผุ"/>
    <meta property="og:description" content="โรงเรียนวัดทุ่งคอก(สุวรรณสาธุกิจ) โรงเรียนต้นแบบรางวัลถ้วยพระราชทาน จัดอบรม 'โครงการเรียนรู้ ใส่ใจ ห่างไกลฟันผุ' สอนการแปรงฟันที่ถูกวิธีให้กับนักเรียน"/>
  </head>
  <body>
    <article>
      <h1>โรงเรียนวัดทุ่งคอก จัดโครงการเรียนรู้ ใส่ใจ ห่างไกลฟันผุ</h1>
      <address>
        <time datetime="2019-11-07T17:02:00+00:00">07 Nov 2019, 17:02</time>
      </address>
      <p>
        <b>โรงเรียนวัดทุ่งคอก(สุวรรณสาธุกิจ) โรงเรียนต้นแบบรางวัลถ้วยพระราชทาน จัดอบรม "โครงการเรียนรู้ ใส่ใจ ห่างไกลฟันผุ" สอนการแปรงฟันที่ถูกวิธีให้กับนักเรียน</b>
      </p>
      <p>เมื่อเร็วๆ นี้ นางอารี พวงวรินทร์ ผู้อำนวยการ โรงเรียนวัดทุ่งคอก(สุวรรณสาธุกิจ) อ.สองพี่น้อง จ.สุพรรณบุรี ร่วมกับ นายประสงค์ พวงวรินทร์ ที่ปรึกษาด้านการบริหารโรงเรียน นางละเอียด สอิ้งทอง ที่ปรึกษาด้านการบริหารทั่วไป พร้อมด้วยคณะกรรมการสถานศึกษาขั้นพื้นฐาน และคณะครูได้จัดโครงการเรียนรู้ ใส่ใจ ห่างไกลฟันผุ ให้กับนักเรียนชั้นประถมศึกษาปีที่ 1-6 โดยมี น.ส.รสสุคนธ์ จันทร์ส่องแสง ผู้อำนวยการ โรงพยาบาลส่งเสริมสุขภาพตำบลบ้านลองตอง นายกฤษฎา หัตถาภรณ์สกุล เจ้าหน้าที่ทันตสาธารณสุข และคณะนักศึกษาฝึกประสบการณ์ วิทยาลัยสาธารณสุขสิรินทร จังหวัดสุพรรณบุรี เป็นวิทยากรให้ความรู้ในการอบรม สอนการแปรงฟันที่ถูกวิธีให้กับนักเรียน พร้อมการเล่นเกมส์สอดแทรกความรู้เกี่ยวกับการดูแลสุขภาพช่องปากให้ห่างไกลฟันผุ</p>
      <figure>
        <img src="https://www.dailynews.co.th/admin/upload/20191108/news_DzYjJwEoQr001145_533.jpg?v=201911080011?v=8144"/>
      </figure>
      <p>นางอารี พวงวรินทร์ ผู้อำนวยการ โรงเรียนวัดทุ่งคอก(สุวรรณสาธุกิจ) กล่าวว่า โรงเรียนวัดทุ่งคอก(สุวรรณสาธุกิจ) ให้ความสำคัญสุขภาพในช่องปากของเด็ก โดยร่วมกับ นายกฤษฎา หัตถาภรณ์สกุล เจ้าพนักงานด้านทันตสาธารณสุข รพ.สต.บ้านลองตอง จัดโครงการเรียนรู้ ใส่ใจ ห่างไกลฟันผุ โดยมีกิจกรรมตรวจสุขภาพในช่องปากของเด็ก การดูแลสุขภาพฟัน และช่องปากให้เหมาะสมตามวัยของเด็ก เพื่อส่งเสริมให้เด็กนักเรียนได้รู้จักการแปรงฟันที่ถูกวิธี ปลอดจากการเป็นโรคฟันผุ และเหงือกอักเสบ รวมถึงการรับประทานอาหารที่ดีมีประโยชน์ และรู้จักการรักษาสุขภาพช่องปากอย่างถูกต้อง ถ้าต้องการให้ฟันแท้ดี ฟันน้ำนมจะต้องดีก่อน เมื่อฟันน้ำนมแข็งแรงทานอาหารได้ดี พัฒนาการของขากรรไกร และใบหน้าเป็นไปอย่างถูกต้อง เด็กสุขภาพแข็งแรง ฟันแท้ก็จะดีตามไปด้วย<br/><br/><br/>-----------------------------<br/><br/>ครรชิต กระโห้แก้ว ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>