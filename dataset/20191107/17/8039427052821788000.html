<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948885"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T17:39:26+00:00"/>
    <meta property="og:title" content="రూ.999తో వొడాఫోన్ నయా పోస్టుపెయిడ్ ప్లాన్.. రూ. 20 వేల ప్రయోజనాలు!"/>
    <meta property="og:description" content="ADVT"/>
  </head>
  <body>
    <article>
      <h1>రూ.999తో వొడాఫోన్ నయా పోస్టుపెయిడ్ ప్లాన్.. రూ. 20 వేల ప్రయోజనాలు!</h1>
      <address>
        <time datetime="2019-11-07T17:39:26+00:00">07 Nov 2019, 17:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: వొడాఫోన్ ఐడియా గురువారం వొడాఫోన్ రెడ్ఎక్స్ లిమిటెడ్ ఎడిషన్ పోస్టుపెయిడ్ ప్లాన్‌ను విడుదల చేసింది. దీని నెల చార్జ్ రూ.999. ఈ ప్లాన్‌లో 50 శాతం వేగవంతమైన డేటా అందిస్తున్నట్టు వొడాఫోన్ ఐడియా తెలిపింది. అంతేకాదు, ఈ ప్లాన్‌తో రూ.20,000 విలువైన ప్రయోజనాలు కూడా పొందవచ్చని పేర్కొంది. ఇందులో బండిల్డ్ ఇంటర్నేషనల్ రోమింగ్ సర్వీసు ఉన్నట్టు తెలిపింది.</p>
      <p> </p>
      <p>వొడాఫోన్ రెడ్‌ఎక్స్ ప్లాన్‌లో ఏడాదిపాటు నెట్‌ఫ్లిక్స్ (బేసిక్), అమెజాన్ ప్రైమ్, జీ5, వొడాఫోన్ ప్లే సబ్‌స్క్రిప్షన్ లభిస్తుంది. దీంతోపాటు రూ.2,999 విలువైన ఏడు రోజుల ఐ-రోమ్ ప్యాక్ ఉచితంగా లభిస్తుంది. జాతీయ, అంతర్జాతీయ విమానాశ్రయాల్లో మూడు నెలలకు ఒకటి చొప్పున నాలుగుసార్లు ఎయిర్‌పోర్ట్ లాంజ్ యాక్సెస్ కూడా ఉన్నట్టు వొడాఫోన్ ఐడియా వివరించింది.</p>
      <p> </p>
      <p>అలాగే, హోటల్స్ డాట్ కామ్ ద్వారా హోటల్ రూములు బుక్‌ చేస్తే నేరుగా 15 శాతం రాయితీ లభించనుంది. టికెట్ బుకింగ్స్‌పై 10 శాతం రాయితీ ఇవ్వనున్నట్టు తెలిపింది. ఇక, వొడాఫోన్ రెడ్ఎక్స్ పోస్టుపెయిడ్ ప్లాన్‌లో అపరిమిత లోకల్, ఎస్టీడీ వాయిస్ కాల్స్, ఐఎస్‌డీ కాల్స్‌కు నిమిషానికి 50 పైసల రాయితీ, రోజుకు 100 లోకల్, నేషనల్, రోమింగ్ ఎస్సెమ్మెస్‌లు, అపరిమిత డేటా, మిగతా పోస్ట్‌పెయిడ్ ప్లాన్లతో పోలిస్తే 50 శాతం వేగవంతమైన డేటా వంటివి లభిస్తాయి.</p>
    </article>
  </body>
</html>