<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/07/tia-na-46-a-toi-na-55-koia-e-liubimata-na-kianu-riivs.428907"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T17:40:00+00:00"/>
    <meta property="og:title" content="Тя на 46, а той на 55. Коя е любимата на Киану Рийвс?"/>
    <meta property="og:description" content="Александра Гранд е артистична натура | Dnes.bg"/>
  </head>
  <body>
    <article>
      <h1>Тя на 46, а той на 55. Коя е любимата на Киану Рийвс?</h1>
      <h2>Александра Гранд е артистична натура</h2>
      <address><time datetime="2019-11-07T17:40:00+00:00">07 Nov 2019, 17:40</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Коя е жената до Киану Рийвс? Всички си задават този въпрос след като актьорът направи истински фурор, появявайки се с гадже в Ню Йорк. Той не бе виждан <a href="https://www.dnes.bg/mish-mash/2019/11/05/sluchi-se-kianu-riivs-se-poiavi-s-priiatelka-za-pyrvi-pyt.428670"><b>с дама на официално събитие</b></a>от доста години и мнозина сметнаха, че Александра Гранд, с която го заснеха под ръка, явно е много специална.</p>
      <p>Въпреки че е с почти бяла коса, която много ѝ отива, приятелката на Рийвс не е по-голяма от него, както някои негови фенки отбелязаха в социалните мрежи. Тя е на 46, а той на 55.</p>
      <p>След като холивудската звезда спря да крие жената до себе си, в световните медии веднага се появиха спекулации откога двамата са заедно.</p>
      <p>„Александра е един от малкото хора, които успя да накара Киану да сподели емоциите и миналото си. Той се беше затворил в едно много тъмно място толкова дълго, но нейната подкрепа и позитивна енергия го спасиха и му помогнаха да продължи напред“, коментира пред „Life &amp; Style Weekly“ източник, близък до двойката.</p>
      <p><a href="https://www.dnes.bg/mish-mash/2019/11/05/sluchi-se-kianu-riivs-se-poiavi-s-priiatelka-za-pyrvi-pyt.428670"><b>Белокосата дама </b></a>помогнала на Киану да превъзмогне загубата на предишната му приятелка, която загинала в автомобилна катастрофа. </p>
      <p>Актьорът, който по принцип пази личния си живот в тайна и не се смята за звезда, споделя, че е истински щастлив и това до голяма степен се дължи на неговата приятелка, пише „Daily Mail“. </p>
      <p>За приятелката на Киану не се знае много. Тя е артистична натура, която живее в Лос Анджелис, но иначе е родена в Охайо. Голяма част от живота си е прекарала в Мексико, Испания и Франция. </p>
      <p>
        <b>Още новини за звезди </b>
        <i>
          <b>
            <a href="https://www.tialoto.bg/a/1-zvezdi/98544-koya-e-zhenata-do-kianu-riyvs">четете в Tialoto.bg </a>
          </b>
        </i>
      </p>
    </article>
  </body>
</html>