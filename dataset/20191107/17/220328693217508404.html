<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/novi-dvama-imperatori-na-avtomobilniya-biznes-406133.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T17:41:45+00:00"/>
    <meta property="og:title" content="Нови двама императори на автомобилния бизнес"/>
    <meta property="og:description" content="Сбъдва се мечтата на Серджо Маркионе"/>
  </head>
  <body>
    <article>
      <h1>Нови двама императори на автомобилния бизнес</h1>
      <address><time datetime="2019-11-07T17:41:45+00:00">07 Nov 2019, 17:41</time> by <a rel="author">сс</a></address>
      <p> </p>
      <p>На пролетното автоизложение в Женева Карлос Таварес направи шокиращо послание към всички в сектора: адаптирай се, или загини!</p>
      <p>Половин годино по-късно, 60-годишният главен изпълнителен директор на Peugeot - PSA Group, подсигури бъдещето не само на компанията, която представлява, но и превърна себе си в едно от най-големите имена  в бизнеса, заемайки длъжността изпълнителен директор след автомобилната сделка за годината. Само преди дни два от най-големите автомобилни производители в света - Fiat Chrysler Automobiles и PSA Group, обявиха сливане, което The Wall Street Journal нарече-</p>
      <p>трансатлантически автомобилен гигант</p>
      <p>на стойност 50 милиарда долара.</p>
      <p>Сливането осигурява еднакви дялове на двата производителя, а новата компания ще се ръководи едновременно от изпълнителния директор на PSA Карлос Таварес и от председателя на Борда на директорите на на FCA Джон Елкан.</p>
      <p>Такава сделка - независимо дали става дума за сливане или алианс, пренася PSA в редиците на най-големите автомобилостроители в света. А Таварес реализира сделка с мащаб, за която и Карлос Гон, и Серджо Маркионе дълги години мечтаеха.</p>
      <p>По ирония на съдбата евентуалното сливане с FCA ще е изпълнение на плановете на низвергнатия шеф на алианса Карлос Гон, който още преди три години е бил готов на сделка с Фиат по времето на Маркионе. За съжаление и двамата няма как да се зарадват на сливането.  </p>
      <p>Макрионе - „великанът с черния пуловер“</p>
      <p>вече не е между живите. А някогашният любим бразилец на всички японки – Гон, от месеци е под домашен арест в Токио и се опитва да се измъкне от кошмарните обвинения за милиони укрити данъци.</p>
      <p>Джон Елкан и Карлос, но не Гон, а Таварес са хората, с които, с който цялата автомобилна индустрия ще се съобразява още повече занапред. След пробива на марката Peugeot в Северна Америка и разширяването на Opel в Русия, днес Таварес има блестяща възможност да покаже какви нови чудеса може да сътвори с новата компания. Особено след успеха му в PSA, където той направи невъзможното: трайно губещата компания Оpel превърна в печеливша и то само година след придобиването от GM през 2017 година.</p>
      <p>Настоящият президент на FCA Джон Елкан, който е</p>
      <p>внук на Джани Аниели и праправнук на Джовани Аниели</p>
      <p>основателят на FIAT, пък също има последната дума като президент. 43-годишният Елкан, който  беше сред най-близките съюзници на покойния шеф на FCA Серджо Маркионе, сега е изправен пред предизвикателството да осигури присъствие на династията Аниели и в следващата част от развитието на автомобилната индустрия.</p>
      <p>Елкан е председател и на надзорния съвет на FCA, а също така е президент и главен изпълнителен директор на холдинговата компания Exor, която притежава Partner Re,</p>
      <p>държи и контролният пакет акции във Ferrari</p>
      <p>и футболния клуб Ювентус.</p>
      <p>Богатството на Аниели днес е разпределено между десетки членове на фамилията, които са акционери в холдинговата компания Giovanni Agnelli, която държи 53% от Exor. След сделката акциите се вдигнаха, но не така позитивно се  разви ситуацията за собствениците на Peugeot. Акционери в групата PSA са френското правителство, семейство Пежо, както и китайската Dongfeng Motor.</p>
      <p>Всяка една от страните държи около 12% от автомобилния производител, а след спада на акциите на групата</p>
      <p>са изгубили 250 милиона евро само за четири дни</p>
      <p>които се надяват да възстановят идните месеци и години .</p>
      <p>Защото новата мегакомпания, оглавявана от Елкан и Таварес, ще бъде втория по големина автомобилен производител след Volkswagen Group и четвърти в света след Toyota и Renault-Nissan-Mitsubishi. Сливането на италиано-американския концерн и на френската група ще създаде компания с текуща пазарна стойност от 47 млрд. долара. На толкова в момента се оценява японската Honda Motor.</p>
      <p>Френската група ще има 6 места в управата</p>
      <p>а италиано-американската ще е с 5. Като част от сделката PSA ще се откаже от своя дял от 46% в доставчика на резервни части и оборудване Faurecia, а FCA ще изплати на акционерите си 5,5 млрд. евро като специален дивидент.</p>
      <p>Споразумението с френската група ще даде достъп на FCA до модулната платформа CMP, която позволява и изграждане на електромобили. В същото време с помощта на новия си партньор PSA ще получи възможност за излизане на американския пазар, както и засилване на позициите в Латинска Америка . Единственият проблем е, че 12% от акциите на френския консорциум са китайска собственост, а търговската война между Пекин и Вашингтон все още не е приключила.</p>
      <p> </p>
    </article>
  </body>
</html>