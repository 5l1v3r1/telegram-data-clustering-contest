<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/terremoto-balsorano-aquila-abruzzo/"/>
    <meta property="og:site_name" content="Il Post"/>
    <meta property="article:published_time" content="2019-11-07T17:53:08+00:00"/>
    <meta property="og:title" content="C’è stato un terremoto di magnitudo 4.4 in provincia dell’Aquila"/>
    <meta property="og:description" content="Alle 18.35 c'è stato un terremoto di magnitudo 4.4 vicino a Balsorano, in provincia dell'Aquila, al confine con il Lazio. Già nella notte tra il 6 e il 7 novembre c'erano state delle scosse nella zona, ma molto leggere. La scossa più recente è stata sentita in tutta la regione della Ciociaria, fino a Frosinone, e a"/>
  </head>
  <body>
    <article>
      <h1>C’è stato un terremoto di magnitudo 4.4 in provincia dell’Aquila</h1>
      <address>
        <time datetime="2019-11-07T17:53:08+00:00">07 Nov 2019, 17:53</time>
      </address>
      <p>Alle 18.35 c’è stato un terremoto di magnitudo 4.4 vicino a Balsorano, in provincia dell’Aquila, al confine con il Lazio. Già nella notte tra il 6 e il 7 novembre c’erano state delle scosse nella zona, ma molto leggere. La scossa più recente è stata sentita in tutta la regione della Ciociaria, fino a Frosinone, e a Roma. La Protezione Civile ha detto che per il momento non sono stati segnalati danni. La sindaca di Balsorano Antonella Buffone ha deciso che le scuole, che oggi erano rimaste chiuse a scopo precauzionale, lo saranno anche domani.</p>
      <p>L’epicentro si trova 5 chilometri a sud-est di Balsorano, che ha poco meno di 3.500 abitanti; l’ipocentro è a 14 chilometri di profondità secondo le misure dell’Istituto Nazionale di Geofisica e Vulcanologia (INGV). Il sismologo Alessandro Amato <a href="https://www.repubblica.it/cronaca/2019/11/07/news/terremoto_scossa_avvertita_a_roma_e_in_tutto_il_centro_italia-240524931/?ref=RHPPLF-BH-I240524478-C8-P2-S1.8-T1">ha detto a <i>Repubblica</i></a> che storicamente nella zona intorno all’epicentro avvennero altri terremoti notevoli: quello di Avezzano del 1915 e altri due nell’attuale provincia di Frosinone, nel 1654, e più a sud, verso il Molise, nel 1349.</p>
      <figure>
        <iframe data-src="https://twitter.com/INGVterremoti/status/1192498847873929218?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>