<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638721/%D9%86%D8%A7%D8%AA%D9%88-%D8%A7%DA%AF%D8%B1-%D8%A2%D9%84%D9%85%D8%A7%D9%86-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D9%BE%D8%B4%D8%AA-%DA%A9%D9%86%D8%AF-%D8%A7%D8%B1%D9%88%D9%BE%D8%A7-%D8%A8%D9%87-%D8%AE%D8%B7%D8%B1-%D9%85%DB%8C%E2%80%8C%D8%A7%D9%81%D8%AA%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T17:48:00+00:00"/>
    <meta property="og:title" content="ناتو: اگر آلمان به آمریکا پشت کند، اروپا به خطر می‌افتد"/>
    <meta property="og:description" content="پس از آنکه وزیر امور خارجه آلمان وحدت را هدیه‌ای از جانب اروپاخواند دبیرکل ناتو گفت، برلین نباید نقش اساسی واشنگتن را فراموش کند."/>
  </head>
  <body>
    <article>
      <h1>
        <a href="https://www.bultannews.com/fa/news/638721/%D9%86%D8%A7%D8%AA%D9%88-%D8%A7%DA%AF%D8%B1-%D8%A2%D9%84%D9%85%D8%A7%D9%86-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D9%BE%D8%B4%D8%AA-%DA%A9%D9%86%D8%AF-%D8%A7%D8%B1%D9%88%D9%BE%D8%A7-%D8%A8%D9%87-%D8%AE%D8%B7%D8%B1-%D9%85%DB%8C%E2%80%8C%D8%A7%D9%81%D8%AA%D8%AF">ناتو: اگر آلمان به آمریکا پشت کند، اروپا به خطر می‌افتد</a>
      </h1>
      <h2>پس از آنکه وزیر امور خارجه آلمان وحدت را هدیه‌ای از جانب اروپاخواند دبیرکل ناتو گفت، برلین نباید نقش اساسی واشنگتن را فراموش کند.</h2>
      <address><time datetime="2019-11-07T17:48:00+00:00">07 Nov 2019, 17:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>ینس استولتنبرگ،</b> دبیرکل ناتو که توانسته دونالد ترامپ، رئیس‌جمهوری <b>آمریکا</b> را به ماندن در <b>ناتو</b> متقاعد کند، به آلمانی‌ها تعهد ایالات متحده به امنیت اروپایی را که شامل نیروهای آمریکا در اروپا می‌شود، یادآوری کرد.</p>
      <p>او در سی‌امین سالروز تخریب دیوار برلین گفت: "<b>اتحاد آلمان و اروپا</b> بدون ضمانت امنیتی ایالات متحده امکان‌پذیر نبود." "هر تلاشی برای فاصله دادن اروپا از آمریکای شمالی، نه تنها اتحاد ترانس آتلانتیک را تضعیف می‌کند ، بلکه باعث جدا شدن خود اروپا هم می‌شود."</p>
      <p>تنش بین برلین و واشنگتن در زمان ریاست ترامپ افزایش یافته است چرا که او از مجموعه‌ای از معاهدات بین‌المللی خارج شده و  سیاست خارجی اتحادیه اروپا را تضعیف کرده‌ است. استولتنبرگ گفت، در حالی که او از تلاش‌ها برای انسجام نیروهای دفاعی در اتحادیه اروپا حمایت می‌کند، این بلوک که بریتانیا می‌خواهد آن را ترک کند، جایگزینی برای ایالات متحده که بزرگترین قدرت نظامی جهان را دارد، نیست. دبیرکل ناتو گفت: اتحادیه اروپا نمی‌تواند از اروپا دفاع کند.</p>
      <p>او همچنین خواستار همکاری اروپا و ایالات متحده آمریکا در زمینه مقابله با قدرت نظامی روز افزون چین شد و به توسعه سریع ناوگان دریایی و سرمایه‌گذاری آن در بخش موشک اشاره کرد که نقض پیمان‌های کنترل تسلیحاتی دوران جنگ سرد خواهد بود.</p>
    </article>
  </body>
</html>