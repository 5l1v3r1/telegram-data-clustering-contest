<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/oleksiy-zhuravlov-ukrajina-zaklikala-obsye-poyasniti-vizit-rosiyskogo-deputata-50052261.html"/>
    <meta property="og:site_name" content="НВ"/>
    <meta property="article:published_time" content="2019-11-07T17:56:00+00:00"/>
    <meta property="og:title" content="Візит російського депутата на Донбас: Україна закликала ОБСЄ пояснити ситуацію"/>
    <meta property="og:description" content="Постпред України при міжнародних організаціях у Відні Євген Цимбалюк заявив, що Україна закликає СММ ОБСЄ пояснити супровід депутата Держдуми на Донбасі представниками місії."/>
  </head>
  <body>
    <article>
      <h1>Візит російського депутата на Донбас: Україна закликала ОБСЄ пояснити ситуацію</h1>
      <h2>Постпред України при міжнародних організаціях у Відні Євген Цимбалюк заявив, що Україна закликає СММ ОБСЄ пояснити супровід депутата Держдуми на Донбасі представниками місії.</h2>
      <address>
        <time datetime="2019-11-07T17:56:00+00:00">07 Nov 2019, 17:56</time>
      </address>
      <p>Про це він заявив під час засідання Постійної ради ОБСЄ у четвер, 7 листопада, у Відні, повідомляє <a href="https://www.ukrinform.ua/rubric-polytics/2814003-voaz-deputata-derzdumi-u-zolote-ukraina-zaklikala-misiu-obse-nadati-poasnenna.html">Укрінформ</a>.</p>
      <p>"Ми засуджуємо незаконну поїздку члена російського парламенту Журавльова до окупованої Росією Луганської області. Триває перевірка того, чи відвідував він ділянку розведення в Золотому", - сказав він.</p>
      <p>За словами Цимбалюка, Україна закликає СММ ОБСЄ надати інформацію щодо цієї поїздки, оскільки спостерігачі Місії в цей час були присутні на місці, про що свідчать відеокадри, опубліковані російською пропагандою.</p>
      <p>2 листопада Золоте-5, окупований бойовиками мікрорайон Золотого, <a href="https://nv.ua/ukr/ukraine/politics/deputat-derzhdumi-rf-oleksiy-zhuravlov-v-zolotomu-reakciya-ukrajini-novini-ukrajini-50051480.html">відвідав депутат Державної думи Росії, лідер партії Батьківщина Олексій Журавльов.</a></p>
      <p>Його супроводжували бойовики і представники Спеціальної моніторингової місії ОБСЄ.</p>
      <p><a href="https://nv.ua/ukr/ukraine/politics/deputat-rf-vidvidav-zolote-reakciya-mzs-novini-ukrajini-50051584.html">Міністерство закордонних справ України висловило рішучий протест</a> у зв'язку з незаконним візитом депутата Держдуми Олексія Журавльова в Золоте-5 Луганської області.</p>
    </article>
  </body>
</html>