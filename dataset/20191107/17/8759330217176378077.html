<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902823/diagne-club-brugge-in-2019-spuwen-naar-tegenstander-n-twee-penaltyfarces-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T17:00:00+00:00"/>
    <meta property="og:title" content="Diagne (Club Brugge) in 2019: 'Spuwen naar tegenstander én twee penaltyfarces'"/>
    <meta property="og:description" content="Mbaye Diagne (28) staat bekend als een woelwater. Toch haalde Club Brugge hem in huis. Na de penalty-farce lijken de kansen van Diagne verkeken. In 2019 liet de Senegalees zich al meerdere keren opmerken, aldus"/>
  </head>
  <body>
    <article>
      <h1>Diagne (Club Brugge) in 2019: 'Spuwen naar tegenstander én twee penaltyfarces'</h1>
      <address>
        <time datetime="2019-11-07T17:00:00+00:00">07 Nov 2019, 17:00</time>
      </address>
      <p>
        <b>Mbaye Diagne (28) staat bekend als een woelwater. Toch haalde Club Brugge hem in huis. Na de penalty-farce lijken de kansen van Diagne verkeken. In 2019 liet de Senegalees zich al meerdere keren opmerken, aldus<b> Het Laatste Nieuws</b>.</b>
      </p>
      <p>Op 17 januari dit jaar was het al een eerste keer prijs. 'Diagne, op dat moment in loondienst bij Kasimpasa, krijgt het na het laatste fluitsignaal tegen Alanyaspor aan de stok met Georgios Tzavellas. De Griekse international daagt Diagne uit met woord en gebaar, waarop die zich compleet laat gaan. De Senegalees spuwt richting Tzavellas.'</p>
      <aside>Lees meer<br/><a href="https://www.voetbalprimeur.be/nieuws/902815/anderlecht-fans-lachen-na-farce-met-diagne-wie-een-put-graaft-voor-een-ander-.html?itm_source=www.voetbalprimeur.be&amp;itm_medium=highlighted-content">Hoongelach: 'Diagne verkast in de winter naar Anderlecht en bezorgt hen de titel'</a></aside>
      <p><b>Strafschop-farce nummer één</b><br/>Begin april eiste Diagne voor het eerst een strafschop op, terwijl hij niet de aangeduide man was. 'Competitieduel Galatasaray - Malatyaspor. Diagne, die al twee keer heeft gescoord, wil in de slotminuten ook een strafschop voor zich nemen. Probleem: Younes Belhanda staat al klaar aan de stip.'</p>
      <p>'Diagne vindt er niet beter op dan de Marokkaan de bal te ontfutselen. Ryan Donk moet beide kemphanen uit elkaar halen. Sinds die dag heeft Diagne het definitief verkorven bij de aanhang van 'Gala', die hem al niet in het hart droeg', gaat de krant verder.</p>
      <p><b>Geen titelfeest</b><br/>Eind mei miste Diagne ook nog eens het titelfeest bij Galatasaray. 'Tot ieders verbazing ontbreekt van Diagne op de titelviering elk spoor. "Familiale problemen", luidt het excuus van de Senegalees. Zijn persoonlijke besognes weerhouden Diagne er dezelfde dag niet van om met zijn gloednieuwe sportwagen te pronken op Instagram.'</p>
      <aside>Lees meer<br/><a href="https://www.voetbalprimeur.be/nieuws/902752/club-brugge-coach-clement-na-diagne-voorval-natuurlijk-ben-ik-kwaad-.html?itm_source=www.voetbalprimeur.be&amp;itm_medium=highlighted-content">Club Brugge-coach Clement na Diagne-voorval: “Natuurlijk ben ik kwaad”</a></aside>
    </article>
  </body>
</html>