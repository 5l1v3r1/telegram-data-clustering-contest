<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/pentagon-suriyenin-kuzeyindeki-petrol-geliri-suriye-demokratik-guclerine-gidecek"/>
    <meta property="og:site_name" content="euronews"/>
    <meta property="article:published_time" content="2019-11-07T17:57:04+00:00"/>
    <meta property="og:title" content="Pentagon: Suriye'deki petrol geliri SDG'ne gidecek"/>
    <meta property="og:description" content="Pentagon Sözcüsü Hoffman: Suriye'nin kuzeyindeki petrol alanlarının geliri Suriye Demokratik Güçleri'ne gidecek."/>
  </head>
  <body>
    <article>
      <h1>Pentagon: Suriye'deki petrol geliri SDG'ne gidecek</h1>
      <address><time datetime="2019-11-07T17:57:04+00:00">07 Nov 2019, 17:57</time> by <a rel="author">Euronews </a></address>
      <p>Pentagon Sözcüsü Jonathan Hoffman, Suriye'nin kuzeyindeki petrol alanlarındaki gelirin ABD'ye değil, ana çatısını YPG'nin oluşturduğu Suriye Demokratik Güçleri'ne (SDG) gideceğini söyledi.</p>
      <p>Hoffman, basına yaptığı açıklamada, "Buradaki gelir ABD'ye değil, SDG'ye gidecek." dedi.</p>
      <p>Hoffman ayrıca Ankara'nın desteklediği ve Suriye'nin kuzeyinde savaş suçu işlediği iddia edilen Suriye Milli Ordusu güçlerinin hesap verebilir olmasını Türkiye'den beklediklerini söyledi.</p>
      <p>Ayrıca bölgede SDG varlığından haberdar olmadığını belirten Hoffman, ABD'nin bölgede her şeyi göremediğini kaydetti.</p>
      <p>Amerika Birleşik Devletleri Dışişleri Bakanlığı'ndan üst düzey bir yetkili daha önce Suriye'nin kuzeydoğusunda çıkarılan petrolün yerel yetkililer tarafından kullanıldığını ifade <a href="https://tr.euronews.com/2019/11/07/abd-disisleri-bakanligi-suriye-deki-petrol-yerel-yonetimin-kontrolunde">etmişti</a>.</p>
      <p>Geçtiğimiz haftalarda ABD Başkanı Donald Trump, Suriye'nin kuzeydoğusunda SDG güçlerinin kontrolündeki petrol yataklarının Amerikalı şirketleri tarafından işletilebileceğini ileri sürmüştü.</p>
      <p>Suriye Demokratik Güçlerinin, 2017 yılında IŞİD’ten geri aldığı Deyrizor bölgesinde özellikle petrol yatakları olduğu biliniyor.</p>
      <ul>
        <li>
          <a href="https://tr.euronews.com/2019/10/31/trumpn-suriye-petrolunu-satmas-savas-sucu-olur-mu">Trump'ın Suriye petrolünü satması savaş suçu olur mu?</a>
        </li>
        <li>
          <a href="https://tr.euronews.com/2019/10/29/suriye-ne-kadar-petrolu-var-kim-kontrol-ediyor-trump-bagdadi-oldu-petrol-sahalari-guvenlik">Suriye’nin ne kadar petrolü var? Kim kontrol ediyor?</a>
        </li>
        <li>
          <a href="https://tr.euronews.com/2019/11/07/abd-disisleri-bakanligi-suriye-deki-petrol-yerel-yonetimin-kontrolunde">ABD Dışişleri Bakanlığı: Suriye'deki petrol yerel yönetimin kontrolünde</a>
        </li>
      </ul>
    </article>
  </body>
</html>