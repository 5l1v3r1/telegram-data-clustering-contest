<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/iz-morja-potegnili-konjak-iz-prve-svetovne-vojne"/>
    <meta property="og:site_name" content="Primorske novice"/>
    <meta property="article:published_time" content="2019-11-07T17:26:14+00:00"/>
    <meta property="og:title" content="Iz morja potegnili konjak iz prve svetovne vojne"/>
    <meta property="og:description" content="Skupina švedskih strokovnjakov je iz Baltskega morja potegnila več sto steklenic konjaka in zeliščnega likerja, ki so bile natovorjene na ladji Kyros in jo je med prvo svetovno vojno leta 1917 potopila nemška podmornica. Tovor je bil namenjen v tedanjo carsko Rusijo."/>
  </head>
  <body>
    <article>
      <h1>Iz morja potegnili konjak iz prve svetovne vojne</h1>
      <address><time datetime="2019-11-07T17:26:14+00:00">07 Nov 2019, 17:26</time> by <a rel="author">STA</a></address>
      <p>
        <b>Skupina švedskih strokovnjakov je iz Baltskega morja potegnila več sto steklenic konjaka in zeliščnega likerja, ki so bile natovorjene na ladji Kyros in jo je med prvo svetovno vojno leta 1917 potopila nemška podmornica. Tovor je bil namenjen v tedanjo carsko Rusijo.</b>
      </p>
      <figure>
        <img src="https://static.primorske.si/foto/highres/gnweb/718823_morje-1.jpg"/>
        <figcaption>Fotografija je simbolična. Foto: Pixabay</figcaption>
      </figure>
      <p><b>STOCKHOLM</b> &gt; Skupina Ocean X, ki se je specializirala za reševanje alkohola iz razbitin, je ob tem po poročanju francoske tiskovne agencije AFP sporočila, da preverjajo, ali je alkohol še primeren za pitje.</p>
      <p>Skupini je uspelo rešiti 600 steklenic konjaka in 300 steklenic zeliščnega likerja benediktinca. Konjak je iz destilarne De Haartman, ki danes več ne obstaja. Tako konjak kot benediktinca sedaj testirajo v laboratoriju. Nato pa nameravajo te steklenice prodati na dražbi v kakšni od avkcijskih hiš.</p>
      <p>“Razmere v Baltskem morju so zelo primerne za hrano tovrstne pijače, saj je tam temno in mrzlo,” je dejal vodja odprave <b>Peter Lindberg</b>.</p>
      <p>Kyros je iz Švedske odplula maja 1917. Nemška podmornica jo je potopila v Alandskem morju. Posadka je preživela in so jo rešili na drugo ladjo. Kasneje se je vrnila na Švedsko.</p>
      <p>Lindberg je dejal, da je njegova skupina razbitino odkrila pred skoraj 20 leti, a so nato izgubili položaj ladje. Kasneje jim je uspelo, da so razbitine ponovno našli na globini 77 metrov v Alandskem morju med Švedsko in Finsko. Čiščenje razbitine, preden so jo lahko prvič preiskali potapljači, je trajalo več let. Oceanu X je pri dvigu steklenic na površje pomagalo podjetje s podvodnimi vozili na daljinsko upravljanje.</p>
    </article>
  </body>
</html>