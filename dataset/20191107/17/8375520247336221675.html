<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-kinci-vechora-peretvoryujeshsya-v-organizm-zelenskiy-poskarzhivsya-na-skladnu-robotu-prezidentom-638477.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T17:55:56+00:00"/>
    <meta property="og:title" content="В кінці вечора перетворюєшся в організм - Зеленський поскаржився на складну роботу президентом"/>
    <meta property="og:description" content="«Це дуже складна професія - забирає всі сили, час і іноді бажання», - зізнався Зеленський"/>
  </head>
  <body>
    <article>
      <h1>В кінці вечора перетворюєшся в організм - Зеленський поскаржився на складну роботу президентом</h1>
      <address>
        <time datetime="2019-11-07T17:55:56+00:00">07 Nov 2019, 17:55</time>
      </address>
      <h4>«Це дуже складна професія - забирає всі сили, час і іноді бажання», - зізнався Зеленський</h4>
      <p>Президент Володимир Зеленський у черговому влозі за кермом Tesla розповів, що робота президентом забирає у нього «всі сили та час», і після робочого дня він настільки втомлюється, що «перетворюється в організм».</p>
      <p>Відповідне відео опубліковане 7 листопада на сторінці Офісу президента України.</p>
      <p>«До цієї роботи до цього звикнути не можу. Люди ж, як кажуть, до хорошого швидко звикаєш. А це реально життя дуже складне. Це дуже складна професія - забирає всі сили, час і іноді бажання», - сказав Зеленський.</p>
      <p>«В кінці вечора перетворюєшся в (довго думає. - ред.) організм, який не хоче думати, нічого не робити, навіть не розуміє іноді про що говорить сім’я. І це виснажливо не тільки для мене, а і для родини. Тому що потім вони кажуть: ну що ти згоден, ми ж домовлялися сьогодні, що, там, в 20:00 зустрічаємося, а ти навіть не пам’ятаєш, про що ти домовлявся», - розповів президент.</p>
      <p>«Ну, рішення, як кажуть в Раді – рішення прийнято!» - резюмував Зеленський.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F536053153857452%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Нагадаємо, Зеленський під час робочої поїздки на Харківщину 6 листопада <a href="https://glavcom.ua/news/zelenskiy-priznachiv-ochilnikom-harkivshchini-slugu-narodu-kuchera-638124.html">представив нового голову Харківської облдержадміністрації Олексія Кучера.</a></p>
      <p>Мер Харкова Геннадій Кернес зауважив, що під час візиту до міста президента Зеленського зал, де представляли нового губернатора, був «забитий людьми, які люблять і вміють присмоктатися до будь-якої влади», і заявив, що <a href="https://glavcom.ua/news/kernes-zatroliv-zelenskogo-foto-638460.html">люди, з якими спілкувався президент на прохідних авіазаводу і заводу ім. Малишева - «активісти» і псевдо-підприємці ринку «Барабашово».</a></p>
      <related>
        <a href="https://glavcom.ua/news/chi-na-zradiv-zelenskiy-pismennik-vasil-shklyar-prokomentuvav-vidvedennya-viysk-na-donbasi-638179.html"/>
        <a href="https://glavcom.ua/news/zelenskiy-pokazav-yak-vin-harchujetsya-v-fastfudi-638474.html"/>
        <a href="https://glavcom.ua/video/zelenskiy-vidverto-rozpoviv-pro-slugi-narodiv-uryad-posadki-i-normandskiy-format-638472.html"/>
      </related>
    </article>
  </body>
</html>