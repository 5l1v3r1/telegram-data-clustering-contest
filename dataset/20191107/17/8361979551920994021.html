<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vbivstvo-pavla-sheremeta-novi-podrobici-novini-ukrajini-50052262.html"/>
    <meta property="og:site_name" content="НВ"/>
    <meta property="article:published_time" content="2019-11-07T17:56:00+00:00"/>
    <meta property="og:title" content="Двох затриманих добровольців АТО можуть пов’язати зі справою Шеремета — ЗМІ"/>
    <meta property="og:description" content="Затриманих колишніх добровольців АТО Владислава та Ірину Грищенків можуть пов’язати зі справою про вбивство журналіста Павла Шеремета у 2016 році, повідомляє Українська правда."/>
  </head>
  <body>
    <article>
      <h1>Двох затриманих добровольців АТО можуть пов’язати зі справою Шеремета — ЗМІ</h1>
      <h2>Затриманих колишніх добровольців АТО Владислава та Ірину Грищенків можуть пов’язати зі справою про вбивство журналіста Павла Шеремета у 2016 році, повідомляє Українська правда.</h2>
      <address>
        <time datetime="2019-11-07T17:56:00+00:00">07 Nov 2019, 17:56</time>
      </address>
      <p>Владислава Грищенка із позивним «Буча» затримали 24 вересня, його дружину «Пуму» — 5 листопада за підозрою у замаху на вбивство жителя Івано-Франківської області Михайла Чекурака.</p>
      <p>За версією слідства, у Косові 13 липня 2018 року вони заклали під автомобіль жертви вибухівку. Однак їхній план провалився, оскільки чоловік вчасно помітив підозрілий предмет.</p>
      <p>За словами Інни Грищенко, нещодавно їхню справу передали Головному управлінню Національної поліції з формулюванням «у зв’язку з причетністю до інших злочинів».</p>
      <p>За даними УП, слідство може пов’язати подружжя зі справою журналіста Павла Шеремета, вбитого у Києві 2016 року. Адвокат Грищенків не підтверджує цю інформацію.</p>
      <p>Видання зазначає, що розслідування у справі Грищенків веде слідчий у особливо важливих справах Василь Бирко, який займається розслідуванням вбивства Шеремета.</p>
      <p>На версію зі зв’язком зі справою Шеремета може вказувати і той факт, що третій фігурант справи Грищенків — Іван Вакуленко — викликався на допит саме у справі Шеремета. За кілька днів після цього він помер. За офіційною версією, він вчинив самогубство.</p>
      <p>Відомий <a href="https://nv.ua/ukr/ukraine/events/u-kijevi-pidirvali-avtomobil-z-zhurnalistom-pavlom-sheremetom-176185.html">журналіст і один з керівників Української правди Павло Шеремет був убитий в Києві</a> 20 липня 2016 року. Поліція <a href="https://nv.ua/ukr/ukraine/events/zagibel-zhurnalista-pavla-sheremeta-kvalifikuvali-jak-umisne-vbivstvo-176216.html">кваліфікувала загибель журналіста</a> як умисне вбивство. Пріоритетною версією вбивства Шеремета є його професійна діяльність.</p>
      <p>У МВС України заявили, що найбільш імовірним є російський слід у вбивстві журналіста.</p>
      <p>Нацполіція <a href="https://nv.ua/ukr/ukraine/events/politsija-zasekretila-vsi-rishennja-sudiv-u-spravi-pro-vbivstvo-sheremeta-1888883.html">засекретили всі рішення судів</a> у справі про вбивство Шеремета з міркувань безпеки.</p>
    </article>
  </body>
</html>