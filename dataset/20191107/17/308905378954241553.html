<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/hoeveel-last-krijgt-de-bitcoin-van-deze-doos-van-pandora-33054"/>
    <meta property="og:site_name" content="Apparata"/>
    <meta property="article:published_time" content="2019-11-07T17:06:00+00:00"/>
    <meta property="og:title" content="Hoeveel last krijgt de Bitcoin van deze doos van Pandora?"/>
    <meta property="og:description" content="Ondanks de jonge geschiedenis kent de munt een onrustbarend zwart gat."/>
  </head>
  <body>
    <article>
      <h1>Hoeveel last krijgt de Bitcoin van deze doos van Pandora?</h1>
      <h2>Ondanks de jonge geschiedenis kent de munt een onrustbarend zwart gat.</h2>
      <address><time datetime="2019-11-07T17:06:00+00:00">07 Nov 2019, 17:06</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Het gemiddelde handelsvolume in de gehele cryptomarkt is vandaag zo’n 77,5 miljard dollar volgens Tradingview. De Bitcoin neemt hiervan volgens de <a href="https://cryptoclan.nl/live-cryptokoersen-bitcoin-en-altcoins/">live cryptokoersen</a>, die ik vandaag om 17.25 uur vastlegde, 27,2 miljard dollar van voor haar rekening. Dit zie je in onderstaand overzicht.</p>
      <figure>
        <img src="https://static.apparata.nl/images/2019/bitcoin-top-5-cryptomunten-negatief.jpg"/>
      </figure>
      <p>De cijfers van het volume vergelijk ik vervolgens met de <a href="https://bitinfocharts.com/top-100-richest-bitcoin-addresses.html">top 100</a> van grootste Bitcoin-wallets (adressen die de meeste Bitcoin bezitten). Hierbij schoon ik de wallets van de bekende cryptobeurzen en alle wallets die korter dan vijf jaar een uitkering hebben gedaan of bestaan. We houden dan een rij over met 11 wallets die na 2014 geen uitgaande transacties hebben gedaan en de meeste cryptomunten bezitten. Bij elkaar namelijk 273.182 BTC. Tegen de huidige koers vertegenwoordigen die een waarde van ruim 2,3 miljard dollar oftewel 8,45 % van de dagelijkse handelshoeveelheid.</p>
      <p>Stel voor dat één of meer van die wallets ineens besluit om zijn Bitcoin te verkopen. Het beschikbare aanbod van Bitcoin loopt dan drastisch omhoog, waardoor de prijs zeer drastisch zal dalen. Deze prijsdalingen zullen naar verwachting diverse zogenoemde autobots triggeren (dit zijn softwaretoepassingen die automatisch een transactie uitvoeren conform de instructies van de eigenaar), waardoor de koers verder zal vallen. Op deze manier hebben deze ‘oude’ wallets dus een mogelijk grote impact op de markt. Hiermee heeft de Bitcoin haar eigen doos van Pandora gecreëerd. Immers, zijn deze ‘slapende wallets’ voorgoed verloren omdat ze voorgoed onbereikbaar zijn geworden (zoals <a href="https://www.apparata.nl/nieuws/is-satoshi-nakamoto-zijn-miljarden-aan-bitcoin-kwijt-32180">wellicht het geval is</a> met de grootste individuele wallet) of wachten zij op een kans om de markt te verstoren en zo óf de Bitcoin om zeep te helpen of heel goedkoop in te kopen?</p>
      <p>Dat dit laatste risico niet denkbeeldig is bleek vorig jaar. Toen besloot een wallet-houder tussen 29 augustus en 6 september 6 in fases ongeveer $1 miljard Bitcoin uit zijn wallet te verkopen. Het resultaat was een koersverlies van 15%. Naar mate de tijd verstrijkt en de Bitcoin in waarde stijgt wordt de kans kleiner, maar de impact groter, wanneer een van deze wallets besluit tot verkoop. Zo creëert de Bitcoin dus zijn eigen doos van Pandora, om over de <a href="https://www.apparata.nl/nieuws/bitcoin-whales-worden-actief-en-dat-betekent-handel-29661">mogelijkheden tot manipulatie</a> maar te zwijgen.</p>
      <p>Gebaseerd op <a href="https://www.cryptoglobe.com/latest/2019/11/dormant-bitcoin-whale-with-80000-btc-could-crush-market-completely-analysts-warn/">dit artikel</a> op Cryptoglobe.</p>
    </article>
  </body>
</html>