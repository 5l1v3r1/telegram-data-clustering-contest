<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119024-erdogan-u-budimpesti-zapretio-da-ce-migrantima-otvoriti-put-ka-zapadu-evrope?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-07T17:10:03+00:00"/>
    <meta property="og:title" content="Erdogan u Budimpešti zapretio da će migrantima otvoriti put ka zapadu Evrope"/>
    <meta property="og:description" content="Predsednik Turske Redžep Tajip Erdogan, koji se nalazi u poseti Madjarskoj, zapretio je da će sirijskim izbeglicama u Turskoj &quot;otvoriti vrata&quot; ka zapadu Evrope.&quot;Mi ćemo sa ili bez podrške nastaviti da prihvatamo goste, do neke odredjene tačke... Ako utvrdimo da to ne funkcioniše, nećemo imati drugi izbor nego da 'otvorimo vrata' &quot; ka zapadu Evrope, rekao je Erdogan na konferenciji za novinare s madjarskim premijerom Viktorom Orbanom.U Turskoj su četiri miliona izbeglica, od kojih 3,6 miliona iz Sirije. &quot;Moguće je da će deo njih da ode (dalje) u Evropu&quot;, dodao je turski predsednik.Turska je glavna tranzitna zemlja za migrante i izbeglice koje žele ka zapadu Evrope, ali je taj priliv usporen sporazumom Evropske unije i Turska iz 2016. godine.Nezadovoljan sprovodjenjem tog sporazuma, Erdogan nedeljama preti &quot;otvaranjem vrata migrantima&quot;, ali je predložio i da se oni nasele na severu Sirije, odakle turske trupe potiskuju Kurde.Turska treba da &quot;zonu bezbednosti&quot; uspostavi na velikom području severoistoka Sirije, pod…"/>
  </head>
  <body>
    <article>
      <h1>Erdogan u Budimpešti zapretio da će migrantima otvoriti put ka zapadu Evrope</h1>
      <address>
        <time datetime="2019-11-07T17:10:03+00:00">07 Nov 2019, 17:10</time>
      </address>
      <p><b>Predsednik Turske Redžep Tajip Erdogan, koji se nalazi u poseti Madjarskoj, zapretio je da će sirijskim izbeglicama u Turskoj "otvoriti vrata" ka zapadu Evrope.</b><br/><br/>"Mi ćemo sa ili bez podrške nastaviti da prihvatamo goste, do neke odredjene tačke... Ako utvrdimo da to ne funkcioniše, nećemo imati drugi izbor nego da 'otvorimo vrata' " ka zapadu Evrope, rekao je Erdogan na konferenciji za novinare s madjarskim premijerom Viktorom Orbanom.<br/><br/>U Turskoj su četiri miliona izbeglica, od kojih 3,6 miliona iz Sirije. <br/><br/>"Moguće je da će deo njih da ode (dalje) u Evropu", dodao je turski predsednik.<br/><br/>Turska je glavna tranzitna zemlja za migrante i izbeglice koje žele ka zapadu Evrope, ali je taj priliv usporen sporazumom Evropske unije i Turska iz 2016. godine.<br/><br/>Nezadovoljan sprovodjenjem tog sporazuma, Erdogan nedeljama preti "otvaranjem vrata migrantima", ali je predložio i da se oni nasele na severu Sirije, odakle turske trupe potiskuju Kurde.<br/><br/>Turska treba da "zonu bezbednosti" uspostavi na velikom području severoistoka Sirije, pod njenom kontrolom posle svoje ofanzive protiv kurdskih snaga.<br/><br/>Turske vlasti navele su ranije da bi u tu zonu trebalo da bude prebačeno 3,6 miliona izbeglica koje su prebegle u Tursku od 2011. godine kada je izbio rat u Siriji.</p>
    </article>
  </body>
</html>