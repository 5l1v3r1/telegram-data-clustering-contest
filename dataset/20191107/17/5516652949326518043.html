<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425323/dekades-syllhpseis-kai-prostima-alla-oi-parabaseis-kala-kratoyn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-07T17:00:03+00:00"/>
    <meta property="og:title" content="Δεκάδες συλλήψεις και πρόστιμα αλλά οι παραβάσεις καλά κρατούν"/>
    <meta property="og:description" content="Δεκάδες συλλήψεις, για διάφορα αδικήματα και παραβάσεις καταγράφηκαν από τις αστυνομικές υπηρεσίες της περιοχής μας και τον περασμένο μήνα, κατά τη διάρκεια του οποίου συνελήφθησαν περισσότερα από 700 άτομα!"/>
  </head>
  <body>
    <article>
      <h1>Δεκάδες συλλήψεις και πρόστιμα αλλά οι παραβάσεις καλά κρατούν</h1>
      <address>
        <time datetime="2019-11-07T17:00:03+00:00">07 Nov 2019, 17:00</time>
      </address>
      <p>
        <b>Δεκάδες συλλήψεις, για διάφορα αδικήματα και παραβάσεις καταγράφηκαν από τις αστυνομικές υπηρεσίες της περιοχής μας και τον περασμένο μήνα, κατά τη διάρκεια του οποίου συνελήφθησαν περισσότερα από 700 άτομα!</b>
      </p>
      <p>Όπως ανακοίνωσε η Γενική Αστυνομική Διεύθυνση Νοτίου Αιγαίου, σύμφωνα με τα επίσημα στοιχεία, κατά τη διάρκεια του Οκτωβρίου 2019, από τις Αστυνομικές Υπηρεσίες της Γενικής Περιφερειακής Αστυνομικής Διεύθυνσης Νοτίου Αιγαίου (Διευθύνσεις Αστυνομίας Κυκλάδων, Α' και Β' Δωδεκανήσου) συνελήφθησαν συνολικά 713 άτομα τα οποία έχουν ως εξής:</p>
      <p>• Για ανθρωποκτονία από αμέλεια: -2-</p>
      <p>• Για απόπειρα βιασμού: -3-</p>
      <p>• Για ληστεία: -1-</p>
      <p>• Για κλοπή-διάρρηξη: -10-<br/>• Για ναρκωτικά: -53-</p>
      <p>• Για παραβάσεις σχετικά με τα όπλα: -21-</p>
      <p>• Για πλαστογραφία - απάτη: -218-</p>
      <p>• Για καταδιωκτικά έγγραφα –</p>
      <p>Εντάλματα σύλληψης: -11-</p>
      <p>•Για παράνομη είσοδο - διαμονή αλλοδαπών στη χώρα: -289-</p>
      <p>• Για ενδοοικογενειακή βία: -5-<br/>• Για παραβάσεις του Κώδικα Οδικής Κυκλοφορίας: -16-</p>
      <p>• Για παραβάσεις του Γενικού Οικοδομικού Κανονισμού: -9-</p>
      <p>• Για παραβάσεις σε Καταστήματα Υγειονομικού Ενδιαφέροντος: -12-<br/>• Για παραεμπόριο - λαθρεμπόριο: -3-</p>
      <p>• Για λοιπά αδικήματα-παραβάσεις: -60-</p>
      <p>Εξαρθρώθηκε (1) σπείρα διακίνησης ναρκωτικών</p>
      <p><b>Κατασχέθηκαν ενδεικτικά:</b><br/>• Ηρωίνη: -4- κιλά και -202- γραμμάρια</p>
      <p>• Κοκαΐνη: -83,5- γραμμάρια</p>
      <p>• Κάνναβη: -1- κιλό και -402- γραμμάρια</p>
      <p>• Δενδρύλλια κάνναβης: -23-</p>
      <p>• Ναρκωτικά δισκία: -44-</p>
      <p>• Ζυγαριές: -5-</p>
      <p>•Μαχαίρια, ρόπαλα κλπ.: -9-</p>
      <p>• Πολεμικά τυφέκια: -1-<br/>• Κυνηγετικά όπλα: -12-</p>
      <p>• Πιστόλια replica: -2-</p>
      <p>• Φυσίγγια: -92-</p>
      <p>• Εκρηκτικές ύλες: -2- κιλά και -649- γρ</p>
      <p>• Πυροκροτητές: -11-</p>
      <p>• Οχήματα: -1-</p>
      <p>• Παραχαραγμένα χαρτονομίσματα: -16-</p>
      <p>• Πλαστά έγγραφα: -248-<br/>• Είδη λαθρεμπορίου: -4-κιλά και -250- γραμμάρια καπνός,</p>
      <p>-1.220- πακέτα τσιγάρα</p>
      <p>• Είδη παρεμπορίου: -22-</p>
      <p>• Κινητά τηλέφωνα: -14-</p>
      <p>• Χρηματικά ποσά: -11.218- ευρώ,</p>
      <p>Βρέθηκαν κλεμμένα μεταφορικά μέσα (αυτοκίνητα – δίκυκλα): -19-</p>
      <p><b>Οι σημαντικότερες υποθέσεις</b><br/>Υπενθυμίζονται ενδεικτικά, σημαντικές υποθέσεις που εξιχνιάστηκαν τον περασμένο μήνα και αφορούν την περιοχή μας:</p>
      <p>Την 02.10.2019 στη Ρόδο, συνελήφθη 21χρονος αλλοδαπός για κατοχή και διακίνηση ναρκωτικών ουσιών. Κατασχέθηκαν -4,17- κιλά ηρωίνη.</p>
      <p>Την 02.10.2019 στην Κάλυμνο, συνελήφθη 44χρονος ημεδαπός για παράνομη κατοχή εκρηκτικών και όπλων. Κατασχέθηκαν -2,5- κιλά δυναμίτιδα, βραδύκαυστο φυτίλι κ.α..</p>
      <p>Την 02.10.2019 στην Κάλυμνο, συνελήφθησαν δυο ημεδαποί για κατοχή ναρκωτικών ουσιών. Κατασχέθηκαν -224- γρ. κάνναβης.</p>
      <p>Την 08.10.2019 στην Κω, συνελήφθη 26χρονος αλλοδαπός για κατοχή λαθραίων καπνικών προϊόντων.</p>
      <p>Κατασχέθηκαν -500- πακέτα τσιγάρων, χωρίς ειδική ταινία φορολόγησης.</p>
      <p>Την 08.10.2019 στην Κάλυμνο, συνελήφθη 28χρονος για κατοχή αρχαιοτήτων και ναρκωτικών ουσιών. Κατασχέθηκαν -6- αρχαία αντικείμενα και μικροποσότητα ακατέργαστης κάνναβης.</p>
      <p>Την 09.10.2019 στην Κάλυμνο, συνελήφθη 36χρονη για κατοχή λαθραίων καπνικών προϊόντων. Κατασχέθηκαν -150- πακέτα τσιγάρων και -40- συσκευασίες καπνού, χωρίς ειδική ταινία φορολόγησης.</p>
      <p>Την 09.10.2019 στην Κω, συνελήφθη 35χρονος για διακίνηση ναρκωτικών ουσιών. Κατασχέθηκαν -60,6- γρ. ακατέργαστη κάνναβη, ζυγαριά ακριβείας κ.α..</p>
      <p>Την 10.10.2019 στη Ρόδο, εξιχνιάστηκαν -4- διαρρήξεις καταστημάτων. Συνελήφθη ένας 29χρονος και σχηματίστηκε σε βάρος του δικογραφία για διάπραξη κλοπών.</p>
      <p>Την 11.10.2019 στη Ρόδο, συνελήφθησαν -3- αλλοδαποί για κατοχή ναρκωτικών με σκοπό τη διακίνηση. Κατασχέθηκαν -171- γρ. ακατέργαστη κάνναβη, -1.515- ευρώ, κ.α..</p>
      <p>Την 11.10.2019 στην Κω, συνελήφθη 37χρονος αλλοδαπός για κατοχή λαθραίων καπνικών προϊόντων. Κατασχέθηκαν -100- πακέτα τσιγάρων, χωρίς ειδική ταινία φορολόγησης.</p>
      <p>Την 12.10.2019 στην Κω, συνελήφθη 26χρονος κατηγορούμενος για δυο απόπειρες βιασμού. Ο δράστης αναγνωρίστηκε ανεπιφύλακτα από τις παθούσες.</p>
      <p>Την 15.10.2019 στη Ρόδο, συνελήφθη 34χρονος για διάπραξη κλοπών και κατοχή ναρκωτικών ουσιών. Εξιχνιάστηκαν - 7 - διαρρήξεις καταστημάτων. Κατασχέθηκαν -12- ναρκωτικά σκευάσματα (δισκία), χωρίς ιατρική συνταγή και αντικείμενα – προϊόντα κλοπής.</p>
      <p>Την 17.10.2019 στην Κάλυμνο, συνελήφθη 44χρονος για κατοχή ναρκωτικών ουσιών και εκρηκτικών υλών ενώ παράλληλα εξιχνιάστηκε παρόμοια υπόθεση με δράστη έναν 45χρονο ημεδαπό. Κατασχέθηκαν -59- γρ. κάνναβη, -212- γρ. δυναμίτιδα, -12- πυροκροτητές, βραδύκαυστο φιτίλι, -2- πιστόλια, κυνηγετικό όπλο και -2- αεροβόλα τυφέκια.</p>
      <p>Την 17.10.2019 στη Ρόδο, συνελήφθη 29χρονος για καλλιέργεια κάνναβης εσωτερικού τύπου και παράνομη οπλοκατοχή. Κατασχέθηκαν -14- δενδρύλλια, καλλιεργητικός εξοπλισμός, ζυγαριά και πιστόλι.</p>
      <p>Την 21.10.2019 στην Κω, συνελήφθη 31χρονος για υπόθεση ναρκωτικών. Κατασχέθηκαν -28- μικροσυσκευασίες περιέχουσες ακατέργαστη κάνναβη βάρους -48,4- γρ..</p>
      <p>Την 22.10.2019 στη Ρόδο, εξιχνιάστηκαν -6- περιπτώσεις κλοπής και σχηματίστηκαν σε βάρος δύο ημεδαπών ηλικίας 32 και 15 ετών ξεχωριστές δικογραφίες για διάπραξη κλοπών.</p>
      <p>Την 22.10.2019 στη Λέρο, συνελήφθη 24χρονος για κατοχή ναρκωτικών ουσιών. Κατασχέθηκαν -47,2- γρ. ακατέργαστη κάνναβη κ.α..</p>
      <p>Την 23.10.2019 στην Κάλυμνο, συνελήφθησαν δύο ημεδαποί κατηγορούμενοι, κατά περίπτωση για διακίνηση ναρκωτικών ουσιών και οπλοκατοχή. Κατασχέθηκαν -31,6- γραμμάρια ηρωίνη, -2- μαχαίρια, ηλεκτρονική ζυγαριά ακριβείας, κ.α..</p>
      <p>Την 25.10.2019 στην Κω, συνελήφθη 22χρονος για κατοχή λαθραίων καπνικών προϊόντων. Κατασχέθηκαν -470- πακέτα τσιγάρων, -2- κιλά &amp; -250- γρ. καπνού, χωρίς ειδική ταινία φορολόγησης.</p>
      <p>Την 31.10.2019 στη Ρόδο, συνελήφθη 23χρονος για διακίνηση κοκαΐνης. Κατασχέθηκαν - 76,3- γρ. κοκαΐνης, ζυγαριά ακριβείας, 6.840€, κ.α..</p>
    </article>
  </body>
</html>