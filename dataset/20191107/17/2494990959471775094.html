<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/07/news/ciro-immobile-jessica-melena-costanzo-crisi-coppia-figli-1236951/"/>
    <meta property="og:site_name" content="Il Tempo"/>
    <meta property="article:published_time" content="2019-11-07T17:00:23+00:00"/>
    <meta property="og:title" content="Ciro-show. E porta lady Immobile in tv"/>
    <meta property="og:description" content="Il bomber della Lazio racconta i 7 anni d'amore con Jessica Melena"/>
  </head>
  <body>
    <article>
      <h6 class="kicker">CHE COPPIA</h6>
      <h1>Ciro-show. E porta lady Immobile in tv</h1>
      <h2>Il bomber della Lazio racconta i 7 anni d'amore con Jessica Melena</h2>
      <address><time datetime="2019-11-07T17:00:23+00:00">07 Nov 2019, 17:00</time> by <a rel="author">Giada Oricchio</a></address>
      <p>Il bomber della Lazio, Ciro Immobile, e la moglie Jessica, si sono raccontati al “Maurizio Costanzo Show” tra passioni: "Mi diletto con il canto" e famiglia: "Vorrei il quarto figlio".</p>
      <p>Si sono conosciuti oltre sette anni fa in un locale di Pescara e non si sono più lasciati. Jessica, originaria di Bucchiando, in provincia di Chieti, è innamoratissima del suo Ciro: “Cerco di seguirlo sempre perché dice che sono il suo portafortuna, quindi lo faccio per lui e per la Lazio. Vado anche in trasferta. Crisi del settimo anno? No, a noi va meglio degli altri. Io non sono gelosa, ma lui sì. Ho fatto sei traslochi e tre figli” e Immobile: “Per ora, almeno il quarto! Il nostro rapporto è come il vino: migliora invecchiando”.</p>
      <figure>
        <iframe data-src="https://twitter.com/Costanzo/status/1192216874542493696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Filippo Bisciglia, tifoso laziale, interviene: “E allora facci un piacere va sempre allo stadio. Tutte le domeniche”, di altro avviso Maurizio Costanzo, tifoso romanista: “Io gli sono grato per i gol che fa con la Nazionale italiana, per gli altri no” sottolinea caustico. Ciro Immobile catalizza l’attenzione: spiritoso e sfacciato. La sua passione è il canto e quando Costanzo gli chiede di intonare un paio di canzoni, non se lo fa ripetere due volte. Risultato? Meglio in campo.</p>
    </article>
  </body>
</html>