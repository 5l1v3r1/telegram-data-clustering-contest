<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/politics/tzanakopoulos-praksikopimatiki-apofasi-i-anavoli-tis-proanakritikis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T17:39:48+00:00"/>
    <meta property="og:title" content="Τζανακόπουλος: Πραξικοπηματική απόφαση η αναβολή της Προανακριτικής"/>
    <meta property="og:description" content="Ευθύνη στη ΝΔ για την αναβολή της συνεδρίασης της Προανακριτικής επέρριψε ο Δημήτρης Τζανακόπουλος. Το αποτέλεσμα της άρνησης αποχώρησης από την Επιτροπή του ιδίου και του Παύλου Πολάκη ήταν να μην εξεταστεί ο άλλοτε ισχυρός άνδρας της Novartis Κωνσταντίνος Φρουζής."/>
  </head>
  <body>
    <article>
      <h1>Τζανακόπουλος: Πραξικοπηματική απόφαση η αναβολή της Προανακριτικής</h1>
      <h2>Ευθύνη στη ΝΔ για την αναβολή της συνεδρίασης της Προανακριτικής επέρριψε ο Δημήτρης Τζανακόπουλος. Το αποτέλεσμα της άρνησης αποχώρησης από την Επιτροπή του ιδίου και του Παύλου Πολάκη ήταν να μην εξεταστεί ο άλλοτε ισχυρός άνδρας της Novartis Κωνσταντίνος Φρουζής.</h2>
      <address><time datetime="2019-11-07T17:39:48+00:00">07 Nov 2019, 17:39</time> by <a rel="author">ΤοΒΗΜΑ Team</a></address>
      <p>Ευθύνη στη ΝΔ για την <a href="https://www.tovima.gr/2019/11/07/politics/ypothesi-novartis-anavlithike-i-proanakritiki-arnithikan-na-fygoun-polakis-tzanakopoulos/">αναβολή της συνεδρίασης της Προανακριτικής</a> επέρριψε ο Δημήτρης Τζανακόπουλος.</p>
      <p>Το αποτέλεσμα της άρνησης αποχώρησης από την Επιτροπή του ιδίου και του Παύλου Πολάκη ήταν να μην εξεταστεί ο άλλοτε ισχυρός άνδρας της Novartis Κωνσταντίνος Φρουζής.</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη»</a>
      </p>
      <h3>Αναβολή στη συνεδρίαση της Προανακριτικής</h3>
      <p>Κατά την έναρξη της συνεδρίασης της Προανακριτικής, στην αίθουσα προσήλθαν κανονικά οι βουλευτές του ΣΥΡΙΖΑ Παύλος Πολάκης και Δημήτρης Τζανακόπουλος.</p>
      <p>Παρά το γεγονός ότι η πλειοψηφία της Επιτροπής είχε ζητήσει την εξαίρεση των δύο πρώην υπουργών, καθώς θα είναι μάρτυρες στην υπόθεση, οι Τζανακόπουλος και Πολάκης -κατ’ εντολήν του Αλέξη Τσίπρα- αρνήθηκαν να αποχωρήσουν από την αίθουσα.</p>
      <p>Έτσι, ο πρόεδρος της Επιτροπής αποφάσισε να αναβάλει τη συνεδρίαση και κατ’ επέκταση και την εξέταση του άλλοτε ισχυρού άνδρα της Novartis Κωνσταντίνου Φρουζή για άλλη ημέρα.</p>
      <h4>Τζανακόπουλος: Αποκλειστική ευθύνη της ΝΔ</h4>
      <p>Κατόπιν αυτών, ο Δημήτρης Τζανακόπουλος επέρριψε την ευθύνη των εξελίξεων στη ΝΔ. Έκανε λόγο για αποκλειστική ευθύνη της ΝΔ και του προέδρου της Επιτροπής, που επικαλέστηκε την ανυπόστατη απόφαση και δεν κήρυξε την έναρξη της συνεδρίασης.</p>
      <p>Επιπλέον, έκανε λόγο για πρωτοφανή εξέλιξη στα κοινοβουλευτικά χρονικά και έκανε λόγο για αντισυνταγματική και πραξικοπηματική απόφαση.</p>
      <p>Στόχος της ΝΔ ήταν να μην εξεταστεί ο Κ. Φρουζής, υποστήριξε ο Δημήτρης Τζανακόπουλος.</p>
      <figure>
        <video src="https://tv.in.gr/uploads/20191107/191704_video-80286369a6b11ea67e8b57ec5ddc2926-v.mp4?_=2"/>
      </figure>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/07/politics/ypothesi-novartis-anavlithike-i-proanakritiki-arnithikan-na-fygoun-polakis-tzanakopoulos/"/>
      </related>
    </article>
  </body>
</html>