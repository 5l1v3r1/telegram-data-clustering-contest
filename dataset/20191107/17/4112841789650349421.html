<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76335-Pravu-ruku-Mikulasa-Cernaka-odsudili-za-vrazdu-na-8-rokov-vazenia-Stretneme-sa-v-pekle-povedal-Cernak-obeti"/>
    <meta property="og:site_name" content="REFRESHER"/>
    <meta property="article:published_time" content="2019-11-07T17:02:00+00:00"/>
    <meta property="og:title" content="Pravú ruku Mikuláša Černáka odsúdili za vraždu na 8 rokov väzenia. Stretneme sa v pekle, povedal Černák obeti"/>
    <meta property="og:description" content="Obaja mali strieľať z tej istej zbrane."/>
  </head>
  <body>
    <article>
      <h1>Pravú ruku Mikuláša Černáka odsúdili za vraždu na 8 rokov väzenia. Stretneme sa v pekle, povedal Černák obeti</h1>
      <address><time datetime="2019-11-07T17:02:00+00:00">07 Nov 2019, 17:02</time> by <a rel="author">Jakub Paulík</a></address>
      <p>
        <b>Obaja mali strieľať z tej istej zbrane.</b>
      </p>
      <p>Niekdajší mafiánsky boss <b>Mikuláš Černák</b> je odsúdený na doživotie. Mnohí jeho bývalí kumpáni sú už po smrti. <b>Ján Kán</b>, ktorý býva všeobecne označovaný za Černákovu pravú ruku, sa však stále nachádza na slobode, čo by sa malo onedlho zmeniť.</p>
      <p><a href="https://www.teraz.sk/slovensko/v-kauze-vrazdy-g-szymaneka-padli-rozsu/428700-clanok.html"><b>V súdnom spore</b></a>, v ktorom sa pojednávalo o vražde poľského milionára Grzegorza Szymaneka z roku 1997, mu súd vymeral <b>8-ročný trest</b>. Rozsudok nie je právoplatný, obhajoba sa voči nemu odvolala.</p>
      <related>
        <a href="https://refresher.sk/66809-Robili-pre-Cernaka-no-neskor-ho-zradili-Karol-Mello-si-uziva-na-Belize-jeho-brat-je-po-smrti"/>
      </related>
      <p>Okresný súd v Banskej Bystrici ďalej z vraždy Szymaneka uznal vinným aj Mikuláša Černáka. S ohľadom na to, že si už teraz odpykáva doživotie, mu ale trest neuložil. Černák sa k svojmu podielu na vražde dlhodobo priznával. Podľa tvrdenia obžaloby mal Černák svojej obeti<b> streliť pištoľou do úst</b>, na čo Szymaneka následne Kán <b>strelil do hrudníka</b>. Obaja strieľali z rovnakej zbrane.</p>
      <p>„<i>Miki Szymanekovi povedal, otvor ústa a vložil mu pištoľ do úst. Povedal mu: ‚Stretneme sa v pekle.‘ Strelil. Poliak vydával zvláštne zvuky, ako keby chrápal. Miki podal zbraň Jánovi Kánovi a on ho strelil do hrudníka. Zakopte ho, povedal potom Miki. Nečakal som to, zostal som v miernom šoku a prišlo mi zle. Zvracal som. Miki sa mi smial a vravel: ‚No čo, mafiáni z východu,</i>“ cituje <a href="https://www.teraz.sk/slovensko/byvaly-boss-mikulas-c-priznal-vra/384854-clanok.html"><b>Teraz.sk</b></a> slová svedka Alexandra Horvátha z marca 2019. Horváth bol švagrom niekdajšieho <a href="https://refresher.sk/64134-Sef-kosickej-mafie-si-dovolil-ubit-policajta-na-smrt-Vychodu-kraloval-az-do-zasahu-Mikulasa-Cernaka"><b>východoslovenského bossa Róberta Holuba</b></a>, ktorého zradil.</p>
      <p>O spojitosti úmrtia Poliaka Szymaneka s gangom Černákovcov písal ako prvý <a href="https://refresher.sk/69787-Novinar-Palo-Rypal-pisal-o-mafii-a-pred-11-rokmi-zmizol-Stal-sa-obetou-vrazdy"><b>investigatívny novinár Paľo Rýpal</b></a>, ktorý je od roku 2008 nezvestný. Pre ďalšie mafiánske prípady z divokých 90. rokoch začni sledovať<a href="https://refresher.sk/tag/po-stopach-slovenskej-mafie"><b> nasledujúce vlákno</b></a>.</p>
      <related>
        <a href="https://refresher.sk/69787-Novinar-Palo-Rypal-pisal-o-mafii-a-pred-11-rokmi-zmizol-Stal-sa-obetou-vrazdy"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70151-Policajt-donasal-mafianom-utiekol-na-luxusnom-BMW-Patra-po-nom-cele-Slovensko"/>
        <a href="https://refresher.sk/70090-Mikulas-Cernak-je-bez-pravnika-Prezidentka-Caputova-vymenovala-Milosa-Madara-za-ustavneho-sudcu"/>
        <a href="https://refresher.sk/70592-Utecenec-Mello-ktory-vraj-pracoval-pre-Cernaka-podava-z-Belize-trestne-oznamenie"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
      </related>
    </article>
  </body>
</html>