<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/eltunt-testverek-mallorcan-tovabb-keresik-a-tengerben-katit/186024"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T06:00:00+00:00"/>
    <meta property="og:title" content="Eltűnt testvérek Mallorcán - Tovább keresik a tengerben Katit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Eltűnt testvérek Mallorcán - Tovább keresik a tengerben Katit</mark>
      </h1>
      <address><time datetime="2019-11-07T06:00:00+00:00">07 Nov 2019, 06:00</time> by <a rel="author">B. B.</a></address>
      <p>
        <b>Még mindig keresik azt a 30 éves lányt, akit a spanyol szigeten, Mallorcán ragadt magával egy hatalmas hullám. </b>
        <b>Még mindig keresik azt a 30 éves lányt, akit a spanyol szigeten, Mallorcán ragadt magával egy hatalmas hullám.</b>
      </p>
      <p><a href="http://www.borsonline.hu/aktualis/nem-talaljak-mallorcan-azt-a-magyar-testverpart-akiket-elsodort-az-aradas/185340">Mint azt a Bors megírta:</a> O. Katalin 18 éves öccsével, Mihállyal indult nyaralni a festői Mallorcára, azonban egyik nap a testvérpárnak nyoma veszett. Kiderült, hogy mindkettőjüket magával ragadta a tenger a szigeten tomboló vihar közepette. Mihály testét pár nap múlva megtalálták, <a href="http://www.borsonline.hu/aktualis/holtan-talaltak-a-mallorcan-eltunt-magyar-testverek-egyiket/185477">azonban Katalint azóta is keresik.</a></p>
      <figure>
        <img src="http://media.borsonline.hu/cikk/20/191581/big-lead/650x360/2015736_testverek1.jpg"/>
      </figure>
      <p>A szabolcsi testvérpár szülei kiutaztak a szigetre, hogy a helyszínen legyenek a keresőcsapatokkal. Településük lakói összefogtak a tragikus sorsú családért, nemcsak a civilek, de a polgármester és a testvérpár iskolája is beszállt a gyűjtésbe, hogy anyagi támogatást nyújthassanak nekik.</p>
      <p>– Ez a szörnyű tragédia lelkileg rendkívüli módon megviseli a szülőket és az egész családot, anyagilag is nagy terheket ró rájuk. A szülők kiutazása, külföldön tartózkodása, a hivatalos eljárások, illetve hazahozataluk nagy anyagi vonzattal járnak – írták a családnak létrehozott jótékonysági oldalon.</p>
      <p>Kérik, aki bármilyen módon segítene a családnak, azt örömmel fogadják. A csapatok a lány teste után szakadatlanul kutatnak, a keresést azóta kiterjesztették, és nemcsak speciális vízi egységekkel, hanem drónokkal is keresik, figyelembe véve a tenger áramlási körülményeit is.</p>
    </article>
  </body>
</html>