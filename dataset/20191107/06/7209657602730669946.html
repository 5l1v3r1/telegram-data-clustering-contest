<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/imola/cosa%20fare/guida-michelin-2020-1.4873148"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-07T06:12:04+00:00"/>
    <meta property="og:title" content="Guida Michelin 2020, a Imola il ristorante San Domenico conserva le due stelle: &quot;Contenti&quot;"/>
    <meta property="og:description" content="L’autorevole guida conferma la qualità dello storico locale"/>
  </head>
  <body>
    <article>
      <h1>Guida Michelin 2020, a Imola il ristorante San Domenico conserva le due stelle: "Contenti"</h1>
      <h2>L’autorevole guida conferma la qualità dello storico locale</h2>
      <address><time datetime="2019-11-07T06:12:04+00:00">07 Nov 2019, 06:12</time> by <a rel="author">il Resto del Carlino</a></address>
      <p>Imola, 7 novembre 2019– «La consegna della targhetta? La targhetta arriva dopo qualche settimana, non arriva subito, <b>non è immediata»</b>, La targhetta è quella della <a href="https://www.quotidiano.net/magazine/guida-michelin-2020-piacenza-1.4871159"><b>Guida Michelin</b></a>, la temuta Guida che dispensa le stelle ai ristoranti che a suo insindacabile parere la meritano. E anche quest’anno il <b>San Domenico</b> mantiene <b>le due stelle.</b> Lo hanno fatto sapere quelli della Guida a Piacenza, nel corso della presentazione ufficiale.</p>
      <p>«<b>Siamo molto contenti</b> – commenta lo chef <b>Valentino Marcattilii,</b> che al San Domenico spende la vita – – perché di scontato non c’è niente. E anche perché ho saputo che hanno tolto una stella a Vissani, uno dei più grandi palati che ci sia in Italia. Mi dispiace molto per lui, perché è un amico, e conosco la sua professionalità. La Guida comunque non motiva le proprie decisioni».</p>
      <p>Il San Domenico di Imola <b>ha una storia ormai cinquantennale</b>. «Lavoriamo anche <b>più di dodici ore al giorno</b> – dice Marcattilii – Questo è un bel premio, e siamo molto contenti». Siete gli unici ad avere due stelle nell’intera provincia di Bologna, dove c’è la novità <a href="https://www.ilrestodelcarlino.it/bologna/cosa%20fare/guida-michelin-2020-1.4872200"><b>della stella concessa a Iacobucci</b></a> a Castel Maggiore: «Hanno dato una stella a Castel Maggiore? Bravo Iacobucci», si complimenta Marcattilii.</p>
      <p><b>LEGGI ANCHE</b>: <b><a href="https://www.ilrestodelcarlino.it/cosa%20fare/guida-michelin-2020-1.4871236">Le novità Michelin per l'Emilia Romagna</a> - </b><b><a href="https://www.ilrestodelcarlino.it/cosa%20fare/guida-michelin-2020-marche-1.4871404">Stelle nelle Marche: ecco le novità</a></b></p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872969.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=443&amp;fmt=jpg"/>
          <figcaption>Ristorante Da Gorini di San Piero in Bagno (Cesena), chef Gianluca Gorini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872970.1573065417%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=389&amp;h=500&amp;fmt=jpg"/>
          <figcaption>Ristorante I Portici di Bologna, chef Emanuele Petrosino, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872971.1573065417%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante La Palta di Borgonovo Val Tidone (Piacenza), chef Isa Mazzocchi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872972.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Nido del Picchio di Carpaneto Piacentino (Piacenza), chef Daniele Repetti, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872973.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=457&amp;fmt=jpg"/>
          <figcaption>Ristorante Iacobucci di Castel Maggiore (Bologna), chef Agostino Iacobucci, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872974.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=567&amp;h=500&amp;fmt=jpg"/>
          <figcaption>Ristorante La Buca di Cesenatico (Cesena), chef Gregorio Grippo, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872975.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante La Capanna di Eraclio di Codigoro (Ferrara), chef Maria Grazia Soncini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872977.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante La zanzara di Codigoro (Ferrara), chef Sauro Bison, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872978.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=363&amp;h=500&amp;fmt=jpg"/>
          <figcaption>Ristorante L'Erba del Re di Modena, chef Luca Marchini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872979.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante Inkiostro di Parma, chef Terry Giacomello, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872981.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=500&amp;h=500&amp;fmt=jpg"/>
          <figcaption>Ristorante Parizzi di Parma, chef Marco Parizzi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872982.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Ristorante Il Piastrino di Pennabilli (Rimini), chef Riccardo Agostini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872983.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Antica Corte Pallavicina di Polesine Parmense (Parma), chef Massimo Spigaroli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872984.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Ca' Matilde di Quattro Castella (Reggio Emilia), chef Andrea Incerti Vezzani, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872985.1573065418%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Ristorante Abocar Due Cucine di Rimini, chef Mariano Guardianelli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872986.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=332&amp;h=500&amp;fmt=jpg"/>
          <figcaption>Ristorante Il Guido di Miramare (Rimini), chef Gianpaolo Raschi, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872987.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Ristorante Clinica Gastronomica Arnaldo di Rubiera (Reggio Emilia), chef Roberto Bottero, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872988.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=357&amp;fmt=jpg"/>
          <figcaption>Ristorante Marconi di Sasso Marconi (Bologna), chef Aurora Mazzucchelli, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872989.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Ristorante Trattoria da Amerigo di Savigno (Bologna), chef Alberto Bettini, 1 stella Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872991.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=433&amp;fmt=jpg"/>
          <figcaption>Ristorante Magnolia di Cesenatico (Cesena), chef Alberto Faccani, 2 stelle Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872992.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=422&amp;h=500&amp;fmt=jpg"/>
          <figcaption>Ristorante San Domenico di Imola, chef Valentino Marcattilii e Massimiliano Mascia, 2 stelle Michelin</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4872993.1573065419%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=441&amp;fmt=jpg"/>
          <figcaption>Ristorante Osteria Francescana di Modena, chef Massimo Bottura, 3 stelle Michelin</figcaption>
        </figure>
        <figcaption>
          <a href="https://www.ilrestodelcarlino.it/bologna/cosa%20fare/foto/ristoranti-stellati-emilia-romagna-1.4872795">Guida Michelin 2020, i ristoranti stellati dell'Emilia Romagna</a>
        </figcaption>
      </slideshow>
      <p>Il San Domenico <b>va per la sua strada</b> imperniata sulla qualità: «<b>Qui lavorano una ventina di persone,</b> tra salai, cucina e ristorante: è un bell’orgoglio per tutti. E ci sono anche gli stagisti delle scuole, da tutte le scuole d’Italia: fanno sala, cucina e fanno soprattutto esperienza. Ora abbiamo stagisti dall’Alma di Parma, da Firenze, siamo sempre collegati con questo settore», dice lo chef. «La notizia sul nostro sito? Per ora non c’è nulla, non facciamo comunicati».<br/><br/>Il San Domenico <b>ha avuto le due stelle </b>per la prima volta negli anni Ottanta, «poi ne abbiano persa una per un po’ negli anni Novanta, però siamo i più presenti nella Guida a questi livelli, siamo il ristorante stellato più vecchio d’Italia», butta là quasi per caso Marcattilii, che guida un ristoramte che non cessa di esportare la propria cucina nel mondo: nel 2019 Max Mascia è andato in Australia, a Brisbane per dieci giorni,a fare da cucina con alcuni amici.</p>
      <p>Ultima notizia; il 7 marzo 2020 <b>è il 50° anniversario del ristorante</b>: «Faremo delle belle iniziative – dice Valentino – Io ho stampato un libro con Minerva, e l’1 dicembre lo presentiamo alla Fondazione Cassa di Risparmio. Ci ho messo la storia del ristorante, con Morini, dal 1970 ad ora. Non ci sono ricette, ma ricette raccontate senza le dosi. L’unica presente è il piatto più famoso del ristorante, l’uovo in raviolo: ho messo solo questa».</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cosa%20fare/foto/ristoranti-stellati-emilia-romagna-1.4872795"/>
        <a href="https://www.ilrestodelcarlino.it/cosa%20fare/guida-michelin-2020-1.4871236"/>
      </related>
    </article>
  </body>
</html>