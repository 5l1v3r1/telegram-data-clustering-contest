<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/plaja-din-mamaia-invadata-de-meduze-uriase-aduse-la-mal-de-curenti-galerie-foto-18550537"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T06:40:33+00:00"/>
    <meta property="og:title" content="Plaja din Mamaia, invadată de meduze uriaşe aduse la mal de curenţi. Galerie FOTO"/>
    <meta property="og:description" content="Plaja din Mamaia a fost invadată de sute de meduze uriaşe, albastre, care au fost aduse la mal de curenţii marini. Organismele au murit la scurt timp, iar rămăşiţele au început să degaje un miros neplăcut."/>
  </head>
  <body>
    <article>
      <h1>Plaja din Mamaia, invadată de meduze uriaşe aduse la mal de curenţi. Galerie FOTO</h1>
      <address><time datetime="2019-11-07T06:40:33+00:00">07 Nov 2019, 06:40</time> by <a rel="author" href="https://www.zf.ro/autor/andrei-leonte" target="_blank">Andrei Leonte</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21449/18550537/4/fb5c95cf-7c8a-4ef4-b329-566ffd0f60b9-meduze4.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18550537/1/fb5c95cf-7c8a-4ef4-b329-566ffd0f60b9-meduze.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18550537/2/fb5c95cf-7c8a-4ef4-b329-566ffd0f60b9-meduze2.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18550537/3/fb5c95cf-7c8a-4ef4-b329-566ffd0f60b9-meduze3.jpg?width=620"/>
        </figure>
      </slideshow>
      <p>Plaja din Mamaia a fost invadată de sute de meduze uriaşe, albastre, care au fost aduse la mal de curenţii marini. Organismele au murit la scurt timp, iar rămăşiţele au început să degaje un miros neplăcut.</p>
      <p>Fenomenul se petrece tot mai des şi, de cele mai multe ori, este cauzat de schimbările bruşte de temperatură, dar şi de vremea neobişnuit de caldă pentru această perioadă.</p>
      <p>În ultima săpătămână, la Constanţa s-au resimţit temperaturi de vară, de până la 24 de grade Celsius. Totodată, schimbările meteo au înregistrat diferenţe şi de 15 grade în doar 24 de ore.</p>
      <p>Vremea însorită şi foarte călduroasă a scos din casă constănţenii care fie fac jogging pe plajă de dimineaţă, se plimbă la prânz sau fac aerosoli spre înserat.</p>
      <p>Pe plaja din Mamaia, mulţi dintre ei s-au apropiat de meduzele cu diametru de până la 40 de cm şi le-au făcut poze, deşi specialiştii au recomandat public persoanelor care întâlnesc organisemele moarte pe plajă să nu le atingă şi nici să se apropie foarte mult de ele.</p>
    </article>
  </body>
</html>