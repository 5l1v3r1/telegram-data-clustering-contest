<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/top-100-bogatyh/petro-poroshenko-dosye-biografiya-statki-2019-skilki-groshey-u-poroshenka-50051873.html"/>
    <meta property="og:site_name" content="НВ"/>
    <meta property="article:published_time" content="2019-11-07T06:01:00+00:00"/>
    <meta property="og:title" content="Топ-100 найбагатших українців. За рахунок чого багатіє Петро Порошенко"/>
    <meta property="og:description" content="Петро Порошенко — єдиний із шести українських мільярдерів, чиї статки за останній рік збільшилися. Вони становлять $1,25 млрд (+12%). У рейтингу НВ топ-100 найбагатших українців у нього шосте місце."/>
  </head>
  <body>
    <article>
      <h1>Топ-100 найбагатших українців. За рахунок чого багатіє Петро Порошенко</h1>
      <h2>Петро Порошенко — єдиний із шести українських мільярдерів, чиї статки за останній рік збільшилися. Вони становлять $1,25 млрд (+12%). У рейтингу НВ топ-100 найбагатших українців у нього шосте місце.</h2>
      <address>
        <time datetime="2019-11-07T06:01:00+00:00">07 Nov 2019, 06:01</time>
      </address>
      <p>Незважаючи на невдачі політика Петра Порошенка, який програв президентські вибори і завів у ВР досить невелику фракцію Євросолідарності, Порошенко-бізнесмен почувається добре.</p>
      <p>Приріст статків екс-главі держави забезпечила корпорація Roshen, яка щорічно збільшує експорт, насамперед у Східну Європу, на 30%.</p>
      <p>У світовому галузевому рейтингу Candy Industry дітище Порошенка перебуває на 27-му місці: експерти оцінюють обсяг продажів компанії за підсумками 2018-го в $800 млн на рік.</p>
      <p>Найкраще за інших у корпорації почуває себе Київська кондитерська фабрика: її чистий дохід минулого року зріс на 44%, а чистий прибуток збільшився в чотири рази.</p>
      <p>Крім хороших фінансових показників Roshen приріс активами: корпорація відкрила в Борисполі під Києвом новий завод з виробництва бісквітної продукції. Його потужність — 20 тис. т солодощів на рік.</p>
      <p>А мережа фірмових магазинів Roshen тепер включає в себе вже сім десятків торгових точок, розташованих у дев’яти містах країни.</p>
      <p>У менш солодких сегментах справи у Порошенка йдуть не настільки блискуче: молочне підприємство у Вінниці знизило виторгу на 5%, а прибуток — у чотири рази.</p>
      <p>Та й частка 5-го телеканалу Порошенка останніми роками падає: його впевнено обходять «молодші» новинні ТВ — 112-й канал, NewsOne і 24-й канал.</p>
      <p>У житті колишнього глави держави є й інші неприємності — персональні й істотніші: стараннями колишнього помічника Віктора Януковича, Андрія Портнова, який повернувся в країну, в Держбюро розслідувань (ДБР) потрапило безліч заяв, автор яких звинувачує Порошенка у всіх смертних гріхах: від державної зради до легалізації незаконних доходів і несплати податків.</p>
      <p>Власник Roshen тепер час від часу ходить на допити, хоча не є підозрюваним у жодному із проваджень.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/milovanov-golosuvav-za-poroshenka-novini-ukrajini-50051647.html">Міністр Милованов зізнався, що голосував на президентських виборах за Порошенка</a>
        </li>
        <li>
          <a href="https://nv.ua/ukr/biz/economics/korporaciji-roshen-pro-rozvitok-biznesu-i-vlasnikiv-kompaniji-i-roli-poroshenka-50051743.html">Про сліпий траст, експансію і зоопарк. Що відбувається з флагманським бізнесом Порошенка</a>
        </li>
        <li>
          <a href="https://nv.ua/ukr/ukraine/politics/poroshenko-peresliduvav-bogdana-novini-ukrajini-50051811.html">Рябошапка заявив, що Порошенко переслідував Богдана</a>
        </li>
      </ul>
    </article>
  </body>
</html>