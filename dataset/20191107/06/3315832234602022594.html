<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/317f2a6628d1a948/berd-si-a-imbunatatit-prognozele-privind-cresterea-economica-pentru-rm-cu-cat-se-va-majora-pib-ul-in-2019-si-2020.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T06:42:08+00:00"/>
    <meta property="og:title" content="BERD și-a îmbunătățit prognozele privind creșterea economică pentru RM; Cu cât se va majora PIB-ul în 2019 și 2020"/>
    <meta property="og:description" content="Banca Europeană pentru Reconstrucție și Dezvoltare și-a revizuit în creștere previziunile privind evoluția economiei Republicii Moldova în acest an, dar și în 2020."/>
  </head>
  <body>
    <article>
      <h1>BERD și-a îmbunătățit prognozele privind creșterea economică pentru RM; Cu cât se va majora PIB-ul în 2019 și 2020</h1>
      <address><time datetime="2019-11-07T06:42:08+00:00">07 Nov 2019, 06:42</time> by <a rel="author">Jurnal.md</a></address>
      <p>
        <b>Banca Europeană pentru Reconstrucție și Dezvoltare și-a revizuit în creștere previziunile privind evoluția economiei Republicii Moldova în acest an, dar și în 2020.</b>
      </p>
      <p>Potrivit BERD, țara noastră va înregistra o creștere economică de 3,8 la sută, în creștere cu 0,3 puncte procentuale față de prognoza din mai.</p>
      <p>Totodată, pentru 2020 este anticipat un avans al economiei Republicii Moldova de 4 la sută, cu 0,2 puncte procentuale mai mult decât prognoza precedentă.</p>
      <p>Creșterea PIB-ului a accelerat de la 4 la sută în 2018 la 5,2 la sută în prima jumătate a anului 2019. Creșterea în producție se datorează sectorului construcțiilor, în timp ce agricultura a fost singurul sector major cu dinamică negativă, comentează BERD.</p>
      <p>Investițiile de capital fix, în creștere cu 20,3%, au rămas principalul motor al creșterii economice din partea cheltuielilor.</p>
      <p>„Sprijinul FMI rămâne crucial pentru ancorarea stabilității macroeconomice a Moldovei. După dezacordurile dintre FMI și guvernul anterior, s-a ajuns la un acord privind a patra și a cincea revizuire a programului curent în iulie 2019, rezultând ulterior în alocarea unei noi tranșe de 46,1 milioane USD”, se mai arată în raportul BERD.</p>
    </article>
  </body>
</html>