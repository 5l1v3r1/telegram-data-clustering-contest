<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1980221/lutfhansa-grev-nedeniyle-bin-300-u%C3%A7u%C5%9Fu-iptal-etti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-07T06:30:00+00:00"/>
    <meta property="og:title" content="Lutfhansa grev nedeniyle bin 300 uçuşu iptal etti"/>
    <meta property="og:description" content="Alman havayolu şirketi Lufthansa, uçuş görevlilerinin bu sabah greve başlaması nedeniyle bin 300 uçuşu iptal etti. Bu durumdan yaklaşık 180 bin yolcunun olumsuz etkilenmesi beklenirken, şirketin yeni uçuş planına göre yaklaşık 3 bin uçuştan 700’ü bug"/>
  </head>
  <body>
    <article>
      <h1>Lutfhansa grev nedeniyle bin 300 uçuşu iptal etti</h1>
      <address>
        <time datetime="2019-11-07T06:30:00+00:00">07 Nov 2019, 06:30</time>
      </address>
      <p>Alman havayolu şirketi Lufthansa, uçuş görevlilerinin bu sabah greve başlaması nedeniyle bin 300 uçuşu iptal etti.<br/><br/>Bu durumdan yaklaşık 180 bin yolcunun olumsuz etkilenmesi beklenirken, şirketin yeni uçuş planına göre yaklaşık 3 bin uçuştan 700’ü bugün, 600’ü ise yarın iptal edilecek.<br/><br/>Lufthansa, grevden dolayı uçuşları iptal edilen yolculara, ücretsiz alternatif uçuş seçenekleri imkanı sundu.<br/><br/>Lufthansa, söz konusu grevi engellemek için Frankfurt İş Mahkemesi’ne başvuru yaptı ancak reddedildi.<br/><br/>Grevin yasal olup olmadığına ilişkin Eyalet İş Mahkemesi’nde görüşülecek ancak henüz bir duruşma tarihi belirlenmedi.<br/><br/>Alman Kabin Personeli Sendikası (UFO) tarafından düzenlenen grev, sözleşmeli çalışanlar için kadroya geçiş imkanı sağlanmasının yanı sıra yaklaşık 21 bin Lufthansa uçuş görevlisine daha yüksek maaş ve harcırah ödenmesini hedefliyor.<br/><br/>Almanya’da 20 Ekim tarihinde, Lufthansa Grubu bünyesindeki Eurowings, Germanwings, Lufthansa Cityline ve SunExpress'i kapsayan başka bir grev de düzenlenmişti.</p>
    </article>
  </body>
</html>