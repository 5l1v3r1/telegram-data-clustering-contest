<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/dbeac308787df818/veste-uriasa-pentru-iker-casillas-sotia-sa-jurnalista-sara-carbonero-a-incheiat-cu-succes-chimioterapia.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T06:10:06+00:00"/>
    <meta property="og:title" content="Veste uriaşă pentru Iker Casillas! Soţia sa, jurnalista Sara Carbonero, a încheiat cu succes chimioterapia"/>
    <meta property="og:description" content="Soţia fotbalistului Iker Casillas, jurnalista Sara Carbonero, în vârstă de 35 de ani, a încheiat cu succes chimioterapia, tratament pe care l-a urmat ca măsură de prevenţie după ce a fost diagnosticată cu cancer ovarian în urmă cu jumătate de an, scrie El Pais."/>
  </head>
  <body>
    <article>
      <h1>Veste uriaşă pentru Iker Casillas! Soţia sa, jurnalista Sara Carbonero, a încheiat cu succes chimioterapia</h1>
      <address><time datetime="2019-11-07T06:10:06+00:00">07 Nov 2019, 06:10</time> by <a rel="author">Jurnal.md</a></address>
      <p>
        <b>Soţia fotbalistului Iker Casillas, jurnalista Sara Carbonero, în vârstă de 35 de ani, a încheiat cu succes chimioterapia, tratament pe care l-a urmat ca măsură de prevenţie după ce a fost diagnosticată cu cancer ovarian în urmă cu jumătate de an, scrie El Pais.</b>
      </p>
      <p>În luna mai, prezentatoarea TV a anunţat public că a fost operată de o tumoare malignă descoperită la un control de rutină.</p>
      <p>„Din fericire, am descoperit-o la timp, dar îmi rămân câteva luni de luptă în timp ce urmez tratamentul corespunzător”, a scris Carbonero la acel moment.</p>
      <p>După jumătate de an, Carbonero a primit un pronostic bun din partea medicilor, potrivit revistei ¡Hola!.</p>
      <p>Sara Carboero, ambasadoare UNICEF, a aflat că este bolnavă la scurt timp după ce revenise la Mediaset, după doi ani de absenţă. În ultimele luni a renunţat la munca în televiziune şi la contractele de publicitate. A continuat să lucreze pentru firma Slow Love pe care a înfiinţat-o împreună cu Isabel Jiménez, prezentatoare de ştiri, şi cu Mayra del Pilar, stilistă la Telecinco.</p>
      <p>Luni, Iker Casillias a revenit la antrenamentele FC Porto, după ce a suferit, pe 1 mai, un infarct.</p>
      <p>Casillas şi Carbonero s-au căsătorit în 2016, după o relaţie de şase ani. Împreună au doi copii, Martin şi Lucas, de şase, respectiv trei ani.</p>
    </article>
  </body>
</html>