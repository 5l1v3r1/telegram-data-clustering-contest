<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/skoda-octavia-primele-schite-oficiale-cu-interiorul/"/>
    <meta property="og:site_name" content="AutoExpert"/>
    <meta property="article:published_time" content="2019-11-07T06:12:30+00:00"/>
    <meta property="og:title" content="Skoda Octavia – Primele schițe oficiale cu interiorul"/>
    <meta property="og:description" content="Sute de proprietari de mașini Volkswagen au un drum de făcut până la service. Mai multe modele produse în 2015 prezintă defecțiuni la airbag-uri."/>
  </head>
  <body>
    <article>
      <h1>Skoda Octavia – Primele schițe oficiale cu interiorul</h1>
      <address><time datetime="2019-11-07T06:12:30+00:00">07 Nov 2019, 06:12</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/10/Skoda-Octavia-2-830x467.jpg"/>
      </figure>
      <p>
        <b>Doar patru zile au mai rămas până la dezvăluirea noii Skoda Octavia. Constructorul ceh prezintă schițe oficiale care definesc interiorul modelului.</b>
      </p>
      <p>Cabina viitoarei Octavia a suferit modoficări majore. O demonstrează și schițele oficiale, care arată un instrumentar de bord nou, un volan cu două spite și un ecran independent. Debutează odată cu Octavia și sistemul de aer condiționat pe trei zone Climatronic.</p>
      <p>Skoda trece în contul noii Octavia un spațiu mai generos față de cel oferit de modelul pe care îl înlocuiește.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Skoda-Octavia-interior-2.jpg"/>
      </figure>
      <p>Modelul preia elemente de design de la noua Skoda Superb, dar și de la <a href="https://www.autoexpert.ro/noul-hatchback-skoda-scala-acum-si-in-romania/">Scala, prezentată de Skoda în primăvara acestui an</a>.  Octavia vine cu o grilă cu dimensiuni mai generoase, pentru a se alinia celorlalte modele din gamă.</p>
      <p><a href="https://www.autoexpert.ro/noua-skoda-octavia-apare-in-fotografii-oficiale-in-timpul-testelor/">Așa cum au arătat și fotografiile spion</a>, atât la versiunea combi, cât și la liftback, blocurile optice spate sunt total schimbate.</p>
      <p>La baza celei de-a patra generații Octavia se va afla platforma MQB a Grupului Volkswagen, pe care este construit și noul Golf, dezvăluit în urmă cu două săptămâni.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Skoda-Octavia-interior-1.jpg"/>
      </figure>
      <p>Despre gama de motorizare a noii Octavia, <b><a href="https://www.autoexpert.ro/exclusiv-noua-skoda-octavia-se-prezinta-pe-11-noiembrie-toate-detaliile/">citiți AICI &gt;&gt;&gt;</a></b></p>
      <p>Prima versiune prezentată săptămâna viitoare la Praga va fi break-ul, acesta fiind urmat, la scurt timp, de liftback. Ambele vor ajunge în showroom-uri în prima parte a anului viitor.</p>
    </article>
  </body>
</html>