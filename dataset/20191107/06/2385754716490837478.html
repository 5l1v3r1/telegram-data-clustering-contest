<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596108/troxaio-atyxima-stin-pafo-me-treis-travmaties"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T06:41:00+00:00"/>
    <meta property="og:title" content="Τροχαίο ατύχημα στην Πάφο με τρεις τραυματίες"/>
    <meta property="og:description" content="Τραυματισμός τριών προσώπων σε τροχαίο ατύχημα στην Κισσόνεργα.   Ο τραυματισμός τριών προσώπων είναι ο απολογισμός τροχαίου ατυχήματος που συνέβη..."/>
  </head>
  <body>
    <article>
      <h1>Τροχαίο ατύχημα στην Πάφο με τρεις τραυματίες</h1>
      <address><time datetime="2019-11-07T06:41:00+00:00">07 Nov 2019, 06:41</time> by <a rel="author">SigmaLive</a></address>
      <p>Τραυματισμός τριών προσώπων σε τροχαίο ατύχημα στην Κισσόνεργα.</p>
      <p>Ο τραυματισμός τριών προσώπων είναι ο απολογισμός τροχαίου ατυχήματος που συνέβη χτες στην περιοχή Χρυσονέρα.</p>
      <p>Σύμφωνα με την Αστυνομία, στις 18:30 χτες το απόγευμα, στη λεωφόρο Χρυσονέρα στην Κισσόνεργα , αυτοκίνητο που εξέρχετο από χώρο στάθμευσης ξενοδοχειακού συγκροτήματος της περιοχής, κάτω από συνθήκες που διερευνώνται συγκρούστηκε με αυτοκίνητο που ακολουθούσε ευθεία πορεία.</p>
      <p>Από την σύγκρουση τραυματίστηκαν οι οδηγοί των δύο οχημάτων και ο συνεπιβάτης του ενός οχήματος.</p>
      <p>Στην σκηνή κλήθηκαν ασθενοφόρα που μετέφεραν τα τρία πρόσωπα στο Τμήμα Ατυχημάτων και Επειγόντων Περιστατικών του ΓΝ Πάφου.</p>
      <p>Σύμφωνα με τον επί καθήκοντι ιατρό,  τα δύο πρόσωπα έλαβαν εξιτήριο ενώ ο οδηγός του ενός οχήματος κρατήθηκε για νοσηλεία κυρίως για προληπτικούς λόγους.</p>
      <p>Τα αίτια του τροχαίου διερευνώνται από την Τροχαία Πάφου.</p>
      <p>ΚΥΠΕ</p>
    </article>
  </body>
</html>