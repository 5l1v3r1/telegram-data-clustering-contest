<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/razzismo-calcio-1.4872564"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-07T06:04:59+00:00"/>
    <meta property="og:title" content="Contro la violenza un calcio alla Mario Balotelli"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Contro la violenza un calcio alla Mario Balotelli</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-07T06:04:59+00:00">07 Nov 2019, 06:04</time> by <a rel="author">il Resto del Carlino</a></address>
      <p>Bologna, 7 novembre 2019 - Vogliamo dare una buona volta un segnale forte per combattere il razzismo che dilaga negli stadi? Interrompiamo immediatamente la partita che verrà poi disputata il giorno dopo, a porte chiuse e ripartendo dal risultato in campo dal minuto di interruzione. Altro che le vuote parole dei vari presidenti e allenatori.<br/><i><b>Riccardo Raggi, Forlì</b></i></p>
      <p>
        <i>
          <b>Risponde il condirettore de 'il Resto del Carlino', Beppe Boni</b>
        </i>
      </p>
      <p>Il problema degli stadi non è solo il razzismo, che pure esiste e va combattuto. Negli stadi, attraverso l’energia collettiva e un malinteso senso di appartenza alle fazioni, si scaricano pulsioni violente e idiozie. Non bisogna però nemmeno drammatizzare cori eccessivi che, a volte, sono di taglio razzista e altre, lo stesso da condannare, semplicemente offensivi. Se dobbiamo adottare la tolleranza zero deve valere sempre, magari con una sorta di aggravante se si affaccia il razzismo. Purtroppo nei campi di periferia e nelle serie minori questi fenomeni sono diffusi. E allora, attraverso la legge e i provvedimenti, diamo un calcio a violenza e comportamenti scellerati. Un calcio alla Balotelli.</p>
      <p>
        <u>
          <b>beppe.boni@ilcarlino.net</b>
        </u>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>