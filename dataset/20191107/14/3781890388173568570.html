<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740544"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T14:50:00+00:00"/>
    <meta property="og:title" content="ปั๊มปตท.ยันไม่มี'น้ำปนน้ำมัน' คาดจยย.มีถังอยู่ต่ำ-น้ำเข้า"/>
    <meta property="og:description" content="ปั๊มน้ำมัน ปตท.บางนอน ยืนยันไม่มีน้ำเจือปนในน้ำมันแน่นอน หลังถูกลูกค้าโพสต์แฉ แจงถามผู้รู้ จยย.มีถังอยู่ต่ำ ขอให้ยึดมั่นในประสิทธิภาพ"/>
  </head>
  <body>
    <article>
      <h1>ปั๊มปตท.ยันไม่มี'น้ำปนน้ำมัน' คาดจยย.มีถังอยู่ต่ำ-น้ำเข้า</h1>
      <address>
        <time datetime="2019-11-07T14:50:00+00:00">07 Nov 2019, 14:50</time>
      </address>
      <p>
        <b>ปั๊มน้ำมัน ปตท.บางนอน ยืนยันไม่มีน้ำเจือปนในน้ำมันแน่นอน หลังถูกลูกค้าโพสต์แฉ แจงถามผู้รู้ จยย.มีถังอยู่ต่ำ ขอให้ยึดมั่นในประสิทธิภาพ</b>
      </p>
      <p>เมื่อวันที่ 7 พ.ย. ผู้ใช้เฟซบุ๊ก @ภัทร เหนียวไก่ ได้โพสต์ในเพจ@แฟนพันธุ์แท้ระนอง ว่าได้นำรถไปเติมน้ำมันที่ปั๊ม ปตท.บางนอน อ.เมืองระนอง แล้วพบว่าในน้ำมันมีน้ำเจือปนจนทำให้รถ จยย.พัง ทำให้เกิดเสียงวิพากษ์วิจารณ์ไปทั่วทั้งเพจ<br/><br/>ต่อมา นายวรายุทธ กุลวานิชไชยนันท์ ผู้บริหารสถานีบริการน้ำมัน PTT Station ปตท.บางนอน ได้ชี้แจงพร้อมนำตัวอย่างน้ำมันจากหัวจ่ายออกมาโชว์ให้เห็นว่าไม่มีน้ำเจือปนอย่างที่ถูกโพสต์ โดยได้ติดต่อไปยังผู้เสียหายให้เข้ามาหาและอธิบายทำความเข้าใจในระดับหนึ่งแล้วว่าสาเหตุที่รถลูกค้าพังเสียหายไม่น่าจะเกิดจากน้ำมันที่ปั้ม</p>
      <figure>
        <img src="https://www.dailynews.co.th/admin/upload/20191107/news_kBEAOMXniQ214855_533.jpg?v=20191108067?v=5495"/>
      </figure>
      <p>โดยจากการสอบถามไปที่ช่างผู้ชำนาญการได้คำอธิบายมาว่า จยย.รุ่นดังกล่าวที่ลูกค้าใช้ในรุ่นนี้ส่วนใหญ่มีโอกาสจะเจอปัญหาน้ำไหลเข้าไปในถังน้ำมันบ่อยครั้ง เนื่องจากถังน้ำมันอยู่ต่ำ จึงอาจเป็นสาเหตุหนึ่งที่ทำให้ลูกค้าเข้าใจว่าน้ำมันที่เติมไปจากปั๊มมีน้ำเจือปนก็เป็นได้ ในวันนี้ก็ได้เชิญหลายฝ่ายเข้ามารับฟังการชี้แจง<br/><br/>นายวรายุทธ กล่าวว่า วานนี้(6 พ.ย.) ตอนที่ลูกค้ากับเพื่อนเขาเข้ามาหาเราได้พาไปดูตรงที่หน้าหัวจ่าย ให้พนักงานขบีบน้ำมันจากตู้ที่ลูกค้าใช้บริการ พอบีบมาแล้วก็ได้น้ำมันสีเขียวมรกต ไม่มีน้ำเจือปน แต่ว่าที่เขาโพสต์ในภาพจะมีน้ำจำนวนมาก เขาบอกว่ามาเติมที่ปั๊มเรา 2 วันละๆ 80 บาท แต่เราก็ขอยืนยันในประสิทธิภาพว่าไม่มีน้ำเจือปนแน่ หลังจากนี้เดี๋ยวจะส่งไปที่คลังสุราษฎร์เพื่อให้เขายืนยันเป็นหนังสืออีกที.</p>
      <figure>
        <img src="https://www.dailynews.co.th/admin/upload/20191107/news_aHhsPKkOwk214854_533.jpg?v=20191108067?v=6165"/>
      </figure>
      <p> </p>
    </article>
  </body>
</html>