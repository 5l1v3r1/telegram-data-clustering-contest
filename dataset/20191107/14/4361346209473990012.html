<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bolgar-kamion-azonositottak-az-osszes-aldozatot-a-hatosagok/186101"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T14:09:00+00:00"/>
    <meta property="og:title" content="Bolgár kamion - Azonosították az összes áldozatot a hatóságok"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bolgár kamion - Azonosították az összes áldozatot a hatóságok</mark>
      </h1>
      <address><time datetime="2019-11-07T14:09:00+00:00">07 Nov 2019, 14:09</time> by <a rel="author">MTI</a></address>
      <p>
        <b>A brit hatóságok csütörtöki bejelentése szerint sikerült azonosítani azt a 39 embert, akit október végén találtak holtan egy bolgár rendszámú kamion hűtőkonténerében Anglia délkeleti részén. </b>
        <b>A brit hatóságok csütörtöki bejelentése szerint sikerült azonosítani azt a 39 embert, akit október végén találtak holtan egy bolgár rendszámú kamion hűtőkonténerében Anglia délkeleti részén.</b>
      </p>
      <p>A területileg illetékes Essex megyei rendőrség csütörtök délutáni tájékoztatásában közölte: a vietnami rendőrség illetékeseivel együttműködve elvégzett vizsgálat és az ennek alapján beterjesztett adatok eredményeként a megyei halottkémi szolgálat vezetője mind a 39 áldozat kilétét megállapította.</p>
      <p>A hatóságok hivatalosan értesítették az áldozatok hozzátartozóit. A csütörtöki közleményben nem szerepelnek további részletek arról, hogy kik voltak az áldozatok, de az essexi rendőrség már a múlt héten bejelentette, hogy mindegyikük vietnami állampolgár volt. A kamion észak-írországi illetőségű sofőrje ellen 39 rendbeli emberölés címén vádat emeltek.</p>
    </article>
  </body>
</html>