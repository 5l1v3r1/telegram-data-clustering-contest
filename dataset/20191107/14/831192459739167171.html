<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/mykonos-pristimo-chadi-sto-nammos-steki-ton-ekatommyrioychon-gia-varytates-agoranomikes-paravaseis/"/>
    <meta property="og:site_name" content="europost.gr"/>
    <meta property="article:published_time" content="2019-11-07T14:45:16+00:00"/>
    <meta property="og:title" content="Μύκονος: Πρίστιμο-«χάδι» στο NAMMOS (στέκι των εκατομμυριούχων) για βαρύτατες αγορανομικές παραβάσεις!"/>
    <meta property="og:description" content="Πρίστιμο-«χάδι» επιβλήθηκε τελικά από την Περιφέρεια Νοτ. Αιγαίου στο στέκι των εκατομμυριούχων της Μυκόνου, NAMMOS, που υπολογίζεται ότι ο τζίρος του ξεπερνάει κάθε χρόνο τα 200 εκατ. ευρώ! Πιό συγκεκριμένα, το NAMMOS καλείται να πληρώσει το..."/>
  </head>
  <body>
    <article>
      <h1>Μύκονος: Πρίστιμο-«χάδι» στο NAMMOS (στέκι των εκατομμυριούχων) για βαρύτατες αγορανομικές παραβάσεις!</h1>
      <address>
        <time datetime="2019-11-07T14:45:16+00:00">07 Nov 2019, 14:45</time>
      </address>
      <p>Πρίστιμο-«χάδι» επιβλήθηκε τελικά από την Περιφέρεια Νοτ. Αιγαίου στο στέκι των εκατομμυριούχων της Μυκόνου, NAMMOS, που υπολογίζεται ότι ο τζίρος του ξεπερνάει κάθε χρόνο τα 200 εκατ. ευρώ!</p>
      <p>Πιό συγκεκριμένα, το NAMMOS καλείται να πληρώσει το… «τεράστιο» ποσόν των 1.500 ευρώ, για πλήθος αγορανομικών παραβάσεων, που έκανε καθ όλη την διάρκεια του καλοκαιριού!</p>
      <p>Όπως αναφέρει εκτενές ρεπορτάζ της εφημερίδας «Δημοκρατία» το γνωστό σε όλο τον κόσμο στέκι των κροίσων, πάσης προέλευσης, δεν είχε ποτέ αναρτημένο τιμοκατάλογο για τις «χρυσές» ξαπλώστρες, ούτε για άλλες προσφερόμενες στους πελάτες του υπηρεσίες, που έσπευδαν να απολαύσουν την κοσμοπολιτική ατμόσφαιρα, πληρώνοντας τις «διάσημες» γιαπονέζικες μπριζόλες, kobbe beef, πάνω από 1.500 ευρώ το κιλό!</p>
      <p>Όπως καταλαβαίνετε, η επιβληθείσα ποινή είναι για γέλια, αν σκεφτεί κανείς ότι, κατά τους πλέον μετριοπαθείς υπολογισμούς, ο τζίρος του συγκεκριμένου καταστήματος υπερβαίνει σε κάθε καλοκαιρινή σεζόν τα 200 εκατ. ευρώ!</p>
      <p>Οι Αρχές επικαλέστηκαν το νόμο 4177/2013, που προβλέπει ποινές από 1.500 ευρώ έως 1.000.000 ευρώ και επέλεξαν να επιβάλλουν την ελαχίστη, προφανώς για να «χαϊδέψουν» τους υπευθύνους, παρόλο που είναι σε θέση να μπορέσουν να εκτιμήσουν τους τεράστιους τζίρους που κάνει το μαγαζί.</p>
      <h3>Σχετικά</h3>
    </article>
  </body>
</html>