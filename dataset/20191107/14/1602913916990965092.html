<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-presedintele-romaniei-a-promulgat-legea-care-prevede-reorganizarea-directiei-antifrauda-si-transferul-inspectorilor-la-parchete-18552472"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T14:25:17+00:00"/>
    <meta property="og:title" content="Klaus Iohannis, preşedintele României a promulgat legea care prevede reorganizarea Direcţiei Antifraudă şi transferul inspectorilor la parchete"/>
    <meta property="og:description" content="Klaus Iohannis a promulgat, joi, legea care prevede transferarea inspectorilor din cadrul Direcţiei Antifraudă către parchete, pe post de specialişti şi reorganizarea Direcţiei de combatere a fraudelor. Inspectorii antifraudă vor efectua constatări tehnico-ştiinţifice la cererea procurorului."/>
  </head>
  <body>
    <article>
      <h1>Klaus Iohannis, preşedintele României a promulgat legea care prevede reorganizarea Direcţiei Antifraudă şi transferul inspectorilor la parchete</h1>
      <address><time datetime="2019-11-07T14:25:17+00:00">07 Nov 2019, 14:25</time> by <a rel="author">Teodor Bobei, Mediafax</a></address>
      <p>Klaus Iohannis a promulgat, joi, legea care prevede transferarea inspectorilor din cadrul Direcţiei Antifraudă către parchete, pe post de specialişti şi reorganizarea Direcţiei de combatere a fraudelor. Inspectorii antifraudă vor efectua constatări tehnico-ştiinţifice la cererea procurorului.</p>
      <p>Legea adoptată decizionat de Camera Deputaţilor, pe 15 octombrie, şi iniţiată de Guvern vizează unele măsuri referitoare la inspectorii antifraudă din cadrul Agenţiei Naţionale de Administrare Fiscală - Direcţia de Combatere a Fraudelor.</p>
      <p>Preşedintele Klaus Iohannis a emis, joi, un decret de promulgare pentru legea care prevede Legea pentru reorganizarea Direcţiei generale antifraudă fiscală din cadrul ANAF are scopul de a asigura eficienţa activităţii de prevenire şi combatere a evaziunii fiscale, precum şi a fraudei fiscale şi vamale.</p>
      <p>Legea prevede că persoanele care sunt încadrate în funcţia de inspector antifraudă din cadrul Direcţiei urmează să fie transferate şi reîncadrate în cadrul parchetelor pe posturi de specialişti.</p>
      <p>„Art.II. - (1) Agenţia Naţională de Administrare Fiscală va întreprinde demersurile necesare în vederea reglementării structurii organizatorice, cu menţinerea numărului maxim de posturi, determinate<br/>de aplicarea măsurilor prevăzute la art. I. (2) Persoanele încadrate pe funcţia de inspector antifraudă în cadrul Direcţiei de combatere a fraudelor la data intrării în vigoare a prezentei legi, se transferă şi se reîncadrează în cadrul parchetelor pe posturi de specialişti prevăzuţi la art. 116 alin. (5) şi art. 1201 din Legea nr. 304/2004 privind organizarea judiciară, republicată, cu modificările şi completările ulterioare”, arată actul normativ.</p>
      <p>Potrivit modificărilor făcute prin legea promulgată, joi, de Klaus Iohannis este prevăzută existenţa structurii Direcţia de combatere a fraudelor, structură ce asigură suport tehnic de specialitate procurorilor în urmărirea penală, în cauze ce au ca obiect infracţiuni economico-financiare, se abrogă.</p>
      <p>De asemenea, un alt alineat, care prevede că în exercitarea atribuţiilor de serviciu, inspectorii antifraudă efectuează, la dispoziţia procurorului, constatări tehnico-ştiinţifice ca mijloace de probă, investigaţii financiare în vederea indisponibilizării de bunuri, precum şialte verificări în materie fiscală, se abrogă, protrivit actului normativ promulgat.</p>
      <p>Ocuparea funcţiilor publice în cadrul structurii antifraudă se face cu respectarea următoarelor condiţii minime:</p>
      <p>În cazul în care, inspectorii antifraudă şi inspectorii şefi antifraudă ai Direcţiei generale antifraudă fiscală nu promovează evaluările de integritate şi examenele psihologice complexe, asigurate de personal sau cabinete de specialitate, aceştia sunt eliberaţi din funcţie. Prevederea nu vizează inspectorul general antifraudă şi inspectorul general adjunct antifraudă.</p>
      <p>Legea organică promulgată de şeful statului a dost adoptată decizional de către deputaţi pe 15 octombrie.</p>
    </article>
  </body>
</html>