<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/prstan-je-bil-skrbno-varovana-skrivnost"/>
    <meta property="og:site_name" content="Primorske novice"/>
    <meta property="article:published_time" content="2019-11-07T14:53:54+00:00"/>
    <meta property="og:title" content="Prstan je bil skrbno varovana skrivnost"/>
    <meta property="og:description" content="Ameriški igralec Dennis Quaid, ki je 9. aprila dopolnil 65 let, je filmski svet presenetil z novico, da se utegne znova poročiti. Za roko je namreč med počitnicami na enem izmed havajskih otokov zaprosil Lauro Savoie, ki je kar 39 let mlajša od njega in je ženitno ponudbo tudi sprejela."/>
  </head>
  <body>
    <article>
      <h1>Prstan je bil skrbno varovana skrivnost</h1>
      <address><time datetime="2019-11-07T14:53:54+00:00">07 Nov 2019, 14:53</time> by <a rel="author">Zlatica Kasal</a></address>
      <p>
        <b>Ameriški igralec Dennis Quaid, ki je 9. aprila dopolnil 65 let, je filmski svet presenetil z novico, da se utegne znova poročiti. Za roko je namreč med počitnicami na enem izmed havajskih otokov zaprosil Lauro Savoie, ki je kar 39 let mlajša od njega in je ženitno ponudbo tudi sprejela.</b>
      </p>
      <figure>
        <img src="https://static.primorske.si/foto/highres/promenada/718793_246-dennis.jpg"/>
        <figcaption>Dennis Quaid se je na Havajih zaročil z Lauro Savoie.  Foto: Profimedia</figcaption>
      </figure>
      <p><b>HONOLULU</b> &gt; “Zgodilo se je na najbolj severni točki otoka Oahu, v počitniškem naselju Turtle Bay. Vse je bilo zelo spontano, pravo presenečenje,” je medijem povedal ameriški filmski igralec, za katerega bo to najbrž že četrti zakon. Prav lani se je namreč po 14 letih zakona ločil od svoje tretje žene <b>Kimberly</b>.</p>
      <p>Par sta že nekaj mesecev in kot kaže tudi močno zaljubljena. <b>Dennis Quaid</b>: “Ona je hotela posneti selfi, iz žepa sem potegnil prstan in jo vprašal, ali bi se poročila z menoj. Skoraj se je onesvestila.” Povedal je še, da se je na ta dogodek pripravljal kar nekaj časa, med počitnicami pa se mu je zdel pravi čas, da jo zaprosi. Želel si je namreč, da bi to bil njun poseben, intimni trenutek.</p>
      <p>Novico o zaroki in bodoči poroki so njuni prijatelji kaj kmalu pokomentirali na družbenih omrežjih. Še zlasti za to, ker je <b>Laura Savoie</b> skoraj štiri desetletja mlajša od Dennisa. Njegova nekdanja zaročenka, ki ji pa večne zvestobe ni obljubil pred oltarjem, igralka <b>Lea Thompson </b>se je na twitterju pošalila: “Laura je imela šele deset let, ko sem bila sama zaročena z Dennisom. Ko sva se zaročila, sem imela 23 let, on pa 30. Vsaj mislim, da je bilo tako.”</p>
      <p>Laura Savoie je doktorska študentka na eni izmed teksaških visokih šol, v prostem času se ukvarja tudi z jogo.</p>
    </article>
  </body>
</html>