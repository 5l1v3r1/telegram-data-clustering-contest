<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/google-vytvari-alianci-ktera-bude-bojovat-s-nebezpecnymi-aplikacemi-39379"/>
    <meta property="og:site_name" content="mobilenet.cz"/>
    <meta property="article:published_time" content="2019-11-07T14:00:00+00:00"/>
    <meta property="og:title" content="Google vytváří alianci, která bude bojovat s nebezpečnými aplikacemi"/>
    <meta property="og:description" content="Kromě Googlu ji tvoří ESET, Lookout a Zimperium Dají dohromady svoje systémy pro detekci potenciálně nebezpečných aplikací Pokusí se tak zabránit tomu, aby se dostaly na Play Store"/>
  </head>
  <body>
    <article>
      <h1>Google vytváří alianci, která bude bojovat s nebezpečnými aplikacemi</h1>
      <address><time datetime="2019-11-07T14:00:00+00:00">07 Nov 2019, 14:00</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Kromě Googlu ji tvoří ESET, Lookout a Zimperium <br/>   •  Dají dohromady svoje systémy pro detekci potenciálně nebezpečných aplikací <br/>   •  Pokusí se tak zabránit tomu, aby se dostaly na Play Store</b>
      </p>
      <p>Prakticky neuplyne týden, abychom neslyšeli zprávu jako <a href="https://mobilenet.cz/clanky/pozor-na-stovky-infikovanych-aplikaci-v-google-play-maji-skoro-150-milionu-stazeni-37403">je tato</a>. V Obchodě Play, který by měl být jinak bezpečný, jsou nalezeny aplikace, které se nechovají, jak by měly. Nevyžádaná reklama nebo posílání prémiových SMS je spíše menší problém, protože se objevily i <a href="https://mobilenet.cz/clanky/jsme-obeti-vlastniho-pohodli-glosa-36250">úspěšné útoky na mobilní bankovnictví</a>.</p>
      <related>
        <h4>Přečtěte si také</h4>
        <a href="https://mobilenet.cz/clanky/pod-poklickou-jak-funguje-skodliva-aplikace-37113"/>
      </related>
      <p>Že se nejedná o nahodilé a izolované případy ukazuje i tento bezpečností souhrn pracovníka ESETu za září, kdy stovky nebezpečných aplikací ohrozily stamilióny uživatelů.</p>
      <figure>
        <iframe data-src="https://twitter.com/LukasStefanko/status/1178944354016284673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Už od roku 2017 se Google snaží chránit pomocí služby Play Protect, ale je vždy krok pozadu za útočníky, kteří mají díky otevřené povaze systému náskok. Mohou bezpečnostní mechanismy obcházet například vzdáleným stahováním dalších části kódu, jeho šifrováním nebo aktualizacemi, které promění povahu aplikace až po tom, co se náležitě rozšíří.</p>
      <p>Zabránit tomu má do budoucna nová aliance, kterou povede <a href="https://developers.google.com/android/play-protect/app-defense-alliance">Google</a> a jejímiž členy budou bezpečnostní firmy ESET, Lookout a Zimperium. Každá z těchto společností má vyvinutý systém na detekci potenciálně nebezpečných aplikací. Jejich syntézou by snad měla vzniknout mnohem účinnější ochrana před tím, aby se takové aplikace na Play Store vůbec dostaly.</p>
      <related>
        <h4>Související články</h4>
        <a href="https://mobilenet.cz/clanky/obchod-play-obsahoval-tisice-nebezpecnych-napodobenin-realnych-aplikaci-38211"/>
        <a href="https://mobilenet.cz/clanky/pozor-na-stovky-infikovanych-aplikaci-v-google-play-maji-skoro-150-milionu-stazeni-37403"/>
        <a href="https://mobilenet.cz/clanky/pres-deset-milionu-uzivatelu-si-stahlo-falesnou-aplikaci-pro-aktualizaci-samsungu-38314"/>
        <a href="https://mobilenet.cz/clanky/startuje-sluzba-google-play-pass-prozatim-jen-v-usa-39006"/>
        <a href="https://mobilenet.cz/clanky/google-zavadi-jednotny-vzhled-ikon-v-androidu-37426"/>
        <a href="https://mobilenet.cz/clanky/doom-i-a-ii-si-nyni-muzete-zahrat-na-ios-i-androidu-38489"/>
      </related>
    </article>
  </body>
</html>