<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/svyashchenik-z-odeshchini-stav-desyatirazovim-chempionom-svitu-z-pauerliftingu-638366.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T14:10:05+00:00"/>
    <meta property="og:title" content="Священик з Одещини став десятиразовим чемпіоном світу з пауерліфтингу"/>
    <meta property="og:description" content="Підняв 90 кілограмову штангу у категорії «строгий підйом на біцепс»"/>
  </head>
  <body>
    <article>
      <h1>Священик з Одещини став десятиразовим чемпіоном світу з пауерліфтингу</h1>
      <address>
        <time datetime="2019-11-07T14:10:05+00:00">07 Nov 2019, 14:10</time>
      </address>
      <h4>Підняв 90 кілограмову штангу у категорії «строгий підйом на біцепс»</h4>
      <p>Настоятель храму Успіння Пресвятої Богородиці села Кубей Болградського району Віктор Кочмар завоював дві золоті медалі на чемпіонаті світу з пауерліфтингу та окремих дисциплін за версією WPRO, що проходив в м. Київ на початку листопада.</p>
      <p>Про це <a href="http://ussm.odessa.gov.ua/novosti/svyawenik-z-odewini-stav-desyatikratnim-chemponom-svtu-z-pauerlftingu/">повідомляє</a> Управління фізичної культури і спорту Одеської ОДА.</p>
      <p>З другої спроби він підняв 90 кілограмову штангу у категорії «строгий підйом на біцепс».</p>
      <p>Став кращим у заліковому розділі для чоловіків Open у 140-й ваговій категорії (вага спортсмена від 125 до 140 кг), а також переміг у розділі Masters (спортсмени віком від 40 до 49 років).</p>
      <figure>
        <img src="https://glavcom.ua/img/forall/users/49/4935/178319-svyacshennik-silach-iz-odesskoj-oblasti-vnovj-pobil-rekord-ukrainy-big-1.jpg"/>
      </figure>
      <p>Спортивні функціонери області нагадали, що Віктор Кочмар протягом багатьох років займається пауерліфтингом, ще з тих пір, коли служив в лавах МВС. </p>
      <p>Кочмару належить безліч світових рекордів.  Спортсмен постійно бере участь у змаганнях європейського та світового рівнів.</p>
    </article>
  </body>
</html>