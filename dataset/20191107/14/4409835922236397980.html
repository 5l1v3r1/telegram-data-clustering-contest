<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1981657_kralovna-alzbeta-ii-urobila-necakany-krok-tlieska-jej-cely-svet"/>
    <meta property="og:site_name" content="markíza"/>
    <meta property="article:published_time" content="2019-11-07T14:10:00+00:00"/>
    <meta property="og:title" content="Kráľovná Alžbeta II. urobila nečakaný krok. Tlieska jej celý svet"/>
    <meta property="og:description" content="Týmto krokom potešila naozaj veľké množstvo ľudí."/>
  </head>
  <body>
    <article>
      <h1>Kráľovná Alžbeta II. urobila nečakaný krok. Tlieska jej celý svet</h1>
      <h2>Týmto krokom potešila naozaj veľké množstvo ľudí.</h2>
      <address><time datetime="2019-11-07T14:10:00+00:00">07 Nov 2019, 14:10</time> by <a rel="author">tasr</a></address>
      <p>Buckinghamský palác v stredu oznámil, že nové odevy britskej kráľovnej Alžbety II. už nebudú obsahovať pravú kožušinu. To však neznamená, že kráľovná sa zbaví všetkého oblečenia s pravou kožušinou, ktoré vo svojom šatníku už má. Zadovážené odevy s kožušinou bude naďalej nosiť, no ďalšie si už nezaobstará, uviedol ďalej palác.</p>
      <p>Rozhodnutie kráľovnej potešilo aktivistov bojujúcich za práva zvierat, ktorí britskú panovníčku v minulosti občas kritizovali za to, že má v zbierke svojich značkových šiat aj kožušinové kúsky.</p>
      <figure>
        <img src="https://static.markiza.sk/media/a501/image/file/2/1735/vUAk.profimedia_0481186895_jpg.jpg"/>
        <figcaption>
          <cite>Foto: Profimedia.sk</cite>
        </figcaption>
      </figure>
      <p>Podľa slov Claire Bassj, riaditeľky britskej pobočky humanitárnej organizácie Humane Society International, sú aktivisti z oznámenia kráľovnej nadšení.</p>
      <p>Takéto rozhodnutie podľa nej vysiela verejnosti pozitívny odkaz, že kožušina nie je viac považovaná za módnu.</p>
    </article>
  </body>
</html>