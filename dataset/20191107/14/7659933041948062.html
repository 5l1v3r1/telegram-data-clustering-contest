<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1980796/malezya-kambo%C3%A7yal%C4%B1-muhalif-aktivistleri-serbest-b%C4%B1rakt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-07T14:30:00+00:00"/>
    <meta property="og:title" content="Malezya, Kamboçyalı muhalif aktivistleri serbest bıraktı"/>
    <meta property="og:description" content="Malezya, gözaltında olan 3 Kamboçyalı muhalif aktivisti serbest bıraktığını açıkladı. Malezya, Kamboçyalı yetkililerin talebi üzerine gözaltına alınan 3 Kamboçyalı muhalif aktivisti serbest bıraktı. Serbest bırakılan aktivistler arasında, dün ülkesin"/>
  </head>
  <body>
    <article>
      <h1>Malezya, Kamboçyalı muhalif aktivistleri serbest bıraktı</h1>
      <address>
        <time datetime="2019-11-07T14:30:00+00:00">07 Nov 2019, 14:30</time>
      </address>
      <p>Malezya, gözaltında olan 3 Kamboçyalı muhalif aktivisti serbest bıraktığını açıkladı.<br/><br/>Malezya, Kamboçyalı yetkililerin talebi üzerine gözaltına alınan 3 Kamboçyalı muhalif aktivisti serbest bıraktı. Serbest bırakılan aktivistler arasında, dün ülkesine geçmek üzereyken Kuala Lumpur Havalimanı'nda gözaltına alınan Kamboçya Ulusal Kurtuluş Hareketi (CNRM) Genel Başkan Yardımcısı Mu Sochua da bulunuyor.<br/><br/>Kamboçya'da 2017'de kapatılan ana muhalefetteki CNRM'nin Genel Başkan Yardımcısı Mu Sochua, dün ülkesine geçmek üzereyken Kuala Lumpur Havalimanı'nda gözaltına alınmıştı. Mu’nun orduya hükümeti devirme çağrısı yaptığı açıklanmıştı. Diğer 2 aktivist ise Pazartesi günü gözaltına alınmıştı.<br/><br/>Malezya İnsan Hakları Komisyonu yetkilisi Jerald Joseph, serbest bırakılan Kamboçyalı aktivistlerin şimdilik bir otelde kalacaklarını açıkladı. Aktivistlerin ülkede kalmasına izin verileceğini belirten Joseph daha fazla ayrıntı vermedi.</p>
    </article>
  </body>
</html>