<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/bizarr-kijelentes-evente-ellenorizteti-tinilanya-szuzesseget-a-rapper/186072"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T14:30:00+00:00"/>
    <meta property="og:title" content="Bizarr kijelentés: évente ellenőrizteti tinilánya szüzességét a rapper"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bizarr kijelentés: évente ellenőrizteti tinilánya szüzességét a rapper</mark>
      </h1>
      <address><time datetime="2019-11-07T14:30:00+00:00">07 Nov 2019, 14:30</time> by <a rel="author">Bors</a></address>
      <p>Egy podcast során szólta el magát a 39 éves rapper, T.I., miszerint igen szoros pórázon fogja 18 éves lányát, Deyjah Harrist, már ami a fiúkat és a szexet illeti. Kijelentette ugyanis: egész biztos benne, hogy lánya a mai napig nem feküdt le senkivel, ugyanis évente elviszi nőgyógyászhoz, hogy megvizsgálják, sértetlen-e még a szűzhártyája - számolt be az adásról a New York Post.</p>
      <p>Csak hogy rontson a helyzeten, azt is elárulta, hogy a következő szöveggel vette rá a lányát arra, hogy aláírja azt a papírt, ami szerint ezt a bizalmas adatot az orvos az apának is kiadhatja: “Van bármi, amit nem szeretnél, ha tudjak? Ugye, hogy nincs”...</p>
      <figure>
        <img src="http://media.borsonline.hu/cikk/20/191632/big-lead/650x360/2016309_000-hkg729113.jpg"/>
        <figcaption>Kijelentése után rajongói úgy vélik: T.I. nem épp mintaapa © AFP</figcaption>
      </figure>
      <p>T.I. rajongói - mondanunk sem kell - alaposan ledöbbentek a kijelentéseken. Sokan arra hívták fel a figyelmét, hogy ez a lánya privát terének a súlyos megsértése, míg mások szerint egyenesen megalázza ezekkel a kötelező vizsgálatokkal a saját gyermekét.</p>
      <p>Noha maga a rapper nem kívánt azóta semmit hozzáfűzni az elhangzottakhoz, az elég beszédes, hogy lánya, Deyjah több kritikus hangvételű hozzászólást is belájkolt.</p>
    </article>
  </body>
</html>