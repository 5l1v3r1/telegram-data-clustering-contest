<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545459.html/%D9%88%D8%A7%D8%B1%D8%AF%D8%A7%D8%AA-%D9%85%D8%AD%D8%B5%D9%88%D9%84%D8%A7%D8%AA-%D8%A7%D8%B3%D8%AA%D8%B1%D8%A7%D8%AA%DA%98%DB%8C%DA%A9-%D8%A8%D9%87-%D8%A8%D9%87%D8%A7%D9%86%D9%87-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%AE%D8%B4%DA%A9%D8%B3%D8%A7%D9%84%DB%8C--%DA%A9%D8%B4%D9%88%D8%B1-%D8%A7%D8%B2-%D9%81%D9%82%D8%AF%D8%A7%D9%86-%D8%AF%DB%8C%D9%BE%D9%84%D9%85%D8%A7%D8%B3%DB%8C-%D8%A2%D8%A8-%D8%B1%D9%86%D8%AC-%D9%85%DB%8C-%D8%A8%D8%B1%D8%AF--3-%D8%A7%D8%B3%D8%AA%D8%B1%D8%A7%D8%AA%DA%98%DB%8C-%D8%BA%D9%84%D8%B7-%D9%88%D8%B2%D8%A7%D8%B1%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D8%A8%D8%B1%D8%A7%DB%8C-%D8%B1%D9%81%D8%B9-%DA%A9%D9%85-%D8%A2%D8%A8%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T14:15:00+00:00"/>
    <meta property="og:title" content="واردات محصولات استراتژیک به بهانه مبارزه با خشکسالی!/کشور از فقدان دیپلماسی آب رنج می برد/ 3 استراتژی غلط وزارت جهاد کشاورزی برای رفع کم آبی"/>
    <meta property="og:description" content="تراز تجاری در حوزه کشاورزی باید مثبت باشد، یعنی محصولات استراتژیک باید در داخل کشور تولید شده و محصولات غیر استراتژیک را صادر یا وارد کرد."/>
  </head>
  <body>
    <article>
      <h1>واردات محصولات استراتژیک به بهانه مبارزه با خشکسالی!/کشور از فقدان دیپلماسی آب رنج می برد/ 3 استراتژی غلط وزارت جهاد کشاورزی برای رفع کم آبی</h1>
      <h2>ادرس غلط مسئولین برای معضل بی آبی؛</h2>
      <address>
        <time datetime="2019-11-07T14:15:00+00:00">07 Nov 2019, 14:15</time>
      </address>
      <p>تراز تجاری در حوزه کشاورزی باید مثبت باشد، یعنی محصولات استراتژیک باید در داخل کشور تولید شده و محصولات غیر استراتژیک را صادر یا وارد کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://titre1.ir/fa/news/170835/titre1.ir/">تیتریک</a>، مبارزه با خشکسالی و صرفه جویی در آب، شعاری بود که بخشی از استراتژی عیسی کلانتری رئیس کنونی سازمان حفاظت محیط زیست و وزیر پیشین جهاد کشاورزی را شامل می شد تا موضوع تراریخته کردن محصولات پر رنگ تر شود. </p>
      <p>در طرح نکاشت آمده بود کشاورزی باید در بخش هایی از ایران متوقف شود، زیرا آب مجازی صرف شده برای محصولات کشاورزی اهمیت بیشتری دارد تا تولید محصولات کشاورزی، همچنین در طرح کشت فراسرزمینی به جای کسب و کار در ایران، کشاورزان می توانند به کشورهای دیگر بروند و در آنجا محصولات را کشت داده و به کشور وارد کنند.    در واقع تراریخته کردن محصولات کشاورزی، طرح کشت فراسرزمینی و طرح نکاشت بهانه ای بود تا از نظر وزارت جهاد کشاورزی مشکل کم آبی و یا خشکسالی در ایران مرتفع شود. اما آنچه مسلم است مشکل کم آّبی در ایران به موارد دیگری باز می گردد که با روش های پیشنهادی بالا نیز  قابل حل شدن نخواهد بود.    ایران از 13 اقلیم جهان تنها 11 اقلیم آب و هوایی را داشته و فاقد اقلیم قطبی و استوایی است اما با وجود این تنوع آب و هوایی متاسفانه در کشور ما آمایش سرزمینی وجود ندارد، در استان هایی مانند گیلان، مازندران و کرمانشاه به ترتیب با میزان بارش قریب به 800، 700  و 400 میلیمتر، انتظار تولید محصول برنامه ریزی شده ای نمی رود.    باید هر محصولی را متناسب با ظرفیت های استانی تعریف کنیم و برای اراضی تقسیم بندی های درجه 1، 2 و 3 داشته باشیم، روز 11 رودخانه 99 سد ساخته می شود در حالی که تبخیر آّب در ایران قریب به 2500 میلی لیتر است. شرکت های فولاد که بسیار آب بر است در استان های کم آب ایجاد شده و در مورد استرداد حق آبه هایی که از کشورهای همسایه مانند ترکیه و افغانستان داشته ایم اقدام حقوقی مناسبی نداشته ایم.    علاوه بر اینکه از فقدان دیپلماسی آب رنج می بریم، متاسفانه شاهدیم که کشورهای حاشیه خلیج فارس، عمده آب های مصرفی خود را از انی منطقه تامین می کنند و با دستگاه های عظیم آب شیرین کن روزانه ده ها میلیون لیتر آب خلیج فارس را می بلعند اما ما هیچ استفاده ای از خلیج فارس نکرده ایم. بیش از نیمی از آّبهای کشاورزی که اسما در حوزه کشاورزی مصرف می شود صرف درختان غیر ثمری مانند کاج خواهد شد که اولویتی ندارد.    آنچه در بالا به آن پرداخته شد، سخنان حجت الاسلام علی ارجمند، عضور انجمن ارگانیک ایران است، وی همچنین به خبرنگار <a href="http://titre1.ir/fa/news/170835/titre1.ir/">تیتریک</a>، می گوید؛ "ما نمی گوئیم که هیچ محصولی را نباید به کشور وارد کرد اما معتقدیم طراز تجاری در حوزه کشاورزی باید مثبت باشد، یعنی محصولات استراتژیک باید در داخل کشور تولید شده و محصولات غیر استراتژیک را صادر یا وارد کرد.    گندم محصولی استراتژیک است که باید حتما در داخل کشور تولید شود اما می توان زعفران و موز را وارد کرد، امروز کشوری مانند ژاپن زمین ندارد اما در تلاش است تا برنج مورد نیاز خود را در داخل کشورش تامین کند در حالی که قیمت تمام شده برنج در ژاپن 800 درصد گرانتر از قیمت جهانی است.    حافظه بلند مدت ژاپن فراموش نکرده است که یک زمان به واسطه جنگ ژاپن آنها ناچار بودند گربه های داخل کشورشان را نیز بخورند، ما نیز نمی توانیم به بهانه اینکه قیمت تمام شده گندم خارجی کمتر از داخلی است کاشت محصول استراتژیک گندم را متوقف کنیم.    وقتی دشمنان قسم خورده ای داریم که دائما ما را تهدید می کنند باید به این مسئله بیاندیشیم که در یک قرن گذشته انگلستان خبیث با ایجاد یک قحطی بزرگ نیمی از مردم ایران را به کام مرگ فرستاد، با این شرایط چگونه می توانیم نسبت به سرنوشت کشور خود محتاط نباشیم؟    در خاتمه در مورد کاشت فراسرزمینی، آقایان پاسخ دهند که کدام آب مجازی را وارد کشور کرده اند؟ وقتی تعرفه واردات محصولات کشاورزی به روسیه صفر باشد و یک کشاورز ایرانی در گرجستان می تواند کاهو را به قیمت 10 هزار تومان در بازار روسیه به فروش برساند آیا محصول خود را به ایران می آورد؟".  <br/>    انتهای پیام/</p>
    </article>
  </body>
</html>