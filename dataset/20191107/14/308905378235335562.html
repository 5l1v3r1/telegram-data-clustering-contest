<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/netflix-maakt-meer-bekend-over-stranger-things-seizoen-4-33052"/>
    <meta property="og:site_name" content="Apparata"/>
    <meta property="article:published_time" content="2019-11-07T14:02:00+00:00"/>
    <meta property="og:title" content="Netflix maakt meer bekend over ‘Stranger Things’ 4"/>
    <meta property="og:description" content="Ook blijkt Netflix de producers langer te binden, maar of dat goed nieuws is?"/>
  </head>
  <body>
    <article>
      <h1>Netflix maakt meer bekend over ‘Stranger Things’ 4</h1>
      <h2>Ook blijkt Netflix de producers langer te binden, maar of dat goed nieuws is?</h2>
      <address><time datetime="2019-11-07T14:02:00+00:00">07 Nov 2019, 14:02</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Inmiddels is het alweer een tijdje stil rond de uiterst succesvolle serie ‘Stranger Things’ nadat we in augustus het vierde seizoen konden melden met een <a href="https://www.apparata.nl/nieuws/yes-deze-hitserie-krijgt-een-vierde-seizoen-spoilervrij-video-32005">spannende trailer</a>. Inmiddels heeft Netflix bevestigd dat de gebroeders Matt en Ross Duffer, die de show bedachten, een meerjarige en exclusieve overeenkomst hebben getekend.</p>
      <p>We hebben van oktober 2017 tot juli van dit jaar moeten wachten op het derde seizoen van de hitserie, die voor menig bedrijf een inspiratie bleek. Ook nu is nog niet bekend wanneer we weer voor de buis kunnen kruipen voor het volgende seizoen. Wel is bekend dat ook hier geduld een schone zaak zal blijken. Diverse castleden uit eerdere series werken namelijk aan andere projecten. Men zal dus moeten kiezen: wachten of vervangen.</p>
      <p>Nog voor we de vierde serie kunnen bekijken zijn de fans alweer nerveus. Zou er een vijfde seizoen komen? Ross Duffer was in een eerder interview redelijk rigoureus in zijn ontkenning. Producer Shawn Levy houdt de spanning erin. Hij suggereert dat er ‘definitely’ een seizoen vier komt en ‘very much the possibility’ voor een vijfde seizoen. Daarna is het ook volgens hem erg onwaarschijnlijk dat men verdere seizoenen uitbreidt.</p>
      <p>Inmiddels deelde men foto’s van de draaiboeken van de eerste aflevering van de serie op Twitter.</p>
      <figure>
        <iframe data-src="https://twitter.com/strangerwriters/status/1192245731127521281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De titel doet wel erg denken aan ‘The X-man’ van Marvel. Overigens is het de vraag of Hopper terugkomt en mee gaat richting Chernobyl. We zullen dus geduld moeten hebben. Tot die tijd kan jij je wellicht vermaken met deze zes feiten over ‘Stranger Things’ die je vast nog niet kent.</p>
      <p>Bron: <a href="https://www.techradar.com/news/netflix-stranger-things-season-4-release-date-cast-news-and-rumors">Techradar</a></p>
    </article>
  </body>
</html>