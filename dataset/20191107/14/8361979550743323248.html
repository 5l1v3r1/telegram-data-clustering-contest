<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/pashinskiy-zagrozhuye-nebezpeka-novini-ukrajini-50052196.html"/>
    <meta property="og:site_name" content="НВ"/>
    <meta property="article:published_time" content="2019-11-07T14:15:00+00:00"/>
    <meta property="og:title" content="Пашинський отримав статус людини, якій «може загрожувати небезпека»"/>
    <meta property="og:description" content="Екснардеп Сергій Пашинський не може бути доставлений на допит до суду у справі про розстріли на Інститутській 20 лютого 2014 року, оскільки відноситься до осіб, яким може загрожувати небезпека."/>
  </head>
  <body>
    <article>
      <h1>Пашинський отримав статус людини, якій «може загрожувати небезпека»</h1>
      <h2>Екснардеп Сергій Пашинський не може бути доставлений на допит до суду у справі про розстріли на Інститутській 20 лютого 2014 року, оскільки відноситься до осіб, яким може загрожувати небезпека.</h2>
      <address>
        <time datetime="2019-11-07T14:15:00+00:00">07 Nov 2019, 14:15</time>
      </address>
      <p>Про це повідомила прессекретар ДБР Анжеліка Іванова, передає <a href="https://www.pravda.com.ua/news/2019/11/7/7231285/">Українська правда</a>.</p>
      <p>"Під час обрання йому запобіжного заходу, Печерський суд задовольнив клопотання сторони захисту (адвокатів) щодо того, що підозрюваний належить до категорії осіб, яким може загрожувати небезпека. Тому ми не можемо його з ізолятору тимчасового тримання доставляти для допиту в Святошинський суд", - сказала Іванова.</p>
      <p>Крім того, як повідомляє <a href="https://www.5.ua/suspilstvo/dopyt-pashynskoho-u-spravi-rozstriliv-na-instytutskii-ne-vidbuvsia-podrobytsi-202362.html?fbclid=IwAR1kkJAZOjxrILDTiYovAoC5Gow882zixEPMjvMQIzQEHRY43shy7iNw2nU">5 канал</a>, головуючий суддя повідомив, що Пашинського не можуть доставити в суд, оскільки його життю та здоров'ю може загрожувати небезпека.</p>
      <p>31 грудня 2016 року в Київській області стався словесний конфлікт між Пашинським та В'ячеславом Хімікусом. Ексдепутат дістав пістолет марки Glock 19 і вистрілив чоловікові в ліву ногу, заподіявши «тілесні ушкодження у вигляді вогнепального осколкового перелому стегнової кістки».</p>
      <p>Судово-медична експертиза встановила, що нанесені тілесні ушкодження є тяжкими.</p>
      <p>7 жовтня 2019 року <a href="https://nv.ua/ukr/ukraine/politics/pashinskiy-zaareshtovaniy-novini-ukrajini-50046752.html">Печерський районний суд Києва заарештував Пашинського</a> на два місяці - до 4 грудня. Через п'ять днів <a href="https://nv.ua/ukr/ukraine/politics/advokati-oskarzhili-aresht-pashinskogo-novini-ukrajini-50047598.html">захист екснардепа оскаржила його арешт</a>.</p>
    </article>
  </body>
</html>