<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740539"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T14:33:00+00:00"/>
    <meta property="og:title" content="ราชกิจจาฯประกาศ&quot;4อำเภอใต้&quot;เป็นพื้นที่ควบคุมตามเดิม"/>
    <meta property="og:description" content="ราชกิจจาฯประกาศให้ 4 อำเภอสงขลา-แม่ลาน -เบตง-สุไหงโก-ลก-สุคิริน” เป็นพื้นที่ควบคุมเช่นเดิมมีผลบังคับใช้ 1 ธ.ค.62-30 พ.ย.63"/>
  </head>
  <body>
    <article>
      <h1>ราชกิจจาฯประกาศ"4อำเภอใต้"เป็นพื้นที่ควบคุมตามเดิม</h1>
      <address>
        <time datetime="2019-11-07T14:33:00+00:00">07 Nov 2019, 14:33</time>
      </address>
      <p>
        <b>ราชกิจจาฯประกาศให้ 4 อำเภอสงขลา-แม่ลาน -เบตง-สุไหงโก-ลก-สุคิริน” เป็นพื้นที่ควบคุมเช่นเดิมมีผลบังคับใช้ 1 ธ.ค.62-30 พ.ย.63</b>
      </p>
      <p>เมื่อวันที่ 7 พ.ย.เว็บไซต์ราชกิจจานุเบกษา เผยแพร่เรื่อง พื้นที่ปรากฏเหตุการณ์อันกระทบต่อความมั่นคงภายในราชอาณาจักร<br/>ด้วยสถานการณ์ในเขตพื้นที่อำเภอแม่ลาน จังหวัดปัตตานี อำเภอจะนะ อำเภอนาทวี อำเภอเทพา และอำเภอสะบ้าย้อย จังหวัดสงขลา อำเภอเบตง จังหวัดยะลา และอำเภอสุไหงโก-ลก และอำเภอสุคิริน จังหวัดนราธิวาส ยังคงปรากฏเหตุการณ์อันกระทบต่อความมั่นคงภายในราชอาณาจักร ซึ่งปรากฏเห็นชัดในรูปแบบของเหตุการณ์รุนแรง ดังน้ันเพื่อให้เกิดความต่อเนื่องในการปฏิบัติงาน รวมทั้งการบริหารจัดการรักษาความสงบ และความปลอดภัยให้มีเอกภาพและเกิดประสิทธิภาพอย่างสูงสุด จึงมีความจำเป็นอย่างย่ิงท่ียังคง ต้องกำหนดมาตรการป้องกันไว้ เช่นเดิม เพื่อมิให้สถานการณ์ขยายตัวลุกลาม หรือหากเกิดเหตุการณ์ รุนแรงขึ้น เจ้าหน้าท่ีของรัฐสามารถแก้ไขปัญหาให้ยุติโดยเร็วโดยไม่ส่งผลกระทบต่อความมั่นคงภายในราชอาณาจักร<br/><br/>โดยให้ประกาศ เรื่อง พื้นท่ีปรากฏเหตุการณ์อันกระทบต่อความมั่นคงภายในราชอาณาจักร ซึ่งมีผลใช้บังคับในเขตพื้นที่อำเภอแม่ลาน จังหวัดปัตตานี อำเภอจะนะ อำเภอนาทวี อำเภอเทพา และอำเภอสะบ้าย้อย จังหวัดสงขลา อำเภอเบตง จังหวัดยะลา และอำเภอสุไหงโก-ลก จังหวัดนราธิวาส และประกาศ เรื่อง พื้นท่ีปรากฏเหตุการณ์อันกระทบต่อความมั่นคงภายในราชอาณาจักร ซึ่งมีผลใช้บังคับในเขตพื้นที่อำเภอสุคิริน จังหวัดนราธิวาส ทั้งน้ี ให้มีผลบังคับใช้ระหว่างวันที่ 1 ธ.ค.2562-วันที่30  พ.ย.2563<br/><br/>ประกาศ ณ วันที่ 6 พ.ย.62 พล.อ.ประยุทธ์ จันทร์โอชา นายกรฐัมนตรี<br/><br/>นอกจากนี้ ราชกิจจานุเบกษายังเผยแพร่ข้อกําหนดออกตามความในมาตรา 18 แห่งพระราชบัญญัติรักษาความมั่นคงภายในราชอาณาจักร พ.ศ.2551 ให้เจ้าหน้าที่ของรัฐท่ีเกี่ยวข้องปฏิบัติการหรืองดเว้นการปฏิบัติการอย่างหนึ่งอย่างใด เพื่อช่วยเหลือหรือสนับสนุนการดําเนินการในอำนาจหน้าที่ของกองอํานวยการรักษาความมั่นคงภายในราชอาณาจักร (กอ.รมน.)และพนักงานเจ้าหน้าที่กอ.รมน.และห้ามบุคคลใดเข้าหรือให้บุคคลใดต้องออกจากบริเวณพื้นที่อาคารหรือสถานที่ที่เกี่ยวข้องกับการปฏิบัติหน้าที่ของกอ.รมน.ภายในระยะเวลา การปฏิบัติหน้าที่ของกอ.รมน.เว้นแต่เป็นบุคคลที่ได้รับอนุญาตจากพนักงานเจ้าหน้าที่<br/><br/>ทั้งนี้ ห้ามบุคคลใดออกนอกเคหะสถานในเวลาที่กําหนด ตามที่ผู้อำนวยการกอ.รมน.หรือผู้อํานวยกาาศูนย์อํานวยการประกาศกำหนด และห้ามนำอาวุธออกนอกเคหะสถาน รวมถึงห้ามการใช้เส้นทางคมนาคมหรือการใช้ยานพาหนะ และให้บุคคลปฏิบัติหรืองดเว้นการปฏิบัติอย่างหนึ่งอย่างใดอันเกี่ยวกับเครื่องมือหรืออุปกรณ์ อิเล็กทรอนิกส์ ตามชนิด ประเภท ลักษณะการใช้ เพื่อป้องกัน อันตรายที่จะเกิดแก่ชีวิต ร่างกายหรือทรัพย์สินของประชาชน ในการนี้ ผู้อํานวยการกอ.รมน.กําหนดเงื่อนเวลาในการปฏิบัติตามข้อกําหนด หรือเงื่อนไขในการปฏิบัติงานของพนักงานเจ้าหน้าที่ตามที่เห็นสมควร เพื่อมิให้เกิดความเดือดร้อนแก่ประชาชน โดยให้มีผลใช้บังคับในเขตพื้นที่ อําเภอแม่ลาน จังหวัดปัตตานี อําเภอจะนะ อําเภอนาทวี อําเภอเทพา และอําเภอสะบ้าย้อย จังหวัดสงขลา อําเภอเบตง จังหวัดยะลา และอําเภอสุไหงโก-ลก จังหวัดนราธิวาส และในเขตพื้นที่ อําเภอสุคิริน จังหวัดนราธิวาส ทั้งนี้ ให้มีผลบังคับใช้ระหว่างวันที่ 1 ธ.ค.2562 ถึงวันที่ 30 พ.ย.2563<br/><br/>ทั้งนี้ราชกิจจายังเผยแพร่ ประกาศ<br/>เรื่องกำหนดลักษณะความผิดอันมีผลกระทบต่อความมั่นคงภายในราชอาณาจักร<br/>ตามมาตรา 21 แห่งพระราชบัญญัติการรักษาความมั่นคงภายในราชอาณาจักร ให้การกระทำผิดในพื้นที่ดังกล่าวเป็นความผิดท่ีต้องดำเนินการตามมาตรา 21 คือ1.ความผิดตามประมวลกฎหมายอาญา แบ่งเป็นความผิดต่อความมั่นคงของรัฐภายในราชอาณาจักรและความผิดต่อความมั่นคงของรัฐภายนอกราชอาณาจักรและความผิดเก่ียวกับการก่อให้เกิดภยันตรายต่อประชาชน <br/><br/>ประกาศ ณ วันที่ 6 พ.ย.2562 พล.อ.ประยุทธ์ จันทร์โอชา นายกฯ</p>
    </article>
  </body>
</html>