<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76318-Az-86-mladych-Americanov-sa-chce-stat-influencerom-Doveruju-im-viac-ako-tradicnym-celebritam-ci-sportovcom"/>
    <meta property="og:site_name" content="REFRESHER"/>
    <meta property="article:published_time" content="2019-11-07T14:21:00+00:00"/>
    <meta property="og:title" content="Až 86 % mladých Američanov sa chce stať influencerom. Dôverujú im viac ako tradičným celebritám či športovcom"/>
    <meta property="og:description" content="Viac ako polovica respondentov tvrdí, že už minimálne raz uskutočnila nákup produktu na základe odporúčania nejakej instagramovej osobnosti."/>
  </head>
  <body>
    <article>
      <h1>Až 86 % mladých Američanov sa chce stať influencerom. Dôverujú im viac ako tradičným celebritám či športovcom</h1>
      <address><time datetime="2019-11-07T14:21:00+00:00">07 Nov 2019, 14:21</time> by <a rel="author">Daniel Mikolášik</a></address>
      <p>
        <b>Viac ako polovica respondentov tvrdí, že už minimálne raz uskutočnila nákup produktu na základe odporúčania nejakej instagramovej osobnosti.</b>
      </p>
      <p>Posledné roky sa medzi mladými stále viac skloňuje pojem <b>influencer</b> – osoba pôsobiaca na sociálnej sieti, ktorá disponuje značným vplyvom, no predovšetkým veľkým množstvom sledovateľov. Práve vďaka možnému ovplyvňovaniu s nimi firmy často spolupracujú a platia im za sponzorovaný obsah a propagáciu produktov.</p>
      <p>Portál <a href="https://www.bloomberg.com/news/articles/2019-11-05/becoming-an-influencer-embraced-by-86-of-young-americans">Bloomberg</a> informuje, že množstvo<b> mladých Američanov má záujem stať sa práve influencerom</b>. Vidina veľkého zisku za jednoduché pridanie fotky na Instagram u mladých v posledných rokoch vo veľkom spôsobila túžbu vysnívaného povolania v online svete prostredníctvom sociálnych sietí.</p>
      <related>
        <a href="https://refresher.sk/65041-Chcem-si-najst-taku-manzelku-Mladych-Slovakov-sme-sa-pytali-preco-sleduju-influencerov-ako-Plackova-Separ-Dalyb-ci-Moma"/>
      </related>
      <p>Podľa prieskumu výskumnej spoločnosti <a href="https://morningconsult.com/form/influencer-report-engaging-gen-z-and-millennials-download/?utm_source=website&amp;utm_medium=homepage&amp;utm_campaign=influencer_report_download">Morning Consult</a> by sa <b>chcelo influencerom stať až 86 % Američanov vo veku od 13 do 38 rokov</b>. Zaujímavé je, že len 12 % sa v súčasnosti považuje za vplyvných. Prieskumu sa zúčastnilo 2 000 ľudí Generácie Z a Mileniálov.</p>
      <p>Práve tieto demografické kohorty sú totiž najväčšou cieľovou skupinou inzerentov, keďže postupne trávia menej času sledovaním televízie a viac sa koncentrujú na online sociálnych médiách. </p>
      <figure>
        <img src="https://i.refresher.sk/public/daniel-m/Snimka_obrazovky_2019-11-07_o_12.13.17.jpg"/>
        <figcaption>
          <cite>Morning Consult</cite>
        </figcaption>
      </figure>
      <p>Z prieskumu tiež vyplýva, že tieto skupiny mladých ľudí postupne <b>začínajú dôverovať viac influencerom</b> ako tradičným celebritám či športovcom. Viac ako polovica respondentov uskutočnila <b>nákup produktu na základe odporúčania nejakej instagramovej osobnosti</b>.</p>
      <p>Navyše, 61 % opýtaných tvrdí, že na svojich profiloch uverejňujú rôzne informácie o značkách, ktoré sa im páčia a ktoré by chceli odporučiť svojim priateľom aj bez toho, aby dostali akúkoľvek kompenzáciu. Z toho dôvodu nevidia nijaký problém dostávať za to aj zaplatené.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/58215-Na-Instagrame-vsetci-klamu-Upravujeme-si-len-zovnajsok-aby-sme-zaujali-ludi-ktorych-ani-nemame-radi"/>
        <a href="https://refresher.sk/57206-Ak-vies-ako-na-to-dokazes-cestovat-uplne-zadarmo-Blogerka-ta-nauci-vdaka-comu-presla-svet-bezplatne"/>
        <a href="https://refresher.sk/57442-Chlpate-nechty-ci-predzene-nosne-chpky-Toto-su-najbizarnejsie-trendy-Instagramu-za-posledny-rok"/>
        <a href="https://refresher.sk/65317-Skoro-90-influencerov-zdiela-zle-a-zavadzajuce-informacie-o-chudnuti-a-fitness-zistila-nova-studia"/>
        <a href="https://refresher.sk/61416-Influencerke-sa-ludia-vysmievaju-za-fotomontaze-z-vyletu-v-Parizi-Na-moste-sa-nenapadne-vznasa-nad-zemou"/>
        <a href="https://refresher.sk/66467-Stavbar-sa-stal-hitom-na-Instagrame-Napokon-sa-ukazalo-ze-profil-je-len-sikovna-marketingova-kampan"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>