<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/olala-keanu-ni-samski"/>
    <meta property="og:site_name" content="Primorske novice"/>
    <meta property="article:published_time" content="2019-11-07T14:53:52+00:00"/>
    <meta property="og:title" content="Olala, Keanu ni samski"/>
    <meta property="og:description" content="Oboževalke ameriškega filmskega zvezdnika Keanua Reevesa imajo za seboj najbrž noč brez spanca in slab dan."/>
  </head>
  <body>
    <article>
      <h1>Olala, Keanu ni samski</h1>
      <address><time datetime="2019-11-07T14:53:52+00:00">07 Nov 2019, 14:53</time> by <a rel="author">Uredništvo Pn</a></address>
      <p>
        <b>Oboževalke ameriškega filmskega zvezdnika Keanua Reevesa imajo za seboj najbrž noč brez spanca in slab dan.</b>
      </p>
      <figure>
        <img src="https://static.primorske.si/foto/highres/gnweb/718792_256-keanu-1.jpg"/>
        <figcaption>Foto: Profimedia</figcaption>
      </figure>
      <p><b>NEW YORK</b> &gt; Včeraj je namreč v svetovnih medijih odjeknila novička, da privlačni Keanu po več kot dvajsetih letih tudi uradno ni samski. Fotografski aparati so ga v svoj objektiv ujeli na neki prireditvi skupaj z nekaj let mlajšo umetnico <b>Alexandro Grant</b>.</p>
      <p>Zaljubljen par, ki tega pred paparaci sploh ni skrival, se pozna že nekaj let. Dobro obveščeni menijo, da so prve iskrice med njima preskočile že pred osmimi leti, ko je Grantova ilustrirala igralčevo knjigo Ode to Happiness, leta 2016 pa tudi njegovo drugo knjigo Shadows.</p>
      <p>55-letni zvezdnik in devet let mlajša izbranka sta bila pred zbranimi fotografi in novinarji zelo sproščena, ves čas sta se držala za roke in si izmenjevala poglede ter klepetala z drugimi gosti.</p>
      <p>Ameriški tabloidi so bili že nekaj časa “na sledi” domnevnemu paru, saj so sumili, da je Keanu prav v Alexandri našel sorodno dušo. Sredi oktobra so ju ujeli v eni izmed losangeleških restavracij, ko je Alexandra na Keanuja naslonila glavo, nato pa sta z roko v roki odšla tudi na sprehod.</p>
    </article>
  </body>
</html>