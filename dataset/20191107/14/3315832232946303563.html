<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a92ef6fe658e2893/este-democratia-in-pericol-in-era-informationala-o-mie-de-participanti-la-forumul-mondial-pentru-democratie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T14:05:23+00:00"/>
    <meta property="og:title" content="„Este democrația în pericol în era informațională?”; O mie de participanți la Forumul Mondial pentru Democrație"/>
    <meta property="og:description" content="Există o legătură vitală între democrație, cetățenie și libertatea de exprimare. Fără aceasta, cetățenii sunt excluși din procesele politice și nu își pot exercita drepturile. Opinia a fost expusă de Liliane Maury Pasquier, președintele Adunării Parlamentare a Consiliului Europei, la deschiderea Forumului Mondial pentru Democrație, care are loc zilele acestea la Strasbourg."/>
  </head>
  <body>
    <article>
      <h1>„Este democrația în pericol în era informațională?”; O mie de participanți la Forumul Mondial pentru Democrație</h1>
      <address><time datetime="2019-11-07T14:05:23+00:00">07 Nov 2019, 14:05</time> by <a rel="author">Jurnal.md</a></address>
      <p>
        <b>Există o legătură vitală între democrație, cetățenie și libertatea de exprimare. Fără aceasta, cetățenii sunt excluși din procesele politice și nu își pot exercita drepturile. Opinia a fost expusă de Liliane Maury Pasquier, președintele Adunării Parlamentare a Consiliului Europei, la deschiderea Forumului Mondial pentru Democrație, care are loc zilele acestea la Strasbourg.</b>
      </p>
      <p>„Este în pericol democrația în era informațională?” este titlul principal al evenimentului de la Strasbourg. Tematica indică schimbările rapide ale tehnologiei informației și comunicării, aduse de ascensiunea Internetului. În discuțiile forumului se amintește despre faptul că dacă anterior știrile erau transmise prin intermediul ziarelor, televiziune sau radio, atunci site-urile, blogurile și social media au devenit mai populare, cu sute de milioane de utilizatori care sunt, în același timp, utilizatori și protagoniști ai comunicării.</p>
      <p>„Dar cine controlează sursele de informații? Ce limbi se folosesc? Câtă dezinformare, intenționată sau nu, călătorește pe Internet? Cine deține și folosește datele personale ale utilizatorilor de Internet?”, acestea sunt toate întrebările la care încearcă să răspundă experți din industrie, politicieni și jurnaliști.</p>
      <p>În total, o mie de participanți au venit la Consiliul Europei pentru a participa la Forum, dintre care majoritatea sunt tineri. Alți 3.000 urmăresc fluxul live al evenimentului de pe cele cinci continente. O sută de țări, în special în Europa, Africa și Asia, sunt reprezentate la Palais de țări europene. La eveniment sunt aproape 100 de jurnaliști acreditați, printre care și Dumitru Mișin, moderatorul talk-show-ului „Ora Expertizei”, de la Jurnal TV.</p>
      <figure>
        <img src="http://static.cdn.jurnaltv.md/superdesk/20191107151156/f4d06687b5eb36ecda0f24cdd22a742e27f6d6bff8b35cccbe710a3a228b232f.jpg"/>
        <figcaption>forum</figcaption>
      </figure>
      <figure>
        <img src="http://static.cdn.jurnaltv.md/superdesk/20191107151156/759cf550c55af987b8f0b9d5380eb837c8180437c1b0c98c6b38af560b50a922.jpg"/>
        <figcaption>forum</figcaption>
      </figure>
    </article>
  </body>
</html>