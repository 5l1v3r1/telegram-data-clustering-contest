<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425360/epikairh-erwthsh-apo-to-mera25-gia-to-kyt-leroy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-07T14:50:02+00:00"/>
    <meta property="og:title" content="Επίκαιρη ερώτηση από το ΜέΡΑ25 για το ΚΥΤ Λέρου"/>
    <meta property="og:description" content="Σε επίκαιρη ερώτηση που κατέθεσε η βουλευτής του ΜεΡΑ25, Φωτεινή Μπακαδήμα, προς τον Υπουργό Προστασίας του Πολίτη έθιξε το ζήτημα των προσφύγων που φιλοξενούνται στο ΚΥΤ Λέρου το οποίο στήθηκε στο Ψυχιατρικό Θεραπευτήριο του νησιού."/>
  </head>
  <body>
    <article>
      <h1>Επίκαιρη ερώτηση από το ΜέΡΑ25 για το ΚΥΤ Λέρου</h1>
      <address>
        <time datetime="2019-11-07T14:50:02+00:00">07 Nov 2019, 14:50</time>
      </address>
      <p>
        <b>Σε επίκαιρη ερώτηση που κατέθεσε η βουλευτής του ΜεΡΑ25, Φωτεινή Μπακαδήμα, προς τον Υπουργό Προστασίας του Πολίτη έθιξε το ζήτημα των προσφύγων που φιλοξενούνται στο ΚΥΤ Λέρου το οποίο στήθηκε στο Ψυχιατρικό Θεραπευτήριο του νησιού.</b>
      </p>
      <p>Η κα Μπακαδήμα υπογράμμισε ότι 2500 άνθρωποι όλων των ηλικιών συνυπάρχουν μαζί με τους ασθενείς σε πραγματικά άθλιες συνθήκες μέσα σε σκηνές άμεσα εκτεθειμένοι στις καιρικές συνθήκες. Επεσήμανε δε ότι στερούνται κάθε υγειονομικής περίθαλψης και εμβολιασμού καθώς δεν έχουν ΑΜΚΑ, ενώ υπάρχουν γυναίκες που έχουν γεννήσει πρόσφατα και δεν μπορούν να θηλάσουν.</p>
      <p>Οι συνθήκες αυτές εγείρουν ανησυχίες για μια υγειονομική βόμβα στο νησί της Λέρου, καθώς ελλοχεύει ο κίνδυνος επιδημιών και άλλων κινδύνων για τη δημόσια υγεία, ιδιαίτερα τώρα που βρισκόμαστε ένα βήμα πριν την έλευση του χειμώνα. Στην ερώτηση ζητήθηκε από τον Υπουργό να γνωστοποιήσει τι πρωτοβουλίες θα ληφθούν για την αντιμετώπιση του φαινομένου καθώς τα χρονικά περιθώρια στενεύουν επικίνδυνα.</p>
    </article>
  </body>
</html>