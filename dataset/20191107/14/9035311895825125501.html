<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/paris-sokaklarinda-kamp-kuran-bin-600-gocmen-tahliye-edildi"/>
    <meta property="og:site_name" content="euronews"/>
    <meta property="article:published_time" content="2019-11-07T14:51:50+00:00"/>
    <meta property="og:title" content="Paris sokaklarında kamp kuran bin 600 göçmen tahliye edildi"/>
    <meta property="og:description" content="Fransa'nın başkenti Paris'te yol kenarları ve köprü altlarında barınan yaklaşık bin 600 göçmen, polisin düzenlendiği operasyonla spor salonlarına taşındı"/>
  </head>
  <body>
    <article>
      <h1>Paris sokaklarında kamp kuran bin 600 göçmen tahliye edildi</h1>
      <address><time datetime="2019-11-07T14:51:50+00:00">07 Nov 2019, 14:51</time> by <a rel="author">Hüseyin Koyuncu</a></address>
      <p>Fransa'nın başkenti Paris'te yol kenarları ve köprü altlarında barınan yaklaşık bin 600 göçmen, polisin düzenlendiği operasyonla tahliye edildi.</p>
      <p>Fransız basınında çıkan haberlere göre, Paris'in kuzeydoğusundaki 'Porte de la Chapelle' mahallesi ve 'Saint-Denis' banliyösünde yol kenarları ve köprü altlarında barınan yaklaşık bin 600 düzensiz göçmenin bulunduğu kamplar, polis operasyonuyla 'tahliye' edilip bölgedeki 15 spor salonuna taşındı.</p>
      <p>Paris Emniyet Müdürü Didier Lallament, yaptığı açıklamada, buralarda yeniden bir kampın kurulmasına izin vermeyeceklerini belirtti.</p>
      <p>Paris Belediye Başkanı Anne Hidalgo ise konuyla ilgili yaptığı açıklamada, "Sokak yaşanacak bir yer değil. Hem tehlikeli hem de insan onurunu zedeleyen bir yer. Ayrıca mahalle sakinleri de bu durumunun böyle devam etmesine daha fazla tahammül edemezdi" dedi.</p>
      <ul>
        <li>
          <a href="https://tr.euronews.com/2019/11/06/fransada-hukumet-goc-ve-multecilerle-ilgili-kosullari-sertlestirecegini-acikladi">Fransa'da hükümet, göç ve mültecilerle ilgili koşulları sertleştiriyor</a>
        </li>
        <li>
          <a href="https://tr.euronews.com/2019/11/05/fransa-ya-calismaya-gidecek-yabanci-isciler-icin-ilk-kez-kota-geliyor">Fransa'ya çalışmaya gidecek yabancı işçiler için ilk kez kota geliyor</a>
        </li>
      </ul>
      <figure>
        <img src="https://static.euronews.com/articles/stories/04/28/39/20/606x404_cmsv2_432413d3-c372-5561-b708-0448d62cfc2b-4283920.jpg"/>
        <figcaption>Reuters</figcaption>
      </figure>
      <p>Yetkililer, daha önce de Paris'te birçok tahliye operasyonu gerçekleştirerek göçmenleri geçici barınma merkezlerine yerleştirmişti.</p>
      <p>Fransa yönetimi, ülkede bulunan kaçak göçmenlerin ve mültecilerin kötü muameleye uğraması dışında, ilkel kamplardan tahliye edilen sığınmacıların geçici barınaklara yerleştirilmesi ve buradan kısa süre sonra salıverilmesi nedeniyle de eleştiriliyor.</p>
      <p>Ek kaynaklar<b> • AA, AFP</b></p>
    </article>
  </body>
</html>