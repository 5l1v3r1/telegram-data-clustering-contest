<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-miskih-kvartirah-viyavilosya-bilshe-gribkiv-nizh-u-silskih-budinkah-328829_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T14:59:00+00:00"/>
    <meta property="og:title" content="У міських квартирах виявилося більше грибків, ніж у сільських будинках"/>
    <meta property="og:description" content="Грибків у квартирах виявилося більше навіть незважаючи на використання антибактеріальних і протигрибкових засобів."/>
  </head>
  <body>
    <article>
      <h1>У міських квартирах виявилося більше грибків, ніж у сільських будинках</h1>
      <h2>Грибків у квартирах виявилося більше навіть незважаючи на використання антибактеріальних і протигрибкових засобів.</h2>
      <address>
        <time datetime="2019-11-07T14:59:00+00:00">07 Nov 2019, 14:59</time>
      </address>
      <p><a href="https://dt.ua/TECHNOLOGIES/vcheni-zafiksuvali-anomalno-teplu-zimu-v-arktici-270675_.html"><b>Вчені</b></a> з Ратґерського університету заявили про те, що, навіть незважаючи на активне використання антибактеріальних і протигрибкових засобів, міські квартири виявилися населені більшою кількістю і більш різноманітними видами грибків, ніж сільські будинки, повідомляє Naked science.</p>
      <p>Наголошується, що урбанізація впливає на різні сфери життя людини. Поширення одних хвороб знижується, а інших, наприклад, астми і алергії, навпаки, зростає. Багато в чому на це впливає мікрофлора міських квартир, яка відрізняється від сільських будинків.</p>
      <p>У ході дослідження вчені зібрали в Південній Америці змиви в дикій природі, в сільському будинку, з будинків в невеликому містечку і в мегаполісі: від ізольованого поселення в Амазонії до бразильського Манауса з населенням більше двох мільйонів осіб. Зразки збирали з предметів, шкіри жителів і шерсті домашніх тварин, крім того, фіксувалася інформація про частоту прибирання і використання чистячих засобів.</p>
      <p>Чим більш урбанізованим було середовище, тим більшу різноманітність хімічних речовин зафіксували вчені. У міських помешканнях були знайдені сліди медичних і протимікробних препаратів, а також частіше зустрічалися залишки миючих засобів та засобів особистої гігієни. Разом з тим, схоже, що всі ці препарати дають зворотний ефект.</p>
      <p>За словами дослідників, в міських квартирах виявляється більше грибків, а їхній склад різноманітнішим, ніж у сільських будинках. Можливо, саме активне використання протимікробних засобів звільняє гриби від безлічі менш стійких конкурентів, дозволяючи процвітати. Не можна не відзначити той факт, що середовище в міських квартирах в середньому більш тепле і вологе, гірше освітлене сонцем, повітря в них містить більше діоксиду вуглецю — тобто, є всі умови, які так люблять гриби.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/globalne-poteplinnya-robit-nebezpechniy-dlya-lyudstva-gribok-sche-smertonosnishim-318454_.html"><b>вчені заявили про те, що один з найбільш небезпечних для людини грибів, Candida auris, еволюціонує в бік більшої стійкості до підвищення температури.</b></a> Дослідники стверджують, що це відбувається через глобальне потепління, і може призвести до того, що людства позбудеться головного бар'єру від грибів – високої температури тіла</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>