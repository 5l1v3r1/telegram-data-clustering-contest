<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/v-radi-vzhe-zareyestruvali-postanovu-pro-pripinennya-deputatskih-povnovazhen-lucenko-328826_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T14:30:00+00:00"/>
    <meta property="og:title" content="В Раді вже зареєстрували постанову про припинення депутатських повноважень Луценко"/>
    <meta property="og:description" content="Ініціаторами виступили вісім депутатів.  "/>
  </head>
  <body>
    <article>
      <h1>В Раді вже зареєстрували постанову про припинення депутатських повноважень Луценко</h1>
      <h2>Ініціаторами виступили вісім депутатів.  </h2>
      <address>
        <time datetime="2019-11-07T14:30:00+00:00">07 Nov 2019, 14:30</time>
      </address>
      <p>У Верховній Раді України зареєстрували проект постанови про <a href="https://dt.ua/POLITICS/lucenko-napisala-zayavu-pro-skladannya-deputatskih-povnovazhen-zmi-328348_.html"><b>дострокове припинення повноважень народної депутатки</b> </a> від фракції "Європейська солідарність" Ірини Луценко.</p>
      <p>Згідно з даними на сайті парламенту, відповідний документ №2395, датований 7 листопада, вже направлений у профільний комітет з питань регламенту.</p>
      <p>Ініціаторами законопроекту вказані вісім нардепів з різних фракцій, в тому числі і від "Європейської солідарності", всі - члени регламентного комітету. Текст проекту постанови на сайті парламенту відсутній.</p>
      <p>Нагадаємо, 4 листопада Ірина <a href="https://dt.ua/POLITICS/lucenko-pidtverdila-namir-sklasti-povnovazhennya-deputatki-328408_.html"><b>Луценко повідомила, що написала заяву про дострокове припинення депутатських повноважень</b></a>  через проблем зі здоров'ям. При цьому вона додала, що залишається членом партії "Європейська солідарність". Як пізніше заявив її чоловік Юрій Луценко, Ірина Луценко "перенесла серйозну проблему з серцем".</p>
      <p>Фракція "ЄС" складається з 27 депутатів: 23-х списочників і чотирьох мажоритарників. У разі дострокового складання Луценко мандата, її місце у фракції повинна зайняти Наталія Бойко - №24 у виборчому списку.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>