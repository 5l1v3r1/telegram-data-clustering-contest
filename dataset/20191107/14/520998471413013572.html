<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/life/advices/yak-zavaryuvati-shipshinu-schob-bula-maksimalna-korist-dlya-organizmu-379962"/>
    <meta property="og:site_name" content="Погляд"/>
    <meta property="article:published_time" content="2019-11-07T14:12:00+00:00"/>
    <meta property="og:title" content="Як заварювати шипшину, щоб була максимальна користь для організму"/>
    <meta property="og:description" content="Всі знають — шипшина корисна. У народі кажуть, що вона чемпіон з вітаміну С, має загальнозміцнювальну дію і навіть допомагає під час застуд та інфекційних захворювань"/>
  </head>
  <body>
    <article>
      <h1>Як заварювати шипшину, щоб була максимальна користь для організму</h1>
      <h2>В шипшині міститься дуже багато аскорбінової кислоти</h2>
      <address>
        <time datetime="2019-11-07T14:12:00+00:00">07 Nov 2019, 14:12</time>
      </address>
      <p>Всі знають — шипшина корисна. У народі кажуть, що вона чемпіон з вітаміну С, має загальнозміцнювальну дію і навіть допомагає під час застуд та інфекційних захворювань.</p>
      <p>Дійсно, в шипшині міститься дуже багато аскорбінової кислоти. Так воно є, але саме в сухому, засушеному або замороженому вигляді. А її таку ніхто ж не їсть.</p>
      <p>Можна, звичайно, з неї приготувати компот або зробити відвар. Тільки врахуйте, що шипшина в такому вигляді принесе вже набагато менше користі. Адже під час термічної обробки концентрація вітаміну С зменшується у багато разів.</p>
      <p>З цієї причини шипшину не треба заварювати окропом і довго настоювати в термосі. Так у вас буде більшою мірою жовчно- і сечогінний засіб, бо плоди мають помірну спазмолітичну, жовчогінну дію. А щоб здобути більше користі з шипшини, залийте її водою температурою не вище 80 градусів і настоюйте кілька годин в закритій ємності, радить <b>дієтолог Світлана Фус.</b></p>
      <p>Ще в ягодах шипшини є вітаміни E, K і P, антиоксиданти, мінерали. Але річ у тому, що вміст вітаміну С та інших корисних речовин вимірюється на 100 г продукту, з'їсти ж таку кількість шипшини дуже важко.</p>
      <p>Це зовсім не означає, що треба відмовлятися від шипшини і не готувати відвар або компот. Потрібно розуміти, що шипшина містить трохи корисних речовин у тій кількості, яку реально вжити. Вона слугує тільки їх додатковим джерелом в нашому осінньо-зимовому раціоні.</p>
      <footer>Джерело: <a href="https://tsn.ua/">ТСН</a></footer>
      <related>
        <h4>Схожі записи</h4>
        <a href="https://pogliad.ua/news/life/cook/scho-piti-abi-ne-hvoriti---5-napoyiv-dlya-holodnih-dniv-361996"/>
        <a href="https://pogliad.ua/news/life/advices/zimoviy-chas-yak-zhiti-u-novomu-rezhimi-379722"/>
        <a href="https://pogliad.ua/news/health/u-kefiri-takozh-e-probiotiki-379017"/>
        <a href="https://pogliad.ua/news/health/likari-rozpovili-skilki-medu-mozhna-z-yidati-protyagom-dnya-376995"/>
      </related>
    </article>
  </body>
</html>