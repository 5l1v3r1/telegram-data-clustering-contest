<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/mevlid-kandilinde-neler-yapilir-mevlid-kandili-hangi-gune-denk-geliyor/926453"/>
    <meta property="og:site_name" content="medya faresi"/>
    <meta property="article:published_time" content="2019-11-07T14:56:00+00:00"/>
    <meta property="og:title" content="Mevlid Kandili’nde neler yapılır? Mevlid Kandili hangi güne denk geliyor?"/>
    <meta property="og:description" content="Kandil günleri İslam alemi için ayrı bir önem taşıyor ve Mevlid kandili adım adım yaklaşıyor. Mevlid, doğum zamanı demektir. Rebî'ul-evvel, ilkbahar demektir. Peygamber efendimiz, nübüvvetten sonra, her yıl, bu geceye ehemmiyet verirdi. İslam alemi Mevlid Kandili'ni idrak etmek için gün sayıyor."/>
  </head>
  <body>
    <article>
      <h1>Mevlid Kandili’nde neler yapılır? Mevlid Kandili hangi güne denk geliyor?</h1>
      <h2>Kandil günleri İslam alemi için ayrı bir önem taşıyor ve Mevlid kandili adım adım yaklaşıyor. Mevlid, doğum zamanı demektir. Rebî'ul-evvel, ilkbahar demektir. Peygamber efendimiz, nübüvvetten sonra, her yıl, bu geceye ehemmiyet verirdi. İslam alemi Mevlid Kandili'ni idrak etmek için gün sayıyor.</h2>
      <address>
        <time datetime="2019-11-07T14:56:00+00:00">07 Nov 2019, 14:56</time>
      </address>
      <p>Mevlid nedir? Mevlid, “doğum zamanı” demektir. Mevlid Kandilinde İslam dini peygamberi Hz. Muhammed’in doğum günü kutlanmaktadır. Müslümanlar bu özel günü dua ederek, nafile namazı kılarak ve oruç tutarak geçirir. Peki Mevlid Kandili ne zaman? İşte Mevlid Kandili hakkında bilinmesi gereken ayrıntılar…</p>
      <p>
        <b>MEVLİD KANDİLİ NE ZAMAN?</b>
      </p>
      <p>Mevlid Kandili bu sene 8 Kasım Cuma günü yani yarın idrak edilecek.</p>
      <p>
        <b>MEVLİD KANDİLİ'NDE NELER YAPILIR?</b>
      </p>
      <p>Kur”ân–ı Kerim okunmalı; okuyanlar dinlenmeli; uygun mekânlarda Kur”ân ziyafetleri verilmeli; Kelamullah”a olan sevgi, saygı ve bağlılık duyguları yenilenmeli, kuvvetlendirilmeli.</p>
      <p>Peygamber Efendimize (sav) salât ü selâmlar getirilmeli; O”nun şefaatini ümit edip, ümmetinden olma şuuru tazelenmeli.</p>
      <p>Kaza, nafile namazlar kılınmalı; varsa o geceye ait nakledilen namazlar, onlar da ayrıca kılınabilir; kandil gecesi, özü itibariyle ibadet ve ibadette ihsan şuuruyla ihya edilmeli.</p>
      <p>Tefekkürde bulunulmalı; “Ben kimim, nereden geldim, nereye gidiyorum, Allah”ın benden istekleri nelerdir” gibi konular başta olmak üzere hayatî meselelerde derin düşüncelere girmeli.</p>
      <p>Kişi kendine ve diğer Mü”min kardeşlerine hattâ isim zikrederek dualar etmeli.</p>
      <p>Üzerimizde hakları olanlar aranıp sorulmalı; vefa ve kadirşinaslık ahlâkı yerine getirilmeli.</p>
      <p>Yoksul, kimsesiz, öksüz, yetim, hasta, sakat, yaşlı olanlar ziyaret edilip, sevgi, şefkat, hürmet, hediye ve sadakalarla mutlu edilmeli.</p>
      <p>O gece ile ilgili âyetler, hadîsler ve bunların yorumları ilgili kitaplardan ferden veya cemaaten okunmalı.</p>
      <p>Dini toplantılar, paneller ve sohbetler düzenlenmeli; va”z ü nasihat dinlenmeli; şiirler okunmalı; ilâhî ve ezgilerle gönüllerde ayrı bir dalgalanma oluşturmalı.</p>
      <p>Kandil gecesinin akşam, yatsı ve sabah namazları cemaatle ve camilerde kılınmalı.</p>
      <p>Sahabe, ulema ve evliya türbeleri ziyaret edilmeli; hoşnutlukları alınmalı; ve manevî iklimlerinde vesilelikleriyle Hakk”a niyazda bulunulmalı.</p>
    </article>
  </body>
</html>