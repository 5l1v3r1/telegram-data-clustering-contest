<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42699_Na-Khmelnichchini-pidryadnik-prisvov-chastinu-hroshey-vidilenikh-na-remont-shkoli"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T14:33:00+00:00"/>
    <meta property="og:title" content="На Хмельниччині підрядник присвоїв частину грошей, виділених на ремонт школи"/>
    <meta property="og:description" content="На Хмельниччині правоохоронці встановили, що директор одного із товариств заволодів бюджетними коштами, призначеними на ремонт приміщ"/>
  </head>
  <body>
    <article>
      <h1>На Хмельниччині підрядник присвоїв частину грошей, виділених на ремонт школи</h1>
      <address>
        <time datetime="2019-11-07T14:33:00+00:00">07 Nov 2019, 14:33</time>
      </address>
      <p>
        <b>На Хмельниччині правоохоронці встановили, що директор одного із товариств заволодів бюджетними коштами, призначеними на ремонт приміщення школи.</b>
      </p>
      <p>Про це 6 листопада повідомила прес-служба прокуратури Хмельницької області.</p>
      <related>
        <h4>Читайте також:</h4>
        <a href="http://press-centr.com/ua/news/42302_Na-Khmelnichchini-posadovtsi-Dunavetsko-miskradi-zakupili-palne-za-zavishchenoyu-tsinoyu-"/>
      </related>
      <p>Улипні 2017 року відділ освіти, молоді та спорту Ізяславської районної державної адміністрації та керівник товариства уклали договір про проведення ремонту будівлі (термомодернізації) навчально-виховного комплексу. Згідно домовленостей вартість робіт, визначених кошторисною документацією, склала 5,5 млн грн.</p>
      <p>До офіційних документів про виконання будівельних робіт директор товариства вніс відомості, що частково не відповідають дійсності, внаслідок чого завищив їх вартість на суму майже 390 тис грн, якими заволодів.</p>
      <related>
        <h4>Читайте також:</h4>
        <a href="http://press-centr.com/ua/news/42261_Firma-povyazana-z-nardepom-Mikitasem-z-porushennyami-stroku-budu-skhovishcha-dlya-bopripasiv-na-Khmelnichchini-VIDEO"/>
      </related>
      <p>За результатами досудового розслідування зібрано достатню кількість доказів для оголошення особі про підозру у вчиненні кримінальних правопорушень, передбачених ч. 4 ст. 191 (заволодіння чужим майном шляхом зловживання службовим становищем, вчинене у великих розмірах), ч. 2 ст. 366 (службове підроблення, що спричинило тяжкі наслідки) КК України.</p>
      <p>Як повідомив керівник місцевої прокуратури Іван Комар, обвинувальний акт у вказаному кримінальному провадженні направлено для розгляду до суду. </p>
      <p>
        <i>Фото ілюстративне</i>
      </p>
    </article>
  </body>
</html>