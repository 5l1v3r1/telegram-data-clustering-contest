<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/bekeshkina-poyasnyla-elektoralnyj-paradoks/"/>
    <meta property="og:site_name" content="Рубрика"/>
    <meta property="article:published_time" content="2019-11-07T14:13:28+00:00"/>
    <meta property="og:title" content="Бекешкіна пояснила, електоральний парадокс &quot;Слуги народу&quot;"/>
    <meta property="og:description" content="Соціолог Ірина Бекешкіна пояснила, чому рівень довіри до парламенту зріс, а до партій, одна з яких створила там монобільшість, – ні. Про це вона розповіла в інтерв’ю для газети “Галичина”. “У нас дуже багато парадоксального у громадській думці. Наприклад, після кожних виборів ми питаємо: як ви вважаєте, чи зробили ви правильний вибір? 90 відсотків, зазвичай, відповідають, […]"/>
  </head>
  <body>
    <article>
      <h1>Бекешкіна пояснила, електоральний парадокс "Слуги народу"</h1>
      <address><time datetime="2019-11-07T14:13:28+00:00">07 Nov 2019, 14:13</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/sluga-narodu-620x420-c-1.jpeg"/>
      </figure>
      <p>Фото: Главком<br/><b><b>Соціолог Ірина Бекешкіна пояснила, чому рівень довіри до парламенту зріс, а до партій, одна з яких створила там монобільшість, – ні.</b></b></p>
      <p>Про це вона розповіла в інтерв’ю для газети<a href="https://galychyna.if.ua/analytic/irina-bekeshkina-u-gromadskiy-dumtsi-ukrayini-bagato-paradoksalnogo/?fbclid=IwAR05zCWwjDGYXWPoOq2LyxpWBO317BIBp93vhiCsmNw4MGWyzg9B0fdobr8"> “Галичина”.</a></p>
      <p>“У нас дуже багато парадоксального у громадській думці. Наприклад, після кожних виборів ми питаємо: як ви вважаєте, чи зробили ви правильний вибір? 90 відсотків, зазвичай, відповідають, що так. А на запитання, чи довіряють партіям, відповідають, що ні. Хоча голосували за якусь партію. Ще один парадокс. Ми питаємо, чому люди негативно ставляться до партій, що їм у них не подобається. Відповідь стандартна: їх фінансують фінансово-олігархічні клани, інтереси яких вони виражають. Далі ми ставимо питання таке: Якби з’явилася партія, про яку ви знаєте точно, що вона виражатиме ваші інтереси, чи готові ви її фінансувати? Готові до цього 10 відсотків. Нам не подобається, що олігархи фінансують партії, але самі теж не хочемо їх фінансувати”, – пояснила вона.</p>
      <p>Також <a href="https://rubryka.com/2019/11/06/rejtyng-slugy-narodu-znyzhuvatymetsya/">Бекешкіна вважає, що рейтинг партії “Слуга народу” знижуватиметься.</a></p>
      <p>Крім того, <a href="https://rubryka.com/2019/11/06/bekeshkina-otsinyla-shansy-slugy-narodu-na-mistsevyh-vyborah/">Бекешкіна оцінила шанси “Слуги народу” на місцевих виборах.</a></p>
    </article>
  </body>
</html>