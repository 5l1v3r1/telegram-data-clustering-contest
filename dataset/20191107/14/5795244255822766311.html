<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/ujillu-smitu-zrobili-kolonoskopiyu-i-vidalili-polip-zdatniy-pereroditisya-v-rakovu-puhlinu-video-50052198.html"/>
    <meta property="og:site_name" content="НВ"/>
    <meta property="article:published_time" content="2019-11-07T14:34:00+00:00"/>
    <meta property="og:title" content="Видалили передраковий поліп. Вілл Сміт зняв відео про те, як йому зробили колоноскопію"/>
    <meta property="og:description" content="Вілл Сміт вперше в житті зробив колоноскопію. Про те, як пройшла процедура і чому він на неї зважився, актор і популярний вблоггер розповів на своїй сторінці в Instagram і у влозі в Youtube."/>
  </head>
  <body>
    <article>
      <h1>Видалили передраковий поліп. Вілл Сміт зняв відео про те, як йому зробили колоноскопію</h1>
      <h2>Вілл Сміт вперше в житті зробив колоноскопію. Про те, як пройшла процедура і чому він на неї зважився, актор і популярний вблоггер розповів на своїй сторінці в Instagram і у влозі в Youtube.</h2>
      <address>
        <time datetime="2019-11-07T14:34:00+00:00">07 Nov 2019, 14:34</time>
      </address>
      <p>Зірка фільмів <i>Люди в чорному</i> і <i>Я Легенда</i> <a href="https://nv.ua/tags/uill-smit.html">Вілл Сміт</a> повідомив, що пройшов процедуру колоноскопії. «Лікарі сказали, що я ніколи не наберу 50 млн фоловерів в Instagram, якщо тільки не покажу свою голу дупу. Ось він я! Роблю колоноскопію. Дивіться відео за посиланням в біо».</p>
      <p>Свою голу дупу Вілл Сміт дійсно показав, щоправда, злегка заблурив зображення. У влозі, тривалістю 17 хвилин, актор розповів про свій похід до лікарні - від моменту, коли лікар призначила йому процедуру колоноскопії, до моменту, коли вона повідомила йому результати.</p>
      <p>З жартами і примовками Вілл Сміт у супроводі лікаря і помічників відвідав клініку в Майамі, де проходив процедуру в кінці серпня 2019 року. Кожен свій крок він документував на відео, ставлячи питання лікарям і отримуючи розширені відповіді, аж до моменту, коли за ним, переодягненим у лікарняний халат, зачинилися двері процедурного кабінету.</p>
      <p>З відео зрозуміло, що процедуру Уїллу Сміту робили під загальним наркозом. Після чого Вілл Сміт якийсь час відчував слабкість і йому було важко ходити.</p>
      <p>«Немає нічого ганебного в тому, щоб бути здоровим», — зробив висновок актор.</p>
      <p>Через день після процедури з Уіллом Смітом зв’язалася його лікар і повідомила результати колоноскопії. У товстому кішківнику актора знайшли поліп, який видалили і відправили на аналіз. З’ясувалося, що у Сміта в товстому кишківнику був аденоматозний поліп. Такий різновид поліпа здатний переродитися в рак товстого кішківника. «Такі поліпи вважаються передраковими», — пояснила Уїллу Сміту лікар.</p>
      <p>Лікар також пояснила акторові і всім глядачам його влогу про те, наскільки важлива рання діагностика захворювань, і що не треба соромитися такої процедури, як колоноскопія. Також лікар повідомила Сміту про те, що йому необхідно буде повторити процедуру через три роки.</p>
      <p>«Здоров'я — це найбільше багатство», — резюмує влог Уілл Сміт.</p>
      <p>Читайте також:<br/><a href="https://style.nv.ua/ukr/kultura/dviynik-z-uillom-smitom-oficiyniy-ukrajinskiy-treyler-video-50034346.html">&amp;nbspБитва з самим собою. Представлений новий трейлер фільму Двійник з Уіллом Смітом</a></p>
    </article>
  </body>
</html>