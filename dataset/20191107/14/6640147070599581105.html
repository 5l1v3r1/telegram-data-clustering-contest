<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/psa-fine-alla-collaborazione-con-changan-automobile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T14:45:00+00:00"/>
    <meta property="og:title" content="PSA, fine alla collaborazione con Changan Motors"/>
    <meta property="og:description" content="La joint venture tra il gruppo PSA e l’azienda cinese Changan Automobile sembrerebbe avere le ore contate. PSA ha infatti espresso la sua volontà di porre fine alla collaborazione che per anni è stata frutto di una larga produzione di modelli marchiati DS."/>
  </head>
  <body>
    <article>
      <h1>PSA, fine alla collaborazione con Changan Motors</h1>
      <address><time datetime="2019-11-07T14:45:00+00:00">07 Nov 2019, 14:45</time> by <a rel="author">Valentina Acri</a></address>
      <p>La <i>joint venture</i> tra il gruppo <i>PSA</i> e l’azienda cinese <i>Changan Motors</i> <b>sembrerebbe avere le ore contate</b>. <i>PSA</i> ha infatti espresso la sua volontà di porre fine alla collaborazione che per anni è stata frutto di una larga produzione di modelli marchiati DS.</p>
      <p>Stando ad alcune informazioni riportate da un portavoce di <i>PSA</i>, l’azienda francese, pur ponendo fine alla joint venture, <b>non cesserà la sua produzione di veicoli DS per il territorio cinese.</b></p>
      <blockquote>“Vorremmo ad ogni modo ringraziare Changan per il loro supporto negli ultimi otto anni e confermare che il marchio DS continuerà la sua presenza e sviluppo in Cina. DS implementerà un nuovo approccio strategico per sviluppare la nostra attività in questo mercato. Il Gruppo PSA è infatti totalmente impegnato sul territorio cinese”.</blockquote>
      <figure>
        <img src="https://www.tomshw.it/images/images/2019/11/foto-generiche-61212.768x432.jpg"/>
      </figure>
      <p>Inequivocabilmente, l’andamento della<i> joint venture</i> registrato negli ultimi tempi ha portato<i> PSA</i> a “sciogliere” la collaborazione: le vendite registrate dimostrano infatti<b> un netto calo passando dai 700.000 veicoli del 2014 ai 94.000 circa del primo trimestre del 2019</b>. Inoltre, sembrerebbe che il marchio cinese <i>Changan</i> abbia registrato <b>perdite di circa 700 milioni</b> di dollari nell’arco di <b>circa sei anni</b>.  Nonostante le capacità di vendita della<i> joint venture</i> abbiano mostrato un netto declino, soprattutto nell’ultimo periodo, questo <b>non porterà conseguenze sulla futura produzione da parte di <i>PSA</i> per i sui modelli <i>DS</i> in Cina</b>.</p>
    </article>
  </body>
</html>