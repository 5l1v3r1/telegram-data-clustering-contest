<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/cavusoglundan-iddialara-tepki-hesabini-veremeyecegim-hicbir-davranista-bulunmadim"/>
    <meta property="og:site_name" content="euronews"/>
    <meta property="article:published_time" content="2019-11-07T19:00:39+00:00"/>
    <meta property="og:title" content="Çavuşoğlu: Hesabını veremeyeceğim hiçbir davranışta bulunmadım"/>
    <meta property="og:description" content="Dışişleri Bakanı Mevlüt Çavuşoğlu, Avrupa Konseyi Parlamenter Meclisi üyeliği sırasında bazı lobi faaliyetleri yaptığın iddialarla ilişkin, &quot;Hamdolsun siyasi hayatım boyunca etik olmayan, hesabını veremeyeceğim hiçbir davranışta bulunmadım&quot; diye konuştu"/>
  </head>
  <body>
    <article>
      <h1>Çavuşoğlu: Hesabını veremeyeceğim hiçbir davranışta bulunmadım</h1>
      <address><time datetime="2019-11-07T19:00:39+00:00">07 Nov 2019, 19:00</time> by <a rel="author">Euronews </a></address>
      <p>Dışişleri Bakanı Mevlüt Çavuşoğlu, son günlerde ortaya atılan iddialar hakkında, "Hamdolsun siyasi hayatım boyunca etik olmayan, hesabını veremeyeceğim hiçbir davranışta bulunmadım" diye konuştu.</p>
      <p>Çavuşoğlu, Avrupa Konseyi Parlamenter Meclisi (AKPM) üyeliği sırasında bazı lobi faaliyetleri yaptığına ilişkin <a href="https://tr.euronews.com/2019/11/05/kilicdaroglu-ndan-cavusoglu-na-yasa-dis-uygulamalara-karistig-yonundeki-haberleri-takip-ed">iddialarla</a> ilgili yaptığı açıklamada, "George Soros adlı şahsın sponsoru olduğu bir kuruluşun yayımladığı rapordaki iddiaların gerçekle uzaktan yakından hiçbir ilgisi bulunmamaktadır" ifadesini kullandı.</p>
      <p>Çavuşoğlu, Organize Suç ve Yolsuzlukları Bildirme Projesi (OCCRP) adlı kuruluşun, sızdırıldığı ileri sürülen e-maillere dayandırarak ortaya attığı iddialar için, "Son günlerde kamuoyunun gündemine getirilmeye çalışılan ve George Soros adlı şahsın sponsoru olduğu bir kuruluşun yayınladığı rapordaki iddiaların gerçekle uzaktan yakından hiçbir ilgisi bulunmamaktadır" değerlendirmesinde bulundu.</p>
      <ul>
        <li>
          <a href="https://tr.euronews.com/2019/11/05/kilicdaroglu-ndan-cavusoglu-na-yasa-dis-uygulamalara-karistig-yonundeki-haberleri-takip-ed">Kılıçdaroğlu'ndan Çavuşoğlu'na: Yasa dışı uygulamalara karıştığı yönündeki haberleri takip ediyoruz</a>
        </li>
        <li>
          <a href="https://tr.euronews.com/2018/09/14/trumpin-eski-kampanya-sorumlusu-manafort-itirafci-oldu">Trump'ın eski kampanya sorumlusu Manafort itirafçı oldu</a>
        </li>
      </ul>
      <p>Paul Manafort adını ilk kez ABD'de ceza aldığında duyduğunu belirten Çavuştoğlu, "Her ikisi de milletvekili olan (Serhiy) Lovoçkin ve kardeşi ile ise geçmişe dayanan dostluğumuz var. Adı geçen eski Ukrayna Devlet Başkanı (Viktor) Yanukoviç döneminde Başkanlık İdaresi Başkanıydı. AKPM üyesi olduğum dönemde şimdiki AKPM üyesi Türk milletvekilleri gibi birçok üye ülkede çok sayıda seçim gözlemciliği (30 civarı) yaptım. Seçim değerlendirmeleri ise ortak raporda yer alır" diye konuştu.</p>
      <p>Çavuşoğlu, Ukrayna dahil Doğu Avrupa ve Balkan ülkelerinin Avrupa Atlantik kurumlarıyla entegrasyonunu her zaman desteklediğini ve desteklemeye devam edeceğini belirtti.</p>
    </article>
  </body>
</html>