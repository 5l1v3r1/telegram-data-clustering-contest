<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596269/synantisi-dendia-me-tsavousoglou-avrio-sti-genevi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T19:12:00+00:00"/>
    <meta property="og:title" content="Συνάντηση Δένδια με Τσαβούσογλου αύριο στη Γενεύη"/>
    <meta property="og:description" content="Την Παρασκευή 8 Νοεμβρίου, ο Έλληνας Υπουργός Εξωτερικών Νίκος Δένδιας θα συναντηθεί με τον Τούρκο ομόλογό του, Μεβλούτ Τσαβούσογλου, στη..."/>
  </head>
  <body>
    <article>
      <h1>Συνάντηση Δένδια με Τσαβούσογλου αύριο στη Γενεύη</h1>
      <address><time datetime="2019-11-07T19:12:00+00:00">07 Nov 2019, 19:12</time> by <a rel="author">SigmaLive</a></address>
      <p>Την Παρασκευή 8 Νοεμβρίου, ο Έλληνας Υπουργός Εξωτερικών Νίκος Δένδιας θα συναντηθεί με τον Τούρκο ομόλογό του, Μεβλούτ Τσαβούσογλου, στη Γενεύη.</p>
      <p>Η συνάντηση των δύο Υπουργών Εξωτερικών θα πραγματοποιηθεί στο περιθώριο της συνάντησης που διοργανώνει το Παγκόσμιο Οικονομικό Φόρουμ, με θέμα τον Στρατηγικό Διάλογο για τα Δυτικά Βαλκάνια.</p>
      <p>Σύμφωνα με σχετική ανακοίνωση του Υπουργείου Εξωτερικών της Ελλάδας, η ατζέντα της συζήτησης θα περιλαμβάνει θέματα διμερούς και περιφερειακού ενδιαφέροντος.</p>
      <p>Στο περιθώριο του Παγκόσμιου Οικονομικού Φόρουμ, ο Έλληνας Υπουργός Εξωτερικών αναμένεται να συναντηθεί επίσης με τον Πρωθυπουργό της Δημοκρατίας των Σκοπίων Ζόραν Ζάεφ, καθώς και με τον Υπουργό Εξωτερικών της γείτονος, Νικολά Ντιμιτρόφ.</p>
      <p>Πηγή: ΚΥΠΕ </p>
    </article>
  </body>
</html>