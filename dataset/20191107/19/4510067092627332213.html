<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/csc-sanmartin-sustine-vineri-derby-ul-cu-recea-in-timp-ce-luceafarul-va-juca-la-ultima-clasata-152637.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-07T19:19:00+00:00"/>
    <meta property="og:title" content="CSC Sânmartin susţine vineri derby-ul cu Recea, în timp ce Luceafărul va juca la ultima clasată"/>
    <meta property="og:description" content="Echipele de fotbal din Bihor, componente ale Ligii a III-a, vor susţine vineri, de la ora 14, jocurile etapei din acest weekend. CSC Sânmartin va disputa, acasă, derby-ul cu Fotbal Comuna Recea, în timp ce Luceafărul Oradea a făcut deplasarea la Zalău, pentru confruntarea cu ultima clasată, echipa locală SCM."/>
  </head>
  <body>
    <article>
      <h1>CSC Sânmartin susţine vineri derby-ul cu Recea, în timp ce Luceafărul va juca la ultima clasată</h1>
      <address><time datetime="2019-11-07T19:19:00+00:00">07 Nov 2019, 19:19</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/mingi-fotbal-generic-071119.JPG"/>
        <figcaption>(foto: generic)</figcaption>
      </figure>
      <p>Echipele de fotbal din Bihor, componente ale Ligii a III-a, vor susţine vineri, de la ora 14, jocurile etapei din acest weekend. CSC Sânmartin va disputa, acasă, derby-ul cu Fotbal Comuna Recea, în timp ce Luceafărul Oradea a făcut deplasarea la Zalău, pentru confruntarea cu ultima clasată, echipa locală SCM.</p>
      <p>Elevii antrenorului Călin Cheregi, fotbaliştii de la CSC Sânmartin vor juca la Sântion. Este vorba despre formaţia maramureşeană Fotbal Comuna Recea. Aceștia au câştigat celălalt duel cu o formaţie bihoreană din acest tur de campionat, învingând Luceafărul la Sânmartin.</p>
      <p>Jocul reprezintă derby-ul etapei, urmând să se întâlnească echipa de pe locul IV, CSC Sânmartin, cu cea de pe poziţia secundă, Fotbal Comuna Recea.</p>
      <p>Confruntarea este importantă şi pentru elevii antrenorului Călin Cheregi, pentru a se menţine în preajma podiumului, ei având nevoie de un succes în acest joc. </p>
      <p>Luceafărul Oradea, cealaltă formaţie bihoreană din eşalonul al treilea, porneşte cu prima şansă în runda din acest weekend, "roş-albaştrii" urmând a juca tot vineri, la Zalău, cu ultima clasată, SCM.</p>
      <p>Jucătorii pregătiţi de Dragoş Militaru speră să obţină toate punctele puse în joc şi să profite de un eventual succes al Sânmartinului, pentru a se distanţa în fruntea clasamentului.</p>
      <p>O altă partidă interesantă în această rundă se anunţă şi cea de la Bistriţa, dintre Gloria şi formaţia de pe locul III, Minaur Baia Mare.</p>
      <hr/>
      <p>
        <b>Programul etapei a 12-a a Seriei a V-a din Liga a III-a la fotbal:</b>
      </p>
      <p>Vineri, ora 14</p>
      <p>Unirea Dej - Sănătatea Cluj</p>
      <p>Unirea 1924 - AFC Odorheiu Secuiesc</p>
      <p>SCM Zalău - Luceafărul Oradea</p>
      <p>Viitorul Şelimbăr - Industria Galda</p>
      <p>Unu Fotbal Club Gloria - Minaur Baia Mare</p>
      <p>Avântul Reghin - Metalurgistul Cugir</p>
      <p>CSC Sânmartin - Fotbal Comuna Recea</p>
      <p>CFR Cluj II - Sticla Arieşul Turda</p>
      <figure>
        <img src="https://www.ebihoreanul.ro/user_files/clsligaIII07112019.jpg"/>
      </figure>
      <p> </p>
    </article>
  </body>
</html>