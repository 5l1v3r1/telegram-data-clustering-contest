<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231318/"/>
    <meta property="og:site_name" content="Українська правда"/>
    <meta property="article:published_time" content="2019-11-07T19:59:06+00:00"/>
    <meta property="og:title" content="Ліга Європи: Динамо їде з Копенгагена з нічиєю"/>
    <meta property="og:description" content="Київське “Динамо” у матчі 4 туру групового турніру Ліги Європи зіграло внічию 1:1 із данським “Копенгагеном”."/>
  </head>
  <body>
    <article>
      <h1>Ліга Європи: Динамо їде з Копенгагена з нічиєю</h1>
      <address>
        <time datetime="2019-11-07T19:59:06+00:00">07 Nov 2019, 19:59</time>
      </address>
      <p>Київське "Динамо" у матчі 4 туру групового турніру Ліги Європи зіграло внічию 1:1 із данським "Копенгагеном".</p>
      <p>Матч пройшов у четвер 7 листопада в Копенгагені.</p>
      <p>Динамівці пропустил швидкий гол вже на четвертій хвилині гри. Після навісу з флангу Георгій Бущан помиляється на виході і Йєнс Штаге з кількох метрів пробиває у порожні ворота - 1:0. Це був єдиний удар у площину воріт "Динамо" за всі 90 хвилин гри.</p>
      <p>Кілька разів пробивали данці по воротах "Динамо" із середньої відстані, але все повз рамку. Після пропущеного голу "Динамо" грало першим номером і переважало суперника за моментами та у контролі м`яча.</p>
      <p>На 14-й хвилині "Динамо" отримує шанс зрівняти рахунок. Після прострілу з флангу Олександра Караваєва м`яч влучає в руку у штафному майданчику Зека. Рефері призначає 11-метровий удар у ворота "Копенгагена". Віктор Циганков не зміг у пенальті переграти воротаря данців.</p>
      <p>Після нереалізованого пенальті у киян було ще пару нагод пробити ворота "Копенгагена". Ударам Артема Беседіна та Сергія Сидорчука бракувало влучності.</p>
      <p>На початку другого тайму двічі бив по воротах "Копенгагена" Караваєв, але обидва рази повз ціль.</p>
      <p>На 70-й хвилині активність динамівців в атаці дала результат. Циганков перепасувався з Беньяміном Вербичем і словенець із метрів 18-ти пробив у кут воріт - 1:1.</p>
      <p>Через пару хвилин схожий удар вийшов у Циганкова, але Віктор не поцілив у ворота. До закінчення поєдинку команди більше не створили чогось небезпечного в атаці.</p>
      <p>Після чотирьох турів у групі В "Копенаген" та "Динамо" набрали по шість очок і займають перші два місця. "Мальме" з п`ятьма пунктами йде третім. "Лугано" з двома очками посідає четверте місце.</p>
      <p>Наступний матч "Динамо" проведе на виїзді проти "Мальме".</p>
      <footer>Микола Аврамчук, для УП</footer>
      <related>
        <a href="https://www.pravda.com.ua/news/2019/11/7/7231223/"/>
        <a href="https://www.pravda.com.ua/news/2019/11/7/7231215/"/>
        <a href="https://www.pravda.com.ua/news/2019/11/6/7231155/"/>
      </related>
    </article>
  </body>
</html>