<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-dudelange-siviglia-streaming-video-tv-andalusi-favoriti-europa-league/1945474/"/>
    <meta property="og:site_name" content="IlSussidiario"/>
    <meta property="article:published_time" content="2019-11-07T19:50:22+00:00"/>
    <meta property="og:title" content="Diretta/ Dudelange Siviglia (risultato finale 2-5) video streaming tv: doppio Sinani"/>
    <meta property="og:description" content="Diretta Dudelange Siviglia streaming video tv: risultato live del match della quarta giornata della fase a gironi di Europa League."/>
  </head>
  <body>
    <article>
      <h1>Diretta/ Dudelange Siviglia (risultato finale 2-5) video streaming tv: doppio Sinani</h1>
      <h2>Diretta Dudelange Siviglia streaming video tv: risultato live del match della quarta giornata della fase a gironi di Europa League.</h2>
      <address><time datetime="2019-11-07T19:50:22+00:00">07 Nov 2019, 19:50</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA DUDELANGE SIVIGLIA (FINALE 2-5): DOPPIO SINANI</h4>
      <p>Il Siviglia chiude sul 2-5 in casa del Dudelange e stacca dunque il pass, come prima nel girone, per i sedicesimi di Europa League. Una volta passata sullo 0-5 la formazione andalusa non si affanna e il Dudelange riesce a salvare l’onore delle armi, realizzando una doppietta con Sinani e rendendo meno amara una serata in cui gli spagnoli sono riusciti comunque a imporre la loro superiorità, distraendosi un po’ ma chiudendo comunque su uno 2-5 più che soddisfacente, con tripletta di Munir El Haddadi e doppietta di Dabbur. (agg. di Fabio Belli)</p>
      <h4>STREAMING VIDEO E TV: COME VEDERE LA PARTITA</h4>
      <p>La diretta di Dudelange Siviglia sarà disponibile per tutti gli abbonati alla pay tv satellitare, con Sky che trasmetterà sul canale numero 205, Sky Sport Collection, highlights ed azioni salienti in tempo reale del match in “Diretta Goal Europa League”, che sarà visibile anche in diretta streaming video via internet, sempre per gli abbonati Sky, collegandosi tramite pc sul sito skygo.sky.it oppure con smart tv o con dispositivi mobili come tablet o smartphone scaricando l’applicazione Sky Go.</p>
      <h4>TRIPLETTA DI MUNIR!</h4>
      <p>La ripresa inizia con un destro di Nolito che finisce di molto fuori misura. Doppia sostituzione al 6′ per un Siviglia ormai in pieno controllo della partita: Lopetegui richiama Nolito e Oliver Torres in panchina, inserendo Luuk De Jong e Franco Vazquez. I minuti scorrono veloci col Siviglia che cerca anche di gestire le forze in vista del campionato, il Dudelange sembra a sua volta avere davvero poco da chiedere alla partita. Al 20′ gli andalusi sfiorano comunque il quinto gol con Luuk De Jong, con un colpo di testa che non centra di poco il bersaglio. Al 21′ però Dabbur innesca Munir El Haddadi che trova la tripletta personale con un gran sinistro, portando il risultato sullo 0-5 in favore del Siviglia in casa del Dudelange. (agg. di Fabio Belli)</p>
      <h4>DILAGANO GLI ANDALUSI</h4>
      <p>Il Siviglia sembra padrone del campo e colpisce ancora al 27′. Munir El Haddadi trova lo spiraglio per il tiro da buona posizione e di sinistro piazza il pallone dove il portiere avversario, Joubert, non può arrivare. I lussemburghesi accusano decisamente il colpo, al 32′ viene ammonito Cools per un duro intervento a centrocampo, mentre al 33′ gli andalusi trovano lo 0-3. E’ doppietta per Munir che trasforma magistralmente un calcio di punizione, mettendo di fatto già l’ipoteca sulla partita. Ormai il Siviglia può dilagare, al 36′ a trovare l’assist è Nolito che pesca Dabbur trovando dunque a sua volta la doppetta personale come El Haddadi. Il primo tempo ha poco altro da dire col Siviglia che chiude metà partita in vantaggio 0-4 in casa del Dudelange. (agg. di Fabio Belli)</p>
      <h4>SBLOCCA DABBUR!</h4>
      <p>Si inizia a ritmi bassi in Lussemburgo, il Siviglia sornione non ha bisogno di forzare le giocate e attende che il match prenda velocità. Al 10′ Oliver Torres innesca Joan Jordan, ma la prima conclusione degli andalusi viene respinta. Al 13′ ci prova il Dudelange con un sinistro di Stolz, senza fortuna. Al quarto d’ora El Haddadi pesca a centro area Rony Lopes che calcia però di poco a lato. E’ comunque il preludio al gol spagnolo che arriva al 17′, Rony Lopes mette Dabbur in condizione di battere a rete in area da posizione ravvicinata, l’attaccante israeliano non sbaglia e porta in vantaggio la squadra di Lopetegui. Al 22′ Klapp pesca Sinani ma il portiere del Siviglia, Bono, non si fa sorprendere. Andalusi in vantaggio 0-1 a metà primo tempo. (agg. di Fabio Belli)</p>
      <h4>SI GIOCA</h4>
      <p>Siamo pronti a vivere la diretta di <b>Dudelange Siviglia</b>: un focus sulla squadra andalusa ci dice di un pareggio importante raccolto contro l’Atletico Madrid nell’ultima giornata della Liga, che ha permesso di mantenere il quarto posto al fianco dei Colchoneros. Certo potrebbe essere letta come un’occasione persa, soprattutto dopo l’identico risultato di 1-1 maturato a Valencia; il Siviglia però è imbattuto da quattro gare nelle quali ha raccolto un totale di 8 punti, andando a vincere contro Levante e Getafe senza subire gol; tuttavia dopo i successi consecutivi di Barcellona (contro l’Espanyol) e Granada la squadra non ha più vinto in trasferta, dunque il colpo esterno manca dal 3-0 al Qarabag che, in Europa League, è già distante 48 giorni. Adesso mettiamoci comodi e lasciamo che a parlare sia il campo, perché in Lussemburgo è finalmente tutto pronto e la diretta di Dudelange Siviglia può cominciare! (agg. di Claudio Franceschini)</p>
      <h4>L’ARBITRO</h4>
      <p><b>Dudelange Siviglia</b> oggi verrà diretta dall’arbitro islandese Vilhjalmur Thorarinsson, che per la quarta giornata dell’Europa league, sarà oggi in campo con gli assistenti Sigordisson e Sigurdarson, oltre che con il quarto uomo Kristjansson. Fissando la nostra attenzione sul primo direttore di gara, scopriamo subito che il signor Thorarinsson in stagione ha già messo a tabella appena due presenze, entrambe per manifestazioni Uefa: qui ha pure fissato a tabella 8 cartellini gialli e due rossi. Va quindi ampliata la nostra analisi e ricordato che lo stesso direttore di gara in carriera non ha mai incontrato il Dudelange, eppure ha alle spalle alcuni precedenti con squadre olandesi: pure il fischietto non ha registrato testa a testa col Siviglia, benchè non sia la prima volta che incontri una formazione iberica (Valencia e Barcellona). (agg Michela Colombo)</p>
      <h4>PRESENTAZIONE DEL MATCH</h4>
      <p><b>Dudelange Siviglia</b>, partita <b>diretta</b> dall’arbitro islandese Vilhjalmur Thorarinsson, giovedì 7 novembre 2019 alle ore 18.55 presso lo Stade Josy Barthel di Lussemburgo, sarà una sfida valevole per la quarta giornata della fase a gironi di <b>Europa League 2019-2020</b>. <a href="https://www.ilsussidiario.net/news/video-siviglia-dudelange-3-0-highlights-e-gol-doppietta-di-vazquez/1941298/"><b>A punteggio pieno nel girone A</b></a>, gli andalusi vogliono mettere in Lussemburgo il sigillo su una qualificazione che il Dudelange potrebbe veder sfumare o rendersi comunque difficile se il Qarabag dovesse battere l’Apoel, volando a +4 in classifica. Dopo un avvio di campionato difficile il Dudelange in Lussemburgo è in ascesa, quinto a -1 dal quarto posto dopo aver vinto 0-3 in casa della squadra che lo precede, il Differdange. Dopo tre vittorie consecutive tra campionato ed Europa League il Siviglia è incappato in due pareggi consecutivi nella Liga contro Valencia e Atletico Madrid in un intreccio di classifica comunque difficile, <a href="https://www.ilsussidiario.net/news/diretta-barcellona-siviglia-streaming-video-dazn-big-match-al-camp-nou/1933686/"><b>restando a un solo punto dal terzetto in vetta</b></a> composto da Real Sociedad, Barcellona e Real Madrid.</p>
      <h4>PROBABILI FORMAZIONI DUDELANGE SIVIGLIA</h4>
      <p>Le probabili formazioni che dovrebbero scendere in campo in Dudelange Siviglia, giovedì 7 novembre 2019 alle ore 18.55 presso lo Stade Josy Barthel di Lussemburgo, sfida valevole per la quarta giornata della fase a gironi di Europa League. Il Dudelange allenato dal belga Crasson sarà schierato con un 4-3-3: Joubert, Bouchouari, Schnell, Cools, Lesquoy, Bougrine, Morren, Stolz, Lavie, Sinani, Bernier. Risponderà con un 4-3-3 il Siviglia allenato dallo spagnolo Lopetegui: Bono, Pozo, Kounde, Gomez, Escudero, Rony Lopes, Gudelj, Vazquez, Torres, De Jong, Dabbur.</p>
      <h4>LE QUOTE PER LE SCOMMESSE</h4>
      <p>Per chi vorrà scommettere su Dudelange Siviglia, l’agenzia di scommesse Snai indica la squadra ospite come favorita. Vittoria interna quotata 21.00, l’eventuale pareggio viene proposto a una quota di 9.00 mentre la possibilità del successo in trasferta viene offerta a una quota di 1.10. Per quanto riguarda il numero di gol complessivamente realizzati nel corso del match, over 2.5 quotato 1.45, under 2.5 proposto a una quota 2.75.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-europa-league-classifica-diretta-gol-live-score-della-4-giornata/1945304/"/>
        <a href="https://www.ilsussidiario.net/news/diretta-cluj-rennes-streaming-video-tv-francesi-per-il-riscatto-europa-league/1945471/"/>
        <a href="https://www.ilsussidiario.net/news/diretta-lazio-celtic-streaming-video-tv-inzaghi-puo-solo-vincere-europa-league/1945475/"/>
        <a href="https://www.ilsussidiario.net/news/diretta-monchengladbach-roma-streaming-video-tv-sfida-delicata-europa-league/1945478/"/>
        <a href="https://www.ilsussidiario.net/news/diretta-feralpisalo-lecco-streaming-video-tv-al-turina-per-la-coppa-italia-serie-c/1945423/"/>
        <a href="https://www.ilsussidiario.net/news/diretta-ecuador-italia-under-17-streaming-video-tv-azzurrini-agli-ottavi-mondiali/1945609/"/>
      </related>
    </article>
  </body>
</html>