<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/68260b715857f80b/un-crab-de-zapada-vandut-la-licitatie-in-japonia-la-pretul-record-de-41-600-de-euro.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T19:03:02+00:00"/>
    <meta property="og:title" content="Un crab de zăpadă, vândut la licitaţie în Japonia la preţul record de 41.600 de euro"/>
    <meta property="og:description" content="Un crab de zăpadă din Japonia a fost vândut joi pentru cifra record de 5 milioane de yeni (41.600 de euro) la prima licitaţie a sezonului din portul Tottori, în vestul ţării, relatează EFE."/>
  </head>
  <body>
    <article>
      <h1>Un crab de zăpadă, vândut la licitaţie în Japonia la preţul record de 41.600 de euro</h1>
      <address><time datetime="2019-11-07T19:03:02+00:00">07 Nov 2019, 19:03</time> by <a rel="author">Jurnal.md</a></address>
      <p>
        <b>Un crab de zăpadă din Japonia a fost vândut joi pentru cifra record de 5 milioane de yeni (41.600 de euro) la prima licitaţie a sezonului din portul Tottori, în vestul ţării, relatează EFE.</b>
      </p>
      <p>Crabul respectiv, cu o greutate de 1,24 kilograme şi o cochilie de 14,6 centimetri, a fost prins marţi la începutul sezonului de pescuit şi achiziţionat prin intermediul companiei de vânzare a crabilor Kanemasa Hamashita Shoten, potrivit datelor facilitate de autorităţile locale.</p>
      <p>Suma plătită pentru acest exemplar reprezintă dublul cifrei de 2 milioane de yeni (16.600 de euro) oferită de acelaşi cumpărător, la prima licitaţie a sezonului din 2018, şi care la momentul respectiv a fost considerată de Guinness World Records cea mai mare sumă plătită vreodată pentru un crab, scrie agerpres.ro.</p>
      <p>Această sumă este mai mare şi decât cele 3 milioane de yeni (25.000 de euro) plătite miercuri pentru un alt crab de zăpadă, în greutate de 1,2 kilograme, la prima licitaţie a sezonului organizată în localitatea vecină Shinonsen.</p>
      <p>Crabul cumpărat la licitaţia din Tottori va fi vândut unui restaurant din districtul comercial Ginza din Tokio, potrivit companiei Kanemasa Hamashita Shoten.</p>
      <p>Crabul de zăpadă, cunoscut sub numele de 'zuwaigani' în Japonia, este un crustaceu cu picioare lungi şi subţiri care se pescuieşte mai ales iarna şi care este foarte apreciat pe plan culinar datorită gustului său deosebit de bun.</p>
    </article>
  </body>
</html>