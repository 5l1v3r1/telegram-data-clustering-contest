<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134402-varzovus-tritaskiais-uzliejes-vytis-pasieke-nkl-sezono-rekorda.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T19:51:00+00:00"/>
    <meta property="og:title" content="Varžovus tritaškiais užliejęs „Vytis“ pasiekė NKL sezono rekordą"/>
    <meta property="og:description" content="Aštuoni iš dešimties Šakių „Vyčio“ (5-6) krepšininkų pataikė bent vieną tritaškį, klubas pasiekė sezono rekordą ir iškovojo ketvirtąją pergalę per pastarąsias penkerias rungtynes. Iš viso 20 tolimų metimų iš 39 bandymų (51 proc.) sumetę Eriko Kučiausko auklėtiniai savo aikštėje 109:96 (27:24, 34:20, 16:25, 32:27) susitvarkė su Tauragės klubo (4-6) žaidėjais, kuriems tai buvo penktasis pralaimėjimas iš eilės. Marijus Užupis iš toli įmetė 5 iš ..."/>
  </head>
  <body>
    <article>
      <h1>Varžovus tritaškiais užliejęs „Vytis“ pasiekė NKL sezono rekordą</h1>
      <address>
        <time datetime="2019-11-07T19:51:00+00:00">07 Nov 2019, 19:51</time>
      </address>
      <p>Nuotr.: Alius Koroliovas</p>
      <figure>
        <a href="https://www.basketnews.lt/paveikslelis-205055-any1000x1000.jpg">
          <img src="https://www.basketnews.lt/paveikslelis-205055-any630x500.jpg"/>
        </a>
      </figure>
      <p>Nuotr. Alius Koroliovas</p>
      <p>Aštuoni iš dešimties Šakių „Vyčio“ (5-6) krepšininkų pataikė bent vieną tritaškį, klubas pasiekė sezono rekordą ir iškovojo ketvirtąją pergalę per pastarąsias penkerias rungtynes.</p>
      <p>Iš viso 20 tolimų metimų iš 39 bandymų (51 proc.) sumetę Eriko Kučiausko auklėtiniai savo aikštėje <b>109:96</b> (27:24, 34:20, 16:25, 32:27) susitvarkė su Tauragės klubo (4-6) žaidėjais, kuriems tai buvo penktasis pralaimėjimas iš eilės. </p>
      <p>Marijus Užupis iš toli įmetė 5 iš 7 tritaškių, Gabrielius Čelka – 4 iš 5, Markas Užukauskas pridėjo 3 iš 5, o Karolis Kokoška, Domantas Vilys ir Justas Sakalauskas pridėjo po 2 taiklius tolimus metimus. </p>
      <p>Paulius Semaška, atlikęs 9 rezultatyvius perdavimus, kartu su Šarūnu Vingeliu realizavo po vieną tritaškį.</p>
      <p>Tauragiškiai nuo šios atžymos pataikė 9 metimus iš 21 (42 proc.).</p>
      <p>Šeimininkai į priekį nurūko antrajame ketvirtyje, kurį laimėjo net 34:20, o į rūbinę išėjo pirmaudami 61:44.</p>
      <p>Praėjusį sezoną „Vytis“ NKL rekordą pasiekė pataikydamas 22 tritaškius.</p>
      <p>
        <i>„Vytis“: Justas Sakalauskas 23, Marijus Užupis 21 (5/7 trit.), Gabrielius Čelka 17, Domantas Vilys 11.</i>
      </p>
      <p>
        <i>Tauragės klubas: Rytis Biliartas 22, Deividas Keburys 20, Ernestas Serkevičius 19.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201564-crop100x150.jpg"/>
      </figure>
      <p><a href="https://www.basketnews.lt/zaidejai/18732-justas-sakalauskas.html">Justas Sakalauskas</a> Taškai: 23 Naudingumas: 24 Dvitaškiai: 89% 8/9 Rezultatyvūs perdavimai: 5</p>
    </article>
  </body>
</html>