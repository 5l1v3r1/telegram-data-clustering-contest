<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/vsi-plusi-spogledovanja-z-mlajsim-moskim-245949"/>
    <meta property="og:site_name" content="Slovenske novice"/>
    <meta property="article:published_time" content="2019-11-07T19:47:00+00:00"/>
    <meta property="og:title" content="Vsi plusi spogledovanja z mlajšim moškim"/>
    <meta property="og:description" content="Naj bo jasno: govorimo o nedolžnem spogledovanju, ki ne preseže koketnih pogledov, nasmehov in nekaj izmenjanih besed. Prav ti so, če so namenjeni mlajšemu, privlačnemu moškemu, dobrodošli za v..."/>
  </head>
  <body>
    <article>
      <h1>Vsi plusi spogledovanja z mlajšim moškim</h1>
      <h2>Pozitivno vpliva na samozavest.</h2>
      <address><time datetime="2019-11-07T19:47:00+00:00">07 Nov 2019, 19:47</time> by <a rel="author">M. F.</a></address>
      <p>Naj bo jasno: govorimo o nedolžnem spogledovanju, ki ne preseže koketnih pogledov, nasmehov in nekaj izmenjanih besed. Prav ti so, če so namenjeni mlajšemu, privlačnemu moškemu, dobrodošli za vsako pripadnico nežnejšega spola. Zakaj bi se torej morali spogledovati z mlajšim?</p>
      <h3>Ker je tako noro zabavno</h3>
      <p>Spogledovanje je vedno zabavno, kadar so pogledi in nasmehi namenjeni mlajšemu, pa še toliko bolj. Zakaj? Ker so mlajši pripadniki močnejšega spola običajno manj odločni in je tisti, ki sprejme igro, nedvomno poln samozavesti ter zaradi pogledov, ki jih vrača, to dvigne tudi vam.</p>
      <h3>Ker pomlajuje duha</h3>
      <p>Pogovor z mlajšim, ki ga vidite prvič, zadnjič in nikoli več, odpre drugačen pogled na svet. Kajti za trenutek pozabite na skrbi, težave, delo in zadolžitve ter se seznanite z življenjem, kot ga živijo mlajše generacije, si razširite obzorja ter se mladostnejši počutite tudi sami.</p>
      <h3>Ker so hormoni usklajeni</h3>
      <p>Nedvomno drži, da je ženski libido na višku v kasnejših letih kot spolna sla moških. In učinek teh hormonov je opazen tudi tedaj, ko se spogledujete z nekom, ki je deset let mlajši od vas.</p>
      <h3>Ker pozitivno vpliva na samopodobo</h3>
      <p>Kaj ta seksi tipček res ne ve, da sem starejša od njega? Ali mu je morda čisto vseeno, saj sem videti odlično? Ne glede na to, zakaj opazi poglede in nasmehe, dejstvo je, da njegova pozornost pozitivno vpliva na samopodobo.</p>
      <h3>Ker je to dober razlog za zdravico</h3>
      <p>Ko smo že pri samozavesti in nahranjenem egu: malo spogledovanja z mlajšim nudi odličen razlog za zdravico. Sami sebi. Doma, v topli kopeli s kozarcem vina. Kajti zagotovo v vsaki prebudi prepričanje, da zasluži le najboljše.</p>
    </article>
  </body>
</html>