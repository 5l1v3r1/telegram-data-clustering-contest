<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kharprs-bazaar-nyama-drug-kato-dzholi-406137.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T19:53:00+00:00"/>
    <meta property="og:title" content="Джоли: Тялото ми преживя много"/>
    <meta property="og:description" content="Прекарала е близо 20 години в Агенцията на ООН за бежанците"/>
  </head>
  <body>
    <article>
      <h1>Джоли: Тялото ми преживя много</h1>
      <address><time datetime="2019-11-07T19:53:00+00:00">07 Nov 2019, 19:53</time> by <a rel="author">Стандарт</a></address>
      <p>44-годишната Анджелина Джоли позира гола за декемврийския брой на Harper's Bazaar.</p>
      <p>„Избрахме Анджелина Джоли за последния брой на 2019 г. и с поглед към 2020 г., защото просто няма никой друг като нея.“ С тези думи изданието започва уводната си статия за актрисата.</p>
      <p>Джоли е прекарала близо 20 години в Агенцията на ООН за бежанците, борейки се за правата и свободите на разселените хора, повече от 10 г. финансира училища за момичета от Афганистан до Кения и Камбоджа, припомнят от Harper's Bazaar. Тя е гостуващ преподавател в London School of Economics, преподава на студентите за мира, сигурността и борбата за правата на жените в международен план. Бори се и за здравето на жените и по-специално – за лечението на рака, като честно и открито говори за собствената си борба с тази болест. В откровено интервю тя споделя за „видимите и невидими белези“. „Тялото ми е преживяло много през последното десетилетие, особено през последните четири години. Имам както видими белези по себе си, така и невидими. Невидимите се борят по-трудно. Животът има много обрати", казва Джоли.</p>
    </article>
  </body>
</html>