<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/society/syllipsi-kourdon-pou-vriskontai-sti-lista-tis-tourkikis-interpol-sto-p-faliro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T19:09:13+00:00"/>
    <meta property="og:title" content="Σύλληψη Κούρδων που βρίσκονται στη λίστα της τουρκικής Interpol στο Π. Φάληρο"/>
    <meta property="og:description" content="Συναγερμό στην ΕΛ.ΑΣ. προκάλεσε η σύλληψη, από δικυκλιστές της ομάδας ΔΙ.ΑΣ., δύο Κούρδων που ήταν χαρακτηρισμένοι ως «ειδικού ελέγχου» από την Interpol Τουρκίας"/>
  </head>
  <body>
    <article>
      <h1>Σύλληψη Κούρδων που βρίσκονται στη λίστα της τουρκικής Interpol στο Π. Φάληρο</h1>
      <h2>Συναγερμό στην ΕΛ.ΑΣ. προκάλεσε η σύλληψη, από δικυκλιστές της ομάδας ΔΙ.ΑΣ., δύο Κούρδων που ήταν χαρακτηρισμένοι ως «ειδικού ελέγχου» από την Interpol Τουρκίας</h2>
      <address><time datetime="2019-11-07T19:09:13+00:00">07 Nov 2019, 19:09</time> by <a rel="author">ΤοΒΗΜΑ Team</a></address>
      <p>Συναγερμό στην ΕΛ.ΑΣ. προκάλεσε η σύλληψη, από δικυκλιστές της ομάδας ΔΙ.ΑΣ., δύο Κούρδων που ήταν χαρακτηρισμένοι ως «ειδικού ελέγχου» από την Interpol Τουρκίας.</p>
      <p>Συγκεκριμένα, σύμφωνα με τις πληροφορίες οι δύο συλληφθέντες που εντοπίστηκαν το βράδυ της Τετάρτης να κινούνται ύποπτα, αρχικά προσπάθησαν να αποφύγουν τον έλεγχο και στη συνέχεια, κατά τη διάρκεια της εξακρίβωσης των στοιχείων της ταυτότητας τους, προέκυψαν στοιχεία που ίσως να τους εμπλέκουν με δράση τρομοκρατικών ομάδων.</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη»</a>
      </p>
      <p>Μάλιστα, οι δύο του φέρονται να προκάλεσαν μικρής έκτασης επεισόδια στο Τμήμα Ασφαλείας Π. Φαλήρου, όπου μεταφέρθηκαν, ενώ αρνήθηκαν να δώσουν δακτυλικά αποτυπώματα.</p>
      <p>Σύμφωνα πάντα με τις πληροφορίες, οδηγήθηκαν στον εισαγγελέα ο οποίος τους παρέπεμψε σε δίκη για την 19η Νοεμβρίου.</p>
      <p>Πλέον, οι αρχές εστιάζουν τον λόγο που αμφότεροι ήταν καταχωρημένοι στην Interpol Τουρκίας, ενώ ταυτόχρονα διερευνούν την πιθανή σχέση τους με οργανώσεις Κούρδων στην Τουρκία, καθώς και τον ρόλο των τουρκικών αρχών στην υπόθεση.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>