<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/retsidivistt-popcheto-drzhi-v-shakh-zakona-s-khitrost_news708010.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T19:14:00+00:00"/>
    <meta property="og:title" content="Рецидивистът Попчето държи в шах закона с хитрост"/>
    <meta property="og:description" content="Бургазлията се укрива вече половин година"/>
  </head>
  <body>
    <article>
      <h1>Рецидивистът Попчето държи в шах закона с хитрост</h1>
      <h2>Бургазлията се укрива вече половин година</h2>
      <address>
        <time datetime="2019-11-07T19:14:00+00:00">07 Nov 2019, 19:14</time>
      </address>
      <p>https://blitz.bg/kriminalni/prestplenie/retsidivistt-popcheto-drzhi-v-shakh-zakona-s-khitrost_news708010.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573146173-157314068456068.jpg"/>
      </figure>
      <p>
        <b>Популярният бургаски рецидивист Петър Попчев, по прякор Попчето, все още се укрива от правосъдието и е в неизвестност повече от 6 месеца.</b>
      </p>
      <p>Попчето за пореден път не се яви на делото за жестокото убийство на Николай Георгиев, който беше убит от бой през лятото на 2016 г. на пъпа на Бургас.<br/><br/>Въпреки отсъствието на подсъдимия Попчев процесът срещу него тече задочно в Бургаския окръжен съд. Ако бъде признат за виновен, рецидивистът може да получи дори доживотен затвор без право на замяна.</p>
      <p>Припомняме, че в края на август Попчето обяви, че се укрива, защото е натопен.</p>
      <p>„Невинен съм и искам всички да го разберат. Не съм аз убиецът, а другият човек, който дори си призна. Призна си отвсякъде! Това е една скалъпена работа с фалшифициране на показанията“, каза тогава Попчев.</p>
      <p>Попчето може да отнесе сериозна присъда и за побоя от началото на май пред бар „Мокай“ в ж.к. „Славейков“.<br/><br/>Досъдебното производство срещу него по случая е започнато като причиняване на лека телесна повреда по хулигански подбуди, но е твърде вероятно да се преквалифицира в средна телесна повреда след резултатите от експертизата.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>