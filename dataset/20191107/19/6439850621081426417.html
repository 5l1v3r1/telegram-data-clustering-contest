<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459352/%e0%a6%b8%e0%a6%be%e0%a6%a6%e0%a7%87%e0%a6%95-%e0%a6%b9%e0%a7%8b%e0%a6%b8%e0%a7%87%e0%a6%a8-%e0%a6%96%e0%a7%8b%e0%a6%95%e0%a6%be-%e0%a6%93-%e0%a6%ae%e0%a6%88%e0%a6%a8-%e0%a6%89%e0%a6%a6%e0%a7%8d%e0%a6%a6%e0%a6%bf%e0%a6%a8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-07T19:22:00+00:00"/>
    <meta property="og:title" content="সাদেক হোসেন খোকা ও মঈন উদ্দিন খান বাদলের মৃত্যুতে সংসদে শোক প্রস্তাব"/>
    <meta property="og:description" content="অনলাইন রিপোর্টার ॥ সাবেক মন্ত্রী ও অবিভক্ত ঢাকা সিটি কর্পোরেশনের শেষ মেয়র সাদেক হোসেন খোকা এবং জাতীয় সমাজতান্ত্রিক দলের একাংশের কার্যকরী সভাপতি মঈনউদ্দীন খান বাদল এমপির মৃত্যুতে জাতীয় সংসদে শোক প্রকাশ গ্রহণ হয়েছে। আজ (বৃহস্পতিবার)বিকেলে সংসদ অধিবেশন শুরুর পর তাদের মৃত্যুতে শোক প্রস্তাব আনা হয়। বিকেল ..."/>
  </head>
  <body>
    <article>
      <h1>সাদেক হোসেন খোকা ও মঈন উদ্দিন খান বাদলের মৃত্যুতে সংসদে শোক প্রস্তাব</h1>
      <address>
        <time datetime="2019-11-07T19:22:00+00:00">07 Nov 2019, 19:22</time>
      </address>
      <figure>
        <img src="http://www.dailyjanakantha.com/files/201911/1573158121_60.png"/>
      </figure>
      <p>অনলাইন রিপোর্টার ॥ সাবেক মন্ত্রী ও অবিভক্ত ঢাকা সিটি কর্পোরেশনের শেষ মেয়র সাদেক হোসেন খোকা এবং জাতীয় সমাজতান্ত্রিক দলের একাংশের কার্যকরী সভাপতি মঈনউদ্দীন খান বাদল এমপির মৃত্যুতে জাতীয় সংসদে শোক প্রকাশ গ্রহণ হয়েছে।</p>
      <p>আজ (বৃহস্পতিবার)বিকেলে সংসদ অধিবেশন শুরুর পর তাদের মৃত্যুতে শোক প্রস্তাব আনা হয়। বিকেল সোয়া চারটায় অধিবেশন শুরু হয়। এ ছাড়া সাবেক সংসদ সদস্য ও উপমন্ত্রী হুমায়ুন কবীর, সাবেক সংসদ-সদস্য মো. কফিল সোনার, সংসদ সচিবালয়ের সিনিয়র সিকিউরিটি অ্যাসিস্ট্যান্ট নুরভানুর মৃত্যুতে শোক প্রস্তাব আনা হয়।</p>
      <p>আওয়ামী লীগের প্রতিষ্ঠাতা সদস্য ও ভাষাসংগ্রামী ডা. এম রফিকুল বারী, বীর মুক্তিযোদ্ধা ও বীর প্রতীক মো. শামসুদ্দিন, বাংলাদেশ বৌদ্ধ ধর্মের তৃতীয় সর্বোচ্চ গুরু, রামু কেন্দ্রীয় সীমা বিহারের অধ্যক্ষ এবং একুশে পদকপ্রাপ্ত পন্ডিত সত্যপ্রিয় মহাথেরো, বিশিষ্ট সাংবাদিক, লেখক, গবেষক ও ভাষাসৈনিক মুহাম্মদ মুসা, বিশিষ্ট সাংবাদিক, কলামিস্ট ও ‘পাক্ষিক অনন্যা’র সাবেক নির্বাহী সম্পাদক দিল মনোয়ারা মনু, দেশবরেণ্য চিত্রশিল্পী কালিদাস কর্মকার, ঢাকা মহানগর আওয়ামী লীগের সাবেক শ্রম সম্পাদক আলহাজ মকবুল আহমেদ এবং পার্বত্য চট্টগ্রাম বিষয়ক মন্ত্রণালয়ের মন্ত্রী বীর বাহাদুর উশৈসিং এমপির মৃত্যুতে সংসদ গভীর শোক প্রকাশ করে।</p>
      <p>দেশ-বিদেশের বিভিন্ন স্থানে দুর্ঘটনায় হতাহতদের স্মরণে মহান জাতীয় সংসদ গভীর শোক প্রকাশ, সকল বিদেহী আত্মার মাগফেরাত কামনা এবং শোকসন্তপ্ত পরিবারের সদস্যদের প্রতি আন্তরিক সমবেদনা জ্ঞাপন করা হয় এ সময়।</p>
    </article>
  </body>
</html>