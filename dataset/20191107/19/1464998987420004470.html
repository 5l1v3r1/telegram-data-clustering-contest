<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/soldier-arrested-leaking-border-secretes"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-07T19:46:00+00:00"/>
    <meta property="og:title" content="അതിര്‍ത്തി രഹസ്യങ്ങള്‍ ചോര്‍ത്തി: സൈനികന്‍ അറസ്റ്റില്‍"/>
    <meta property="og:description" content="ന്യൂഡല്‍ഹി: അതിര്‍ത്തിയെ സംബന്ധിക്കുന്ന രഹസ്യങ്ങള്‍ പാക്കിസ്ഥാനിലെ വനിതാ ഐ‌.എസ്‌.ഐ ഏജന്‍റുമായി പങ്കുവെച്ചെന്നാരോപിച്ച് കസ്റ്റഡിയിലെടുത്ത രണ്ട് സൈനികരില്‍ ഒരാളുടെ അറസ്റ്റ് രേഖപ്പെടുത്തി. ഒഡീഷ സ്വദേശിയായ വിചിത്ര ബെഹ്‌റയാണ് അറസ്റ്റിലായത്.  പാക്കിസ്ഥാനിലെ വനിത ഏജന്‍റിന് രാജ്യസുരക്ഷയെ സംബന്ധിക്കുന്ന..."/>
  </head>
  <body>
    <article>
      <h1>അതിര്‍ത്തി രഹസ്യങ്ങള്‍ ചോര്‍ത്തി: സൈനികന്‍ അറസ്റ്റില്‍</h1>
      <address><time datetime="2019-11-07T19:46:00+00:00">07 Nov 2019, 19:46</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: അതിര്‍ത്തിയെ സംബന്ധിക്കുന്ന രഹസ്യങ്ങള്‍ പാക്കിസ്ഥാനിലെ വനിതാ ഐ‌.എസ്‌.ഐ ഏജന്‍റുമായി പങ്കുവെച്ചെന്നാരോപിച്ച് കസ്റ്റഡിയിലെടുത്ത രണ്ട് സൈനികരില്‍ ഒരാളുടെ അറസ്റ്റ് രേഖപ്പെടുത്തി. ഒഡീഷ സ്വദേശിയായ വിചിത്ര ബെഹ്‌റയാണ് അറസ്റ്റിലായത്. </p>
      <p>പാക്കിസ്ഥാനിലെ വനിത ഏജന്‍റിന് രാജ്യസുരക്ഷയെ സംബന്ധിക്കുന്ന നിര്‍ണ്ണായകമായ വിവരങ്ങള്‍ സമൂഹ മാധ്യമം വഴി കൈമാറുകയും ഇതിന് പ്രത്യുപകാരമായി ഇയാള്‍ പണം കൈപ്പറ്റുകയും ചെയ്തു. ഔദ്യോഗിക രഹസ്യ നിയമത്തിലെ സെക്ഷൻ 3 പ്രകാരമാണ് ഇയാളെ അറസ്റ്റ് ചെയ്തത്. </p>
      <p>എക്സെര്‍സൈസ് സിന്ധു പ്രൊജക്റ്റിനെ സംബന്ധിക്കുന്ന നിര്‍ണ്ണായകമായ വിവരങ്ങളടങ്ങുന്ന വീഡിയോ ദൃശ്യങ്ങള്‍ ഇയാള്‍ വാട്സ് ആപ്പ് വഴി വനിത ഏജന്‍റിന് അയച്ചതായാണ് പൊലീസ് പറയുന്നത്. സമൂഹ മാധ്യമങ്ങള്‍ വഴി ഏജന്‍റ് അയച്ച ചോദ്യങ്ങള്‍ വിശകലനം ചെയ്തതില്‍ നിന്നും ഇവര്‍ പാക്കിസ്ഥാന്‍ ഇന്‍റലിജന്‍സിലെ അംഗമാണെന്നും പൊലീസ് പറയുന്നു.</p>
      <p>എന്നാല്‍ കൃത്യമായ തെളിവുകളില്ലാത്തതിനാല്‍ അറസ്റ്റു ചെയ്ത രണ്ടാമത്തെയാളെ വിട്ടയച്ചെങ്കിലും ഇദ്ദേഹത്തെ മാപ്പു സാക്ഷിയാക്കുമെന്നും പൊലീസ് അറിയിച്ചു.  </p>
    </article>
  </body>
</html>