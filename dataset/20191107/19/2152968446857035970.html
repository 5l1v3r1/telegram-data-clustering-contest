<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/07/toksichniiat-oblak-prodyljava-da-tormozi-severna-indiia.428909"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T19:29:00+00:00"/>
    <meta property="og:title" content="Токсичният облак продължава да тормози Северна Индия"/>
    <meta property="og:description" content="Трудното дишане не спира незаконното изгаряне на стърнища | Dnes.bg"/>
  </head>
  <body>
    <article>
      <h1>Токсичният облак продължава да тормози Северна Индия</h1>
      <h2>Трудното дишане не спира незаконното изгаряне на стърнища</h2>
      <address><time datetime="2019-11-07T19:29:00+00:00">07 Nov 2019, 19:29</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Незаконното изгаряне на стърнища продължава и днес да замърсява въздуха в Северна Индия въпреки арестите на фермери, предаде Франс прес, цитиран от БТА.</p>
      <related>
        <a href="https://www.dnes.bg/world/2019/11/05/delhi-e-zadushavan-ot-tih-ubiec-a-vlastite-bezdeistvat.428634"/>
      </related>
      <p>Първите подобни случаи датират от края на септември. Оттогава за нарушение на законовата забрана за изгаряне на стърнища са арестувани над 84 души, заяви пред Франс прес високопоставен служител на полицията на северозападния щат Пенджаб.</p>
      <p>Токсичният облак, който се носи в момента над Северна Индия, до голяма степен се дължи на изгарянето на стърнища в региони в околностите на столицата Делхи.</p>
      <p>Според властите общо над 48 000 случая на изгаряне на стърнища са били регистрирани от края на септември в щатовете Пенджаб и Хариана.</p>
      <p>Гъст смог обгърна части от пакистанската провинция Пенджаб, предаде ДПА.</p>
      <p>Властите наредиха днес затварянето на училища и посъветваха жителите на град Лахор да си стоят у дома.<br/>Замърсяването е причинено от изгарянето на стърнища в индийски Пенджаб, заяви Сахибзад Хан, главен метеоролог на Пакистан.</p>
    </article>
  </body>
</html>