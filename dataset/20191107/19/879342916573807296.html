<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/polityka/dyskusiyi-shhodo-novoyi-prohramy-spivpraczi-ukrayinoyu-tryvayut-mvf"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T19:46:02+00:00"/>
    <meta property="og:title" content="Дискусії щодо нової програми співпраці з Україною тривають – МВФ"/>
    <meta property="og:description" content="Райс підкреслив важливість зміцнення верховенства права і боротьби з корупцією в Україні та зазначив, що узгодження умов нової програми підтримки з боку МВФ вимагає часу."/>
  </head>
  <body>
    <article>
      <h1>Дискусії щодо нової програми співпраці з Україною тривають – МВФ</h1>
      <address>
        <time datetime="2019-11-07T19:46:02+00:00">07 Nov 2019, 19:46</time>
      </address>
      <p>
        <b>Дискусії щодо нової програми співпраці між Україною та МВФ тривають.</b>
      </p>
      <p>Про це на брифінгу у Вашингтоні заявив директор департаменту комунікацій МВФ Джеррі Райс, пише Reuters.</p>
      <p>Райс підкреслив важливість зміцнення верховенства права і боротьби з корупцією в Україні та зазначив, що узгодження умов нової програми підтримки з боку МВФ вимагає часу.</p>
      <p>«<i>Після минулих у цьому році виборів українська влада має можливості просунутися в дуже необхідних реформах, і вона поставила перед собою дуже амбітні цілі трансформування економіки. Вона також запросила нову програму підтримки від МВФ, щоб допомогти їй у цьому. Дискусії про нову програму тривають</i>», - сказав він.</p>
      <p>При цьому Райс заявив, що був досягнутий прогрес в обговоренні фіскальної і монетарної політик, і ключові заходи, що забезпечують незалежність і фінансову стабільність центрального банку.</p>
      <p>Представник МВФ зазначив, що Фонд підтримує глобальну мету більш стабільного економічного зростання України для поліпшення життя українців і залучення інвестицій.</p>
      <p>«<i>Україні потрібно провести низку структурних реформ, поліпшити якість держуправління, боротися із корупцією, зменшити роль держави і олігархів</i>», - сказав Райс.</p>
      <p>Нагадаємо, Міжнародний валютний фонд прогнозує <a href="https://www.slovoidilo.ua/2019/11/07/novyna/ekonomika/mvf-sprohnozuvav-zrostannya-ekonomiky-ukrayiny">зростання реального внутрішнього продукту України в 2019-2020 роках на рівні 3,0%</a>.</p>
      <p>Також відзначимо, <a href="https://www.slovoidilo.ua/2019/11/05/novyna/ekonomika/mvf-vysunuv-vymohy-zelenskomu">МВФ висунув вимоги президенту Володимиру Зеленському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/24/novyna/ekonomika/nbu-ochikuye-novu-uhodu-mvf-kincya-roku"/>
        <a href="https://www.slovoidilo.ua/2019/10/21/novyna/ekonomika/misiya-mvf-pryyide-cherez-dva-tyzhni-premyer"/>
        <a href="https://www.slovoidilo.ua/2019/10/21/pogljad/ekonomika/skladnoshhi-kredytuvannya-choho-zalezhatyme-nova-prohrama-mvf"/>
        <a href="https://www.slovoidilo.ua/2019/11/05/novyna/finansy/misiya-mvf-poky-ne-pidtverdyla-datu-prybuttya-ukrayinu"/>
      </related>
    </article>
  </body>
</html>