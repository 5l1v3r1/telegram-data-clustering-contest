<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Nikol-Stankulova-se-shtrakna-s-Niki-Doinov-oprilichi-go-na-fashist-912038"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T19:55:00+00:00"/>
    <meta property="og:title" content="Никол Станкулова се щракна с Ники Дойнов, оприличи го на фашист"/>
    <meta property="og:description" content="Любимата синоптичка на мъжката част от населението на България Никол Станкулова взриви социалните мр..."/>
  </head>
  <body>
    <article>
      <h1>Никол Станкулова се щракна с Ники Дойнов, оприличи го на фашист</h1>
      <address>
        <time datetime="2019-11-07T19:55:00+00:00">07 Nov 2019, 19:55</time>
      </address>
      <p>Любимата синоптичка на мъжката част от населението на България Никол Станкулова взриви социалните мрежи с последните снимки, които качи в профила си.</p>
      <p>На тях тя позира с колегата си от Нова - Ники Дойнов. Това обаче не е най-любопитното в ситуацията. На снимките синоптичката прави муцуни, а новинарят до нея е гол. Екранната половинка на Ани Салич е преметнала бяла кърпа през рамо, но тя дори не може да скрие леко окосмената му гръд и зърна. Станкулова обаче акцентира върху фризурата на колегата си. Дойнов е с нестандартна прическа – косата му е зализана настрани, а не назад, както сме свикнали да го виждаме на малкия екран.</p>
      <p>Това е и причината Никол шеговито да го оприличи на фашист и да навее асоциация с Хитлер. "Разни фашисти срещам из Нова телевизия", е написала като описание на кадрите, а явно, за да онагледи още повече казаното, на една от снимките е нарисувала и мустак на Дойнов.</p>
      <p>Почитатели и на двамата за секунди засипаха фотосите с коментари и лайкове, а не малко от тях реагираха и със сърце.</p>
    </article>
  </body>
</html>