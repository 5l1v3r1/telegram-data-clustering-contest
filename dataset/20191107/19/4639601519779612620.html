<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/society/larko-eleytheroi-kai-oi-eksi-katigoroumenoi-gia-ton-thanato-ergati/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T19:50:10+00:00"/>
    <meta property="og:title" content="ΛΑΡΚΟ: Ελεύθεροι και οι έξι κατηγορούμενοι για τον θάνατο εργάτη"/>
    <meta property="og:description" content="Ελεύθεροι αφέθηκαν και οι έξι κατηγορούμενοι για την τραγωδία στη ΛΑΡΚΟ. Για πέντε από αυτούς επιβλήθηκε ο περιοριστικός όρος εμφάνισης στο Αστυνομικό Τμήμα."/>
  </head>
  <body>
    <article>
      <h1>ΛΑΡΚΟ: Ελεύθεροι και οι έξι κατηγορούμενοι για τον θάνατο εργάτη</h1>
      <h2>Ελεύθεροι αφέθηκαν και οι έξι κατηγορούμενοι για την τραγωδία στη ΛΑΡΚΟ. Για πέντε από αυτούς επιβλήθηκε ο περιοριστικός όρος εμφάνισης στο Αστυνομικό Τμήμα.</h2>
      <address><time datetime="2019-11-07T19:50:10+00:00">07 Nov 2019, 19:50</time> by <a rel="author">ΤοΒΗΜΑ Team</a></address>
      <p>Ελεύθεροι αφέθηκαν και οι έξι κατηγορούμενοι για την τραγωδία στη ΛΑΡΚΟ. Για πέντε από αυτούς επιβλήθηκε ο περιοριστικός όρος εμφάνισης στο Αστυνομικό Τμήμα.</p>
      <p>Σύμφωνα με το lamiareport, μετά την πολύωρη απολογία τους σε Εισαγγελέα και Ανακρίτρια και οι έξι αφέθηκαν ελεύθεροι και πλέον σε τακτική δικάσιμο θα αποδείξουν περαιτέρω ότι ουδεμία σχέση είχαν με την απώλεια της ζωής του συναδέλφου τους στη ΛΑΡΚΟ.</p>
      <p>
        <a href="https://www.in.gr/2019/11/07/world/nees-apeiles-erntogan-gia-prosfygiko-stirikste-mas-allios-tha-anoiksoume-tis-portes/">Νέες απειλές Ερντογάν για το προσφυγικό : Στηρίξτε μας αλλιώς θα ανοίξουμε τις πόρτες</a>
      </p>
      <p>Για τους πέντε εκ των κατηγορουμένων επιβλήθηκε μοναδικός περιοριστικός όρος η εμφάνιση άπαξ στις αρχές κάθε μήνα στο Αστυνομικό Τμήμα της μόνιμης κατοικίας τους, ενώ στον τεχνικό ασφαλείας δεν επεβλήθη περιοριστικός όρος.</p>
      <p>Ευχαριστημένοι και δικαιωμένοι δήλωσαν εκτός κάμερας, οι συνήγοροι υπεράσπισης Ντίνος Κουσουλάκος και Γιώργος Ράπτης, από την απόφαση των δικαστικών λειτουργών.</p>
      <p>Οι έξι που κατηγορούνται ως υπεύθυνοι για τον θάνατο του 55χρονου είναι ο διευθυντής του εργοστασίου, ο τεχνικός ασφαλείας, ο προϊστάμενος του τμήματος, ο εργοδηγός καθώς και δυο επιστάτες.</p>
      <p>Οι κατηγορίες που τους έχουν απαγγελθεί είναι βαρύτατες και σε βαθμό κακουργήματος.</p>
      <p>Είναι η πρώτη φορά ύστερα από δυστύχημα στη ΛΑΡΚΟ ή σε άλλο εργοστάσιο που υπάρχουν τέτοιες κατηγορίες εναντίον των υπευθύνων γεγονός μάλιστα που έχει σχολιαστεί έντονα.</p>
      <p>Σήμερα το εργοστάσιο παραμένει κλειστό λόγω της εικοσιτετράωρης απεργίας που έχει προκηρύξει το σωματείο, ενώ έγινε και έλεγχος από κλιμάκιο της επιθεώρησης μεταλλείων νοτίου Ελλάδος.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>