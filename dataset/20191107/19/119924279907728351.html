<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/07/228330/novice/kronika/Plaz_ogrozal_hiso/"/>
    <meta property="og:site_name" content="Dolenjski list"/>
    <meta property="article:published_time" content="2019-11-07T19:30:00+00:00"/>
    <meta property="og:title" content="Plaz ogrožal hišo"/>
    <meta property="og:description" content="Ob 8.15 je v naselju Armeško (občina Krško) zemeljski plaz ogrožal stanovanjsko hišo. Plazeča zemljina, ki pritiska na hišo, sega okoli pol metra v..."/>
  </head>
  <body>
    <article>
      <h1>Plaz ogrožal hišo</h1>
      <address><time datetime="2019-11-07T19:30:00+00:00">07 Nov 2019, 19:30</time> by <a rel="author">M. M.</a></address>
      <p>Ob 8.15 je v naselju Armeško (občina Krško) zemeljski plaz ogrožal stanovanjsko hišo. Plazeča zemljina, ki pritiska na hišo, sega okoli pol metra v višino. Gasilci PGD Brestanica so plazišče do sanacije prekrili z zaščitno folijo. O dogodku so bile obveščene pristojne službe, poročajo dežurni v ReCO Brežice.</p>
      <p>Ob 8.19 je bila zaradi okvare na vodovodnem sistemu motena dobava pitne vode na območju naselij Blatno, Suhadol, Mali vrh in del Curnovca v občini Brežice. Okvaro so delavci Komunale Brežice odpravili do 14.30 ure.</p>
      <p>Ob 13.16 je v krožišču državne ceste v Boštanju obstalo okvarjeno tovorno vozilo. Ob prihodu gasilcev PGD Sevnica je motor vozila vžgal, vozilo pa je bilo pripeljano na najbližje parkirno mesto.</p>
      <p>
        <b>Delavec poškodoval roko</b>
      </p>
      <p>Ob 16.35 si je v podjetju v Krmelju delavec pri delu poškodoval roko. Posredovali so reševalci NMP Sevnica, ki so delavca na kraju ustrezno oskrbeli in prepeljali v UC Novo mesto.</p>
      <p>Ob 7.48 so v Dobruški vasi posredovali prvi posredovalci iz PGD Škocjan in Grmovlje in nudili prvo pomoč oboleli osebi do prihoda reševalcev nujne medicinske pomoči ZD Novo mesto, pa so dodali dežurni v ReCO Novo mesto.</p>
      <p>Ob 16.25 je bil na cesti Dolenje Ponikve—Dečja vas (občina Trebnje) opažen oljni madež. Gasilci PGD Trebnje so na dolžini osemsto metrov madež posuli z vpojnim sredstvom in očistili cestišče. Na kraju je bil delavec komunale Trebnje, ki je poskrbel za zavarovanje s cestno signalizacijo. Obveščene so bile pristojne službe.</p>
      <p>Ob 17.25 so v naselju Groblje pri Prekopi (občina Šentjernej) padli vodniki z droga na cestišče. Gasilci PGD Groblje so odstranili vodnike, podprli drog in poskrbeli za prevoznost ceste. Dežurni delavec Telekoma Slovenije je odpravil napako na omrežju.</p>
    </article>
  </body>
</html>