<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/gadgets/yakiy-smartfon-kupiti-za-8000-grn-50052103.html"/>
    <meta property="og:site_name" content="НВ"/>
    <meta property="article:published_time" content="2019-11-07T19:02:00+00:00"/>
    <meta property="og:title" content="Кращий смартфон за 8000 грн прямо зараз"/>
    <meta property="og:description" content="Чимало користувачів упевнені, що смартфони дешевше 10 тис. грн не варті уваги справжнього гаджетомана. Та хіба ж справа тільки в ціннику?"/>
  </head>
  <body>
    <article>
      <h1>Кращий смартфон за 8000 грн прямо зараз</h1>
      <h2>Чимало користувачів упевнені, що смартфони дешевше 10 тис. грн не варті уваги справжнього гаджетомана. Та хіба ж справа тільки в ціннику?</h2>
      <address>
        <time datetime="2019-11-07T19:02:00+00:00">07 Nov 2019, 19:02</time>
      </address>
      <p>Насправді виробники другого ешелону чудово розуміють, що їхня цільова аудиторія прагне максимум можливостей за помірні гроші. І воліють догодити їм повсякчас і всюди.</p>
      <p>А топові бренди не хочуть втрачати солідний шмат прибутку, адже армія споживачів, не готових витратити на смартфон більше ніж $300, є цілком потужною.</p>
      <p>Загалом, вибираючи смартфон в межах 8000 грн, є над чим замислитися.</p>
      <h3>Кращий смартфон за 8 тис. грн — Samsung Galaxy A50</h3>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/299/big_portrait/107a92bf11bf9c6777c9c4c6d846c045.png?stamp=20191107103735&amp;q=85&amp;output=jpg&amp;bg=white"/>
        <figcaption>Samsung Galaxy A50 / Фото: Samsung</figcaption>
      </figure>
      <p>Тривалий час в Samsung витрачали всю свою енергію на флагманські моделі. Установка була очевидною — відібрати вершину ринку у Apple iPhone. До моменту, коли це завдання було в принципі виконано, наспів і новий супротивник — Huawei.</p>
      <p>Однак в контексті цієї статті нас більше цікавить середній сегмент, якому в Samsung вирішили по-справжньому приділити увагу тільки нещодавно.</p>
      <p>Цьогоріч оновлена А-серія справно постачає на ринок хіти один за іншим.</p>
      <p>Нам сподобався простенький (але не занадто) смартфон <a href="https://techno.nv.ua/ukr/gadgets/prosto-killer-obzor-samsung-galaxy-a30-50031977.html">Galaxy A30</a>.</p>
      <p>І <a href="https://techno.nv.ua/ukr/gadgets/yakiy-smartfon-kupiti-za-12-000-grn-50049564.html">Galaxy A70</a> теж є кращою пропозицією за свої гроші.</p>
      <p>І, незважаючи на те що в сусідніх категоріях «кращий смартфон за 5000 грн» та «кращий смартфон за 10 000 грн» у нас перемагає Xiaomi, за 8000 грн ми рекомендуємо зосередитися на Samsung Galaxy A50.</p>
      <p>Перелік реальних переваг моделі вражає.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/298/big/277a7079ee43b838471d3bafb00d8c02.png?stamp=20191107103640&amp;q=85&amp;output=jpg&amp;bg=white"/>
        <figcaption>Samsung Galaxy A50 / Фото: Samsung</figcaption>
      </figure>
      <p>Можна було би починати з дизайну — він приємний і цілком унісекс, як і годиться сучасному смартфонові. Товщина корпусу всього 7,7 мм. Але докладно зупинятися на цьому не варто. Все-таки дизайн більшості сучасних смартфонів не має жодних надмірностей. І Galaxy A50 не є винятком.</p>
      <p>Почнімо з екрана. Діагональ 6,4 дюйма, Super AMOLED (2340 * 1080 пікселів). Бездоганна передача кольорів, великий запас яскравості, функція Always On Display (годинник і різні повідомлення навіть при вимкненому екрані) — у конкурентів за ці гроші геть-чисто нема нічого за якістю.</p>
      <p>А ще тут немає дірок в екрані і монобрів. Для фронтальної камери зробили невеликий, схожий на краплю виріз. Це не так технологічно, як висувні камери, які нині входять в моду, але все ж прийнятно.</p>
      <p>Exynos 9610 — не надпотужний процесор у світі, та коли ви не бавитесь у «важкі» ігри, то ви не помітите різницю з флагманами. 6 ГБ оперативної пам’яті як натепер виглядають цілком пристойно.</p>
      <p>Основна камера з трьома модулями (25 + 5 + 8 МП) забезпечує досить гідну якість зйомки. Хіба що вночі «ловити» нічого, та й зйомка відео загалом тут зовсім не флагманська. Для «інстаграмчика» вам вдосталь стане, а для чогось більшого варто купувати смартфони дорожчі.</p>
      <p>Galaxy A50 впевнено працює два дні при середньому завантаженні. Не в останню чергу завдяки акумулятору ємністю 4000 мАг. Є швидка зарядка, ну а бездротової, звичайно ж, немає. Ця функція поки недоступна смартфонам такого рівня.</p>
      <p>Зате є NFC — платити в супермаркетах можна смартфоном. І аудіороз'єм 3,5 мм присутній. Шанувальники дротових навушників це оцінять. Хоча звук в A50 аж ніяк не преміальний, а цілком типовий для свого класу.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/300/big_portrait/09a942f6bedbf8182b59317c063f610c.png?stamp=20191107103902&amp;q=85&amp;output=jpg&amp;bg=white"/>
        <figcaption>Samsung Galaxy A50 / Фото: Samsung</figcaption>
      </figure>
      <p>Є розблокування за допомогою розпізнавання обличчя. Працює воно непогано, але до iPhone тут ще далеко. Навіть якщо згадувати iPhone X зразка 2017 року.</p>
      <p>А тепер варто нагадати і про мінуси Galaxy A50.</p>
      <p>Перший з них — маркий корпус, особливо задньої кришки. Бачили людей, які, сидячи в кафе, постійно протирають смартфон об сорочку або носовою хусточкою, найчастіше несвідомо? Ну ось з Galaxy A50 ви швидко станете одним із них.</p>
      <p>Другий мінус — нагрівання корпусу, зокрема в іграх.</p>
      <p>Відсутність захисту від води і бездротової зарядки в мінуси записувати, напевно, не варто. За такі гроші цих функцій все одно не знайти.</p>
      <p>Купити Samsung Galaxy A70 6/128 ГБ в красивому синьому корпусі можна <a href="https://fas.st/isOuu">тут</a>, де якраз надають знижку 1500 грн (що, власне, і дало можливість говорити про ціну 8000 грн за цю модель, яка нещодавно коштувала дорожче). Тут же можна придивитися до чорної і білої версії.</p>
      <p>А версія 4/64 ГБ нині зі знижками вже дешевше 8 тис. грн. Ось за цим <a href="https://fas.st/gI88j">посиланням</a>, наприклад (теж доступні всі три кольори).</p>
      <p>Проте найбільш «смачна» ціна на Galaxy A70, яку нам вдалося знайти зараз, розміщена <a href="https://fas.st/Iw1S9F">ось за цим посиланням</a> (4/64 ГБ). Покваптеся, поки ще є в наявності.</p>
      <h3>Претенденти за 8000 грн</h3>
      <p>За ці гроші можна купити <b>Xiaomi Mi 9 Lite</b> 6/128 ГБ. І це буде цілком гідний вибір. За основними характеристиками ця модель порівнянна з Galaxy A70. Тому ключовим фактором вибору тут може бути прагнення принципово не купувати Samsung (в останні роки багато споживачів виказують саме таке ставлення).</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/301/big/bf29043ced02d83bf47425c5279cfb0d.png?stamp=20191107104125&amp;q=85&amp;output=jpg&amp;bg=white"/>
        <figcaption>Xiaomi Mi 9 Lite / Фото: Xiaomi</figcaption>
      </figure>
      <p>Дехто вважає, що у Xiaomi зручніша оболонка і передвстановлений софт, а комусь просто не подобаються «занадто» яскраві і контрастні екрани Samsung.</p>
      <p>Ціни на Xiaomi Mi 9 Lite зараз дуже прийнятні. Особливо зі знижками. Як, наприклад, <a href="https://fas.st/O-yOey">тут</a>.</p>
      <p>Ще один варіант, якщо вам з певної причини не підходить Galaxy A50, це — <b>Sony Xperia 10 Plus.</b></p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/302/big_portrait/2cee74f4f8779ee3b066216cc6895297.png?stamp=20191107104245&amp;q=85&amp;output=jpg&amp;bg=white"/>
        <figcaption>Sony Xperia 10 Plus / Фото: Sony</figcaption>
      </figure>
      <p>Тут дуже витягнутий 6,5-дюймовий екран з IPS-матрицею і пристойною роздільною здатністю 2520 * 1080 пікселів. Процесор тут Qualcomm Snapdragon 636 — в принципі, такий же середнячок.</p>
      <p>Основна камера (12 + 8 МП) знімає непогано, але слабше, ніж у Galaxy A50. Та й акумулятор тут скромніший (3000 мАг).</p>
      <p>NFC, швидка зарядка, Type-C і 3,5 мм тут також присутні. В цілому Xperia 10 Plus — це відмінний варіант виділитися з натовпу власників банальних «сяомі» і «самсунгів».</p>
      <p>Якщо ви впізнаєте в цьому викладенні себе, то мерщій за <a href="https://fas.st/f4fRu">ось цим посиланням</a>, тут зараз можна придбати Sony Xperia 10 Plus зі знижкою в 2500 грн!</p>
      <p>Читайте також:</p>
      <ul>
        <li>
          <a href="https://techno.nv.ua/ukr/gadgets/yakiy-smartfon-kupiti-naykrashchi-alternativni-flagmani-2019-50047554.html">Який смартфон купити? Найкращі альтернативні флагмани 2019 року</a>
        </li>
        <li>
          <a href="https://techno.nv.ua/ukr/gadgets/obirayemo-smartfon-do-3000-grn-50049119.html">До 3000 грн. Три дешевих смартфони, за які не соромно</a>
        </li>
      </ul>
      <hr/>
    </article>
  </body>
</html>