<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/z-odinadcyati-rayoniv-u-cherniveckiy-oblasti-sformuyut-tri-chotiri-379980"/>
    <meta property="og:site_name" content="Погляд"/>
    <meta property="article:published_time" content="2019-11-07T19:03:00+00:00"/>
    <meta property="og:title" content="З 11 районів у Чернівецькій області сформують три-чотири"/>
    <meta property="og:description" content="На Буковині представили кілька моделей поділу області на райони у рамках здійснення адміністративної реформи"/>
  </head>
  <body>
    <article>
      <h1>З 11 районів у Чернівецькій області сформують три-чотири</h1>
      <h2>На Буковині представили кілька моделей поділу області на райони у рамках здійснення адміністративної реформи</h2>
      <address>
        <time datetime="2019-11-07T19:03:00+00:00">07 Nov 2019, 19:03</time>
      </address>
      <p>Під час експертного обговорення у Чернівцях було представлено кілька варіантів реформування районного поділу Чернівецької області. Як пояснив <b>регіональний координатор проєкту Інституту регіонального розвитку Орест Микита</b>, округи мають об’єднувати ОТГ не тільки територіально, але й за спільністю інтересів.</p>
      <p>Експерти називають Чернівецьку область чи не найскладнішою для поділу на райони. Схожа ситуація – лише на Закарпатті. Серйозними проблемами є протяжність області та доступність гірських районів – Вижницького і Путильського. Тому фахівці досі шукають варіанти, як вдаліше сформувати нові райони.</p>
      <p>
        <b>Основна модель:</b>
      </p>
      <ol>
        <li>Чернівецький район (межі м. Чернівці, Герцаївського, Глибоцького, Заставнівського та Кіцманського району);</li>
        <li>Сторожинецький район (межі Вижницького, Путильського і Сторожинецького районів);</li>
        <li>Хотинський район (межі м. Новодністровськ, Хотинського, Новоселицького, Кельменецького та Сокирянського району).</li>
      </ol>
      <p>Альтернативна модель суттєво відрізняється від попередніх. Автор ідеї – асистент кафедри фінансів і кредиту ЧНУ, мешканець Путильщини Роман Жебчук. Він пропонує створити на Буковині не три, а чотири райони, виокремивши Карпатський (Вижницький та Путильський район), з огляду на їхню віддаленість від Сторожинця і важкодоступність. За цією моделлю пропонують створити райони таким чином:</p>
      <ol>
        <li>Чернівецький (межі м. Чернівці, Герцаївського, Заставнівського та Кіцманського району);</li>
        <li>Сторожинецький район (межі Сторожинецького і Глибоцького району);<br/>3. Дністерський, або Бессарабський (межі Хотинського, Новоселицького, Кельменецького та Сокирянського району та м. Новодністровськ);</li>
        <li>Карпатський (межі Путильського та Вижницького району).</li>
      </ol>
      <p>Остаточне рішення має ухвалити уряд.</p>
      <p>Анатолій ІСАК</p>
      <related>
        <h4>Схожі записи</h4>
        <a href="https://pogliad.ua/news/bukovina/3-rayoni-zamist-11-obgovorili-imovirniy-variant-podilu-cherniveckoyi-oblasti-379715"/>
        <a href="https://pogliad.ua/news/bukovina/noviy-rozpodil-cherniveckoyi-oblasti-pokazali-v-uryadi-376088"/>
        <a href="https://pogliad.ua/news/bukovina/na-bukovini-budut-lishe-tri-rayoni-dumka-eksperta-374885"/>
        <a href="https://pogliad.ua/news/bukovina/za-novim-rozpodilom-u-cherniveckiy-oblasti-bude-tri-rayoni-374619"/>
      </related>
    </article>
  </body>
</html>