<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/suspilstvo/dyrektora-instytutu-raku-vidstoronyly-posady-cherez-xabari"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T19:20:02+00:00"/>
    <meta property="og:title" content="Директора Інституту раку відсторонили від посади через хабарі"/>
    <meta property="og:description" content="Олену Колеснік, директора Національного інституту раку, відсторонили від виконання її обов'язків з 8 листопада."/>
  </head>
  <body>
    <article>
      <h1>Директора Інституту раку відсторонили від посади через хабарі</h1>
      <address>
        <time datetime="2019-11-07T19:20:02+00:00">07 Nov 2019, 19:20</time>
      </address>
      <p>
        <b>Олену Колеснік, <a href="https://www.slovoidilo.ua/2019/08/17/novyna/suspilstvo/kyyevi-vykryly-likariv-instytutu-raku-vymahanni-xabariv">директора Національного інституту раку</a>, відсторонили від виконання її обов'язків з 8 листопада.</b>
      </p>
      <p>Про це повідомив на засіданні комітету з питань здоров'я нації заступник міністра Андрій Семиволос, пише <a href="https://life.pravda.com.ua/health/2019/11/7/238845/">УП</a>. Колесник була відсторонена від посади на час перевірки. За словами Семиволоса, МОЗ буде ретельно стежити за Інститутом і проведе комплексну перевірку. Перевірка триватиме до кінця грудня, уточнив Семиволос. Нагадаємо, <a href="https://www.slovoidilo.ua/2019/08/17/novyna/suspilstvo/kyyevi-vykryly-likariv-instytutu-raku-vymahanni-xabariv">у вересні лікарів з Інституту раку затримали за хабарі</a>. Медики вимагали від онкохворих пацієнтів до 70 тисяч гривень хабарів за видачу безкоштовних ліків, закуплених за державні кошти. У жовтні <a href="https://www.slovoidilo.ua/2019/10/26/novyna/suspilstvo/moz-oprylyudnylo-rezultaty-audytu-instytuti-raku">МОЗ опублікувало результати аудиту в Інституті раку</a>.</p>
      <p>Також відзначимо, 4 листопада <a href="https://www.slovoidilo.ua/2019/11/05/novyna/suspilstvo/kyyevi-likarya-onkoloha-zatrymaly-otrymannya-xabara">в Києві лікаря-онколога затримали за отримання хабара</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/17/novyna/suspilstvo/likaryam-instytutu-raku-oholosyly-pro-pidozru-cherez-xabari"/>
        <a href="https://www.slovoidilo.ua/2019/08/19/novyna/suspilstvo/instytuti-raku-prokomentuvaly-informacziyu-policziyi-pro-vidkaty-tenderax"/>
        <a href="https://www.slovoidilo.ua/2019/08/08/novyna/suspilstvo/suprun-rozpovila-pro-prychyny-raku"/>
        <a href="https://www.slovoidilo.ua/2019/09/25/novyna/suspilstvo/sud-zaareshtuvav-spivrobitnykiv-instytutu-raku"/>
      </related>
    </article>
  </body>
</html>