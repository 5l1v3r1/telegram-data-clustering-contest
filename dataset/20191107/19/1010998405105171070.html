<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zashto-toplofikacija-pusna-parnoto-pri-visokite-temperaturi-navan.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T19:23:00+00:00"/>
    <meta property="og:title" content="Защо топлофикация пусна парното при високите температури навън?"/>
    <meta property="og:description" content="Докато навън е 18 градуса, някои столичани побързаха да &quot;врътнат кранчето&quot; на радиаторите"/>
  </head>
  <body>
    <article>
      <h1>Защо топлофикация пусна парното при високите температури навън?</h1>
      <h2>Докато навън е 18 градуса, някои столичани побързаха да "врътнат кранчето" на радиаторите</h2>
      <address><time datetime="2019-11-07T19:23:00+00:00">07 Nov 2019, 19:23</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/07/toplo_1573148776-1.mp4"/>
      </figure>
      <p>Топлофикация София пусна парното в по-голямата част от града. Защо се стигна при високи температури навън до топли радиатори вътре?</p>
      <p>Оказа се, че много от клиентите на Топлофикация София се озоваха с топъл радиатор, докато навън е 18 градуса.</p>
      <p>Някои граждани признават, че са спрели парното, защото са били вкъщи и е щяло да стане прекалено топло. Има и доволни. Те разказват, че децата им често боледуват заради ниските температури у дома.</p>
      <p>Миналата седмица в три последователни дни средната денонощна температура е била под 12 градуса. Затова всички детски градини, болници и училища вече са с пуснато отопление.</p>
      <p>Освен това от Топлофикация обясниха, че е дадена възможност на гражданите, които искат парното им да бъде пуснато на по-късен етап, да подадат заявления. Също така обясниха, че парното има термостатичен винтил, който, ако е затворен, не отчита разход.</p>
      <p>От националният институт по метеорология и хидрология предвиждат застудяване.</p>
      <p>До утре ще бъде пуснато парното във всички жилищни сгради в София.</p>
    </article>
  </body>
</html>