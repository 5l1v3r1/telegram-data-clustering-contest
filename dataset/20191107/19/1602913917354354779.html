<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/100-de-dolari-investiti-in-anul-2000-in-actiuni-ale-producatorului-de-bauturi-energizante-monster-beverage-inseamna-astazi-62-400-de-dolari-18549661"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T19:30:00+00:00"/>
    <meta property="og:title" content="100 de dolari investiţi în anul 2000 în acţiuni ale producătorului de băuturi energizante Monster Beverage înseamnă astăzi 62.400 de dolari"/>
    <meta property="og:description" content="Business internaţional"/>
  </head>
  <body>
    <article>
      <h1>100 de dolari investiţi în anul 2000 în acţiuni ale producătorului de băuturi energizante Monster Beverage înseamnă astăzi 62.400 de dolari</h1>
      <address><time datetime="2019-11-07T19:30:00+00:00">07 Nov 2019, 19:30</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Business internaţional</p>
      <p>O investiţie iniţială de 100 de dolari la producătorul de băuturi energizante Monster Beverage (simbol bursier - MNST) în urmă cu 20 de ani, valorează în prezent peste 62.400 de dolari, în contextul în care acţiunile companiei americane s-au apreciat de 624 de ori, potrivit datelor How Much citate de Business Insider.</p>
      <p>Monster Beverage conduce astfel detaşat topul performerilor secolului XXI, întrecând performanţele oricărei acţiuni din indicele american S&amp;P 500. Compania şi-a majorat capitalizarea din anul 2000 încoace de la mai puţin de 1 milion de dolari la aproape 35 mld. dolari. Gigantul de streaming Netflix (NFLX), ale cărui acţiuni s-au apreciat cu 23.071% în ultimii 20 de ani, este a doua cea mai performantă acţiune din ultimii 20 de ani. Astfel, fiecare 100 de dolari investiţi în acţiunile NFLX la acea vreme valo­rează acum puţin peste 23.000 de dolari. Însă Netflix nu este singura ac­ţiune componentă a indicelui FAANG care se află în acest top. Gigantul ame­rican Apple (AAPL), una dintre cele mai bine evaluate companii din lume, cu o capitalizare de peste 800 mld. dolari, a înregistrat o creştere a pre­ţu­lui acţiu­nilor cu 7.416% în această pe­rioadă, ocupând locul şapte în clasa­ment. Astfel, 100 de dolari in­vestiţi în acţiuni AAPL la începutul anilor 2000 valorează în prezent 7.416 dolari.</p>
      <p>Pe de altă parte, acţiunile gigan­tului IT Equinix (EQIX) şi cele ale lan­ţului de magazine cu amănuntul Tractor Supply Company (TSCO), ocu­pantele locurilor trei şi patru, s-au apreciat cu peste 10.000% în ultimii 20 de ani, astfel că un investitor care a cum­părat acţiuni de 100 $ acum 20 de ani ar putea să le vândă astăzi pentru 12.050 dolari, respectiv 10.171 $.</p>
      <p>Ansys (ANSS), companie care comercializează software de simulare pentru inginerie, şi Mastercard (MA), companie de tehnologie globală de plăţi, prezintă de asemenea unele dintre cele mai mari creşteri ale preţului acţiunilor şi a valorii de piaţă în ultimele două decade.</p>
    </article>
  </body>
</html>