<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/682903/syriza-aftarchiki-i-apagorefsi-diloseon-tou-dimitri-tsovola-sta-t"/>
    <meta property="og:site_name" content="enikos.gr"/>
    <meta property="article:published_time" content="2019-11-07T19:00:00+00:00"/>
    <meta property="og:title" content="ΣΥΡΙΖΑ: Αυταρχική η απαγόρευση δηλώσεων του Δημήτρη Τσοβόλα στα τηλεοπτικά μέσα στη Βουλή"/>
    <meta property="og:description" content="Για αυταρχικές πρακτικές κατηγορούν την κυβέρνηση και τον πρόεδρο της Βουλής, πηγές του ΣΥΡΙΖΑ, με αφορμή την απαγόρευση δηλώσεων του Δημήτρη Τσοβόλα..."/>
  </head>
  <body>
    <article>
      <h1>ΣΥΡΙΖΑ: Αυταρχική η απαγόρευση δηλώσεων του Δημήτρη Τσοβόλα στα τηλεοπτικά μέσα στη Βουλή</h1>
      <address>
        <time datetime="2019-11-07T19:00:00+00:00">07 Nov 2019, 19:00</time>
      </address>
      <p>Για αυταρχικές πρακτικές κατηγορούν την κυβέρνηση και τον πρόεδρο της Βουλής, πηγές του ΣΥΡΙΖΑ, <a href="http://www.enikos.gr/politics/682868/exairesi-trion-voulefton-zita-o-papangelopoulos-tsovolas-kata-vat">με αφορμή την απαγόρευση δηλώσεων του Δημήτρη Τσοβόλα</a>, συνηγόρου του πρώην αναπληρωτή υπουργού Δικαιοσύνης<a href="http://www.enikos.gr/politics/682864/karagkounis-ston-realfm-978-dikonomikes-faidrotites-osa-ischyrize"> Δημήτρη Παπαγγελόπουλου</a>, νωρίτερα το μεσημέρι στη Βουλή, όταν δημοσιογράφοι ζήτησαν από τον κ. Τσοβόλα να προβεί σε δήλωση στα τηλεοπτικά μέσα.</p>
      <p>«Συνεχίζοντας τον αντιδημοκρατικό της κατήφορο η κυβέρνηση, χρησιμοποιώντας για μία ακόμη φορά τον πρόεδρο της Βουλής, εφαρμόζει αδιανόητα αυταρχικές πρακτικές, όπως να απαγορεύσει στον Δ. Τσοβόλα, συνήγορο υπεράσπισης του πρώην αναπληρωτή υπουργού Δικαιοσύνης Δ. Παπαγγελόπουλου, που ερευνάται από ειδική επιτροπή της Βουλής, να προβεί σε δηλώσεις σε ΜΜΕ στο Περιστύλιο» αναφέρουν πηγές του ΣΥΡΙΖΑ προσθέτοντας πως όταν ο κ. Τσοβόλας ανταποκρίθηκε στο αίτημα των μέσων να τους ενημερώσει τον πλησίασε άνδρας από την ασφάλεια του Κοινοβουλίου και του απαγόρευσε τις δηλώσεις κατ΄ εντολήν του προέδρου της Βουλής. «Το επιχείρημα που χρησιμοποιήθηκε ήταν ότι απαγορεύεται σε μη πολιτικά πρόσωπα να κάνουν δηλώσεις στο Περιστύλιο, ενεργοποιώντας για πρώτη φορά τη σχετική διάταξη», σημειώνουν οι πηγές του ΣΥΡΙΖΑ και σχολιάζουν: «Η ενεργοποίηση αυτή εφαρμόζεται σε έναν από τους πρωταγωνιστές μίας κορυφαίας κοινοβουλευτικής διαδικασίας η οποία έχει ήδη παρουσιάσει θεσμικές ρωγμές και αντισυνταγματικές πρακτικές από την πλειοψηφία. Για να μην υπάρξει δε καμία αμφιβολία για την μεθόδευση αμέσως μετά το επεισόδιο προέβη σε δηλώσεις ο κ. Πλεύρης μεταφέροντας τις θέσεις της πλειοψηφίας. Οι πρακτικές φίμωσης από την πλειοψηφία δεν πρόκειται να καταφέρουν την συγκάλυψη της αλήθειας».</p>
      <related>
        <h4>σχετικά άρθρα</h4>
        <a href="http://www.enikos.gr/politics/682868/exairesi-trion-voulefton-zita-o-papangelopoulos-tsovolas-kata-vat%0A%20%20%20%20%0A"/>
        <a href="http://www.enikos.gr/politics/682796/giannoulis-tha-xanaekana-ti-dilosi-gia-to-barmpekiou-ego-kai-i-sy%0A%20%20%20%20%0A"/>
        <a href="http://www.enikos.gr/politics/682694/me-tin-gianna-angelopoulou-daskalaki-synantithike-o-alexis-tsipra%0A%20%20%20%20%0A"/>
        <a href="http://www.enikos.gr/politics/682762/lappas-se-epitropi-tis-voulis-gia-ton-poiniko-kodika-ti-adikima-d%0A%20%20%20%20%0A"/>
        <a href="http://www.enikos.gr/politics/682741/i-apantisi-tou-ypourgeiou-prostasias-tou-politi-ston-syriza%0A%20%20%20%20%0A"/>
        <a href="http://www.enikos.gr/politics/682705/syriza-gia-diloseis-chrysochodi-kyniki-omologia-tis-apotychias-ti%0A%20%20%20%20%0A"/>
        <a href="http://www.enikos.gr/politics/682737/piges-tis-nd-o-k-tsipras-as-afisei-ta-fake-news-kai-ton-gnosto-la%0A%20%20%20%20%0A"/>
        <a href="http://www.enikos.gr/politics/682731/i-anartisi-tou-giannouli-kai-i-proeidopoiisi-gia-kathe-nea-apeili%0A%20%20%20%20%0A"/>
        <a href="http://www.enikos.gr/politics/682719/epithesi-tsipra-se-mitsotaki-gia-to-prosfygiko-as-apomonosei-kai-%0A%20%20%20%20%0A"/>
      </related>
    </article>
  </body>
</html>