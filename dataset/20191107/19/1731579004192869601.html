<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/07/wind-giga-illimitati-10-novembre-2019-240919/"/>
    <meta property="og:site_name" content="MobileWorld"/>
    <meta property="article:published_time" content="2019-11-07T19:25:55+00:00"/>
    <meta property="og:title" content="Una domenica da incorniciare per i clienti Wind: il 10 novembre navigherete gratis senza consumare i Giga!"/>
    <meta property="og:description" content="Nel mese di promozioni che ci accompagnerà verso le festività di dicembre e che culminerà con l'attesissimo Black Friday 2019, Wind si unisce alla festa co"/>
  </head>
  <body>
    <article>
      <h1>Una domenica da incorniciare per i clienti Wind: il 10 novembre navigherete gratis senza consumare i Giga!</h1>
      <address><time datetime="2019-11-07T19:25:55+00:00">07 Nov 2019, 19:25</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Nel mese di promozioni che ci accompagnerà verso le festività di dicembre e che culminerà con l’attesissimo <a href="https://www.smartworld.it/tag/black-friday">Black Friday 2019</a>, <a href="https://www.mobileworld.it/tag/wind/">Wind</a> si unisce alla festa confezionando un<b> graditissimo regalo per tutti i suoi clienti</b>.</p>
      <p><b>Domenica 10 novembre</b> infatti, tutti i clienti Wind potranno<b> navigare gratuitamente in modo illimitato senza consumare i Giga</b> previsti dalla loro offerta. E non dovrete nemmeno fare nulla per richiedere l’attivazione di questa bella promozione, perché verrà applicata automaticamente da Wind per tutta la giornata di domenica.</p>
      <p>Già in queste ore, Wind sta informando i suoi clienti dell’arrivo di questa promozione per mezzo di uno <b>spot pubblicitario</b>, che vede l’immancabile Fiorello come protagonista. E la prossima settimana, l’operatore promette ulteriori promozioni, sconti e sorprese per tutti gli iscritti al programma fedeltà <b>WinDay</b>. Dunque ricordatevi di <b>iscrivervi</b> anche voi, <b>entro l’11 novembre</b>, per essere in prima fila per tutte le novità che Wind ha in serbo per voi.</p>
    </article>
  </body>
</html>