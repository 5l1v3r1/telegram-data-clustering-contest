<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/world/seismos-44-rixter-anastatose-tin-italia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T19:33:26+00:00"/>
    <meta property="og:title" content="Σεισμός 4,4 Ρίχτερ αναστάτωσε την Ιταλία"/>
    <meta property="og:description" content="Στην Ιταλία, το επίκεντρο του σεισμού, μεγέθους 4,4 βαθμών της κλίμακας Ρίχτερ, ήταν μεταξύ των επαρχιών Λ’ Άκουιλα και Φροζινόνε, ενώ έγινε ιδιαίτερα αισθητός σε Ρώμη και Νάπολη"/>
  </head>
  <body>
    <article>
      <h1>Σεισμός 4,4 Ρίχτερ αναστάτωσε την Ιταλία</h1>
      <h2>Στην Ιταλία, το επίκεντρο του σεισμού, μεγέθους 4,4 βαθμών της κλίμακας Ρίχτερ, ήταν μεταξύ των επαρχιών Λ’ Άκουιλα και Φροζινόνε, ενώ έγινε ιδιαίτερα αισθητός σε Ρώμη και Νάπολη</h2>
      <address><time datetime="2019-11-07T19:33:26+00:00">07 Nov 2019, 19:33</time> by <a rel="author">ΤοΒΗΜΑ Team</a></address>
      <p>Σεισμική δόνηση σημειώθηκε, το απόγευμα της Πέμπτης, στη νότια Ιταλία προκαλώντας αναστάτωση σε πολλές περιοχές.</p>
      <p>Το επίκεντρο του σεισμού, μεγέθους 4,4 βαθμών της κλίμακας Ρίχτερ, ήταν μεταξύ των επαρχιών Λ’ Άκουιλα και Φροζινόνε, ενώ έγινε ιδιαίτερα αισθητός σε Ρώμη και Νάπολη.</p>
      <p>
        <a href="https://www.in.gr/2019/11/07/politics/diplomatia/kypros-esoda-93-dis-dolaria-gia-18-xronia-apo-tin-afroditi/">Κύπρος : Έσοδα 9,3 δισ. δολάρια για 18 χρόνια από την «Αφροδίτη»</a>
      </p>
      <p>Σύμφωνα με το Εθνικό Ινστιτούτο Γεωφυσικής, ο σεισμός ήταν ύψους 4,4 βαθμών, ενώ η εκτίμηση του Ευρωμεσογειακού Σεισμολογικού Ινστιτούτου κάνει λόγο για 4,8 βαθμούς.</p>
      <p>Προς το παρόν, όπως μεταδίδουν τα ιταλικά μέσα, δεν υπάρχουν αναφορές για τραυματίες ή ζημιές.</p>
      <figure>
        <iframe data-src="https://twitter.com/LastQuake/status/1192498376920752133?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Ξύπνησε μνήμες από τον μεγάλο σεισμό</h3>
      <p>Η σεισμική δόνηση πάντως στην περιοχή ξύπνησε μνήμες από τον μεγάλο σεισμό που έγινε ξημερώματα της 6ης Απριλίου 2009.</p>
      <p>Τότε, η πόλη Λ’ Άκουιλα, περίπου στις 03:30 το πρωί (τοπική ώρα), ταρακουνήθηκε από ισχυρή σεισμική δόνηση 5,9 Ρίχτερ, η οποία άφησε πίσω της 309 νεκρούς, 1600 τραυματίες, ζημιές σε περισσότερα από 10.000 κτίρια, 70.000 εκδιωγμένους από τα σπίτια τους και περίπου 29.000 αστέγους για μέρες μετά.</p>
      <p>
        <a href="https://www.tovima.gr/2019/11/07/finance/ti-allazei-sti-dei-pos-tha-idiotikopoiithei-i-depa/">Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο</a>
      </p>
    </article>
  </body>
</html>