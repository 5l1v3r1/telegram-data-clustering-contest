<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/yaponiya-ne-pustila-krimsku-saksofonistku-cherez-rosiyskiy-pasport-638285.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T07:33:11+00:00"/>
    <meta property="og:title" content="Японія не пустила кримську саксофоністку через російський паспорт"/>
    <meta property="og:description" content="Японське посольство в Москві наполягає, щоб Кожухарова отримувала візу в Києві як громадянка України"/>
  </head>
  <body>
    <article>
      <h1>Японія не пустила кримську саксофоністку через російський паспорт</h1>
      <address>
        <time datetime="2019-11-07T07:33:11+00:00">07 Nov 2019, 07:33</time>
      </address>
      <h4>Японське посольство в Москві наполягає, щоб Кожухарова отримувала візу в Києві як громадянка України</h4>
      <p>Влада Японії заборонила в'їзд в країну саксофоністці з окупованого Росією Криму Вероніці Кожухаровій, яка отримала російський паспорт.</p>
      <p>Про це повідомив її колега, композитор і арфист Олександр Болдачев, з яким артистка мала виступити в Японії, пише <a href="https://qha.com.ua/novosti/nichem-ne-mozhem-pomoch-yaponiya-otkazala-v-vize-krymskoj-saksofonistke-iz-za-nepriznaniya-rossijskoj-anneksii-kryma/">QHA</a>.</p>
      <p>Японське посольство в Москві наполягає, щоб Кожухарова отримувала візу в Києві як громадянка України, оскільки не визнає російську окупацію Криму.</p>
      <p>За словами Болдачева, в диппредставництві Японії зазначили, що не можуть давати візу українцям, «яким насильно поміняли паспорт на російський».</p>
      <p>Композитор намагався виправдати російську анексію Криму, однак дипломат, якого представник російської культури назвав «японцем, який вічно кланяється», люб'язно відповів, що нічим не може допомогти.</p>
      <p>До слова, <a href="https://glavcom.ua/news/jes-oficiyno-vidmovivsya-viznavati-rosiyski-pasporti-zhiteliv-okupovanogo-donbasu--629878.html">ЄС офіційно відмовився визнавати російські паспорти</a> жителів окупованого Донбасу. Мешканці так званих «Донецької» і «Луганської народних республік» можуть звертатися за візами для поїздок у країни-члени Євросоюзу лише в консульства на території України. </p>
      <p>До слова, у<a href="https://glavcom.ua/news/u-mzs-nimechchini-zaperechili-vidachu-viz-meshkancyam-donbasu-z-rosiyskimi-pasportami-627654.html"> МЗС Німеччини заперечили видачу віз </a>мешканцям Донбасу з російськими паспортами. </p>
      <p>Раніше повідомлялося, що Єврокомісія спільно з Європейською службою закордонних справ та у координації з делегаціями ЄС в Києві та Москві почали працювати над правилами, згідно з якими <a href="https://glavcom.ua/news/u-jes-rozroblyayut-pravila-identifikaciji-pasportiv-rf-vidanih-zhitelyam-donbasu-616684.html">буде здійснюватися ідентифікація паспортів РФ, виданих мешканцям ОРДЛО.</a></p>
      <related>
        <a href="https://glavcom.ua/world/observe/stalo-vidomo-skilki-zaroblyayut-top-veduchi-malahov-ta-urgant-na-kremlivskih-kanalah-638164.html"/>
        <a href="https://glavcom.ua/news/ti-zradnik-ti-pustiv-v-ukrajinu-rosiyan-lyashko-pobiv-gerusa-video-638191.html"/>
        <a href="https://glavcom.ua/news/prikordonniki-ne-pustili-v-ukrajinu-rosiysku-aktorku-yaka-nezakonno-vidviduvala-okupovaniy-krim--638074.html"/>
      </related>
    </article>
  </body>
</html>