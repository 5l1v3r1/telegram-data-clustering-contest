<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-boys-karl-urban-svela-quando-vedremo-la-seconda-stagione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T07:00:00+00:00"/>
    <meta property="og:title" content="The Boys: Karl Urban svela quando vedremo la seconda stagione"/>
    <meta property="og:description" content="Karl Urban ha terminato le riprese della seconda stagione ed anticipa quale sarà la finestra di lancio dei nuovi episodi della serie su Amazon Prime Video."/>
  </head>
  <body>
    <article>
      <h1>The Boys: Karl Urban svela quando vedremo la seconda stagione</h1>
      <address><time datetime="2019-11-07T07:00:00+00:00">07 Nov 2019, 07:00</time> by <a rel="author">Roberto Tavecchia</a></address>
      <p>Tra i tanti show televisivi tratti da fumetti che hanno colpito ed entusiasmato il pubblico, menzione d’onore va fatta a <a href="https://www.tomshw.it/culturapop/the-boys/"><b>The Boys</b></a>, distribuita da <b>Amazon Prime Video</b>. La serie, che è ispirata all’omonimo fumetto di <b>Garth Ennis</b> e <b>Darick Robertson</b>, segue una serie di <i>vigilantes</i> che hanno deciso di uccidere un gruppo di supereroi criminali che spadroneggia sul pianeta, conosciuto come i Sette.</p>
      <p>Dopo la premiere della prima stagione nell’agosto di quest’anno, i fan sono ansiosi di scoprire quando debutteranno i nuovi episodi sulla piattaforma streaming, ed oggi sembra che potremmo finalmente avere una risposta in qualche modo. <b>Karl Urban</b>, che recita nella serie nel ruolo di <b>Billy Butcher</b>, ha recentemente pubblicato su <b>Instagram</b> l’annuncio della conclusione delle riprese della seconda stagione, e che i nuovi episodi dovrebbero debuttare à <i>“metà 2020.”</i></p>
      <p>https://www.instagram.com/p/B4h3XjYgQG5/</p>
      <p>A fianco di Urban in<b> The Boys</b> troviamo <b>Jack Quaid, Erin Moriarty, Antony Starr, Dominique McElligott, Jessie T. Usher, Laz Alonso, Chace Crawford, Tom Capon, Karen Fukuhara, Nathan Mitchell</b> ed <b>Elizabeth Shue</b>. La serie è prodotta da <b>Seth Rogen</b> ed <b>Evan Goldberg</b> di <i><b>Preacher</b></i>, oltre a<b> Erik Kripke</b> di <b><i>Supernatural</i> </b>e <b><i>Timeless</i></b>.</p>
      <p><i>“Nella seconda stagione avremo molte più risorse”</i>, ha spiegato <b>Rogen</b> all’inizio di quest’anno. <i>“Stanno aggiungendo più personaggi, la portata dello show cresce organicamente man mano che questo continua. In realtà questa settimana, abbiamo appena visto la premiere della seconda stagione. Da produttore l’ho trovata un’esperienza meravigliosa , ed è molto meglio di quanto avessi mai sperato potesse essere. “</i></p>
      <p><i>“Sono così emozionato per la risposta del pubblico alla prima stagione! E questo ha fatto sì che mi facessi il c*lo durante la lavorazione della seconda”</i>, ha aggiunto l’altro showrunner e co-produttore Kripke. <i>“Non voglio che la seconda stagione diventi più grande, ma più profonda. Bramo una stagione più intensa, più folle, più straziante, e soprattutto più guidata dai personaggi. Quando verrà considerata migliore della prima, allora potrò ritenermi soddisfatto!”</i></p>
      <figure>
        <img src="https://www.tomshw.it/images/images/2019/07/the-boys-44979.jpg"/>
        <figcaption>I sette - Credit Amazon</figcaption>
      </figure>
      <p>La prima stagione di <b>The Boys</b> è disponibile in streaming su <b>Amazon Prime Video</b>.</p>
      <blockquote>In attesa della seconda stagione di The Boys, recupera la prima abbonandoti ad <a href="https://toms.it/fjXGB">Amazon Prime Video</a> e scopri un catalogo enorme di film, serie TV, cartoon, anime e documentari da guardare in streaming!</blockquote>
      <p> </p>
    </article>
  </body>
</html>