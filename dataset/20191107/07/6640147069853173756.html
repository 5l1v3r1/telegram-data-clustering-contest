<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/surface-pro-x-aggiornamento-firmware-per-risolvere-i-problemi-di-batteria-e-stabilita/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T07:00:00+00:00"/>
    <meta property="og:title" content="Surface Pro X, aggiornamento firmware per risolvere i problemi di batteria e stabilità"/>
    <meta property="og:description" content="Microsoft, ha rilasciato il primo aggiornamento firmware per il Surface Pro X al fine di migliorare l'autonomia e la stabilità del sistema."/>
  </head>
  <body>
    <article>
      <h1>Surface Pro X, aggiornamento firmware per risolvere i problemi di batteria e stabilità</h1>
      <address><time datetime="2019-11-07T07:00:00+00:00">07 Nov 2019, 07:00</time> by <a rel="author">Giulio Bagnato</a></address>
      <p>Le prime recensioni del <b>Surface Pro X </b>d’oltreoceano hanno evidenziato un’autonomia non all’altezza delle aspettative e una scarsa stabilità del sistema. Le varie testate che hanno avuto modo di provare questo 2 in 1 ne hanno <b>lodato il design e la qualità costruttiva, bocciando però la parte software </b>ravvisando un Windows con compatibilità delle app limitata e diversi bug.</p>
      <figure>
        <img src="https://www.tomshw.it/images/images/2019/10/microsofr-surface-pro-x-e-sq1-54754.768x432.jpg"/>
      </figure>
      <p>Per iniziare a porvi rimedio quindi, Microsoft ha rilasciato il <b>primo aggiornamento firmware per Surface Pro X</b>. L’aggiornamento di novembre 2019 punta a <b>migliorare la durata della batteria e la stabilità del sistema</b>. Di seguito il <i>changelog</i> completo:</p>
      <ul>
        <li>Surface UEFI – Firmware: 3.444.140.0 improves system stability (Migliora la stabilità del sistema).</li>
        <li>Surface System Aggregator – Firmware: 14.57.139.0 improves battery performance (Migliora le prestazioni della batteria).</li>
        <li>Surface Pro X Integration – System devices: 20.63.139.0 improves stability when in hibernation (Migliora la stabilità durante l’ibernazione del sistema).</li>
        <li>Microsoft SQ1 Adreno 685 GPU – Display Adapters: 26.18.800.0 improves system stability (Migliora la stabilità del sistema).</li>
        <li>Surface Pro X Power Engine Plug-in Device: 1.0.0800.0 improves system stability (Migliora la stabilità del sistema).</li>
      </ul>
      <p>Microsoft ha annunciato il <a href="https://www.tomshw.it/hardware/surface-pro-x-il-2-in-1-con-processore-microsoft-sq1-parte-da-999-dollari/">Surface Pro X il mese scorso a New York</a>, mostrando un dispositivo 2 in 1 bastato su CPU ARM, precisamente un <b>SoC custom Microsoft SQ1 </b>basato su tecnologia Qualcomm (deriva dallo Snapdragon 8cx).</p>
      <p>Se siete curiosi trovate maggiori dettagli tecnici sul chip in <a href="https://www.tomshw.it/hardware/intel-lakefield-amd-ryzen-surface-edition-e-microsoft-sq1-quello-che-sappiamo-finora/">questo articolo</a>. A bordo del nuovo Surface c’è “Windows 10 on ARM”, che offre l’esperienza di Windows completa anche grazie a un layer di emulazione integrato. Il nuovo Surface Pro X sarà ufficialmente <b>disponibile in Italia dal 19 novembre</b>, anche se è già <a href="https://toms.it/AJ6WS">prenotabile sullo store Microsoft</a> a un prezzo di partenza di 1169 euro.</p>
    </article>
  </body>
</html>