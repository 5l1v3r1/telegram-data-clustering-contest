<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kilkist-otrimuvachiv-subsidiy-u-kijevi-zmenshilasya-vdvichi-638262.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T07:28:00+00:00"/>
    <meta property="og:title" content="Кількість отримувачів субсидій у Києві зменшилася вдвічі"/>
    <meta property="og:description" content="Столична влада пояснює зменшення кількості одержувачів субсидії зі зростанням добробуту громадян"/>
  </head>
  <body>
    <article>
      <h1>Кількість отримувачів субсидій у Києві зменшилася вдвічі</h1>
      <address>
        <time datetime="2019-11-07T07:28:00+00:00">07 Nov 2019, 07:28</time>
      </address>
      <h4>Столична влада пояснює зменшення кількості одержувачів субсидії зі зростанням добробуту громадян</h4>
      <p>Кількість домогосподарств в Києві, яким в жовтні нарахована субсидія на оплату житлово-комунальних послуг, у порівнянні з минулим сезоном скоротилося на 46% до 75 тисяч.</p>
      <p>Про це на брифінгу повідомив заступник директора Департаменту соціальної політики - начальник управління пільг, державної та регіональної допомоги Максим Бученко.</p>
      <p>«У порівнянні з минулим сезоном, кількість отримувачів житлових субсидій зменшилася на 46%, тобто в жовтні 2018 року у нас уже користувалися житловою субсидією 168 тис. господарств», - сказав він.</p>
      <p>Наразі 75 тис. столичних домогосподарств отримали житлову субсидію на опалювальний період, процес їх нарахування ще йде. Очікується, що їх буде близько 120-130 тис. домогосподарств.</p>
      <p>Зменшення кількості одержувачів субсидії пов'язане з економічним зростанням добробуту громадян, зазначили у столичній владі.</p>
      <p>Своєю чергою, директор Департаменту соціальної політики КМДА Руслан Світлий повідомив, що в листопаді 2019 року 2,5 тис. пільговиків отримають субсидію, нараховану за жовтень, в готівковій формі на 2,2 млн гривень. Пільгу у безготівковій формі отримають 127,2 тис. громадян на 81,4 млн гривень.</p>
      <p>Нагадаємо, Кабінет міністрів України заявив, що <a href="https://glavcom.ua/news/goncharuk-zapevniv-shcho-kabmin-ne-planuje-zmenshuvati-subsidiji-635672.html">не планує зменшувати субсидії у цьому році протягом опалювального сезону.</a></p>
      <related>
        <a href="https://glavcom.ua/news/goncharuk-zapevniv-shcho-kabmin-ne-planuje-zmenshuvati-subsidiji-635672.html"/>
        <a href="https://glavcom.ua/news/goncharku-obicyaje-shcho-subsidiji-otrimuvatimut-vsi-hto-jih-potrebuje-634670.html"/>
        <a href="https://glavcom.ua/news/kabmin-zbilshiv-z-15-do-20-dohodu-domogospodarstva-normu-plati-za-komunalku-pri-viznachenni-subsidiji--634337.html"/>
      </related>
    </article>
  </body>
</html>