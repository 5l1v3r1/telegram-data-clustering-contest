<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911807.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T07:40:00+00:00"/>
    <meta property="og:title" content="Сурова глоба за Гонзо, след като прати Сватбата &quot;директно за затвора&quot;"/>
    <meta property="og:description" content="Спортният директор на Локомотив Пловдив Георги Иванов - Гонзо почти сигурно ще отнесе доста солена г..."/>
  </head>
  <body>
    <article>
      <h1>Сурова глоба за Гонзо, след като прати Сватбата "директно за затвора"</h1>
      <address>
        <time datetime="2019-11-07T07:40:00+00:00">07 Nov 2019, 07:40</time>
      </address>
      <p>Спортният директор на Локомотив Пловдив <a href="https://www.plovdiv24.bg/sport/persons/2073.html">Георги Иванов</a> - Гонзо почти сигурно ще отнесе доста солена глоба от Дисциплинарната комисия към БФС. Причината - острата словесна атака на Гонзо към съдията на двубоя със Славия Ивайло Стоянов - Сватбата.</p>
      <p>След мача в "Овча купел", бесен от отсъдената дузпа за домакините, Иванов заяви, че реферът е "директно за затвора". Тези думи ще костват на спортния директор на черно-белите 5000 лева, прогнозира "Тема спорт".</p>
      <p>Дисциплинарният правилник на БФС, чл. 36, т. 1, ал. 1. буква а, гласи: "(1) За нарушенията на ръководител, служители или служебни лица на ФК се налагат дисциплинарни наказания, както следва:</p>
      <p>1. Когато ръководители, служители или служебни лица от ФК нанасят обиди или проявят опит за саморазправа с длъжностните лица на футболна среща, на ФК се налагат наказания, както следва:</p>
      <p>а) имуществена санкция в размер на 5000 (пет хиляди) до 10 000 (десет хиляди) лева - за нарушения на президент, вицепрезидент, изпълнителен директор, технически директор или административен директор; 4000 (четири хиляди) до 8000 (осем хиляди) лева - за нарушения от останалите служители и служебни лица".</p>
    </article>
  </body>
</html>