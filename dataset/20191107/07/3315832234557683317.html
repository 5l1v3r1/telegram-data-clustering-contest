<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c4cc69d3efb7f999/marfuri-nedeclarate-de-peste-150-000-de-lei-depistate-in-doua-trenuri-de-pe-ruta-moscova-chisinau.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T07:47:57+00:00"/>
    <meta property="og:title" content="Mărfuri nedeclarate de peste 150.000 de lei, depistate în două trenuri de pe ruta Moscova-Chișinău"/>
    <meta property="og:description" content="Cinci loturi de mărfuri de larg consum, estimate la peste 150 de mii de lei, au fost depistate de către echipele mobile ale Serviciului Vamal, în două trenuri de pe ruta Moscova-Chișinău. Cei cinci însoțitori de vagon, cercetați pe acest caz, nu au putut prezenta niciun act de proveniență, informează Serviciului Vamal îrintr-un comunicat de presă."/>
  </head>
  <body>
    <article>
      <h1>Mărfuri nedeclarate de peste 150.000 de lei, depistate în două trenuri de pe ruta Moscova-Chișinău</h1>
      <address><time datetime="2019-11-07T07:47:57+00:00">07 Nov 2019, 07:47</time> by <a rel="author">Jurnal.md</a></address>
      <p>
        <b>Cinci loturi de mărfuri de larg consum, estimate la peste 150 de mii de lei, au fost depistate de către echipele mobile ale Serviciului Vamal, în două trenuri de pe ruta Moscova-Chișinău. Cei cinci însoțitori de vagon, cercetați pe acest caz, nu au putut prezenta niciun act de proveniență, informează Serviciului Vamal îrintr-un comunicat de presă.</b>
      </p>
      <p>Loturile de mărfuri au fost depistate la Vălcineț, în urma controalelor efectuate asupra a două garnituri de tren care veneau din Moscova.</p>
      <figure>
        <img src="http://static.cdn.jurnaltv.md/superdesk/20191107091144/2127aca24796725a5eedd9469e591ac3fd995aa4d467a5df5fbe95399d781379.jpg"/>
        <figcaption>customs.gov.md</figcaption>
      </figure>
      <p>Acționând în baza analizei de risc, vameșii au ridicat telefoane mobile și accesorii pentru telefoane, articole vestimentare, produse cosmetice, produse alimentare, piese auto, nedeclarate în vederea eschivării de la achitarea plăților vamale.</p>
      <figure>
        <img src="http://static.cdn.jurnaltv.md/superdesk/20191107091144/58daa6aeacbf32a829fa75192ca5b224cf362a07c80525ea3ceb1eb205a12398.jpg"/>
        <figcaption>customs.gov.md</figcaption>
      </figure>
      <p>Potrivit informațiilor preliminare, bunurile erau procurate din Federația Rusă și urmau să ajungă la beneficiarii finali, în scopul comercializării neautorizate pe piețele din Republica Moldova. Însoțitorii de vagon aveau rolul de intermediari, care asigurau transportarea ilegală a mărfurilor peste frontiera vamală.</p>
      <figure>
        <img src="http://static.cdn.jurnaltv.md/superdesk/20191107091144/145fec8a4c727c8d09d4fa7f8bf9d179d4e288f765b207e2bcccd9ee9693dec0.jpg"/>
        <figcaption>customs.gov.md</figcaption>
      </figure>
      <p>Serviciul Vamal informează că persoanele implicate riscă o amendă de până la 4500 de lei, iar loturile au fost ridicate și transmise subdiviziunilor specializate ale Serviciului Vamal, precum Serviciul Fiscal de Stat.</p>
      <figure>
        <img src="http://static.cdn.jurnaltv.md/superdesk/20191107091144/88b40d4fc6c7c7404dae3dda1db1fa97d8d1c5dfed0578bcc6ee216041c12f6a.jpg"/>
        <figcaption>customs.gov.md</figcaption>
      </figure>
      <p>Bunurile transmise SFS sunt confiscate prin intermediul instanțelor de judecată, care pronunță hotărâri în acest sens, care ulterior ajung să fie comercializate de către agenții economici care intră în posesia produselor în baza unui contract de consignație. Dacă nu ajung să fie vândute, produsele se transmit cu titlu gratuit instituțiilor de stat.</p>
    </article>
  </body>
</html>