<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Veterinarni-lekari-se-sumnyavat-che-otnetotokuche-e-sushtoto-zhivotno-ot-klipa-911806"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T07:41:00+00:00"/>
    <meta property="og:title" content="Ветеринарни лекари се съмняват, че отнетото куче е същото животно от клипа"/>
    <meta property="og:description" content="След острата реакция в социалните мрежи на видеоклипа с изтезания на куче, извършителят вече е с пов..."/>
  </head>
  <body>
    <article>
      <h1>Ветеринарни лекари се съмняват, че отнетото куче е същото животно от клипа</h1>
      <address>
        <time datetime="2019-11-07T07:41:00+00:00">07 Nov 2019, 07:41</time>
      </address>
      <p>След острата реакция в социалните мрежи на видеоклипа с изтезания на куче, извършителят вече е с повдигнато обвинение за проявена жестокост. 32-годишният Ангелин от Мъглиж е признал вината си. Той е пуснат под парична гаранция от 250 лева. Отнетото куче, за което се предполага, че е било жертва на агресията, е добре.</p>
      <p>"Жизнен е, играе и се чувства много добре", казва природозащитничката Ивелина Недкова пред БТВ и разкрива, че още кутрето още не е кръстено. Една от най-обсъжданите теми е дали отнетото куче е същото животно, което е било обект на агресията в клипа.</p>
      <p>"Аз съм първият човек, който подаде сигнал а жестокостта, но клипът е с много лошо качество и не твърдя на 100%, че това е кучето", заявява Ивелина.</p>
      <p>Ветеринарят д-р Камен Кръстев казва, че ако животното е било обект на такава агресия, то ще е травмирано и ще се страхува от хората, няма да позволява да бъде вдигано и докосвано, а той не забелязва такива симптоми при това куче. Д-р Кръстев е прегледал кучето и смята, че е в добро състояние, макар и слабо. Едва след прегледа на кучето той видял ужасяващото видео.</p>
      <p>"Клипът го разгледах подробно вчера и мога да кажа, че кучето на него няма бели лапи", казва д-р Кръстев.</p>
      <p>Те първа ще излязат експертизите на клипа и резултатите от изследванията на кучето, от които ще бъде установено дали това е същото животно, което е било отнето от насилника.</p>
    </article>
  </body>
</html>