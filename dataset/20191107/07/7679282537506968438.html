<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-akshay-kumar-fees-he-will-charge-100-crore-per-film-2836385.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T07:52:51+00:00"/>
    <meta property="og:title" content="एक के बाद एक हिट फिल्म देने के बाद बढ़ाई अक्षय कुमार ने अपनी फीस, चार्ज करेंगे इतने करोड़"/>
    <meta property="og:description" content="बॉलीवुड एक्टर अक्षय कुमार एक फिल्म के लिये 100 करोड़ की फीस लेने जा रहे हैं। अक्षय फिल्मकार वासु भगनानी की फिल्म में काम करने जा रहे हैं। माना जा रहा है कि वह इस फिल्म के लिए 100 करोड़ रुपए फीस के तौर..."/>
  </head>
  <body>
    <article>
      <h1>एक के बाद एक हिट फिल्म देने के बाद बढ़ाई अक्षय कुमार ने अपनी फीस, चार्ज करेंगे इतने करोड़</h1>
      <address><time datetime="2019-11-07T07:52:51+00:00">07 Nov 2019, 07:52</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर अक्षय कुमार एक फिल्म के लिये 100 करोड़ की फीस लेने जा रहे हैं। अक्षय फिल्मकार वासु भगनानी की फिल्म में काम करने जा रहे हैं। माना जा रहा है कि वह इस फिल्म के लिए 100 करोड़ रुपए फीस के तौर पर ले सकते हैं।</p>
      <p>अक्षय, वासु और एमी एंटरटेन्मेंट के निखिल आडवाणी इस प्रोजेक्ट के लिए साथ आ रहे हैं। माना जा रहा है कि इस फिल्म को रंजीत तिवारी निर्देशित करेंगे। यह फिल्म एक हार्ड कोर एक्शन ड्रामा फिल्म होगी और ये एक रियल लाइफ घटना से प्रेरित होगी।</p>
      <p>माना जा रहा है कि इस फिल्म की ज्यादातर शूटिंग लंदन में होगी। बताया जा रहा है किअक्षय कुमार और वासु भगनानी लंबे समय से साथ काम करना चाहते हैं। उन्होंने तीन साल पहले फिल्म एयरलिफ्ट में साथ काम किया था। इस फिल्म ने बॉक्स ऑफिस पर अच्छा प्रदर्शन किया था। </p>
      <p>अक्षय की फिल्म के लिए हीरोइन की तलाश जारी है। वासु इन दिनों डेविड धवन की फिल्म कुली नं 1 के रीमेक को प्रोड्यूस कर रहे हैं। इस फिल्म में वरुण धवन और सारा अली खान जैसे स्टार्स नजर आएंगे।</p>
      <p>
        <b>
          <a href="https://www.livehindustan.com/entertainment/story-urvashi-rautela-wants-to-play-pt-usha-role-in-films-when-asked-2836370.html">उर्वशी रौतेला ने किया खुद के लिए चौंकाने वाला खुलासा जब पूछा गया कि वे किस एथलीट का किरदार निभाना चाहेंगी?</a>
        </b>
      </p>
      <p>
        <b>
          <a href="https://www.livehindustan.com/entertainment/story-aamir-khan-akshay-kumar-box-office-clash-next-year-2836360.html">आमिर-अक्षय की होगी बॉक्स ऑफिस पर भिड़ंत</a>
        </b>
      </p>
    </article>
  </body>
</html>