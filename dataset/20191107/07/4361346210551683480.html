<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/dajkalastol-fajos-vallal-brillirozik-csaszar-gabor/186028"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T07:15:00+00:00"/>
    <meta property="og:title" content="Dajkálástól fájós vállal brillírozik Császár Gábor"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Dajkálástól fájós vállal brillírozik Császár Gábor</mark>
      </h1>
      <address><time datetime="2019-11-07T07:15:00+00:00">07 Nov 2019, 07:15</time> by <a rel="author">Sz. S.</a></address>
      <p>
        <b>Csaknem beállította a BL-csúcsot Császár Gábor, a svájci légiós ké­zilabdázó 16 gólt szerzett. Meg is hívták a válogatottba. </b>
        <b>Csaknem beállította a BL-csúcsot Császár Gábor, a svájci légiós ké­zilabdázó 16 gólt szerzett. Meg is hívták a válogatottba.</b>
      </p>
      <p>A Schaffhausen 35 éves magyar irányítója kinyitotta a dán GOG ellen a gólszütyőt: eggyel több találat esetén beérte volna a spanyol Jesus de la Calt, aki 2009-ben 17-et szerzett. De 35 évesen a 16 sem akármi!</p>
      <p>– Jó lett volna, ha a meccs után kapok három szabadnapot – mondja Csaszi, aki tegnap este Bukarestben újabb BL-meccset játszott –, akkor igazán kiélvezem a kivételes helyzetet. A svájci sajtó nem sok teret szentelt 16 találatának, tudniillik a labdarúgás és jégkorong után a kézilabda csak a harmadik legnépszerűbb sportág, a játékosok 90 százaléka amatőr. Az irányító tőlünk értesült arról, hogy a súlyosan sérült Lékai Máté helyére Gulyás István kapitány behívta bő válogatott keretébe.</p>
      <figure>
        <img src="http://media.borsonline.hu/cikk/20/191585/big-lead/650x360/2015799_csaszar-mti1.jpg"/>
        <figcaption>Januárban volt utoljára válogatott © MTI</figcaption>
      </figure>
      <p>– Örömmel tölt el, hogy ja­nuár után újra gondolnak rám odahaza. A tényt a maga helyén kezelem, akkor foglalkozom vele, amikor megkapom a behívót. Bár a 247 válogatottságával a honi ranglistán hatodik játékmester formája a plafont verdesi, ám örökké édesanyja intelme ötlik fel benne: „Fiam, a sport nem örök, gondolj a jövődre”.</p>
      <p>– Tanácsának eleget téve elvégeztem a Testnevelési Egyetem sportmenedzseri szakát, és a Schaffhausen ju­niorjainak pályaedzőjeként dolgozom.</p>
      <figure>
        <img src="http://media.borsonline.hu/cikk/20/191585/gallery-picture/645w/2015808_csaszar-insta.jpg"/>
        <figcaption>A család boldogsággal tölti el © Instagram</figcaption>
      </figure>
      <p>Szóval nem peregnek tétlenül a napjai, esténként labdázgat ötesztendős kislányával is, egyéves fia viszont némi panasz okozója: – Éppen Lékaival beszélgettem arról, hogy a rengeteg szeretetteljes dajkálgatás miatt mindkettőnknek fáj a válla. Igaz, maródi jobb kezem­mel is sikerült tizenhatot termelni…</p>
    </article>
  </body>
</html>