<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bavariya-borussiya-dortmund-stavky-prognozy-i-koefitsiyenty-bukmekeriv-na-match-9-lystopada-2019-roku/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-07T07:11:00+00:00"/>
    <meta property="og:title" content="«Баварія» – «Боруссія» Дортмунд: ставки, прогнози і коефіцієнти букмекерів на матч 9 листопада 2019 року"/>
    <meta property="og:description" content="Мюнхенська «Баварія» на своєму домашньому стадіоні зіграє проти дортмундської «Боруссії» у центральному поєдинку 11-го туру чемпіонату Німеччини. Букмекери віддають перевагу у цьому матчі господарям поля. Коефіцієнт на перемогу «Баварії» – 1,55, на успіх гостей – 5,3, на нічию – 4,55."/>
  </head>
  <body>
    <article>
      <h1>«Баварія» – «Боруссія» Дортмунд: ставки, прогнози і коефіцієнти букмекерів на матч 9 листопада 2019 року</h1>
      <address><time datetime="2019-11-07T07:11:00+00:00">07 Nov 2019, 07:11</time> by <a rel="author">Сергій Гумен</a></address>
      <p>Мюнхенська «Баварія» на своєму домашньому стадіоні зіграє проти дортмундської «Боруссії» у центральному поєдинку 11-го туру чемпіонату Німеччини. Букмекери віддають перевагу у цьому матчі господарям поля. Коефіцієнт на перемогу «Баварії» – 1,55, на успіх гостей – 5,3, на нічию – 4,55.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/novyny3.png?w=800&amp;ssl=1"/>
        <figcaption>«Баварія» – «Боруссія» Дортмунд: ставки, прогнози і коефіцієнти букмекерів на матч 9 листопада 2019 року</figcaption>
      </figure>
      <p>За версією експертів букмекерської контори <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>, у відсотковому співвідношенні імовірність перемоги мюнхенського колективу – 61%, а «Боруссії» – 18 %. 21 відсоток залишається на нічийний результат.</p>
      <h3>Ставки на голи у матчі «Баварія» – «Боруссія» Дортмунд</h3>
      <p>Протистояння, на думку експертів, має бути результативним. На тотал більше 2,5 можна поставити з коефіцієнтом 1,41, на менше – 2,77.</p>
      <p>У відсотковому співвідношенні на 0-2 голи дається 34%, а на 3 і більше голів – 66%. На ставку «обидві заб’ють» фаворитом вважається вибір «так» з відсотком 63.</p>
      <h3>Статистичні факти про матч «Баварія» – «Боруссія» Дортмунд</h3>
      <p>В останніх п’яти поєдинках між цими командами тричі перемагала «Баварія» та двічі – «Боруссія». Тотал більше був пробитий у чотирьох зустрічах. Різниця забитих/пропущених м’ячів – 15:6 на користь мюнхенського клубу.</p>
      <p>У своїх останніх п’яти матчах у всіх турнірах «Баварія» відсвяткувала чотири перемоги при одній поразці. Тотал більше був зафіксований у чотирьох зустрічах. Різниця голів – 10:9.</p>
      <p>«Боруссія» у своїх останніх п’яти поєдинках здобула три перемоги, зіграла внічию та програла. Тотал більше був пробитий у трьох матчах. Різниця м’ячів – 8:5.</p>
      <p>У попередньому турі Бундесліги мюнхенський клуб на виїзді розгромно поступився франкфуртському «Айнтрахту» з рахунком 1:5. Що стосується дортмундського колективу, то «Джмелі» впевнено перемогли на своєму полі «Вольфсбург» (3:0).</p>
      <p>Після десяти зіграних турів чемпіонату Німеччини «Баварія» займає четверте місце з 18 набраними очками, а «Боруссія» (19 балів) знаходиться на другій сходинці в турнірній таблиці.</p>
      <p>У майбутньому поєдинку мюнхенці не зможуть розраховувати на допомогу трьох захисників: Жерома Боатенга (дискваліфікація), Нікласа Зюле (розрив хрестоподібної зв’язки) та Лукаса Ернандеса (травма зв’язки щиколотки).</p>
      <p>За дортмундців не зіграє через розтягнення захисник Марсель Шмельцер, також під питанням участь у матчі вінгера Джейдона Санчо, який отримав пошкодження в поєдинку Ліги чемпіонів проти міланського «Інтера». Півзахисник Марко Ройс теж ризикує не зіграти через травму.</p>
      <h3>Прогноз складів на матч «Баварія» – «Боруссія» Дортмунд</h3>
      <p>
        <i>«Баварія»: Ноєр, Павар, Мартінес, Алаба, Дейвіс, Кімміх, Горецка, Гнабрі, Алькантара, Перішич, Левандовськи.</i>
      </p>
      <p>
        <i>«Боруссія» Дортмунд: Бюркі, Хакімі, Аканджи, Хуммельс, Шульц, Вітсель, Вайгль, Брандт, Торган Азар, Геррейро, Алькасер.</i>
      </p>
      <p>Матч «Баварія» – «Боруссія» Дортмунд розпочнеться о 19:30 у суботу, 9 листопада, у Мюнхені на стадіоні «Альянц Арена». Трансляцію зустрічі організує телеканал «Футбол 2».</p>
      <related>
        <a href="https://bookmaker-ratings.com.ua/bukmekery-allegri-najvirogidnishyj-nastupnyk-tuhelya-na-postu-golovnogo-trenera-pszh/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bk-pin-up-daruye-1-000-gryven-za-vgadanyj-rahunok-matchu-shahtar-dynamo/"/>
        <a href="https://bookmaker-ratings.com.ua/liverpul-manchester-siti-stavky-prognozy-i-koefitsiyenty-bukmekeriv-na-match-10-lystopada-2019-roku/"/>
        <a href="https://bookmaker-ratings.com.ua/bukmekery-roberto-martines-favoryt-na-posadu-trenera-barselony/"/>
      </related>
    </article>
  </body>
</html>