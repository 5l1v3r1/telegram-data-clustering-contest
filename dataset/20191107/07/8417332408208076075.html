<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/07/Trafikkulykke-p%C3%A5-Fr%C3%B8ya-20338970.ece"/>
    <meta property="og:site_name" content="adressa.no"/>
    <meta property="article:published_time" content="2019-11-07T07:18:34+00:00"/>
    <meta property="og:title" content="Trafikkulykke på Frøya"/>
    <meta property="og:description" content="Ulykken skjedde på fylkesvei 714."/>
  </head>
  <body>
    <article>
      <h1>Trafikkulykke på Frøya</h1>
      <address><time datetime="2019-11-07T07:18:34+00:00">07 Nov 2019, 07:18</time> by <a rel="author">Karoline Ulvnes</a></address>
      <p>Ulykken skjedde på fylkesvei 714.</p>
      <aside><a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/07/javascript:void(0);">Del denne artikkelen på e-post</a></aside>
      <p>Torsdag morgen like etter klokken 08 melder politiet i Trøndelag om en trafikkulykke på Twitter.</p>
      <p>- Front mot front mellom to biler. Ukjent skadeomfang, men involverte meldes som bevisste og oppegående, skriver de.</p>
      <p>Ulykken skal ha skjedd på Dyrvik.</p>
      <p>- Store materielle skader på bilene. To personer blir sjekket av ambulanse, skriver politiet på Twitter like før 08.30.</p>
      <figure>
        <img src="https://www.adressa.no/incoming/article20339165.ece/g8ta99/BINARY/w980/froyaulykke.jpg"/>
        <figcaption>To personer fikk bistand av helsepersonell på stedet.   Foto: ronny teigås</figcaption>
      </figure>
      <p> </p>
      <p>Det skal også være bildeler og oljesøl i veibanen. Det kan bli noe kø på stedet i forbindelse med ulykken.</p>
      <p>- Begge bilene har behov for berging. Det er bestilt, men politiet vil gjøre noen undersøkelser før bilene fjernes fra stedet, sier operasjonsleder Ole Petter Hollingen.</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>