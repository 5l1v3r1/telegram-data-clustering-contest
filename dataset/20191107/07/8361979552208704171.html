<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-vimagav-vid-genprokurora-nazvati-yogo-rozmovu-iz-zelenskim-zakonnoyu-50052092.html"/>
    <meta property="og:site_name" content="НВ"/>
    <meta property="article:published_time" content="2019-11-07T07:23:00+00:00"/>
    <meta property="og:title" content="WP: Трамп вимагав від генпрокурора публічно заявити, що в його розмові із Зеленським не було нічого незаконного"/>
    <meta property="og:description" content="Президент США Дональд Трамп хотів, щоб генпрокурор Вільям Барр публічно заявив, про те, що його в його розмові з Володимиром Зеленським не було нічого незаконного, повідомляє The Washington Post."/>
  </head>
  <body>
    <article>
      <h1>WP: Трамп вимагав від генпрокурора публічно заявити, що в його розмові із Зеленським не було нічого незаконного</h1>
      <h2>Президент США Дональд Трамп хотів, щоб генпрокурор Вільям Барр публічно заявив, про те, що його в його розмові з Володимиром Зеленським не було нічого незаконного, повідомляє The Washington Post.</h2>
      <address>
        <time datetime="2019-11-07T07:23:00+00:00">07 Nov 2019, 07:23</time>
      </address>
      <p>Джерела видання розповіли, що Трамп хотів, щоб Барр провів пресконференцію в зв’язку з цим, але той відмовився.</p>
      <p>Зазначається, що запит на пресконференцію надійшов до Мін'юсту приблизно 25 вересня, коли Білий дім опублікував стенограму розмови Трампа і Зеленського.</p>
      <p>У свою чергу Міністерство юстиції опублікувало заяву, в якій повідомило, що президент не обговорював з генпрокурором розслідування Україною стосовно колишнього віцепрезидента США Джо Байдена та його сина.</p>
      <p>Як зазначають джерела газети в адміністрації, Трамп згадав про відмову Барра провести пресконференцію з цього питання в останні тижні.</p>
      <p>Однак, за словами високопоставленого чиновника, це рішення генпрокурора ніяк не позначилося на взаєминах президента і Барра — вони як і раніше залишаються в хороших відносинах.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> працівника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>