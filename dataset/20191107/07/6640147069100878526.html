<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/epic-games-store-giochi-gratis-falla/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T07:48:00+00:00"/>
    <meta property="og:title" content="Epic Games Store: una falla consentirebbe di scaricare gratis i giochi?"/>
    <meta property="og:description" content="Secondo un redattore di CNN ci sarebbe una falla che permetterebbe di scaricare gratuitamente i giochi all'interno dell'Epic Games Store."/>
  </head>
  <body>
    <article>
      <h1>Epic Games Store: una falla consentirebbe di scaricare gratis i giochi?</h1>
      <address><time datetime="2019-11-07T07:48:00+00:00">07 Nov 2019, 07:48</time> by <a rel="author">Gianluca Saitto</a></address>
      <p>Di recente l’<b>Epic Games Store</b> ha subito diverse controversie. Dalla perdita dei dati salvati dai giocatori di Borderlands 3 fino al fondatore di Epic, Tim Sweeney, che ha iniziato a prendere notorietà su Twitter per aver iniziato a discutere con gli utenti proprio sulla questione dei salvataggi persi. Sembra infatti che Epic Games Store non sia particolarmente tra le grazie dei videogiocatori in questo momento.</p>
      <p>Willian Worrall della redazione di CCN ha portato alla luce nelle scorse ore una nuova <b>vulnerabilità dell’Epic Games Store</b> che permetterebbe di avere l’accesso gratuito al catalogo dei titoli PC presenti sul negozio virtuale Epic. Ci teniamo a dirvi fin da ora che l’utilizzo di questa vulnerabilità è illegale, quindi vi consigliamo caldamente di non utilizzare assolutamente questa falla.</p>
      <figure>
        <img src="https://www.tomshw.it/images/images/2018/12/epic-games-store-9549.768x432.jpg"/>
      </figure>
      <p>Leggi anche: <a href="https://www.tomshw.it/videogioco/4k-inutile-sviluppatori/">4K? Inutile, è solo fumo negli occhi per vari sviluppatori</a></p>
      <p>I test fatti da William hanno fatto notare che questo exploit <b>sembra avere qualcosa a che fare con la mancanza di DRM e il controllo delle licenze da parte del negozio digitale</b>. Uno dei primi sintomi della falla si sono manifestati quando è stato rilasciato Borderlands 3 e i giocatori su Reddit e Twitter hanno scoperto che potevano ancora giocare al titolo anche dopo aver avuto rimborso localizzando una copia del launcher sul desktop.</p>
      <p>In questo momento Epic Games non è ancora intervenuta in alcun modo, ne per aggirare questo problema e nemmeno per confermare o smentire tali indiscrezioni. Vi invitiamo di nuovo di non servirvi assolutamente di questa falla, potrebbe comportare delle conseguenze legali, delle pesanti sanzioni economiche e la completa disattivazione del vostro account Epic Games Store. <b>Cosa pensate della situazione?</b> Diteci la vostra.</p>
      <blockquote>Borderlands 3 non si trova solo su Epic Games Store, potete acquistare il gioco anche su Amazon a <a href="https://toms.it/rQwgl">questo indirizzo</a>.</blockquote>
    </article>
  </body>
</html>