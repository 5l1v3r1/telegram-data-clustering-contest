<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-government-formation-bjp-leaders-to-meet-governor-to-stake-claim565.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T07:45:00+00:00"/>
    <meta property="og:title" content="മഹാരാഷ്ട്ര സര്‍ക്കാര്‍ രൂപീകരണവുമായി ബി.ജെ.പി; ഇന്ന് ഗവര്‍ണറെ കാണും"/>
    <meta property="og:description" content="Maharashtra National News India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം തര്‍ക്കമായി തുടരുമ്പോള്‍ ബി.ജെ.പി എം.എല്‍.എമാര്‍ ഇന്ന് ഗവര്‍ണറെ കാണും. സര്‍ക്കാര്‍ രൂപീകരണത്തി"/>
  </head>
  <body>
    <article>
      <h1>മഹാരാഷ്ട്ര സര്‍ക്കാര്‍ രൂപീകരണവുമായി ബി.ജെ.പി; ഇന്ന് ഗവര്‍ണറെ കാണും</h1>
      <address><time datetime="2019-11-07T07:45:00+00:00">07 Nov 2019, 07:45</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം തര്‍ക്കമായി തുടരുമ്പോള്‍ ബി.ജെ.പി എം.എല്‍.എമാര്‍ ഇന്ന് ഗവര്‍ണറെ കാണും. സര്‍ക്കാര്‍ രൂപീകരണത്തിന് അവകാശം ഉന്നയിക്കാനാണ് ഇന്നത്തെ കൂടികാഴ്ച്ച.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘നിങ്ങള്‍ എങ്ങനെ ശ്രമിച്ചാലും വെള്ളം നമുക്ക് വേര്‍തിരിച്ചെടുക്കാന്‍ കഴിയില്ല. ശിവസേനയും ബി.ജെ.പിയും ഒറ്റകെട്ടാണ്. നല്ല വാര്‍ത്തക്കായി ‘ എന്നായിരുന്നു മുഖ്യമന്ത്രി ദേവേന്ദ്ര ഫഡ്‌നാവിസുമായി നടത്തിയ കൂടികാഴ്ച്ചക്ക ശേഷം ബി.ജെ.പി നേതാവ് പ്രതികരിച്ചത്. എന്നാല്‍ ഭൂരിപക്ഷം തെളിയിക്കാന്‍ ശിവസേന ഇപ്പോഴും ബി.ജെ.പിയെ വെല്ലുവിളിക്കുകയാണ്. നവംബര്‍ ഒന്നിന് സര്‍ക്കാരിന്റെ കാലാവധി അവസാനിക്കാനിരിക്കെയാണ് ബി.ജെ.പിയുടെ ഈ തിരക്കിട്ട നീക്കങ്ങള്‍.</p>
      <p>നിധിന്‍ ഗഡ്ക്കരിയെ മുന്‍നിര്‍ത്തിയുള്ള നീക്കങ്ങളാണ് ഇപ്പോള്‍ ബി.ജെ.പി നടത്തുന്നത്.</p>
      <related>
        <a href="https://www.doolnews.com/cpim-appointed-enquiry-commission-in-uapa-case.html?utm_source=doolnews&amp;utm_medium=related"/>
      </related>
      <p>അതേസമയം, തനിക്കോ തന്റെ പാര്‍ട്ടി വക്താക്കള്‍ക്കോ ഇതുവരെ ബി.ജെ.പിയില്‍നിന്നും അനുകൂല സന്ദേശം ലഭിച്ചിട്ടില്ലെന്ന് ശിവസേന നേതാവ് സഞ്ജയ് റാവത്ത് ആവര്‍ത്തിച്ചു. സഞ്ജയ് റാവത്ത് കഴിഞ്ഞ ദിവസം എന്‍.സി.പി അധ്യക്ഷന്‍ ശരദ് പവാറിനെ കണ്ടിരുന്നു.</p>
      <p>ബി.ജെ.പി ഗവര്‍ണറെ കാണുന്നതിനായി തങ്ങള്‍ കാത്തിരിക്കുകയാണെന്നും അദ്ദേഹം പറഞ്ഞു. ബി.ജെ.പിയുടെ മുതിര്‍ന്ന നേതാക്കള്‍ ഗവര്‍ണറെ കണ്ട് പിന്തുണ അറിയിക്കുകയാണെങ്കില്‍ തങ്ങള്‍ സന്തോഷത്തിലാവുമെന്നും അദ്ദേഹം കൂട്ടിച്ചേര്‍ത്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>