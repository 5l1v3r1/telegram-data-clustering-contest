<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/donald-trump-i-recep-tayyip-erdogan-potwierdzili-spotkanie-w-bialym-domu,983567.html"/>
    <meta property="og:site_name" content="TVN24"/>
    <meta property="article:published_time" content="2019-11-07T07:50:16+00:00"/>
    <meta property="og:title" content="Trump spotka się z Erdoganem w Białym Domu"/>
    <meta property="og:description" content="Mimo napięcia w relacjach między Stanami Zjednoczonymi a Turcją, prezydenci obu krajów, Donald Trump i Recep Tayyip Erdogan, potwierdzili w środę, że w przyszłym tygodniu spotkają się w Białym Domu."/>
  </head>
  <body>
    <article>
      <h1>Trump spotka się z Erdoganem w Białym Domu</h1>
      <address><time datetime="2019-11-07T07:50:16+00:00">07 Nov 2019, 07:50</time> by <a rel="author">asty//rzw</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/37237649-4dfb-4a98-ba57-2f837040bc84-480p.mp4" autoplay="" loop=""/>
          <figcaption>Trump spotka się z Erdoganem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f42c7e47-a960-4d25-a67e-550181527f8d-480p.mp4"/>
          <figcaption>Halloween u Trumpa. Prezydenta odwiedziło dziecko przebrane...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/71652ae0-baef-4f52-8107-63e479c818e5-480p.mp4"/>
          <figcaption>Trump zadzwonił do programu radiowego Farage'a</figcaption>
        </figure>
        <figcaption>Donald Trump i Recep Tayyip Erdogan potwierdzili spotkanie w Białym Domu<cite>Foto: Wikimedia (CC BY-SA 4.0)/ The White House | Video: Reuters Archive</cite></figcaption>
      </slideshow>
      <h3>Mimo napięcia w relacjach między Stanami Zjednoczonymi a Turcją, prezydenci obu krajów, Donald Trump i Recep Tayyip Erdogan, potwierdzili w środę, że w przyszłym tygodniu spotkają się w Białym Domu.</h3>
      <p>"Cieszę się, że zobaczę się z Erdoganem" - napisał w środę Donald Trump na Twitterze po telefonicznej rozmowie z tureckim prezydentem.</p>
      <p>Do spotkania przywódców dojdzie 13 listopada, co potwierdziła w środę także kancelaria Erdogana.</p>
      <h3>Wizyta w cieniu sporu o rzeź Ormian</h3>
      <related>
        <a href="https://www.tvn24.pl/wiadomosci-ze-swiata,2/historyczna-decyzja-izby-reprezentantow-turcja-oburzona,981605.html"/>
      </related>
      <p>Po tym, jak pod koniec października <a href="https://www.tvn24.pl/wiadomosci-ze-swiata,2/izba-reprezentantow-uznala-turecka-rzez-ormian-za-ludobojstwo,981605.html">Izba Reprezentantów USA uznała za ludobójstwo rzeź Turcji na Ormianach w Imperium Osmańskim w czasie I wojny światowej</a>, Erdogan nie wykluczał możliwości odwołania wizyty w Waszyngtonie.</p>
      <p>Turcja oficjalnie nie przyznaje się do ludobójstwa i twierdzi, że Ormianie padli ofiarą epidemii.</p>
      <p>Stosunki amerykańsko-tureckie są napięte od wielu miesięcy, m.in. z powodu <a href="https://www.tvn24.pl/wiadomosci-ze-swiata,2/usa-turcja-nie-moze-miec-f-35-skoro-wybrala-rosyjski-system-s-400,953795.html">zakupu przez Turcję rosyjskiego systemu obrony powietrznej S-400</a>.</p>
      <p>Donald Trump napisał w środę na Twitterze, że Erdogan poinformował go także o schwytaniu w Syrii przez siły tureckie żony i siostry Abu Bakra al-Bagdadiego, byłego lidera dżihadystycznej organizacji Państwo Islamskie (IS), a także wielu bojowników IS.</p>
      <p>Abu Bakr al-Bagdadi zginął 27 października podczas operacji przeprowadzonej przez amerykańskie siły specjalne w pobliżu granicy Syrii z Turcją.</p>
      <related>
        <h4>Rosyjskie rakiety dla Turcji</h4>
        <a href="https://www.tvn24.pl/wiadomosci-ze-swiata,2/kolejne-rosyjskie-systemy-rakietowe-dotarly-do-turcji,969664.html"/>
        <a href="https://www.tvn24.pl/wiadomosci-ze-swiata,2/turcja-podjela-biznesowa-decyzje-dotyczaca-jej-bezpieczenstwa,959110.html"/>
        <a href="https://www.tvn24.pl/wiadomosci-ze-swiata,2/turcja-nie-jest-krajem-ktory-sie-klania-ankara-zapowiada-odwet-za-ewentualne-sankcje,954869.html"/>
        <a href="https://www.tvn24.pl/wiadomosci-ze-swiata,2/f-35-nie-dla-turcji-rosja-ma-propozycje,953953.html"/>
        <a href="https://www.tvn24.pl/wiadomosci-ze-swiata,2/f-35-nie-moga-wspolistniec-z-rosyjska-platforma-zbierajaca-dane-wywiadowcze,953795.html"/>
      </related>
    </article>
  </body>
</html>