<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/sports/psaxnei-antidrasi-kontra-stin-efes-o-olympiakos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T07:23:22+00:00"/>
    <meta property="og:title" content="Ψάχνει αντίδραση κόντρα στην Εφές ο Ολυμπιακός"/>
    <meta property="og:description" content="Ο Ολυμπιακός αντιμετωπίζει την Εφές στο ΣΕΦ για την 7η αγωνιστική της Euroleague σε ένα παιχνίδι πολύ δύσκολο, που οφείλει και πρέπει να αντιδράσει και να βελτιωθεί."/>
  </head>
  <body>
    <article>
      <h1>Ψάχνει αντίδραση κόντρα στην Εφές ο Ολυμπιακός</h1>
      <h2>Ο Ολυμπιακός αντιμετωπίζει την Εφές στο ΣΕΦ για την 7η αγωνιστική της Euroleague σε ένα παιχνίδι πολύ δύσκολο, που οφείλει και πρέπει να αντιδράσει και να βελτιωθεί.</h2>
      <address><time datetime="2019-11-07T07:23:22+00:00">07 Nov 2019, 07:23</time> by <a rel="author">ΤοΒΗΜΑ Team</a></address>
      <p>Ο Ολυμπιακός υποδέχεται απόψε (21:00) την Εφές στο ΣΕΦ ψάχνοντας την τρίτη του νίκη, αλλά κυρίως επιζητώντας αντίδραση αλλά και βελτίωση μετά τη βαριά ήττα από τη Μακάμπι.</p>
      <p>Οι ερυθρόλευκοι δίνουν ένα πολύ δύσκολο κι επικίνδυνο παιχνίδι κόντρα σε μια σαφώς πιο έτοιμη και καλύτερη ομάδα που πέρσι έφτασε μέχρι και τον τελικό της Euroleague, όπου ηττήθηκε από την ΤΣΣΚΑ Μόσχας.</p>
      <p>
        <a href="https://www.in.gr/2019/11/07/politics/proanakritiki-gia-novartis-ti-etoimazoun-polakis-tzanakopoulos-sti-synedriasi/">Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση</a>
      </p>
      <p>Οι παίκτες του Ολυμπιακού αλλά και ο Κεστούτις Κεμζούρα γνωρίζουν ότι πρέπει να αντιδράσουν, όπως γνωρίζουν ότι το συγκεκριμένο παιχνίδι είναι ένα must win για τους Πειραιώτες. Ο Λιθουανός τεχνικός δεν είχε προβλήματα στην προετοιμασία της ομάδας για το ματς, βλέποντας μάλιστα όλους τους παίκτες του πλην του Κώστα Παπανικολάου να προπονούνται κανονικά μετά την γαστρεντερίτιδα που «χτύπησε» τα αποδυτήρια τις προηγούμενες μέρες.</p>
      <p>Ο Έλληνας φόργουορντ θα απουσιάζει από το ματς με τους Τούρκους, ενώ από την άλλη ο Εργκίν Αταμάν δεν υπολογίζει στον Αντριάν Μερμάν, που θα επιστρέψει στην δράση τον επόμενο μήνα. Η Εφές από την πλευρά της επίσης ψάχνει αντίδραση μετά την ήττα της περασμένης εβδομάδας στο ΟΑΚΑ από τον Παναθηναϊκό.</p>
      <p>Διαιτητές του αγώνα θα είναι οι Ντάνιελ Ιερεθουέλο (Ισπανία), Πιότρ Παστούσιακ (Πολωνία) και Έντουαρντ Ουντιάνσκι (Αγγλία).</p>
      <p>Αναλυτικά το πρόγραμμα της 7ης αγωνιστικής:</p>
      <p>Πέμπτη 7/11</p>
      <p>Ζενίτ Αγίας Πετρούπολης-Χίμκι 19:00<br/>Ερυθρός Αστέρας-Ρεάλ Μαδρίτης 20:00<br/>Ολυμπιακός-Αναντολού Εφές 21:00<br/>Μακάμπι Τελ Αβίβ-Άλμπα Βερολίνου 21:05<br/>Αρμάνι Μιλάνο-Μπασκόνια 21:45</p>
      <p>Παρασκευή 8/11<br/>Φενέρμπαχτσε-Μπάγερν Μονάχου 19:45<br/>Ζαλγκίρις Κάουνας-Μπαρτσελόνα 20:00<br/>Παναθηναϊκός-Βαλένθια 21:30<br/>Βιλερμπάν-ΤΣΣΚΑ Μόσχας 21:45</p>
      <p>
        <a href="https://www.tovima.gr/2019/11/07/politics/mathiou-palmer-zimiogonos-kai-proklitiki-i-epektasi-ton-tourkikon-geotriseon-stin-elliniki-yfalokripida-kai-aoz/">Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ</a>
      </p>
    </article>
  </body>
</html>