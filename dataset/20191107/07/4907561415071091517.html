<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/hayvansever-adam-1200-kopegi-kurtardi-haber-fotograf-2217513"/>
    <meta property="og:site_name" content="Posta"/>
    <meta property="article:published_time" content="2019-11-07T07:08:11+00:00"/>
    <meta property="og:title" content="Hayvansever adam 1200 köpeği kurtardı"/>
    <meta property="og:description" content="Sırbistanda Sasha Pesic isimli hayvanseverin, yolda gördüğü 4 yavru köpek sayesinde hayatı değişti. Finansal durumunu düşünmeden onlara yardım etmeye karar verdi. Bu küçük sevgi, özveri ve dayanışma gösterisi, kendisini Sırbistanın önde gelen hayvan hakları savunucularından biri yaptı."/>
  </head>
  <body>
    <article>
      <h1>Hayvansever adam 1200 köpeği kurtardı</h1>
      <address>
        <time datetime="2019-11-07T07:08:11+00:00">07 Nov 2019, 07:08</time>
      </address>
      <h3><a href="https://www.posta.com.tr/haberler/sirbistan">Sırbistan</a>'da Sasha Pesic isimli hayvanseverin, yolda gördüğü 4 yavru <a href="https://www.posta.com.tr/haberler/kopek">köpek</a> sayesinde hayatı değişti. Finansal durumunu düşünmeden onlara yardım etmeye karar verdi. Bu küçük sevgi, özveri ve dayanışma gösterisi, kendisini Sırbistan'ın önde gelen hayvan hakları savunucularından biri yaptı.</h3>
      <figure>
        <img src="https://i.pstimaj.com/img/78/700x0/5dc3b373ae298b73048ec776"/>
      </figure>
      <p>Her şey 2008'de, <b>Sasha Pesic</b> uzun bir günün ardından Nis kentindeki evine dönmesiyle başladı. Yolda 4 köpek yavrusu gören Pesic, finansal durumunu gözetmeksizin onlara yardım etmeye karar verdi.</p>
      <p>Pesic, yardıma muhtaç olan 4 ayaklı dostlarına kapılarını açmaktan geri durmadı.</p>
      <p>6 gönüllü ile birlikte, tüylü dostlarına ayrım gözetmeksizin ev ve yiyecek sağlamak için bir barınak açtı.</p>
      <p>Bütün bunlar, dünyanın çeşitli yerlerinden aldığı bağışlar sayesinde oldu. Pesic, katkılar sayesinde tüm köpeklerin aşılarını yaptırıyor, mikroçip taktırıyor ve hepsinin bakımını yaptırabiliyor. Ayrıca tüm köpeklerin adını da biliyor.</p>
      <figure>
        <img src="https://i.pstimaj.com/img/78/700x0/5dc3b99cae298b7305ad90b1"/>
      </figure>
      <p>Pesic, diğer gönüllülerle birlikte köpeklerin temizliğini, aşılarını yapıyor ve beslenmelerine yardımcı oluyor.</p>
      <p>Barınakta şu anda 750'den fazla köpek var. Pesic, bugüne kadar toplam 1200 köpek kurtardı ve bunlardan 400'ü sahiplendirildi. Ancak tüm süper kahramanlar gibi Pesic'in de düşmanları var. Barınağın bulunduğu toprak sahipleri, barınağın oradan taşınmasını istiyor.</p>
      <p>Neyse ki, binlerce kişi tarafından imzalanan bir dilekçe, yetkililerin tahliyeden vazgeçmesini sağladı. Mesele kalıcı olarak çözülmese de köpeklerin hala bir evi var.</p>
      <p>Şu anki barınak doluluk sınırlarına ulaşmış olmasına rağmeni Pesic'in daha iyi bir alternatifi yok.</p>
      <figure>
        <img src="https://i.pstimaj.com/img/78/700x0/5dc3b9abae298b72913e65a9"/>
      </figure>
      <p><b>"Buradaki tüm sorun sistemde, bu durumla ilgilenmesi gereken kurumlarda" </b>diyen Pesic açıklamalarına şöyle devam etti:</p>
      <p>
        <b>"Diğer bir sorun, köpeklerini kısırlaştırmayan ve artık istemediklerinde onları dışarıda bırakan sahiplerin sorumsuzluğu. Bahaneleri de 'bebeğim oldu', artık köpeğe ihtiyacım yok' , 'köpeğe daha fazla bakamayacağım' gibi şeyler oluyor.'</b>
      </p>
      <figure>
        <img src="https://i.pstimaj.com/img/78/700x0/5dc3b99c66a97c16a8acb853"/>
      </figure>
      <p>"<b>Hükümetten yardım almıyorum. Bazı veterinerler benden normal fiyatlardan daha fazla alıyor, çünkü bağışlardan çok para aldığımı düşünüyorlar. Halbuki tek başımayım. Tedaviler için bağışları ve kendi paramı kullanıyorum."</b></p>
      <figure>
        <img src="https://i.pstimaj.com/img/78/700x0/5dc3b63e66a97c17a290faf9"/>
      </figure>
      <p>Sasha Pesic'in sayfası '<b>patreon.com/sashashelter', Instagram ve Facebook'</b>tan<b> </b>da ziyaret edilebilir.</p>
      <p>Pesic, bu platformlarda bağış yapmak isteyenler için de bir adres vermiş.</p>
      <p>Bu sayede barınağın geleceğini güvence altına almak için sürdürülebilir bir gelir kaynağı oluşturmak istiyor.</p>
      <p>
        <b>"Bu köpeklerin küçük bir sevgiye, yiyeceğe ve bakıma ihtiyacı var, birçoğu barınağa üzgün ve korkmuş geliyor, ancak zaman içinde sevinçleri geri geliyor'" diyor.</b>
      </p>
      <p>
        <b>Fotoğraflar:</b>
      </p>
      <p>Facebook.com/sashashelterserbia</p>
      <p>instagram.com/sashashelter/</p>
      <p>
        <b>Kaynak: BoredPanda</b>
      </p>
    </article>
  </body>
</html>