<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/dnipro-vtretje-prograv-u-kubku-jevropi-fiba-638277.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T07:39:44+00:00"/>
    <meta property="og:title" content="«Дніпро» втретє програв у Кубку Європи ФІБА"/>
    <meta property="og:description" content="Команда української Суперліги не здобула жодної перемоги в групі"/>
  </head>
  <body>
    <article>
      <h1>«Дніпро» втретє програв у Кубку Європи ФІБА</h1>
      <address>
        <time datetime="2019-11-07T07:39:44+00:00">07 Nov 2019, 07:39</time>
      </address>
      <h4>Команда української Суперліги не здобула жодної перемоги в групі</h4>
      <p>«Дніпро» програв на виїзді болгарському «Левськи» в матчі третього туру групового етапу Кубка Європи ФІБА.</p>
      <h3>«Левськи» – «Дніпро» - 85:78 (23:18, 22:22, 17:23, 23:15)</h3>
      <p><b>«Дніпро»</b>: Дугат 12 + 4 передачі, Сизов 3, Закурдаєв 14, Тимофеєнко 6, Чумаков - старт; Шундель 17, Корнієнко 15 + 9 підбирань + 2 блок-шота, Санон 7 + 3 перехоплення, Коломойський, Глєбов 4</p>
      <blockquote>
        <b>Читайте також: <a href="https://glavcom.ua/sport/news/liga-chempioniv-pristrasti-v-midani-rozgrom-u-madridi-ta-vsi-rezultati-6-listopada-638220.html">Ліга чемпіонів: пристрасті в Мілані, розгром у Мадриді та всі результати 6 листопада</a></b>
      </blockquote>
      <p>Наша команда впевнено розпочала матч, зробивши ривок 13:8 у дебюті гри, однак друга частина першої чверті залишилась за господарями. «Левськи» відіграв відрізок більш агресивно на обох сторонах майданчика, реалізував 70% кидків з гри і, незважаючи на програне підбирання, виграв чверть “+5”. «Дніпро», навпаки, мав проблеми з реалізацією своїх атак, та дозволив супернику ще за першу чверть пробити 10 штрафних.</p>
      <p>Друга чверть пройшла більш рівно, що мало своє відображення і на табло – 10-хвилинку команди відіграли з рахунком 22:22 і пішли на велику перерву за тих самих 5 очок переваги господарів.</p>
      <p>Протягом усієї третьої чверті «Дніпро» був за крок, щоб повернути собі лідерство і зробив це, причому в доволі ефектному стилі. Іссуф Санон пішов у прохід і з сиреною данком вивів команду вперед - у «Дніпра» “+1” перед заключною чвертю. Гості додали у захисті, спровокували у суперника 6 втрат за 10-хвилинний відрізок та остаточно повернулись у матч перед його вирішальним відрізком.</p>
      <p>Втримати перевагу у заключній чверті команді Журавльова не вдалося. Суперники, як і протягом матчу, на фінішній дистанції йшли дуже близько і у вирішальну хвилину входили за одного очка переваги болагрського клубу. Однак жодна з атак «Дніпра» на перемогу результативною не стала. «Левськи», в свою чергу, перевагу втримав і навіть зумів збільшити її до 7 очок, скориставшись невдалими рішеннями суперника. «Дніпро» дозволив болгарам виграти заключні хвилини та поступився з рахунком 78:85, залишившись єдиною комнадою в групі, яка не має в активі жодної перемоги. </p>
      <related>
        <a href="https://glavcom.ua/sport/news/nazvano-sklad-zhinochoji-zbirnoji-ukrajini-z-basketbolu-na-vidbir-chempionatu-jevropi-637954.html"/>
      </related>
    </article>
  </body>
</html>