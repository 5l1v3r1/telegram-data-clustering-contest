<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/dinamo-zagreb-shahtar-lujish-kashtru-prokomentuvav-nichiyu-50052077.html"/>
    <meta property="og:site_name" content="НВ"/>
    <meta property="article:published_time" content="2019-11-07T02:21:00+00:00"/>
    <meta property="og:title" content="Вперше я не зміг дивитися пенальті. Наставник Шахтаря прокоментував драматичну нічию з Динамо Загреб"/>
    <meta property="og:description" content="Головний тренер донецького Шахтаря Луїш Каштру прокоментував нічию з Динамо Загреб (3:3) у матчі четвертого туру групового етапу Ліги чемпіонів."/>
  </head>
  <body>
    <article>
      <h1>Вперше я не зміг дивитися пенальті. Наставник Шахтаря прокоментував драматичну нічию з Динамо Загреб</h1>
      <h2>Головний тренер донецького Шахтаря Луїш Каштру прокоментував нічию з Динамо Загреб (3:3) у матчі четвертого туру групового етапу Ліги чемпіонів.</h2>
      <address>
        <time datetime="2019-11-07T02:21:00+00:00">07 Nov 2019, 02:21</time>
      </address>
      <p>«По тому, що відбувалося до видалення Марлоса, до нашої команди абсолютно не можна було причепитися. Ми повністю контролювали гру. Прекрасно почали, знали, що перші хвилини будуть дуже складними, і команда відмінно справлялася. Ворота суперника завжди були перед очима хлопців, брали м’яч обличчям до них, а не спиною, що вкрай важливо. Забили першими. Динамо зреагувало і зрівняло рахунок. Ми продовжували йти вперед, очікували, що в другому таймі щось трохи зміниться, і переживали, що наша команда трохи розслабитися. Проте все йшло добре, поки не стався інцидент з вилученням Марлоса», — <a href="https://shakhtar.com/ru-ru/news/2019/november/7_news/7_luis-castro/">цитує</a> Каштру прес-служба футбольного клубу.</p>
      <p>За словами тренера донеччан, гра дуже ускладнилася, коли рахунок став 1:3 на користь Динамо.</p>
      <p>«Але ми провели правильні заміни, команда змогла зреагувати. Футболісти, які вийшли на поле, додали енергії. У результаті нам вдалося зробити практично неможливе. Спершу ми засмучувалися, а в кінці зраділи, що вийшло зрівняти рахунок. У нас є можливість пройти далі», -зазначив він.</p>
      <p>Каштру вважає, що «можливо, в цьому матчі ми показали те, що привертає до футболу мільйони людей».</p>
      <p>«Коли арбітр побіг дивитися відеоповтор, у нас вже була інформація, що це дійсно пенальті на П’ятова. Якщо по Тайсону були якісь сумніви, чи було торкання, то щодо Пятова ми були впевнені. Тайсон і Тете між собою вирішили, хто проб'є. Це два гравці, які відповідають за пенальті і виконують їх дуже добре. Тете показав величезну впевненість, пробив, і, як бачимо, у нього вийшло. Я, чесно кажучи, вперше у своєму житті просто не зміг дивитися пенальті», — прокоментував Каштру момент з призначенням пенальті.</p>
      <p>Читайте також:<br/><a href="https://nv.ua/ukr/sport/football/dinamo-zagreb-shahtar-divitisya-onlayn-match-liga-chempioniv-06-11-2019-50051828.html">&amp;nbspДинамо Загреб — Шахтар 3:3. Події по хвилинах матчу Ліги чемпіонів</a></p>
      <p>У матчі четвертого туру групового етапу Ліги чемпіонів <a href="https://nv.ua/ukr/sport/football/dinamo-zagreb-shahtar-liga-chempioniv-rezultat-matchu-06-11-2019-50052063.html">Шахтар здобув драматичну нічию 3:3 на виїзді проти Динамо Загреб</a>.</p>
    </article>
  </body>
</html>