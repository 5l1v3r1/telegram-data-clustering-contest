<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-mahmudullah-riyad-can-script-huge-t20i-record-for-bangladesh-in-rajkot-2836223.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T02:55:43+00:00"/>
    <meta property="og:title" content="INDvsBAN: महमुदुल्लाह टी-20 में इस रिकॉर्ड से बस दो कदम दूर"/>
    <meta property="og:description" content="India vs Bangladesh, 2nd T20I at Rajkot: बांग्लादेश के टी-20 कप्तान महमुदुल्लाह रियाद क्रिकेट के इस सबसे छोटे प्रारूप में छक्कों का अर्धशतक पूरा करने से अब मात्र दो कदम दूर हैं। महमुदुल्लाह की..."/>
  </head>
  <body>
    <article>
      <h1>INDvsBAN: महमुदुल्लाह टी-20 में इस रिकॉर्ड से बस दो कदम दूर</h1>
      <address><time datetime="2019-11-07T02:55:43+00:00">07 Nov 2019, 02:55</time> by <a rel="author">एजेंसी,राजकोट</a></address>
      <p><b>India vs Bangladesh, 2nd T20I at Rajkot: </b>बांग्लादेश के टी-20 कप्तान महमुदुल्लाह रियाद क्रिकेट के इस सबसे छोटे प्रारूप में छक्कों का अर्धशतक पूरा करने से अब मात्र दो कदम दूर हैं। महमुदुल्लाह की कप्तानी में बांग्लादेश ने रविवार को नई दिल्ली के अरुण जेटली स्टेडियम में भारत को सात विकेट से हराया था। टी-20 प्रारूप में बांग्लादेश की भारत के खिलाफ अब तक की यह पहली जीत है। </p>
      <p>मेहमान टीम ने अब सीरीज में 1-0 की बढ़त बना ली है। सीरीज का दूसरा मैच गुरुवार को यहां खेला जाना है। महमुदुल्लाह टी-20 इंटरनेशनल क्रिकेट में 50 छक्के पूरा करने से केवल दो छक्के दूर हैं। अगर वह गुरुवार को यह उपलब्धि हासिल कर लेते हैं, तो वह बांग्लादेश के लिए टी-20 में सर्वाधिक छक्के लगाने वाले पहले खिलाड़ी बन जाएंगे। </p>
      <h3>
        <a href="https://www.livehindustan.com/cricket/story-rohit-sharma-can-surpass-suresh-raina-in-this-elite-t20-list-for-india-at-rajkot-2834669.html">INDvsBAN: राजकोट टी-20 में सुरेश रैना से आगे निकल सकते हैं रोहित शर्मा</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-2nd-t20-team-india-expected-playing-eleven-against-bangladesh-at-rajkot-2834866.html">INDvsBAN, 2nd T20: पहले मैच में हार के बाद भारत की प्लेइंग XI में दिख सकते हैं ये बदलाव</a>
      </h3>
      <p>महमुदुल्लाह के अलावा तमीम इकबाल ने 41, शाकिब अल हसन ने 33 और मुश्फिकुर रहीम ने अब तक टी-20 इंटरनेशनल क्रिकेट में 31 छक्के लगाए हैं। वहीं, कप्तान रोहित शर्मा जब गुरूवार को बांग्लादेश के खिलाफ दूसरे मैच में खेलने के लिए मैदान पर उतरेंगे तो वह 100 टी20 अंतरराष्ट्रीय मैच खेलने वाले पहले भारतीय खिलाड़ी और विश्व क्रिकेट में यह उपलब्धि अपने नाम कराने वाले दूसरे क्रिकेटर बन जाएंगे। </p>
      <p>पाकिस्तान के शोएब मलिक (111 टी20 मैच) ही एकमात्र खिलाड़ी हैं जो विश्व क्रिकेट में 100 टी20 अंतरराष्ट्रीय से ज्यादा मैच खेल चुके हैं। रोहित इस प्रारूप में 2452 रन बनाकर शीर्ष स्कोरर हैं और नियमित कप्तान विराट कोहली इस सूची में कुल 2450 रन से दूसरे नंबर पर काबिज हैं। रोहित  ने 136.67 के स्ट्राइक रेट से रन जुटाए हैं, जिसमें चार शतक और 17 अर्धशतक शामिल हैं।</p>
    </article>
  </body>
</html>