<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milosevic-dobro-je-da-smo-mancester-izbacili-iz-glave/341918"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Milošević: Dobro je da smo Mančester izbacili iz glave"/>
    <meta property="og:description" content="„Sad možemo da stavimo fokus na realnije stvari“, poručuje strateg Parnog valjka"/>
  </head>
  <body>
    <article>
      <h1>Milošević: Dobro je da smo Mančester izbacili iz glave</h1>
      <h2>„Sad možemo da stavimo fokus na realnije stvari“, poručuje strateg Parnog valjka</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>Partizan se nije obrukao na Old Trafordu, ali nije ni uspeo da parira daleko kvalitetnijoj ekipi od sebe. Crveni đavoli su bez većih problema slavili sa ubedljivih 3:0, dok će Partizan u poslednja dva kola protiv AZ Alkmara i Astane pokušati da dođe do bodova koji će ga odvesti u 1/16 finala Lige Evrope.</p>
      <p>Trener Partizana <b>Savo Milošević </b>poručuje da nema šta da zameri svojim igračima, iako misli da je mogla bolje da se suprotstavi ekipi <b>Olea Gunara Solskjera</b>.<br/>"<b>Kod mene nema razočaranja. Ovo su ipak druge brzine, jako je teško biti odgovoriti Mančester junajtedu. Nismo se najbolje snašli, dali smo sve od sebe, imali smo malo više grešaka nego što je smelo, prktično smo im poklonili dva gola, što se ne prašta na ovom nivou. Smirili smo ih prvih 20 minuta, što nam je i bila želja, ali nismo uspeli da održimo koncetracu. Veliko iskustvo za nas, da vidimo koji to fudbal morate da igrate ukoliko hoćete na vrh. Dobro je što smo izbacili Mančester junajted iz glave i sada možemo da se suočimo sa realnijim stvarima</b>", poručio je <b>Milošević</b> za RTS.</p>
      <p>
        <b>
          <a href="https://www.mozzartsport.com/fudbal/vesti/ocene-partizan-takve-greske-miletica-i-urosevica-se-ne-prastaju-asano-izgubljen-u-prostoru-i-vremenu-pavlovic-ce-biti-ozbiljan-stoper/341917">OCENE – PARTIZAN: Takve greške Miletića i Uroševića se ne praštaju, Asano izgubljen u prostoru i vremenu, Pavlović će biti ozbiljan štoper</a>
        </b>
      </p>
      <p> </p>
      <p>Crno-beli će pokušati da obezbede evropsko proleće u naredna dva evropska meča.<br/>"<b>Daćemo sve od sebe da osvojimo šest bodova, pa ćemo videti hoće li biti dovoljno za prolaz. Ono što je za nas važnije jeste prvenstvo, gde moramo biti bolji. Sada možemo da stavimo fokus na realnije stvari koje su daleko važnije za nas u ovom trenutku</b>", poručio je <b>Milošević</b>.</p>
      <p>Vezista Parnog valjka <b>Saša Zdjelar</b> imao je veliki broj teških duela sa snažnim vezistima Crvenih đavola.<br/>"<b>Znali smo da su kvalitetni, ušli smo dobro, ali smo se previše povukli</b><b>.</b><b> </b><b>K</b><b>oristili su svaku našu grešku, dva brza gola i posle toga je bilo teško</b><b> da se vratimo u meč</b>", rekao je <b>Zdjelar</b>.</p>
      <p>
        <b>
          <a href="https://www.mozzartsport.com/fudbal/vesti/nismo-isti-video/341913">Nismo isti (VIDEO)</a>
        </b>
      </p>
      <p>Odbrana je imala dosta grešaka, ali protiv ovakvih protivnika neophodno da u odbrani gola učestvuje čitav tim.<br/>"<b>Tu je čitava ekipa, nema to veze sa odbranom, svih 11 igrača brane gol. Oni su pokazali da su izuzetni, čestitamo njima na pobedi, a mi idemo dalje</b>", poručio je <b>Zdjelar.</b></p>
      <p>Partizan naredni meč u Ligi Evrope igra protiv AZ Alkmara u Hagu 28. novembra.</p>
      <p><b>Foto</b>: <i>Reuters</i></p>
    </article>
  </body>
</html>