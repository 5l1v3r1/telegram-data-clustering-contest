<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697251/%D8%A7%D8%AF%D8%B9%D8%A7%D9%87%D8%A7%DB%8C-%D8%B6%D8%AF%D8%A7%DB%8C%D8%B1%D8%A7%D9%86%DB%8C-%D9%86%D9%85%D8%A7%DB%8C%D9%86%D8%AF%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%86%D8%B4%D8%B3%D8%AA-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%A2%DA%98%D8%A7%D9%86%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="ادعاهای ضدایرانی نماینده آمریکا در نشست شورای حکام آژانس"/>
    <meta property="og:description" content="آمریکا به عدم پذیرش بازرس مشکوک آژانس بین‌المللی انرژی اتمی در ایران واکنش نشان داد."/>
  </head>
  <body>
    <article>
      <h1>ادعاهای ضدایرانی نماینده آمریکا در نشست شورای حکام آژانس</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034534_623.jpg"/>
      </figure>
      <p>آمریکا به عدم پذیرش بازرس مشکوک آژانس بین‌المللی انرژی اتمی در ایران واکنش نشان داد.</p>
      <p>به گزارش خبرگزاری مهر به نقل از رویترز، «جکی وولکات»، نماینده آمریکا در نشست شورای حکام آنس بین‌المللی انرژی اتمی که در ارتباط با ایران برگزار شده بود، در ادعایی اعلام کرد که بازداشت موقت یک بازرس آژانس در ایران، اقدام «تحریک‌آمیز ظالمانه‌ای» است.</p>
      <p>وولکات در ادعاهای خود در نشست شورای حکام همچنین خواستار آن شده تا همه اعضای شورا این را مشخص کنند که چنین اقداماتی از سوی ایران غیرقابل قبول است.</p>
      <p>هفته گذشته مسئولین سازمان انرژی اتمی ایران از ورود یکی از بازرسان آژانس بین المللی انرژی اتمی به سایت غنی سازی نطنز جلوگیری کردند، سازمان انرژی اتمی ایران، علت این اقدام را نگرانی از احتمال همراه داشتن مواد مشکوک اعلام کرد.</p>
      <p>سازمان انرژی اتمی ایران عصر چهارشنبه اعلام کرد: به طور معمول وسائل همراه تمام بازرسان آژانس بین المللی انرژی اتمی، در بدو ورود به هر یک از سایت های هسته ای مورد تفتیش و کنترل قرار می گیرد.</p>
      <p>در گزارش سازمان انرژی اتمی آمده است: در ظاهر هنگام ورود این خانم بازرس تجهیزات کنترلی علامت هشدار را نشان داده است و به همین دلیل ضمن کنترل وسایل همراه بازرس از ورود او به سایت جلوگیری شده و مراتب امر به آژانس بین‌المللی انرژی اتمی منعکس شد و از طرف جمهوری اسلامی ایران به آژانس اعلام می شود که پذیرش قبلی این بازرس، لغو شده تلقی می شود.</p>
      <p>این گزارش می افزاید: ایران همچنین خواستار همکاری آژانس برای ادامه تحقیقات در این خصوص شده است که آژانس نیز در پاسخی کتبی این موضوع را می پذیرد. در نتیجه لغو پذیرش بازرس، وی با ناتمام گذاشتن ماموریت خود ایران را به مقصد وین ترک کرده است.</p>
    </article>
  </body>
</html>