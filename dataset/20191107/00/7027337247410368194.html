<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697199/%D9%82%DB%8C%D9%85%D8%AA-%D8%AE%D8%A7%D9%86%D9%87%E2%80%8C%D9%87%D8%A7%DB%8C-%D9%84%D9%88%DA%A9%D8%B3-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D9%85%D8%AE%D8%AA%D9%84%D9%81-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="قیمت خانه‌های لوکس در شهرهای مختلف آمریکا"/>
    <meta property="og:description" content="ایالت کالیفرنیا بیش از سایر ایالت‌های آمریکا میزبان خانه‌های گران قیمت است."/>
  </head>
  <body>
    <article>
      <h1>قیمت خانه‌های لوکس در شهرهای مختلف آمریکا</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034381_913.jpg"/>
      </figure>
      <p>ایالت کالیفرنیا بیش از سایر ایالت‌های آمریکا میزبان خانه‌های گران قیمت است.</p>
      <p>به گزارش ایسنا به نقل از فاکس بیزینس، در بسیاری از شهرهای آمریکا خانه‌های میلیون دلاری خانه‌های فوق لوکس به شمار می‌روند اما این روند در طول سال‌های اخیر به ویژه در شهرهای بزرگ کاملا تغییر کرده است؛ به گونه‌ای که شمار خانه‌های میلیون دلاری در حال سبقت گرفتن از خانه‌های با قیمت پایین‌تر است.</p>
      <p>در بین ایالت‌های مختلف، کالیفرنیا با داشن چهار نماینده در بین پنج شهر گران قیمت آمریکایی در صدر قرار گرفته است. تنها در ماه اوت میانگین قیمت مسکن در آمریکا ۳.۲ درصد نسبت به سال قبل آن افزایش پیدا کرده است اما این افزایش درشهرهای بزرگ بسیار بیشتر بوده است؛ به گونه ای که در برخی شهرها این افزایش تا ۱۰ درصد نیز بوده است. در حال حاضر تنها ۵.۸۶ درصد از کل خانه های آمریکا بالای یک میلیون دلار قیمت دارند.</p>
      <p>در ادامه با قیمت خانه‌ها در ۵ شهر گران قیمت آمریکایی اشنا می‌شوید:</p>
      <p>سان خوزه- کالیفرنیا</p>
      <p>در حال حاضر در این شهر ۳۶۹ هزار و ۷۲۴ واحد مسکونی برای فروش قرار دارد که از این تعداد ۲۰۸ هزار و ۷۴۵ واحد بالای یک میلیون دلار قیمت گذاری شده اند. بدین ترتیب ۵۶ درصد کل خانه های موجود در این شهر میلیون دلاری هستند.</p>
      <p>سان فرانسیسکو- کالیفرنیا</p>
      <p>در حال حاضر در این شهر ۹۳۳ هزار و ۹۰۴ واحد مسکونی برای فروش قرار دارد که از این تعداد ۳۹۵ هزار و ۸۶۰ واحد بالای یک میلیون دلار قیمت گذاری شده اند. بدین ترتیب ۴۲ درصد کل خانه های موجود در این شهر میلیون دلاری هستند.</p>
      <p>لس انجلس- کالیفرنیا</p>
      <p>در حال حاضر در این شهر دو میلیون واحد مسکونی برای فروش قرار دارد که از این تعداد ۴۰۰ هزار و ۵۶۲ واحد بالای یک میلیون دلار قیمت گذاری شده اند. بدین ترتیب ۱۹ درصد کل خانه های موجود در این شهر میلیون دلاری هستند.</p>
      <p>سن دیگو- کالیفرنیا</p>
      <p>در حال حاضر در این شهر ۶۰۰ هزار و ۵۴۵ واحد مسکونی برای فروش قرار دارد که از این تعداد ۸۴ هزار و ۷۶۹ واحد بالای یک میلیون دلار قیمت گذاری شده اند. بدین ترتیب ۱۴ درصد کل خانه های موجود در این شهر میلیون دلاری هستند.</p>
      <p>سیاتل- واشنگتن</p>
      <p>۱۱ درصد کل خانه های موجود در این شهر میلیون دلاری هستند. متوسط قیمت مسکن در این شهر ۴۸۷ هزار و ۴۰۰ دلار است.</p>
    </article>
  </body>
</html>