<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773272,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="שני עובדי טוויטר התגלו כמרגלים סעודים"/>
    <meta property="og:description" content="הסוכנים הממשלתיים צדו מתנגדי משטר מתוך הרשת החברתית, ופעלו תחת הנחיות מצמרת השלטון הסעודי; המטרה: להשתיק מבקרים שפעילים מחוץ למדינה"/>
  </head>
  <body>
    <article>
      <h1>שני עובדי טוויטר התגלו כמרגלים סעודים</h1>
      <h2>הסוכנים הממשלתיים צדו מתנגדי משטר מתוך הרשת החברתית, ופעלו תחת הנחיות מצמרת השלטון הסעודי; המטרה: להשתיק מבקרים שפעילים מחוץ למדינה</h2>
      <address><time datetime="2019-11-07T00:00:00+00:00">07 Nov 2019</time> by <a rel="author">שירות כלכליסט</a></address>
      <p>שני עובדים של טוויטר הואשמו אתמול (ד') בריגול עבור סעודיה; לפי דיווח של הוושינגטון פוסט, השניים ניצלו את הגישה למידע משתמשים כדי לאסוף מודיעין על מתנגדי משטר בממלכה - כך לפי כתב אישום שהגיש משרד המשפטים האמריקאי.</p>
      <p>המקרה, שנחשף בבית המשפט הפדרלי של סן פרנסיסקו, כולל האשמות לפיהן הממשלה הסעודית ניסתה לשבש על פעילות של מתנגדי למשטר הנמצאים מחוץ למדינה. במסמכים שהוגשו לבית המשפט צוינה גם הנחיה שמקורה לכאורה בנסיך הסעודי מוחמד בן סלמאן וקוראת לשימוש אקטיבי במדיה חברתית כדי להילחם במבקריו ומתנגדיו.</p>
      <figure>
        <img src="https://images1.calcalist.co.il/PicServer3/2017/05/14/725398/21_l.jpg"/>
        <figcaption>הנסיך הסעודי מוחמד בן סלמאן <br/>צילום: איי אף פי</figcaption>
      </figure>
      <p>"התלונה הפלילית שנחשפה היום טוענת שסוכנים סעודים מיקשו את המערכות הפנימיות של טוויטר כדי להשיג מידע משתמשים פרטי של מבקרי הממשל הסעודי ושל אלפים נוספים", אמר התובע בתיק, דייוויד אנדרסון. "החוק האמריקאי מגן על חברות אמריקאיות מהתערבות זרה ולא חוקית שכזאת. לא נאפשר לחברות טכנולוגיה אמריקאיות להפוך לכלים בידי משטרים דכאניים זרים, באופן שמפר את החוק".</p>
      <p>בתמורה לפעולותיהם, קיבלו שני הסוכנים מאות אלפי דולרים מהממשלה הסעודית, ככל הנראה דרך אדם שלישי שתפקד כמתווך.</p>
      <p>למרות שבתביעה לא מוזכרים שמות של אנשי ממשל סעודים שהיו מעורבים במעשה, הוושינגטון פוסט שציטט מפיהם של מקורות שביקשו לא להיחשף כתב שאחד ממובילי המבצע הוא אדם המקורב למעגלים הפנימיים של הנסיך בן סלמאן. שלושת הנאשמים מואשמים בפעולה כסוכנים זרים מטעם ממשלה זרה; רק אחד מהם נמצא בשלב זה בידי הרשויות בארה"ב, ולא ברור מתי והאם יוסגרו השניים האחרים. שלטונות סעודיה טרם התייחסו לדיווח.</p>
    </article>
  </body>
</html>