<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697296/%D8%A7%D9%87%D8%AF%D8%A7%DB%8C-%D8%A7%D8%B9%D8%B6%D8%A7%DB%8C-%D8%A8%D8%AF%D9%86-%D8%A8%D8%A7%D9%86%D9%88%DB%8C-%D9%85%D8%B1%DA%AF-%D9%85%D8%BA%D8%B2%DB%8C-%D8%A8%D9%87-4-%D8%A8%DB%8C%D9%85%D8%A7%D8%B1-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="اهدای اعضای بدن بانوی مرگ مغزی به 4 بیمار در مشهد"/>
    <meta property="og:description" content="اعضای بدن بانوی مرگ مغزی ۴۴ ساله در مشهد جان چهار بیمار نیازمند عضو را نجات داد."/>
  </head>
  <body>
    <article>
      <h1>اهدای اعضای بدن بانوی مرگ مغزی به 4 بیمار در مشهد</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034582_899.jpg"/>
      </figure>
      <p>اعضای بدن بانوی مرگ مغزی ۴۴ ساله در مشهد جان چهار بیمار نیازمند عضو را نجات داد.</p>
      <p>به گزارش ایرنا دانشگاه علوم پزشکی مشهد روز پنجشنبه به نقل از مسئول واحد فراهم آوری اعضای پیوندی این دانشگاه گزارش داد: در نهصد و چهل و هشتمین عمل اهدای عضو از اهدا کننده مرگ مغزی این دانشگاه بدن "معصومه شمسکی" که از بیمارستان امام زمان (عج) مشهد معرفی شده بود، پس از تأیید مرگ مغزی و رضایت خانواده وی در بیمارستان منتصریه مشهد تحت عمل جراحی اهدای عضو قرار گرفت.</p>
      <p>دکتر ابراهیم خالقی افزود: کلیه‌های این بانوی مرگ مغزی به یک زن ۲۷ ساله و یک مرد ۵۹ ساله ساکن شهرستان تربت جام که سال‌ها از نارسایی کلیه رنج می‌بردند و با دیالیز تحت درمان بودند به صورت رایگان اهدا و پیوند زده شد.</p>
      <p>وی اظهار داشت: کبد مرحومه شمسکی نیز برای پیوند به بیمارستان بوعلی سینای شیراز و قسمتی از پوست بدن وی هم به بخش سوختگی بیمارستان امام رضا (ع) مشهد ارسال گردید.</p>
      <p>واحد پیوند اعضا از بیماران مرگ مغزی دانشگاه علوم پزشکی مشهد که شمال شرق کشور را زیر پوشش دارد از سال ۱۳۸۰ فعالیت خود را آغاز کرده است.</p>
    </article>
  </body>
</html>