<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/statistici-dnes-zverejni-jak-se-v-zari-darilo-maloobchodu/1818116?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-07T00:10:00+00:00"/>
    <meta property="og:title" content="Statistici dnes zveřejní, jak se v září dařilo maloobchodu"/>
    <meta property="og:description" content="Praha - Český statistický úřad (ČSÚ) dnes zveřejní, jak se v září dařilo tuzemskému maloobchodu. V srpnu zpomalil meziroční růst tržeb na 3,7 procenta ze sedmi procent v předchozím měsíci. Letošní srpen však měl o jeden pracovní den méně než loňský, po očištění o tento vliv tržby vzrostly stejně jako v červenci o 4,6 procenta."/>
  </head>
  <body>
    <article>
      <h1>Statistici dnes zveřejní, jak se v září dařilo maloobchodu</h1>
      <address><time datetime="2019-11-07T00:10:00+00:00">07 Nov 2019, 00:10</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Český statistický úřad (ČSÚ) dnes zveřejní, jak se v září dařilo tuzemskému maloobchodu. V srpnu zpomalil meziroční růst tržeb na 3,7 procenta ze sedmi procent v předchozím měsíci. Letošní srpen však měl o jeden pracovní den méně než loňský, po očištění o tento vliv tržby vzrostly stejně jako v červenci o 4,6 procenta.</p>
      <p>Také ve druhé půlce letních prázdnin pokračoval růst prodejů v internetových a zásilkových obchodech. Jejich tržby v srpnu meziročně stouply o 14,6 procenta.</p>
      <p>V obchodech s výrobky pro kulturu, sport a rekreaci činil v srpnu nárůst osm procent a v prodejnách s počítačovým a komunikačním zařízením 7,5 procenta. Za oděvy, obuv a výrobky pro domácnost lidé meziročně zaplatili o 6,5 procenta více a za farmaceutické, zdravotnické a kosmetické zboží o 3,2 procenta více. Tržby za prodej a opravy motorových vozidel v srpnu meziročně klesly o čtyři procenta.</p>
      <p>Meziměsíčně se tržby v maloobchodě bez prodejů aut očištěné o sezonní vlivy zvýšily v srpnu o 0,1 procenta.</p>
    </article>
  </body>
</html>