<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459200/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AD%E0%A7%8D%E0%A6%AF%E0%A6%BE%E0%A6%95%E0%A6%B8%E0%A6%BF%E0%A6%A8-%E0%A6%B9%E0%A6%BF%E0%A6%B0%E0%A7%8B-%E0%A6%AA%E0%A7%81%E0%A6%B0%E0%A6%B8%E0%A7%8D%E0%A6%95%E0%A6%BE%E0%A6%B0-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AD%E0%A6%BE%E0%A6%AC%E0%A6%AE%E0%A7%82%E0%A6%B0%E0%A7%8D%E0%A6%A4%E0%A6%BF-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A6%BF"/>
    <meta property="og:site_name" content="Daily Janakantha"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="প্রধানমন্ত্রীর ভ্যাকসিন হিরো পুরস্কার দেশের ভাবমূর্তি বৃদ্ধি করেছে ॥ স্বাস্থ্যমন্ত্রী"/>
    <meta property="og:description" content="স্টাফ রিপোর্টার ॥ টিকাদানে বাংলাদেশ এখন গোটা বিশে^র রোল মডেলে পরিণত হয়েছে বলে জানিয়েছেন স্বাস্থ্যমন্ত্রী জাহিদ মালেক এমপি। তিনি বলেন, প্রধানমন্ত্রীর এবারের ভ্যাকসিন হিরো পুরস্কার প্রাপ্তি কোন ছোটখাটো বিষয় নয়। প্রধানমন্ত্রীর এই পুরস্কার প্রাপ্তিতে বাংলাদেশের ভাবমূর্তি গোটা বিশে^ বহুগুণ বৃদ্ধি পেয়েছে। টিকাদানে বাংলাদেশের স্বাস্থ্যখাতে ..."/>
  </head>
  <body>
    <article>
      <h1>প্রধানমন্ত্রীর ভ্যাকসিন হিরো পুরস্কার দেশের ভাবমূর্তি বৃদ্ধি করেছে ॥ স্বাস্থ্যমন্ত্রী</h1>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p>স্টাফ রিপোর্টার ॥ টিকাদানে বাংলাদেশ এখন গোটা বিশে^র রোল মডেলে পরিণত হয়েছে বলে জানিয়েছেন স্বাস্থ্যমন্ত্রী জাহিদ মালেক এমপি। তিনি বলেন, প্রধানমন্ত্রীর এবারের ভ্যাকসিন হিরো পুরস্কার প্রাপ্তি কোন ছোটখাটো বিষয় নয়। প্রধানমন্ত্রীর এই পুরস্কার প্রাপ্তিতে বাংলাদেশের ভাবমূর্তি গোটা বিশে^ বহুগুণ বৃদ্ধি পেয়েছে। টিকাদানে বাংলাদেশের স্বাস্থ্যখাতে যে হাজারো স্বাস্থ্যকর্মী দিনরাত পরিশ্রম করেছে আজ তারাও নিজেদের ভ্যাকসিন হিরোর সমপর্যায়ের ভাবতে পারছে। প্রধানমন্ত্রী এ কারণেই এই পুরস্কার গোটা দেশবাসীকে উৎসর্গ করেছেন। এই কার্যক্রম অব্যাহত রেখে ২০২৫ সালের মধ্যেই বাংলাদেশের অবস্থানকে এশিয়ার শ্রেষ্ঠত্বে পরিণত করতে আমাদের অঙ্গীকারাবদ্ধ হতে হবে।</p>
      <p>বুধবার সকালে রাজধানীর কৃষিবিদ ইনস্টিটিউটে প্রধানমন্ত্রী শেখ হাসিনার ভ্যাকসিন হিরো পুরস্কার প্রাপ্তি উদ্যাপন অনুষ্ঠানে প্রধান অতিথির বক্তব্যে তিনি একথা বলেন।</p>
      <p>স্বাস্থ্য সেবা বিভাগের সচিব মোঃ আসাদুল ইসলামের সভাপতিত্বে অনুষ্ঠানে অন্যান্যের মধ্যে উপস্থিত ছিলেন কমিউনিটি ক্লিনিক ও স্বাস্থ্য সহায়তা ট্রাস্টের চেয়ারম্যান অধ্যাপক ডাঃ সৈয়দ মোদাচ্ছের আলী, স্বাস্থ্য অধিদফরের মহাপরিচালক অধ্যাপক ডা. আবুল কালাম আজাদ, পরিবার পরিকল্পনা অধিদফতরের মহাপরিচালক কাজী আ. খ. ম. মহিউল ইসলাম, বিশ^ স্বাস্থ্য সংস্থার বাংলাদেশের প্রতিনিধি ডাঃ বার্ধন জাং রানা, ইউনিসেফের বাংলাদেশের উপ-প্রতিনিধি ভিরা ম্যান্ডনকা প্রমুখ।</p>
    </article>
  </body>
</html>