<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697174/%D8%B3%D9%88%D8%AA-%D8%B2%D9%86%DB%8C-%D8%AF%D8%B1-%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D8%AE%D8%B1%D9%85-%D8%A2%D8%A8%D8%A7%D8%AF-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="سوت زنی در شورای شهر خرم آباد اجرا می شود"/>
    <meta property="og:description" content="عضو شورای اسلامی شهر خرم‌آباد از پیشگیری و مبارزه موثر با فساد مالی در شهرداری خبر داد."/>
  </head>
  <body>
    <article>
      <h1>سوت زنی در شورای شهر خرم آباد اجرا می شود</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034304_579.jpg"/>
      </figure>
      <p>عضو شورای اسلامی شهر خرم‌آباد از پیشگیری و مبارزه موثر با فساد مالی در شهرداری خبر داد.</p>
      <p>علی‌محمد صالحی‌نسب در نشست فوق‌العاده شورای شهر خرم‌آباد اظهار کرد: به دنبال تصویب ساز و کاری هستیم که بر طبق آن کسانی که فسادهای مالی را در شهرداری افشا می‌کنند از پاداش‌ها و مزایای خاصی برخوردار شوند.</p>
      <p>وی تاکید کرد: شورای شهر خرم‌آباد برای مبارزه با فساد عزمی جدی دارد و تصویب این طرح که اصطلاحا به آن طرح سوت‌زنی می‌گویند می‌تواند اقدام موثری در این راستا قلمداد شود.</p>
      <p>صالحی‌نسب خاطرنشان کرد: در بسیاری از کشورها برای حمایت از افشاگران فساد و تشویق آنان، قوانینی با عنوان حمایت از سوت زنان فساد(یعنی اولین افرادی که گزارشی از یک فساد یا تخلف مالی ارائه می‌دهند) وجود دارد که طبق بررسی‌ها، بهترین ساز و کار مقابله با فساد همین کار است.</p>
      <p>به گزارش ایسنا، شورای شهر خرم‌آباد بعد از شورای شهر مشهد دومین شورایی است که تصمیم دارد چنین طرحی را به تصویب برساند.</p>
    </article>
  </body>
</html>