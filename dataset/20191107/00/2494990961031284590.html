<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/07/news/lazio-celtic-tifosi-scozzesi-accoltellati-pub-centro-feriti-via-nazionale-intifada-tiburtina-corteo-1236501/"/>
    <meta property="og:site_name" content="Il Tempo"/>
    <meta property="article:published_time" content="2019-11-07T00:29:00+00:00"/>
    <meta property="og:title" content="Tensione alle stelle per Lazio-Celtic. Accoltellati uno scozzese e un tedesco"/>
    <meta property="og:description" content="Aggrediti davanti a un pub da tifosi biancocelesti. Non sono gravi"/>
  </head>
  <body>
    <article>
      <h6 class="kicker">EUROPA LEAGUE</h6>
      <h1>Tensione alle stelle per Lazio-Celtic. Accoltellati uno scozzese e un tedesco</h1>
      <h2>Aggrediti davanti a un pub da tifosi biancocelesti. Non sono gravi</h2>
      <address>
        <time datetime="2019-11-07T00:29:00+00:00">07 Nov 2019, 00:29</time>
      </address>
      <p>Uno scozzese e un tedesco, entrambi sarebbero tifosi del Celtic di Glasgow, sono stati accoltellati nella zona del centro storico da un gruppo di sette-otto ultras della Lazio che si sono dileguati subito dopo l'aggressione. I fatti sono avvenuti davanti al pub The Flann O'Brien, a Roma, in via Nazionale. Secondo quanto emerso da fonti investigative in entrambi i casi gli aggressori avrebbero colpito a caso, unicamente per l'accento inglese delle vittime. I due, che non è stato accertato se si conoscano, non sono stati feriti gravemente. Domani sera è in programma allo stadio Olimpico la partita di Europa League tra Lazio e Celtic e i tifosi della squadra ospite sono già arrivati nella Capitale: 9mila i biglietti venduti ai supporters della squadra di Glasgow. La tensione è alta soprattutto in considerazione di quanto accaduto con gli striscioni antifascisti da una parte e i cori razzisti dall'altra durante il match di andata. Questa sera i due accoltellamenti, entrambi riconducibili secondo i poliziotti impegnati in strada, agli ambienti ultras della Lazio.</p>
      <figure>
        <iframe data-src="https://twitter.com/kevmcguiremusic/status/1192215242627059712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BBCchrismclaug/status/1192232877511118849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sui social intanto alcuni tifosi scozzesi documentano tentativi di aggressione subiti e tensioni in centro. Gli scozzesi dopo la serata già preannunciata al centro sociale Intifada di via di Casal Bruciato, scortati da camionette di polizia e carabinieri in tenuta antisommossa, sono andati in corteo alla stazione Tiburtina per andare verso Termini e il centro.</p>
      <related>
        <h4>Articoli Correlati</h4>
        <a href="https://www.iltempo.it/ss-lazio/2019/11/06/gallery/lazio-celtic-europa-league-tifosi-scozzesi-invasione-centro-pub-glasgow-stadio-olimpico-alcol-striscioni-mussolini-1236383/"/>
        <a href="https://tv.iltempo.it/home-tv/2019/11/07/video/tifosi-celtic-a-roma-invasione-accoltellati-pub-europa-league-lazio-olimpico-1236751/"/>
      </related>
    </article>
  </body>
</html>