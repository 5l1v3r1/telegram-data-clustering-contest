<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/call-of-duty-modern-warfare-nuove-mappe-e-modalita-gratis-in-arrivo-domani.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Call of Duty: Modern Warfare, nuove mappe e modalità gratis in arrivo domani"/>
    <meta property="og:description" content="Il nuovo aggiornamento di Call of Duty: Modern Warfare previsto per domani aggiunge due mappe e una modalità al gioco, tutto gratuitamente e su tutte le piattaforme.. Call of Duty: Modern Warfare ..."/>
  </head>
  <body>
    <article>
      <h1>Call of Duty: Modern Warfare, nuove mappe e modalità gratis in arrivo domani</h1>
      <h2>Il nuovo aggiornamento di Call of Duty: Modern Warfare previsto per domani aggiunge due mappe e una modalità al gioco, tutto gratuitamente e su tutte le piattaforme.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>Call of Duty: Modern Warfare</b> inizia il suo percorso di evoluzione con l'aggiunta di nuove mappe e modalità di gioco da domani, con l'<b>aggiornamento gratuito</b> dell'<b>8 novembre 2019</b>.<br/><br/>Activision e Infinity Ward hanno dunque annunciato l'arrivo, contemporaneo su tutte le piattaforme e gratis, delle <b>nuove mappe</b> Shoot House e Krovnik Farmland per <a href="https://multiplayer.it/giochi/call-of-duty-modern-warfare-per-ps4.html">Call of Duty: Modern Warfare</a>. La prima verrà introdotta nel pool delle mappe per il il multiplayer standard, la seconda è invece dedicata specificamente alla modalità <b>Ground War</b>, ovvero quella incentrata sul multiplayer ad alta affluenza da 64 giocatori online.<br/><br/>Oltre a queste due mappe, con l'update di domani è previsto anche l'arrivo di <b>Hardpoint</b>, una modalità già vista nella serie che farà dunque il suo ritorno in Modern Warfare. Simile a Headquarters, Hardpoint richiede a ogni squadra di assicurarsi il controllo di un hardpoint ulla mappa e controllarlo per guadagnare quanti più punti possibile, con la necessità di non far entrare alcun giocatore all'interno della zona.<br/><br/>Come promesso per tutti i contenuti principali di <a href="https://multiplayer.it/notizie/call-of-duty-modern-warfare-alcune-armi-squilibrate-presto-aggiornamento.html">Call of Duty: Modern Warfare</a>, anche l'update di domani arriverà dunque contemporaneamente su PC, PS4 e Xbox One e sarà completamente gratuito per tutti.</p>
      <figure>
        <iframe data-src="https://twitter.com/CallofDuty/status/1192501998144253952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.dualshockers.com/call-of-duty-modern-warfare-multiplayer-new-maps-mode/">Fonte</a>
        </li>
      </ul>
    </article>
  </body>
</html>