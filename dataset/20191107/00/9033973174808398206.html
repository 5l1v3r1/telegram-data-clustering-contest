<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/mondo/londra-soffitto-del-teatro-piccadilly-crolla-durante-lo-spettacolo-5-feriti-non-gravi/347499/348083"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Londra, soffitto del teatro Piccadilly crolla durante lo spettacolo: 5 feriti non gravi"/>
    <meta property="og:description" content="E' di 5 feriti non gravi medicati in ospedale e qualche contuso il bilancio del crollo di una sezione del controsoffitto del Piccadilly Theatre,..."/>
  </head>
  <body>
    <article>
      <h1>Londra, soffitto del teatro Piccadilly crolla durante lo spettacolo: 5 feriti non gravi</h1>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/07/671435/671435-video-rrtv-650-2019_11_06t231008z_1_lov000lcg54.mp4"/>
      </figure>
      <p>E' di 5 feriti non gravi medicati in ospedale e qualche contuso il bilancio del crollo di una sezione del controsoffitto del Piccadilly Theatre, nel cuore turistico di Londra, avvenuto ieri sera durante uno spettacolo. Lo hanno riferito Scotland Yard e i servizi di soccorso della capitale britannica. L'incidente è avvenuto durante un'affollata rappresentazione di un classico della prosa del 900, 'Morte di un commesso viaggiatore' di Arthur Miller, fra grida e momenti di panico in sala. Ne è seguito un fuggi fuggi e poi l'evacuazione da parte di polizia e addetti di tutte e mille le persone che in quel momento si trovavano all'interno fra spettatori (inclusi non pochi stranieri), troupe e maestranze. Non vi sono comunque state, fortunatamente, conseguenze serie e nessuno risulta aver riportato lesioni preoccupanti.</p>
      <p>Reuters</p>
    </article>
  </body>
</html>