<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231219/"/>
    <meta property="og:site_name" content="Українська правда"/>
    <meta property="article:published_time" content="2019-11-07T00:31:36+00:00"/>
    <meta property="og:title" content="МЗС винесе на розгляд Генасамблеї ООН резолюцію про мілітаризацію Криму"/>
    <meta property="og:description" content="Заступник міністра закордонних справ Єгор Божок повідомив, що Україна планує внести на розгляд Генасамблеї оновлений проєкт резолюції щодо мілітаризації тимчасово окупованого Росією Криму."/>
  </head>
  <body>
    <article>
      <h1>МЗС винесе на розгляд Генасамблеї ООН резолюцію про мілітаризацію Криму</h1>
      <address>
        <time datetime="2019-11-07T00:31:36+00:00">07 Nov 2019, 00:31</time>
      </address>
      <p>Заступник міністра закордонних справ Єгор Божок повідомив, що Україна планує внести на розгляд Генасамблеї оновлений проєкт резолюції щодо мілітаризації тимчасово окупованого Росією Криму.</p>
      <p><b>Джерело: </b><a href="https://mfa.gov.ua/ua/press-center/news/75780-rosijsyka-gibridna-agresija-proti-ukrajini-v-centri-uvagi-oon">пресслужба</a> МЗС</p>
      <p><b>Деталі:</b> Заступник міністра сказав про це під час виступу на брифінгу у штаб-квартирі в ООН у Нью-Йорку.</p>
      <p>Проєкт резолюції має назву "Проблема мілітаризації АР Крим та м.Севастополь, Україна, а також частин Чорного і Азовського морів".</p>
      <p>Божок закликав підтримати проєкт.</p>
      <p>Мета цієї резолюції примусити Росію вивести всі свої збройні сили з Криму та завершити його тимчасову окупацію.</p>
      <p>
        <b>Нагадаємо:</b>
      </p>
      <ul>
        <li>Президент Володимир Зеленський заявив, що в Україні має з'явитися державна стратегія безпечної <a href="https://www.pravda.com.ua/news/2019/10/30/7230472/">реінтеграції Донбасу та Криму</a>.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/5/7230999/"/>
        <a href="https://www.pravda.com.ua/news/2019/11/4/7230921/"/>
        <a href="https://www.pravda.com.ua/news/2019/11/1/7230770/"/>
      </related>
    </article>
  </body>
</html>