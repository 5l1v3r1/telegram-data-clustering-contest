<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/mass-effect-n7-day-bioware-utenti-cosa-vogliano-futuro-della-serie.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Mass Effect: per l'N7 Day BioWare ha chiesto agli utenti cosa vogliano per il futuro della serie"/>
    <meta property="og:description" content="Un N7 Day un po' sottotono è stato comunque festeggiato da BioWare, peraltro rivolgendosi all'utenza e chiedendo ai giocatori cosa vorrebbero vedere per il futuro della serie.. Siamo giunti anche ..."/>
  </head>
  <body>
    <article>
      <h1>Mass Effect: per l'N7 Day BioWare ha chiesto agli utenti cosa vogliano per il futuro della serie</h1>
      <h2>Un N7 Day un po' sottotono è stato comunque festeggiato da BioWare, peraltro rivolgendosi all'utenza e chiedendo ai giocatori cosa vorrebbero vedere per il futuro della serie.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Siamo giunti anche quest'anno al 7 novembre, ovvero l'<b>N7 Day</b>, giornata ormai tradizionalmente dedicata a <b>Mass Effect</b>, a quanto pare in questo caso piuttosto sommessa vista la mancanza di notizie vere e proprie sul <b>futuro del gioco</b>, di cui anzi BioWare ha invitato gli utenti stessi a parlare.<br/><br/>La situazione di Mass Effect al momento è ancora ignota: la serie è stata messa in pausa dopo i risultati deludenti di <a href="https://multiplayer.it/giochi/mass-effect-4-per-pc.html">Mass Effect: Andromeda</a> secondo la posizione ufficiale di Electronic Arts risalente a un po' di tempo fa, ma nell'ultimo periodo BioWare ha fatto presente più volte che la serie <a href="https://multiplayer.it/notizie/mass-effect-non-e-una-serie-morta-ribadisce-bioware.html">non è morta</a> e che un <a href="https://multiplayer.it/notizie/mass-effect-bioware-nuovo-capitolo.html">nuovo capitolo</a> è possibile.<br/><br/>In ogni caso, non c'è assolutamente nulla di concreto da mostrare in occasione di questo N7 Day, a quanto pare, visto che BioWare si è limitata a diffondere un po' di video amarcord sui capitoli passati attraverso i propri account social, dunque qualsiasi cosa riservi il futuro sembra essere ancora piuttosto lontana.<br/><br/>In ogni caso, l'occasione andava festeggiata e <b>BioWare</b> ha cercato di coinvolgere l'utenza invitando i giocatori a riferire suggerimenti e idee su cosa vorrebbero vedere nel futuro, per quanto riguarda l'universo di Mass Effect. Nel caso siate interessati, potete esprimere le vostre idee su Twitter utilizzando l'hashtag <b>#N7Day</b>.</p>
      <figure>
        <iframe data-src="https://twitter.com/bioware/status/1192476478216101888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.resetera.com/threads/n7day-bioware-asks-what-do-you-want-to-see-in-the-future-mass-effect-related.151709/">Fonte</a>
        </li>
      </ul>
    </article>
  </body>
</html>