<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-go-modalita-buddy-adventure-in-arrivo-sfruttera-ar.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Pokémon GO: modalità Buddy Adventure in arrivo, sfrutterà l'AR"/>
    <meta property="og:description" content="Una nuova modalità di gioco è in arrivo su Pokémon GO, tutta pensata per il proprio Pokémon Compagno: sfrutterà la Realtà Aumentata, primi dettagli da Niantic Labs.. Mentre il nuovo evento del Tea..."/>
  </head>
  <body>
    <article>
      <h1>Pokémon GO: modalità Buddy Adventure in arrivo, sfrutterà l'AR</h1>
      <h2>Una nuova modalità di gioco è in arrivo su Pokémon GO, tutta pensata per il proprio Pokémon Compagno: sfrutterà la Realtà Aumentata, primi dettagli da Niantic Labs.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Mentre il nuovo evento del Team GO Rocket è sempre più vicino, apprendiamo che nei prossimi mesi <b>Pokémon GO</b> riceverà una <b>modalità di gioco</b> completamente inedita, nota come <b>Buddy Adventure</b>. Vediamo i primi dettagli disponibili, forniti da Niantic Labs e prontamente riportati, tra gli altri, da Serebii.net. <br/>La modalità Buddy Adventure di <a href="https://multiplayer.it/notizie/pokemon-go-capi-team-go-rocket-disponibili-ombra-shiny.html">Pokémon GO</a> permetterà di <b>interagire con il proprio Pokémon Compagno</b> come mai prima d'ora: sarà possibile scattargli foto, dargli da mangiare delle bacche, coccolarlo e molto altro ancora, il tutto sfruttando la tecnologia <b>AR di Niantic Labs</b>; la stessa che utilizzate per fare foto ai mostriciattoli tascabili nel mondo reale, tanto per capirsi. <br/>Ma non è tutto, perché la Buddy Adventure di Pokémon GO avrà anche una <b>modalità cooperativa</b> in locale cross-platform: potrete coccolare anche i Pokémon dei vostri amici presenti sul posto, a prescindere dalla loro piattaforma di gioco (dispositivi iOS, smartphone android, tablet e via dicendo). Insomma, Pokémon GO punta a diventare ancora più social e interattivo; eccovi un primo <b>video</b> della funzionalità in questione.</p>
      <figure>
        <iframe data-src="https://twitter.com/SerebiiNet/status/1192369206941159424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.theverge.com/2019/11/6/20950615/niantic-pokemon-go-live-multiplayer-ar-augmented-reality-buddy-adventure">Fonte</a>
        </li>
      </ul>
    </article>
  </body>
</html>