<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/iliad-vs-vodafone-tim-wind-benedetto-levi-prende-in-giro-nuove-ricariche.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="iliad VS Vodafone, TIM e Wind: Benedetto Levi prende in giro le nuove ricariche"/>
    <meta property="og:description" content="Benedetto Levi prende in giro le nuove &quot;ricariche speciali&quot; di Vodafone, TIM e Wind, di recente oggetto di denuncia dal Codacons: i dettagli.. Di recente gli operatori storici italiani Vodafone, T..."/>
  </head>
  <body>
    <article>
      <h1>iliad VS Vodafone, TIM e Wind: Benedetto Levi prende in giro le nuove ricariche</h1>
      <h2>Benedetto Levi prende in giro le nuove "ricariche speciali" di Vodafone, TIM e Wind, di recente oggetto di denuncia dal Codacons: i dettagli.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Di recente gli operatori storici italiani <b>Vodafone, TIM e Wind</b> hanno messo in commercio delle ricariche molto particolari: propongono 5 e 10 euro di credito, salvo poi offrirne effettivamente (e rispettivamente) 4 e 9, più alcuni servizi aggiuntivi. <b>Benedetto Levi</b> di <b>iliad</b> ha preso in giro questo tipo di iniziativa. <br/>Il CEO di <a href="https://multiplayer.it/notizie/iliad-online-nuovo-sito-web-operatore.html">iliad</a> Italia poteva forse farsi scappare un'occasione così ghiotta? Anche considerando che il successo di iliad nel nostro paese ha trovato manforte nelle operazioni non sempre trasparenti e legali di concorrenti come <a href="https://multiplayer.it/notizie/vodafone-tim-wind-denuncia-codacons-ricarica-premium-illegale.html">Vodafone, TIM e Wind</a>; difatti non sono mancate neppure multe da parte dell'Antitrust, e l'ultima denuncia del Codacons sulle <b>nuove ricariche</b> in questione non promette proprio bene. <br/>Ma <b>cosa ha detto Benedetto Levi</b> di iliad, dunque? "Mancava solo @WindTreOfficial, dopo @TIM_Official e @VodafoneIT, e siamo al completo con le ricariche "speciali"... o anche magiche direi: paghi 5 e prendi 4 euro di credito". Una frecciatina palese, dove non manca un pizzico di sana ironia: come dargli torto del resto? Voi cosa ne pensate delle nuove ricariche "speciali" di questi operatori? Ha senso proporre un prezzo più elevato del credito effettivamente offerto, a fronte di servizi non richiesti dall'utente?</p>
      <figure>
        <iframe data-src="https://twitter.com/benedettolevi/status/1192083370794266624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://twitter.com/benedettolevi/status/1192083370794266624">Fonte</a>
        </li>
      </ul>
    </article>
  </body>
</html>