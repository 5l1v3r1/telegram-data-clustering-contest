<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697153/%D8%B5%D8%B9%D9%88%D8%AF-%D8%A8%D8%A7%DB%8C%D8%B1%D9%86%E2%80%8C%D9%85%D9%88%D9%86%DB%8C%D8%AE-%D9%88-%DB%8C%D9%88%D9%88%D9%86%D8%AA%D9%88%D8%B3-%D8%A8%D9%87-%D9%85%D8%B1%D8%AD%D9%84%D9%87-%D8%AD%D8%B0%D9%81%DB%8C-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A7%D8%B1%D9%88%D9%BE%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="صعود بایرن‌مونیخ و یوونتوس به مرحله حذفی لیگ قهرمانان اروپا"/>
    <meta property="og:description" content="تیم‌های بایرن‌مونیخ آلمان و یوونتوس ایتالیا، صعود زودهنگام خود به مرحله حذفی لیگ قهرمانان اروپا را جشن گرفتند."/>
  </head>
  <body>
    <article>
      <h1>صعود بایرن‌مونیخ و یوونتوس به مرحله حذفی لیگ قهرمانان اروپا</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034269_827.jpg"/>
      </figure>
      <p>تیم‌های بایرن‌مونیخ آلمان و یوونتوس ایتالیا، صعود زودهنگام خود به مرحله حذفی لیگ قهرمانان اروپا را جشن گرفتند.</p>
      <p>به گزارش ایرنا هفته چهارم از مرحله گروهی لیگ قهرمانان اروپا، امشب (چهارشنبه) با برگزاری ۲ دیدار همزمان پیگیری شد که از گروه دوم، بایرن‌مونیخ که به تازگی با تغییرات کادر فنی مواجه شد است در ورزشگاه «آلیانس آرنا» از المپیاکو یونان میزبانی کرد و به پیروزی دو بر صفر رسید.</p>
      <p>«رابرت لواندوفسکی» و «ایوان پریشیچ» برای میزبان موفق به گلزنی شدند.</p>
      <p>نماینده پرافتخار آلمان با چهارمین برد متوالی خود و ۱۲ امتیاز، صعود خود را در دو هفته مانده به پایان مرحله گروهی، قطعی کرد.</p>
      <p>در دیگر دیدار و از گروه چهارم، یوونتوس یکی از مدعیان قهرمانی در مسکو به میهمانی لوکوموتیو رفت و به سختی به برتری دو بر یک رسید.</p>
      <p>یووه شروع بسیار خوبی داشت و در دقیقه چهارم، ضربه «کریستیانو رونالدو» را «آرون رمزی» در میانه راه قطع کرد و گل نخست را به ارمغان آورد.</p>
      <p>این برتری داوم چندانی نداشت و میزبان در دقیقه دوازدهم توسط «الکسی میرانچوک» کار را به تساوی کشاند.</p>
      <p>در دقیقه ۷۷ میزبان در آستانه گل دوم قرار داشت که ضربه «میراندا» را «بونوچی» مدافع و کاپیتان یوونتوس با تیزهوشی از روی خط دروازه یوونتوس بیرون کشید.</p>
      <p>در دقیقه ۸۰ «رونالدو» که عملکرد خوبی نداشت جای خود را به «پائولو دیبالا» داد و با ناراحتی زمین را ترک کرد.</p>
      <p>در ادامه نماینده مطرح ایتالیا بر روند کار تسلط پیدا کرد و در دقیقه ۹۳ «داگلاس کاستا» پس از همکاری با «هیگواین»، گل دوم و برتری یوونتوس را به نام خود ثبت کرد.</p>
      <p>یوونتوس با این پیروزی به امتیاز ۱۰ رسید و صعود خود را علنی کرد و لوکوموتیو هم در امتیاز سه باقی ماند.</p>
      <p>برنامه سایر دیدارهای امشب</p>
      <p>گروه یک/</p>
      <p>پاری‌سن‌ژرمن (فرانسه) - کلوب بروژ (بلژیک)</p>
      <p>رئال مادرید (اسپانیا) - گالاتاسرای (ترکیه)</p>
      <p>گروه دوم/</p>
      <p>ستاره‌سرخ بلگراد (صربستان) - تاتنهام (انگلیس)</p>
      <p>گروه سوم/</p>
      <p>دیناموزاگرب (کرواسی) - شاختار (اوکراین)</p>
      <p>آتالانتا (ایتالیا) - منچسترسیتی (انگلیس)</p>
      <p>گروه چهارم/</p>
      <p>لورکوزن (آلمان) - اتلتیکومادرید (اسپانیا)</p>
    </article>
  </body>
</html>