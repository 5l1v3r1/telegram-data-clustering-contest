<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697246/huawei-freebuds-3-%D8%A7%D9%86%D8%AA%D8%AE%D8%A7%D8%A8-%D9%85%D8%B4%DA%A9%D9%84%E2%80%8C%D9%BE%D8%B3%D9%86%D8%AF%D8%A7%D9%86-%D8%AF%D9%86%DB%8C%D8%A7%DB%8C-%D8%B5%D8%AF%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Huawei FreeBuds 3 انتخاب مشکل‌پسندان دنیای صدا"/>
    <meta property="og:description" content="ایرباد FreeBuds 3 محصول جدید کمپانی «هوآوی» را می‌توان نخستین محصول در حوزه خود دانست که از سیستم حذف صدای محیط، به شکل فعال (Active) بهره می‌برد. HUAWEI FreeBuds 3 آغازگر یک استراتژی صوتی جدید است."/>
  </head>
  <body>
    <article>
      <h1>Huawei FreeBuds 3 انتخاب مشکل‌پسندان دنیای صدا</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <p>ایرباد <b>FreeBuds</b> 3 محصول جدید کمپانی «هوآوی» را می‌توان نخستین محصول در حوزه خود دانست که از سیستم حذف صدای محیط، به شکل فعال (Active) بهره می‌برد. HUAWEI FreeBuds 3 آغازگر یک استراتژی صوتی جدید است.</p>
      <p>این محصول در دسته ایربادهای بدون سیم (Wireless Stereo Earbuds) قرار گرفته و از تراشه اختصاصی Kirin A1، تولید شرکت هوآوی استفاده می‌کند.</p>
      <figure>
        <img src="https://cdn.asriran.com/files/fa/news/1398/8/16/1034526_750.jpg"/>
      </figure>
      <p>تراشه <b>Kirin</b> A1 از یک فناوری پیشرفته به منظور ارائه صدایی با کیفیت در FreeBuds 3 استفاده می‌کند. همگام‌سازی تکنیک‌های پیشرفته پردازش صدا به شکل کاملاً دیجیتالی، به همراه درایورهایی با حساسیت بالا و تنظیم دقیق فرکانس‌های خروجی، باعث شده این محصول بتواند صدایی با کیفیت بالا ارائه دهد.<br/>علاوه بر این، به دلیل استفاده از تراشه Kirin A1، ویژگی‌های دیگری مانند زمان تأخیر ناچیز، ارتباط پایدار و کنترل نویز نیز به این محصول اضافه شده است. <br/><br/><b>مهندسی صدای هوشمند با تراشه HUAWEI Kirin A1</b><br/>تراشه Kirin A1، نخستین چیپ تولید شده توسط هوآوی برای استفاده در ابزارهای پوشیدنی و گجت‌هاست. Kirin A1 توانسته از پس پردازش‌های پیچیده بربیاید و این در حالی است که ابعاد آن تنها 4.4 میلی‌متر در 4.4 میلی‌متر است. Kirin A1 نخستین تراشه طراحی شده برای گجت‌های هوشمند و پوشیدنی است که از BT 5.1 و BLE 5.1 برای ارتباط پایدار و با کیفیت استفاده می‌کند. <br/>این تراشه همراه با الگوریتم انتخاب سیگنال بلوتوث نسل جدید، می‌تواند به صورت خودکار فرکانس تطبیقی مورد نیاز را پیدا کرده و به آن متصل شود. این تراشه قادر است تا به ‌صورت پویا باندهای فرکانسی تحت تأثیر سیگنال 2.4 گیگاهرتز مانند Wi-Fi و هاپ را در یک کانال آزاد شناسایی کند. بدین ترتیب FreeBuds 3 به سرعت با تغییرات سازگار شده و بدون تداخل به عملکرد خود ادامه می‌دهد.<br/>هوآوی برای ارائه صدای استریوی واقعی از دو کانال مستقل بلوتوث استفاده می‌کند که به صورت همزمان به ایربادها متصل هستند. فناوری هماهنگ‌سازی دو کاناله هوآوی به کاربر این امکان را می‌دهد که در ایرباد خود، صدای کانال چپ و راست را به صورت مستقیم از یک دستگاه هوشمند دریافت کرده و ارتباط بین دستگاه‌ها نیز تسهیل خواهد شد. به لطف انتقال هم‌زمان کانال‌های مستقل، شاهد تأخیر بسیار کم 190 میلی ثانیه‌ای هستیم. به همین خاطر FreeBuds 3 می‌تواند برای گیمرهایی که به یک هدفون بدون سیم با زمان تأخیر بسیار پایین نیاز دارند، گزینه مناسبی باشد.<br/><br/><b>طراحی زیبا با الهام از ویژگی‌های ذاتی یک گجت پوشیدنی</b><br/>HUAWEI FreeBuds 3 در یک بسته بندی گرد و کوچک تعبیه شده که به سادگی در جیب یا کف دست قرار می‌گیرد. به خاطر طراحی منحنی و ارگونومیک، کاربران می‌توانند بدون خستگی گوش، FreeBuds 3 را برای مدت‌های طولانی استفاده کنند. این محصول از یک طراحی مدرن و در عین حال زیبا بهره می‌برد که در رنگ‌آمیزی‌های سفید و مشکی براق تولید شده است.</p>
      <figure>
        <img src="https://cdn.asriran.com/files/fa/news/1398/8/16/1034525_396.png"/>
      </figure>
      <p>طراحی جدید هوآوی تلفیقی از زیبایی‌شناسی، ارگونومیک و آکوستیک بوده و در نهایت طراحی Dolphin Bionic را برای FreeBuds 3 به ارمغان آورده است. این طرح با الهام از انحنای طبیعی حفره صوتی دلفین، صدای خروجی را متمرکز و مدوله می‌کند. همچنین هدفون‌ها به خوبی در گوش جا می‌گیرد و در نتیجه بهبود قابل توجهی در کیفیت صدا برای شنونده فراهم می‌کند.</p>
      <p> </p>
      <p><b>رویکردی هوشمندانه برای حذف نویز</b><br/>با تکیه بر تراشه HUAWEI Kirin A1، این شرکت دنبال ارتباط بین مهندسی تراشه‌های تخصصی و هنر توسعه صدای با کیفیت است. برای این منظور، هوآوی پردازنده پیشرفته سیگنال دیجیتال صوتی را برای تراشه Kirin A1 توسعه داد. این تراشه دارای خروجی صدا با کیفیت حداکثر 356 مگاهرتز است. الگوریتم کاهش نویزهای محیطی، امکان پیشرفته حذف صدای مزاحم را به صورت بی‌درنگ فراهم می‌کند. در نتیجه FreeBuds 3 به شکلی مؤثر نویز محیطی را کاهش می‌دهد و کاربران از حداکثر وضوح صدا بهره خواهند برد.<br/>FreeBuds 3 نخستین هدفون TWS در جهان است که می‌تواند نویز محیط و تماس‌های دریافتی را به صورت فعال و بی‌درنگ حذف کند. بر اساس شبیه‌سازی کانال گوش، فرکانس خروجی و شدت سیگنال کاهش نویز، برای اشکال مختلف کانال گوش تنظیم شده و در صورت استفاده مناسب و پوشیدن صحیح آن، می‌توان به بهترین عملکرد سیستم کاهش نویز دست یافت.<br/>با دو بار ضربه زدن به گوشی‌ها، می‌توان قابلیت ANC را فعال و غیرفعال کرده و حتی در قطار یا رستورانی شلوغ از صدای موسیقی با کیفیت لذت برد. <br/><br/><b>صدایی با کیفیت استودیویی همراه با باس قدرتمند</b> <br/>FreeBuds 3 از یک درایور پویا با حساسیت بالا، در ابعاد 14 میلی‌متر استفاده می‌کند. این درایور به گونه‌ای طراحی شده که تمام فرکانس‌ها را به خوبی پوشش می‌دهد. هر هدفون دارای یک لوله باس قدرتمند است که صدایی قدرتمند، واضح و بلند را به ارمغان می‌آورد.</p>
      <figure>
        <img src="https://cdn.asriran.com/files/fa/news/1398/8/16/1034527_503.jpg"/>
      </figure>
      <p><b>باتری کارآمد، ساخته شده برای استفاده های طولانی مدت</b><br/>FreeBuds 3 از قابلیت شارژ بی‌سیم استفاده می‌کند؛ این محصول می‌تواند ضمن پشتیبانی از شارژرهای بدون سیم، از سیستم شارژ معکوس بدون سیم که توسط گوشی‌های هوشمند ارائه می‌شود نیز پشتیبانی کند. با توجه به طراحی کم مصرف تراشه Kirin A1، ایرباد FreeBuds 3 می‌تواند تا 4 ساعت پخش موسیقی را تنها با یک بار شارژ تضمین کند و حداکثر تا 20 ساعت عملکرد را در کنار کیس شارژی خود ارائه خواهد کرد.</p>
    </article>
  </body>
</html>