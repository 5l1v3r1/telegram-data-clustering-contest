<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697163/%D9%85%D8%B3%D9%85%D9%88%D9%85%DB%8C%D8%AA-%D8%AE%D8%A7%D9%86%D9%88%D8%A7%D8%AF%D9%87-8-%D9%86%D9%81%D8%B1%D9%87-%D8%AF%D8%B1-%DA%A9%D8%B1%D9%85%D8%A7%D9%86-%D8%A8%D8%A7-%DA%AF%D8%A7%D8%B2-%D8%A8%D8%AE%D8%A7%D8%B1%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="مسمومیت خانواده 8 نفره در کرمان با گاز بخاری"/>
    <meta property="og:description" content="رییس اورژانس کرمان از مسمومیت یک خانواده ۸ نفره در کرمان با گاز مونوکسید کربن خبر داد."/>
  </head>
  <body>
    <article>
      <h1>مسمومیت خانواده 8 نفره در کرمان با گاز بخاری</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <p>رییس اورژانس کرمان از مسمومیت یک خانواده ۸ نفره در کرمان با گاز مونوکسید کربن خبر داد.</p>
      <p>دکتر "محمد صابری" در گفت‌وگو با ایسنا، در تشریح این خبر گفت: یک خانواده ۸ نفره در شهرک سیدی کرمان، امروز ۱۶ آبان‌ماه در ساعت ۳۲ دقیقه بامداد بدلیل عدم استفاده از بخاری بدون دودکش دچار مسمومیت با گاز مونوکسیدکربن شدند.</p>
      <p>وی از اعزام دو تیم فوریت‌های پزشکی و انجام اقدمات درمانی خبر داد و بیان کرد: افراد مسموم شده با حال عمومی مناسب به بیمارستان پیامبراعظم(ص) منتقل شدند.</p>
      <p>رییس اورژانس کرمان عنوان کرد: افراد مسموم شده شامل ۳ کودک، ۴ زن و یک مرد که در رده سنی ۱۴ تا ۷۱ سال قرار دارند.</p>
      <p>وی در پایان خاطرنشان کرد: قدرت اتصال مونوکسید کربن با هموگلوبین خون حدود ۲۰۰ برابر بیشتر از اکسیژن است و استفاده از بخاری بدون دودکش در منازل و در هر مساحتی بسیار خطرناک است زیرا اکسیژن محیط به سرعت مصرف خواهد شد و با ترکیب مونوکسیدکربن با خون، اکسیژن رسانی کافی به بدن صورت نمی‌گیرد. بر این اساس حتی مقادیر کم مونوکسید کربن نیز می‌تواند بسیار خطرناک و کشنده باشد.</p>
    </article>
  </body>
</html>