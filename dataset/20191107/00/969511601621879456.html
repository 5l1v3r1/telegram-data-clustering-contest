<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/este-oficial-a-venit-sfarsitul-masinilor-diesel-in-romania-18551140"/>
    <meta property="og:site_name" content="BusinessMagazin"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Este oficial: A venit sfârşitul maşinilor diesel în România"/>
    <meta property="og:description" content="În primele nouă luni ale anului, numărul maşinilor electrice înmatriculate în România a crescut cu 113,5%, în timp ce înmatriculările de autoturisme noi cu motoare diesel au scăzut cu -27.3% compartiv cu anul trecut, informează ACAROM - Asociaţia Constructorilor de Automobile din România şi ACEA. "/>
  </head>
  <body>
    <article>
      <h1>Este oficial: A venit sfârşitul maşinilor diesel în România</h1>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://www.businessmagazin.ro/autor/departamentul-economic" target="_blank">Departamentul Economic</a></address>
      <h3>Este oficial: A venit sfârşitul maşinilor diesel în România</h3>
      <p>În primele nouă luni ale anului, numărul maşinilor electrice înmatriculate în România a crescut cu 113,5%, în timp ce înmatriculările de autoturisme noi cu motoare diesel au scăzut cu -27.3% compartiv cu anul trecut, informează ACAROM - Asociaţia Constructorilor de Automobile din România şi ACEA. </p>
      <p>Înmatriculările de autoturisme noi cu motoare diesel au scăzut cu 27,3% compartiv cu perioada similară din 2018 atingând un volum de 32.858 unităţi , în timp ce cele cu motoare pe benzină au crescut cu 46,4% ajungând la 83,476 unităţi. Comparativ cu primele nouă luni din 2018, înmatriculările de autoturisme noi cu propulsie alternativă (inclusiv cele electrice) au crescut cu 75,2%, atingând 7.660 unităţi.</p>
      <p>În primele 9 luni au fost înmatriculate în România 999 unităţi vehicule electrice noi, în creştere cu +113,5%, în timp ce înmatriculările de autoturisme noi cu propulsie hibridă au crescut cu 89,2%, atingând 5.320 unităţi.</p>
      <p>În primele 9 luni din 2019, în UE, compativ cu perioada similară din 2018, înmatriculările de autoturisme noi cu motoare diesel, au scăzut cu 16,4% , totalizând 3.607.037 unităţi, în timp ce autoturismele cu motoare pe benzină au înregistrat o creştere de 3,4%, atingând valoarea de 6.929.897 unităţi.</p>
      <p>Înmatriculările de vehiculele noi cu propulsie alternativă au crescut cu 35,3%, înregistrând 1.142.329 unităţi, din care autovehiculele 100% electrice 198.464 unităţi, reprezentând o creştere de 102,5 % faţă de primele 6 luni din 2018.</p>
      <p>Cele mai multe vehicule electrice noi au fost înmatriculate în Germania (48.055 unităţi, 94,7%), Olanda (34.321 unităţi, 124,1%) şi Franţa (30.378 unităţi, 50,1%). Norvegia continuă să rămână leader în Europa la înmatriculările de vehicule noi cu un volum de 49.483 unităţi înmatriculate în primele 9 luni din 2019.</p>
      <p> </p>
    </article>
  </body>
</html>