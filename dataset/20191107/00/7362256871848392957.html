<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Xiaomi_Mi_Note_10%2C_az_uj_fotos_csucs%2C_108_megapixellel_2019-11-07"/>
    <meta property="og:site_name" content="Telefonguru"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Xiaomi Mi Note 10, az új fotós csúcs, 108 megapixellel"/>
    <meta property="og:description" content="A kínai gyártó bemutatta a Xiaomi Mi CC9 Pro telefont Kínában, mely hazánkban a Note szériát erősíti."/>
  </head>
  <body>
    <article>
      <h1>Xiaomi Mi Note 10, az új fotós csúcs, 108 megapixellel</h1>
      <h2>A kínai gyártó bemutatta a Xiaomi Mi CC9 Pro telefont Kínában, mely hazánkban a Note szériát erősíti.</h2>
      <address><time datetime="2019-11-07T00:00:00+00:00">07 Nov 2019</time> by <a rel="author">Playful Droid</a></address>
      <p>5 érzékelő, 108 megapixel jellemzi a <a href="https://www.telefonguru.hu/keszulekek/keszulek-guru_Xiaomi_Mi_CC9_Pro.asp">Xiaomi Mi CC9 Pro</a>-t, amely a <a href="https://www.telefonguru.hu/keszulekek/keszulek-guru_Huawei_Mate_30_Pro.asp">Huawei Mate 30 Pro</a>-val száll versenybe fotózás terén a DxOMark fotós benchmark teszten. A CC9 Pro átlagos, 6.47 colos érintőképernyőt kapott OLED alapokon és full HD+ felbontással. Vízcsepp bevágás rejti a 32 megapixeles előlapi kamerát, az oldalak lehajlanak a keretre, a képarány pedig 19.5:9, az ujjlenyomat-olvasót a fejlesztők a megjelenítőbe rejtették.</p>
      <p>A Mi CC9 Prot Snapdragon 730G processzor hajtja 8 gigabájt RAM és 256 gigabájt tárhely mellett, microSD bővítésre nincs lehetőség. A modell alapján Android 9 Pie rendszer, azon pedig a MIUI 11 adja. A 30 wattos gyorstöltést támogató akkumulátor 5260 mAh kapacitású, így akár két teljes napot is ki lehet vele húzni egyetlen feltöltéssel, nem lesz panasz a kijelző időre, az biztos.</p>
      <figure>
        <img src="https://www.telefonguru.hu/hir/../uimages/gsmarena_002%20-%20Copy%2080.jpg"/>
      </figure>
      <p>A hátlap a legizgalmasabb, itt csücsül ugyanis az öt darab szenzor és a két LED vaku. Itt látható egymás alatt az 5 megapixeles teleobjektív négytengelyű optikai képstabilizátorral és ötszörös optikai, tízszeres hibrid és ötvenszeres digitális zoomal. Alatta a 12 megapixeles portré lencse látható, alatta helyezkedik el a fő attrakció, a Samsung által biztosított, ISOCELL Bright HMX 108 megapixeles érzékelő, szintén négytengelyű optikai képstabilizátorral. Őt követi a 20 megapixeles ultraszéles látószögű lencse és a 2 megapixeles, akár másfél centiméterről történő makro fotózást segítő érzékelő. Vezeték nélküli töltés és IP támogatás nincs, cserébe infra igen.</p>
      <figure>
        <img src="https://www.telefonguru.hu/hir/../uimages/gsmarena_003%20-%20Copy%2048.jpg"/>
      </figure>
      <p>A <a href="https://www.telefonguru.hu/keszulekek/keszulek-guru_Xiaomi_Mi_CC9_Pro.asp">Xiaomi Mi CC9 Pro</a> elérhető lesz 6/128, 8/128, valamint 8/256 gigabájt RAM/ROM kombinációban. Az árak átszámítva 399, 442, 499 dollárra rúgnak a tengerentúlon. A telefon november 11-től lesz elérhető Magic Green, Ice and Snow Aurora és Dark Night Phantom színekben.</p>
      <figure>
        <img src="https://www.telefonguru.hu/hir/../uimages/gsmarena_007%20-%20Copy%2013.jpg"/>
      </figure>
      <p>Az európai modell neve <a href="https://www.telefonguru.hu/keszulekek/keszulek-guru_Xiaomi_Mi_Note.asp">Xiaomi Mi Note</a> 10, egy nappal a kínai bejelentés után a nemzetközi változat is hivatalossá vált. Természetesen mindenben megegyezik a kínai verzióval, kivétel az ár és az, hogy utóbbi esetben adott a teljes körű Google támogatás. A Mi Note 10 Pro a Mi CC9 Pro Premium Edition verziója lesz. Európa egyetlen verziót kap, 6 gigabájt RAM-mal és 128 gigabájt tárhellyel.</p>
      <figure>
        <iframe src="https://www.youtube.com/embed/y7gufEC6uhs" width="640" height="360" data-service="Youtube" scrolling="no"/>
      </figure>
      <p>Hazánkban Aurora Green, Glacier White és Midnight Black néven találjuk a háromféle árnyalatot november 11-től Németországban, majd 15-én csatlakozik Spanyolország és Olaszország, három nappal később Franciaország, míg minden más ország később kap készletet belőle. A <a href="https://www.telefonguru.hu/keszulekek/keszulek-guru_Xiaomi_Mi_Note.asp">Xiaomi Mi Note</a> 10 549 euróba kerül, míg a <a href="https://www.telefonguru.hu/keszulekek/keszulek-guru_Xiaomi_Mi_Note.asp">Xiaomi Mi Note</a> 10 Pro 649 eurót kóstál, utóbbi 8/256 gigabájt kombinációban.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://playfuldroid.com/xiaomi-mi-cc9-pro-unveiled-in-china-specifications-features-and-price/">Playful Droid</a>
        </li>
        <li>
          <a href="https://www.gsmarena.com/xiaomi_mi_note_10_is_official_as_the_global_version_of_mi_cc9_pro-news-39977.php">GSM Arena</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Samsung_Galaxy_S11_108_megapixeles_kameraval_2019-11-04"/>
      </related>
    </article>
  </body>
</html>