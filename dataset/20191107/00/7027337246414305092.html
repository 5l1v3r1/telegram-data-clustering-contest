<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697235/%D9%82%DB%8C%D9%85%D8%AA-%D8%A7%D9%85%D8%B1%D9%88%D8%B2-%D8%AF%D9%84%D8%A7%D8%B1-%D9%88-%DB%8C%D9%88%D8%B1%D9%88"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="قیمت امروز دلار و یورو"/>
    <meta property="og:description" content="در حالی که قیمت دلار و یورو نسبت به روز گذشته با افزایش ۵۰ تومانی همراه شده است، برخی صرافان بر این باورند که دلیل مشخصی برای افزایش قیمت ارز وجود ندارد و بازار باز هم به ثبات می‌رسد. به گزارش ایسنا، قیمت ارز در بازار به ثبات نسبی رسیده و بر همین اساس بانک‌ها امروز (۱۶ آبان‌ماه) هر دلار آمریکا را ۱۱ هزار و ۲۴۵ تومان و هر یورو را به قیمت ۱۲ هزار و ۴۰۱ تومان می‌خرند. قیمت خرید هر پوند انگلیس در بانک‌ها نیز ۱۳ هزار و ۸۸۵ تومان اعلام شده است که نسبت به روز قبل تفاوتی ندارد. ارز مسافرتی ۱۳ هزار تومانقیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۸۸۴ تومان اعلام شده که با احتساب کارمزد به حدود ۱۳ هزار تومان می‌رسد که نسبت به روز‌های قبل کاهش یافته است. این در حالی است که قیمت فروش یورو در صرافی‌ها  ۱۲ هزار و ۶۰۰ تومان است.  "/>
  </head>
  <body>
    <article>
      <h1>قیمت امروز دلار و یورو</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034483_253.jpg"/>
      </figure>
      <p>در حالی که قیمت دلار و یورو نسبت به روز گذشته با افزایش ۵۰ تومانی همراه شده است، برخی صرافان بر این باورند که دلیل مشخصی برای افزایش قیمت ارز وجود ندارد و بازار باز هم به ثبات می‌رسد. <br/>به گزارش ایسنا، قیمت ارز در بازار به ثبات نسبی رسیده و بر همین اساس بانک‌ها امروز (۱۶ آبان‌ماه) هر دلار آمریکا را ۱۱ هزار و ۲۴۵ تومان و هر یورو را به قیمت ۱۲ هزار و ۴۰۱ تومان می‌خرند. <br/>قیمت خرید هر پوند انگلیس در بانک‌ها نیز ۱۳ هزار و ۸۸۵ تومان اعلام شده است که نسبت به روز قبل تفاوتی ندارد. <br/>ارز مسافرتی ۱۳ هزار تومان<br/>قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۸۸۴ تومان اعلام شده که با احتساب کارمزد به حدود ۱۳ هزار تومان می‌رسد که نسبت به روز‌های قبل کاهش یافته است. این در حالی است که قیمت فروش یورو در صرافی‌ها  ۱۲ هزار و ۶۰۰ تومان است.  </p>
      <p>نرخ ارز در صرافی‌های بانکی</p>
      <p>همچنین صرافی‌های مجاز بانک مرکزی قیمت خرید دلار را ۱۱ هزار و ۲۵۰ تومان و قیمت فروش آن را ۱۱ هزار و ۳۵۰ تومان اعلام کرده‌اند که نسبت به روز گذشته ۵۰ تومان افزایش داشته است. <br/>این صرافی‌ها امروز هر یورو را به قیمت ۱۲ هزار و ۵۰۰ تومان می‌خرند و ۱۲ هزار و ۶۰۰ تومان می‌فروشند.<br/>بررسی قیمت خرید و فروش ارز در هفته جاری حاکی از آن است که نرخ‌ها در این بازار کمی رشد کرده است. <br/>قیمت دلار که در روز‌های گذشته تا ۱۱ هزار و ۱۵۰ تومان نیز رسیده بود، ناگهان تغییر مسیر داد. قیمت دلار در این هفته از ۱۱ هزار و ۱۵۰ تومان به ۱۱ هزار و ۳۵۰ تومان رسیده که به این ترتیب، نوسان تغییر قیمت این ارز در هفته جاری حدود ۲۰۰ تومان بوده است. <br/>با این وجود بازار ارز کماکان آرام بوده و رئیس‌کل بانک مرکزی هم اطمینان داده که بازار به طور کامل تحت کنترل بانک مرکزی است. <br/>هرچند که بازار در شرایط فعلی قابل‌پیش‌بینی نیست، اما صرافان حاضر در بازار ارز معتقدند که دلیل مشخصی برای افزایش قیمت ارز وجود ندارد و در همین راستا بعید به نظر می‌رسد که قیمت‌ها در روز‌ها و ماه‌های آتی افزایش ناگهانی داشته باشد. <br/>در حال حاضر صرافی‌های مجاز بانک مرکزی تا سقف ۲۲۰۰  دلار یا یورو یک‌بار در سال در قالب ارز مسافرتی به مردم ارز پرداخت می‌کنند. <br/>از سوی دیگر، بازار متشکل ارزی قرار بود برای کشف قیمت واقعی ارز در نیمه نخست امسال آغاز به کار کند که با گذشت بیش از چند ماه از وعده بانک مرکزی، هنوز خبری از فعالیت بازار متشکل ارزی نیست.</p>
    </article>
  </body>
</html>