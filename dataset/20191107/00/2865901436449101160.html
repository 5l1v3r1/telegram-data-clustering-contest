<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-jucerasnjeg-dana-sreda-kad-tobdzije-zadremaju/341832"/>
    <meta property="og:site_name" content="MozzartSport"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Rezzime jučerašnjeg dana (sreda): Kad Tobdžije zadremaju"/>
    <meta property="og:description" content="Pogledajte ko vam je 6. novembra doneo novac, a ko vas je prodao..."/>
  </head>
  <body>
    <article>
      <h1>Rezzime jučerašnjeg dana (sreda): Kad Tobdžije zadremaju</h1>
      <h2>Pogledajte ko vam je 6. novembra doneo novac, a ko vas je prodao...</h2>
      <address>
        <time datetime="2019-11-07T00:00:00+00:00">07 Nov 2019</time>
      </address>
      <p><b>NAPOMENA:</b> U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://www.mozzartsport.com/fudbal/vesti/predlozzi-i-tipovanja-sreda-realno-je-da-zvezda-i-totenhem-proguraju-gg-bajern-nakanta-olimpijakos-a-siti-odnese-bodove-iz-milana/341758">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p>
        <b>BAJERN - OLIMPIJAKOS (tip 1, kvota 1,20) - rezultat 2:0</b>
      </p>
      <p>Bajern Minhen je prvi učesnik osmine finala Lige šampiona! Iza Bavaraca su teški dani, smena trenera Nika Kovača, katastrofa u Frankfurtu (1:5), problemi u svlačionici...ali faza stabilizacije uspešno je započeta. S privremenim rešenjem na klupi u liku Hansija Flika, nemački šampion tukao je Olimpijakos (2:0) i pored toga što je dva kola pre kraja grupne faze prebrinuo osnovne brige <i>(osim borbe za prvo mesto)</i>, učinio veliku uslugu Crvenoj zvezdi. Onda i kladiocima.</p>
      <p>Opširnije <b><a href="https://mozzartsport.com/fudbal/vesti/bajern-u-osmini-finala-i-jos-jedna-usluga-zvezdi-video/341804">OVDE</a></b>.</p>
      <p>
        <b>LOKOMOTIVA MOSKVA - JUVENTUS (tip 2, kvota 1,65) - rezultat 1:2</b>
      </p>
      <p>Teško da je moglo da bude bolnije za fudbalske fanatike u Moskvi. Lokomotiva je hrabro izašla na crtu <b>Kristijanu Ronaldu</b> i favorizovanom Juventusu, dugo je izgledalo da je na koraj barem od proleća u Ligi Evrope, ali je posle traumatičnog početka usledio još gori kraj. <b>Daglas Kosta</b> je u trećem minutu sudijske nadoknade zavrteo mozak kompletnoj odbrani ruskog tima i pogodio za konačnih 2:1 i prolaz Stare dame u osminu finala Lige šampiona.</p>
      <p>Opširnije <b><a href="https://mozzartsport.com/fudbal/vesti/moskva-traumatizovana-daglas-kosta-u-93-kroz-osmoricu-juve-u-osmini-finala-lige-sampiona-video/341810">OVDE</a></b>.</p>
      <p>
        <b>CRVENA ZVEZDA – TOTENHEM (tip 2, kvota 1,65) – rezultat 0:4</b>
      </p>
      <p>Kada bi se brojale velike šanse, bilo ih je po tri, četiri na obe strane. Kada se broje golovi bila su četiri u mreži <b>Milana</b> <b>Borjana</b> i nijedan u iza golmana <b>Gazanige</b>. Kada se gleda igra, Totenhemova je bila bolja i donela je zasluženu pobedu od 4:0 na Marakani. Previsoku? Svakako! Ali u Ligi šampiona se svaka škola skupo plaća. Zvezda to zna, ali je večeras baš izabrala naivne lekcije da ih ponavlja. Kao protiv Pari Sen Žermena kući ili Napolija tamo.</p>
      <p>Opširnije <b><a href="https://mozzartsport.com/fudbal/vesti/sve-sto-je-zvezda-slucajno-promasila-totenhem-je-namerno-dao-video/341820">OVDE</a></b>.</p>
      <p>
        <b>REAL MADRID - GALATASARAJ (tip 1, kvota 1,20) - rezultat 6:0</b>
      </p>
      <p>Noć za pamćenje. Jeste na stadionu „Santjago Bernabeu“ gostovao skromni Galatasaraj, ali dešavanja posebno u prvih 45 minuta ostaće duboko memoriji Realovih navijača. Madriđani su počistili sa terena turskog predstavnika i posle zabrinjavajućeg početka (samo jedan bod iz početna dva kola) stigli nadomak naredne faze Lige šampiona, usput ispisavši nove stranice klupske i istorije elitnog takmičenja – 6:0.</p>
      <p>Opširnije <b><a href="https://mozzartsport.com/fudbal/vesti/noc-za-dugo-secanje-u-madridu-rodrigo-je-zvrk-het-trik-i-asistencija-deveta-panenka-ramosa-samo-mesi-i-raul-bolji-od-benzeme-video/341822">OVDE</a></b>.</p>
      <p>
        <b>PSŽ - KLUB BRIŽ (tip 1, kvota 1,23) - rezultat 1:0</b>
      </p>
      <p>Real je bio ubedljiv, ali mu je to dovoljno tek za drugo mesto. Zasad. Priliku da smanji zaostatak za liderom imaće u narednom kolu, na istom mestu, ali se izvgesnijim čini da Pari Sen Žermen dobije, uslovno, lakšeg rivala u osmini finala. Posebno što je prvak Francuske već osigurao plasmanu nokaut fazu, još jednim trijjumfom nad Klub Brižom – 1:0.</p>
      <p>Opširnije <b><a href="https://mozzartsport.com/fudbal/vesti/noc-za-dugo-secanje-u-madridu-rodrigo-je-zvrk-het-trik-i-asistencija-deveta-panenka-ramosa-samo-mesi-i-raul-bolji-od-benzeme-video/341822">OVDE</a></b>.</p>
      <p>
        <b>LEVSKI – ETAR (tip 1, kvota 1,15) – rezultat 3:0</b>
      </p>
      <p>Sigurna, ubedljiva pobeda Levskog koji je na krilima svojih stranaca overio važna tri boda. Već u 24. minutu Ejolfson je probio led i doveo Levski u vođstvo koje je Paulinjo duplirao u uvodnim taktovima drugog poluvremena. Sve je bilo rešeno u 68. minutu kada je Alar iskoristio Paulinjovu asistenciju i stavio tačku.</p>
      <p>
        <b>PRECRTANO</b>
      </p>
      <p>
        <b>GIMARAIŠ – ARSENAL (tip 2, kvota 2,15) – rezultat 1:1</b>
      </p>
      <p>Engleski mediji su se dobro našalili na fotografiju dvojice Arsenalovih igrača kako leže na travi u finišu prvog poluvremena. Možda je do povreda, ali sasvim je moguće bilo i da su zaspali. Jer baš toliko dosadan bio je sudar Vitorije Gimaraiš i Tobdžija na premijeri četvrtog kola Lige Evrope. Sve do pred sam finiš meča u kome smo gledali “pražnjenje“ akumulirane energije. Na kraju 1:1 u četvrtom kolu Grupe F što je rezultat kojim bi i jedni i drugi mgli da budu nezadovoljni. Arsenal pošto je sve do sudijske nadoknade imao gol prednosti, a Vitorija jer je objektivno bila bolja ekipa na terenu. </p>
      <p>Opširnije <b><a href="https://mozzartsport.com/fudbal/vesti/arsenal-zaboravio-kako-se-igra-fudbal-sredom-makazice-u-91-minutu-za-radost-u-gimaraesu-video/341803">OVDE</a></b>.</p>
      <p>
        <b>LEVERKUZEN – ATLETIKO MADRID (tip 2, kvota 2,65) – rezultat 2:0</b>
      </p>
      <p>Glava boli, a aspirini ne prijaju <b>Dijegu Simeoneu</b>. Nije toliko ni do toga što je Bajer u Leverkuzenu slavio sa uverljivih 2:0 koliko zbog utiska da je Atletiko odigrao najgorih 90 minuta u sezoni u kojoj je ruku na srce bilo veoma loših perioda za Jorgandžije. Ali ovo večeras? Neobjašnjivo.</p>
      <p>Opširnije <b><a href="https://mozzartsport.com/fudbal/vesti/najgori-simeoneov-atletiko-bajer-zakuvao-u-grupi-d-video/341818">OVDE</a></b>.</p>
      <p>
        <b>ATALANTA - MANČESTER SITI (tip 2, kvota 1,55) - rezultat </b>
        <b>1:1</b>
      </p>
      <p>Uspela je Boginja provincije da izvuče prvi bod u Ligi šampiona, ali to vama nikako nije odgovaralo. Istina, Siti je u sigurnoj zoni pošto će se Dinamo i Šahtjor definitivno juriti do poslednjeg kola za poziciju broj dva. Ko zna šta bi se desilo da je Gabrijel Žezus u finišu prvog dela podebljao vođstvo koje je doneo Sterling na otvaranju meča. Ovako, hladan tuš doneo je Mario Pašalić u 49. minutu, a posle crvenog kartona Klaudija Brava i taj bod je bio upitan. Velika šteta.</p>
      <p>Opširnije <b><a href="https://mozzartsport.com/fudbal/vesti/kakav-horor-u-maksimiru-dinamo-prokockao-3-1-i-evropsko-prolece-u-sudijskoj-nadoknadi-video/341817">OVDE</a></b>.</p>
      <p>
        <b>DINAMO ZAGREB – ŠAHTJOR (tip 1, kvota 2,50) – rezultat 3:3</b>
      </p>
      <p>Kakva utakmica, kakva ludnica! Šest golova, dva crvena kartona i mnogo propuštenih šansi na obe strane. Već u prvih 25 minuta bilo je 1:1, gde je Petković anulirao rani pogodak Alana Patrika. Ali, onda je tek usledio šou... Dinamo je postigao dva brza pogotka u 83. i 89. minutu, ali onda se dogodio potop. Prvo je Moraeš u trećem minutu nadoknade prepolovio zaostatak, da bi Tete postigao gol s bele tačke u čak osmom minutu nadoknade! Kakva završnica i kakav pad na tiketima...</p>
      <p>Opširnije <b><a href="https://mozzartsport.com/fudbal/vesti/kakav-horor-u-maksimiru-dinamo-prokockao-3-1-i-evropsko-prolece-u-sudijskoj-nadoknadi-video/341817">OVDE</a></b>.</p>
      <p><b>FOTO</b>: <i>Reuters</i></p>
    </article>
  </body>
</html>