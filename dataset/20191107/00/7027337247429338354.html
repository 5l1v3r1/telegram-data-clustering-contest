<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697268/%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%A7%DA%AF%D8%B1-%D8%A8%D9%87-%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C-%D9%BE%D9%88%D9%84-%D8%A8%D8%AF%D9%87%D9%86%D8%AF-%D8%A8%D9%87-%D8%AA%D9%87%D8%B1%D8%A7%D9%86-%D8%A8%D8%A7%D8%B2-%D9%85%DB%8C-%DA%AF%D8%B1%D8%AF%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="فدراسیون فوتبال: اگر به سرمربی تیم ملی پول بدهند به تهران باز می گردد"/>
    <meta property="og:description" content="عضو هیات رئیسه فدراسیون فوتبال در حاشیه دیدار پیکان- سایپا گفت: اگر به &quot;مارک ویلموتس&quot; سرمربی بلژیکی تیم ملی فوتبال پول بدهند به تهران باز می گردد."/>
  </head>
  <body>
    <article>
      <h1>فدراسیون فوتبال: اگر به سرمربی تیم ملی پول بدهند به تهران باز می گردد</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034556_809.jpg"/>
      </figure>
      <p>عضو هیات رئیسه فدراسیون فوتبال در حاشیه دیدار پیکان- سایپا گفت: اگر به "مارک ویلموتس" سرمربی بلژیکی تیم ملی فوتبال پول بدهند به تهران باز می گردد.</p>
      <p>به گزارش ایرنا؛ «محمود شیعی»، عضو هیات رییسه فدراسیون فوتبال در حاشیه دیدار پیکان- سایپا در جمع خبرنگاران، افزود: به لحاظ بودجه، مسائل مالی تامین شده است اما دنبال روشی هستیم تا پول خیلی سریع‌تر به ویلموتس برسد. راهکاری‌های قبلی به سرانجام نرسیده ولی این پول بیش‌تر از انتظار ویلموتس است.</p>
      <p>عضو هیات رئیسه فدراسیون فوتبال، درباره سفر علی سلیمانی خزانه‌دار فدراسیون فوتبال به ترکیه برای حل مشکل مالی ویلموتس، گفت:‌ از جزییات سفر او خبر ندارم اما او به ترکیه رفته تا راهکار مناسبی پیدا کند.</p>
      <p>شیعی در خصوص زمان بازگشت ویلموتس به ایران افزود: هنوز زمان بازگشت وی معلوم نیست. اگر این مسائل حل شود، او در بازی با عراق حضور خواهد داشت اما زمان آمدنش به ایران مشخص نشده است.</p>
    </article>
  </body>
</html>