<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638584/%DB%8C%D9%88%D8%B3%D9%81%DB%8C%D8%A7%D9%86-%D8%B3%D8%AA%D8%A7%D8%AF-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%81%D8%A7%D8%B3%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D9%85%D8%A7%D9%87%D8%A7-%D8%A8%D8%AF%D9%88%D9%86-%D8%AC%D9%84%D8%B3%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T00:16:00+00:00"/>
    <meta property="og:title" content="یوسفیان: ستاد مبارزه با مفاسد اقتصادی ماها بدون جلسه است"/>
    <meta property="og:description" content="ستاد مبارزه با مفاسد اقتصادی در پنچ ماه گذشته هیچ جلسه ای نداشته و یکی از اعضای ستاد گفته که ماهاست جلسه نداریم."/>
  </head>
  <body>
    <article>
      <h1>
        <a href="https://www.bultannews.com/fa/news/638584/%DB%8C%D9%88%D8%B3%D9%81%DB%8C%D8%A7%D9%86-%D8%B3%D8%AA%D8%A7%D8%AF-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%81%D8%A7%D8%B3%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D9%85%D8%A7%D9%87%D8%A7-%D8%A8%D8%AF%D9%88%D9%86-%D8%AC%D9%84%D8%B3%D9%87-%D8%A7%D8%B3%D8%AA">یوسفیان: ستاد مبارزه با مفاسد اقتصادی ماها بدون جلسه است</a>
      </h1>
      <h2>ستاد مبارزه با مفاسد اقتصادی در پنچ ماه گذشته هیچ جلسه ای نداشته و یکی از اعضای ستاد گفته که ماهاست جلسه نداریم.</h2>
      <address><time datetime="2019-11-07T00:16:00+00:00">07 Nov 2019, 00:16</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> ستاد مبارزه با مفاسد اقتصادی در پنچ ماه گذشته هیچ جلسه ای نداشته و یکی از اعضای ستاد گفته که ماهاست جلسه نداریم.</p>
      <p>به گزارش خبرنگار بولتن نیوز، ستاد مبارزه با مفاسد اقتصادی در پنچ ماه گذشته جلسه ای نداشته است.</p>
      <p>آخرین مطلبی که بر روی سایت ستاد مبارزه با مفاسد اقتصادی قرار دارد مربوط به جلسه چهل و چهارم در 21 خرداد امسال است و از آن تاریخ تا کنون هیچ گزارشی از برگزاری جلسات این ستاد منتشر نشده است.</p>
      <p>البته در سایت معاون اول رئیس جمهور که این ستاد به ریاست وی <b>جلسه</b> برگزار می کند، در 21 تیر امسال مطلبی با تیتر «جلسه ستاد مبارزه با مفاسد اقتصادی» منتشر شده که فقط تعدادی عکس در آن مشاهد می شود و هیچ گزارشی از جلسه این ستاد نیست.</p>
      <p>خبرنگار بولتن نیوز به سراغ عزت اله یوسفیان ملا نماینده آمل و عضو این ستاد رفته و از وی در خصوص جلسات ستاد سوال کرد.<br/>وی گفت: ماههاست که جلسه ای نداشتیم.</p>
      <p>این عضو ستاد مبارزه با مفاسد اقتصادی افزود: آخرین جلسه فکر کنم در تابستان امسال برگزار شد و تاریخش الان در ذهنم نیست.</p>
      <p>تعطلی چند ماهه جلسات این ستاد در حالی است که قرار بوده ستاد هر 2 هفته یک بار جلسه برگزار کند.</p>
      <p>ستاد مبارزه با مفاسد اقتصادی برای مبارزه با فسادهای کلان در کشور تشکیل شده است که ریاست آن با اسحاق جهانگیری معاون اول رئیس جمهور است.</p>
      <p>نمایندگانی از قوای سه گانه عضو این ستاد هستند.</p>
      <p>در سالهای گذشته هم این ستاد بعضا چند ماه تعطیل می شد.</p>
    </article>
  </body>
</html>