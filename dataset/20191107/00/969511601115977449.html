<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/trump-a-batut-palma-cu-beijingul-o-lume-intreaga-isi-tine-respiratia-pana-la-intalnirea-de-gradul-zero-din-decembrie-18551144"/>
    <meta property="og:site_name" content="BusinessMagazin"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="Trump a bătut palma cu Beijingul. O lume întreagă îşi ţine respiraţia până la întâlnirea de gradul zero din decembrie"/>
    <meta property="og:description" content="Preşedintele american Donald Trump ar putea să se întâlnească cu omologul său chinez, Xi Jinping, pentru semnarea unui acord intermediar privind condiţiile relaţiilor comerciale dintre cele două state, în decembrie, la Londra, conform unui oficial de la Casa Albă, citat de agenţia Reuters."/>
  </head>
  <body>
    <article>
      <h1>Trump a bătut palma cu Beijingul. O lume întreagă îşi ţine respiraţia până la întâlnirea de gradul zero din decembrie</h1>
      <address><time datetime="2019-11-07T00:00:00+00:00">07 Nov 2019</time> by <a rel="author" href="https://www.businessmagazin.ro/autor/lacramioara-ivaz" target="_blank">Lacramioara Ivaz</a></address>
      <h3>Trump a bătut palma cu Beijingul. O lume întreagă îşi ţine respiraţia până la întâlnirea de gradul zero din decembrie</h3>
      <p>Preşedintele american Donald Trump ar putea să se întâlnească cu omologul său chinez, Xi Jinping, pentru semnarea unui acord intermediar privind condiţiile relaţiilor comerciale dintre cele două state, în decembrie, la Londra, conform unui oficial de la Casa Albă, citat de agenţia Reuters.</p>
      <p>Întâlnirea dintre cei doi şefi de stat, amânată ca urmare a anulării summitului din Chile de la mijlocul lunii septembrie, nu a fost anunţată în mod oficial de cei doi lideri. Conform unui oficial de la Casa Albă, aceasta ar putea avea loc după summitul NATO din perioada 3-4 decembrie. Conform declaraţiilor acestuia, „se ia în considerare, dar nimic nu a fost decis”.</p>
      <p>Încheierea acordului care să reglementeze războiul comercial dintre cele două economii globale a fost amânată, cu precădere, din cauza prelungirii procesului de negociere pentru identificarea celei mai bune formule care să răspundă necesităţilor şi ambiţiilor ambelor state.</p>
      <p>Oficialul american, vorbind sub condiţia anonimatului, a transmis că este încă posibil ca un consens privind înţelegerea „faza întâi”, menită să încheie războiul comercial, să nu fie obţinut; cu toate acestea, un acord ar putea fi încheiat.</p>
    </article>
  </body>
</html>