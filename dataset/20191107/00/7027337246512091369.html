<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697259/%D9%82%D8%A7%D8%A8%D9%84%DB%8C%D8%AA-%D8%AC%D8%AF%DB%8C%D8%AF-%D9%88%D8%A7%D8%AA%D8%B3%D8%A7%D9%BE-%D8%A7%D8%B2-%D8%B4%D8%B1-%DA%AF%D8%B1%D9%88%D9%87%E2%80%8C%D9%87%D8%A7%DB%8C-%D9%86%D8%A7%D8%B4%D9%86%D8%A7%D8%B3-%D8%AE%D9%84%D8%A7%D8%B5-%D8%B4%D9%88%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="قابلیت جدید واتساپ/ از شر گروه‌های ناشناس خلاص شوید"/>
    <meta property="og:description" content="قابلیت جدیدی به اپلیکیشن پیام رسان واتساپ اضافه شده که به کاربران اجازه می دهد جلوی اضافه شدن ناخواسته آنها به گروه‌های ناشناس را بگیرند."/>
  </head>
  <body>
    <article>
      <h1>قابلیت جدید واتساپ/ از شر گروه‌های ناشناس خلاص شوید</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034547_389.jpg"/>
      </figure>
      <p>قابلیت جدیدی به اپلیکیشن پیام رسان واتساپ اضافه شده که به کاربران اجازه می دهد جلوی اضافه شدن ناخواسته آنها به گروه‌های ناشناس را بگیرند.</p>
      <p>به گزارش ایسنا، واتس‌اپ با انتشار پستی در وبلاگ رسمی خود از افزوده شدن یک قابلیت کاربردی جدید به این اپلیکیشن پیام رسان خبر داد که به واسطه آن کاربران قادر خواهند بود از اضافه شدن ناخواسته آنها به چت های گروهی جلوگیری کنند.</p>
      <p>تا پیش از این این به روز رسانی جدید هر فردی با در اختیار داشتن شماره افراد می‌توانست کاربر مورد نظر را به چت های گروهی اضافه کند که این مسئله برای بسیاری از کاربران ناخوشایند و آزار دهنده بود. اما حالا به نظر می‌رسد که واتس‌اپ به منظور برطرف کردن این مشکل قدیمی با انتشار یک آپدیت و قابلیت جدید میخواهد جلوی افزوده شدن ناخواسته کاربران به گروه های ناشناس را بگیرد.</p>
      <p>بدین ترتیب کاربران قادر خواهند بود با مراجعه به قسمت تنظیمات واتس‌اپ و طی مراحل حساب کاربری (account)، حریم خصوصی (privacy) و گروه‌ها (groups) تنظیمات جدیدی را در این خصوص ایجاد و دنبال کنند. آنها در این قسمت در صفحه مربوط به گروه‌ها (groups) می‌توانند گزینه های همه، مخاطبین و برخی از مخاطبین را مشاهده و انتخاب کنند.</p>
      <p>در اینجا با انتخاب گزینه برخی از مخاطبین کاربران می‌توانند تنها افرادی را که به نظر آنها صلاحیت اضافه کردن آنها به چند گروه را دارند، انتخاب کرده و از مشکل همیشگی اضافه شدن به گروه های ناشناس خلاص شوند.</p>
      <p>بر اساس گزارش وبسایت Android authority، به گفته واتس‌اپ این آپدیت و قابلیت جدید از امروز منتشر شده و و تا چند روزه آینده نیز همه کاربران در سراسر جهان قادر خواهند بود این آپدیت و قابلیت جدید را دریافت و استفاده کنند.</p>
    </article>
  </body>
</html>