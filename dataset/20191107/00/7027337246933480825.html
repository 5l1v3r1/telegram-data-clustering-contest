<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697274/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%B9%D8%B1%D8%A7%D9%82-%D8%A8%D8%A7-%D9%88%D8%AC%D9%88%D8%AF-%D8%B4%D8%B1%D8%A7%DB%8C%D8%B7-%D8%AD%D8%A7%D8%B6%D8%B1-%D8%A8%D9%87-%DA%A9%D8%A7%D8%B1-%D8%AE%D9%88%D8%AF-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="نخست وزیر عراق: با وجود شرایط حاضر به کار خود ادامه می‌دهیم"/>
    <meta property="og:description" content="نخست وزیر عراق در سخنانی در نشست کمیته تدوین بودجه، ضمن تاکید بر ادامه کار دولت وعده داد هرچه سریع‌تر بودجه سال ۲۰۲۰ را برای تصویب به پارلمان ببرد."/>
  </head>
  <body>
    <article>
      <h1>نخست وزیر عراق: با وجود شرایط حاضر به کار خود ادامه می‌دهیم</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034562_575.jpg"/>
      </figure>
      <p>نخست وزیر عراق در سخنانی در نشست کمیته تدوین بودجه، ضمن تاکید بر ادامه کار دولت وعده داد هرچه سریع‌تر بودجه سال ۲۰۲۰ را برای تصویب به پارلمان ببرد.</p>
      <p>به گزارش باشگاه خبرنگاران، به نقل از شبکه الجزیره مباشر، «عادل عبدالمهدی»، نخست وزیر عراق، در سخنانی در نشست کمیته تدوین بودجه که به طور مستقیم از این شبکه پخش شد، گفت: بودجه ۲۰۲۰ فقط اعداد و ارقام نیست و هر اختلال و اشکالی در آن، مانع از پیشرفت اقتصادی می‌شود.</p>
      <p>عبدالمهدی افزود: ما بر سر این موضوع کار و تلاش می‌کنیم که بودجه بتواند اقتصاد را اداره کند. ما در عین حال برای افزایش درآمد‌های غیر نفتی تلاش می‌کنیم.</p>
      <p>نخست‌وزیر عراق همچنین گفت دولت عراق علی‌رغم شرایط موجود به کار خود ادامه می‌دهد. او همچنین وعده داد هرچه سریع‌تر بودجه سال ۲۰۲۰ میلادی را برای تصویب به پارلمان ببرد.</p>
      <p>عراق در هفته‌های اخیر صحنه تظاهرات مردم در اعتراض به شرایط اقتصادی و فساد مسئولان بوده است. این در حالی است که آمریکا، رژیم صهیونیستی و متحدان منطقه‌ای واشنگتن در تلاش برای دامن زدن به این اعتراضات و به خشونت کشاندن آن‌ها هستند.</p>
    </article>
  </body>
</html>