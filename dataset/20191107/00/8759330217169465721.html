<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902738/vp-rapport-diagne-is-de-enige-die-zwaar-door-de-mand-valt-bij-club-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T00:01:00+00:00"/>
    <meta property="og:title" content="VP Rapport PSG - Club Brugge: invaller Diagne is de enige die door de mand valt"/>
    <meta property="og:description" content="Het mocht niet zijn: Club Brugge kon net geen punt meepakken uit Parijs. Via Mauro Icardi kwam PSG op voorsprong. In de tweede helft kreeg Club Brugge nog een strafschop, maar invaller Mbaye Diagne miste onbegrijpelijk vanop de stip. Had hij de bal niet beter aan Hans Vanaken gelaten? Hieronder vindt de visie van VoetbalPrimeur.be op de beoordelingen van de spelers."/>
  </head>
  <body>
    <article>
      <h1>VP Rapport PSG - Club Brugge: invaller Diagne is de enige die door de mand valt</h1>
      <address>
        <time datetime="2019-11-07T00:01:00+00:00">07 Nov 2019, 00:01</time>
      </address>
      <p>
        <b>Het mocht niet zijn: Club Brugge kon net geen punt meepakken uit Parijs. Via Mauro Icardi kwam PSG op voorsprong. In de tweede helft kreeg Club Brugge nog een strafschop, maar invaller Mbaye Diagne miste onbegrijpelijk vanop de stip. Had hij de bal niet beter aan Hans Vanaken gelaten? Hieronder vindt de visie van VoetbalPrimeur.be op de beoordelingen van de spelers.</b>
      </p>
      <p><b>Mignolet - 7<br/></b>Zoals zo vaak was hij op geen enkel foutje te betrappen. Bij het tegendoelpunt van Mauro Icardi ging hij niet in de fout. Voor het overige heeft hij niet veel ballen moeten pakken.</p>
      <p><b>Kossounou - 7<br/></b>Zowel op defensief als offensief vlak één van de betere spelers tegen PSG. Soms werd hij er wel eens afgelopen door de pijlsnelle Kylian Mbappé, maar wie niet?</p>
      <p><b>Mechele - 6,5<br/></b>Verdedigend kwam Brandon Mechele weinig in de problemen. Slechts één tegendoelpunt en sporadisch een kansje weggegeven, voor het overige een puike wedstrijd.</p>
      <p><b>Deli - 6,5</b><br/>De verdediger van Club Brugge liet opnieuw zien dat hij dit niveau aankan. Bij het tegendoelpunt zag Deli er helaas wat vreemd uit. Hij lijkt klaar volgend seizoen voor de volgende stap.</p>
      <p><b>Ricca - 6</b><br/>Samen met de ganse verdediging van Club Brugge stond er een solide blok. Geen uitzonderlijke acties, maar hij heeft zeker zijn job gedaan.</p>
      <p><b>Balanta - 6,5</b><br/>Hij speelde een redelijk sterke wedstrijd. Met verstand en op ervaring hield het middenveld goed stand tegen de sterren van PSG.</p>
      <p><b>Vanaken - 5,5</b><br/>Hij speelde een redelijk onopvallende wedstrijd. Bij de strafschopfase had Vanaken gewoon de bal moeten opeisen, maar hij liet de bal voor Diagne. Achteraf gezien een pijnlijke beslissing.</p>
      <p><b>Rits - 6</b><br/>Samen met Balanta en Vanaken vormde hij een stevige driehoek op het middenveld. De organisatie bij Club Brugge was vandaag duidelijk aanwezig.</p>
      <p><b>Dennis - 6,5</b><br/>Hij was de man met de acties bij Club Brugge. Hij durfde initiatief te nemen, hij was niet altijd even efficiënt. Daarom ook geen assist of doelpunt voor Dennis.</p>
      <p><b>Okereke - 5,5</b><br/>In het begin leek hij goed uit de startblokken te komen, maar naarmate de match vorderde, was het vet van de soep. Hij verdween te snel uit de wedstrijd.</p>
      <p><b>Diatta - 5</b><br/>Tegen PSG kregen we niet de beste Diatta te zien. Intrinsiek is hij één van de betere spelers van Club Brugge, maar tegen PSG kon hij nooit echt zijn stempel drukken.</p>
      <p>
        <i>Invallers</i>
      </p>
      <p><b>Diagne - 1</b><br/>De Senegalees viel in en eiste een hoofdrol op. Hij veroorzaakte een strafschop, maar toen ging het mis. Normaal gezien zou hij de bal moeten laten voor Vanaken, maar Diagne trapte zelf… en miste. In het woordenboek kan naast het woord 'egoïsme' een foto van Diagne komen.</p>
    </article>
  </body>
</html>