<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697170/%D9%85%D8%B9%D8%A7%D9%88%D9%86-%D8%A8%D8%A7%D9%86%DA%A9-%D8%A7%DB%8C%D8%B1%D8%A7%D9%86-%D8%B2%D9%85%DB%8C%D9%86-%D8%A7%D8%B1%D8%A7%D8%A6%D9%87-%D8%AA%D8%B3%D9%87%DB%8C%D9%84%D8%A7%D8%AA-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D9%85%D9%84%DB%8C-%D8%A8%D8%A7-%D8%AC%D8%B0%D8%A8-%D9%85%D9%86%D8%A7%D8%A8%D8%B9-%D8%AE%D8%B1%D8%AF-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-07T00:00:00+00:00"/>
    <meta property="og:title" content="معاون بانک ایران زمین: ارائه تسهیلات در راستای رونق تولید ملی با جذب منابع خرد محقق می شود"/>
    <meta property="og:description" content="گردهمایی مدیریت شعب استان های خراسان رضوی و شمالی بانک ایران زمین با حضور معاون عملیات بانکی و مدیر و روسای شعب این استان با هدف بررسی عملکرد چند ماهه اخیر برگزار شد."/>
  </head>
  <body>
    <article>
      <h1>معاون بانک ایران زمین: ارائه تسهیلات در راستای رونق تولید ملی با جذب منابع خرد محقق می شود</h1>
      <address><time datetime="2019-11-07T00:00:00+00:00">07 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/16/1034294_721.png"/>
      </figure>
      <p>گردهمایی مدیریت شعب استان های خراسان رضوی و شمالی بانک ایران زمین با حضور معاون عملیات بانکی و مدیر و روسای شعب این استان با هدف بررسی عملکرد چند ماهه اخیر برگزار شد.</p>
      <p>هادی قدیمی با تاکید بر حمایت بانک ایران زمین از کار آفرینی ، اظهار داشت: تلاش همکاران در جذب منابع خرد می تواند ضمن کاهش قیمت تمام شده پول زمینه های لازم برای ارائه تسهیلات جذاب به مشتریان در راستای رونق تولید ملی فراهم کند.</p>
      <p>معاون عملیات بانکی با اشاره به این که کارکنان این استان از با سابقه ترین پرسنل بانک بوده و نقش موثری در تثبیت جایگاه بانک داشته اند، بیان کرد: نتایجی که امروز در این مدیریت شاهد آن هستیم حاصل برنامه ریزی درست و اداره صحیح مدیراستان و تلاش خوب کارکنان بوده است.</p>
      <p>وی در راستای اشاعه فرهنگ سازمانی اظهار داشت: فرهنگ سازمانی در سازمان ها از سطوح عالی به سطوح عملیاتی و اجرایی انتقال پیدا می کند به طوری که اگر رئیس شعبه در راستای رضایت مشتریان کوشا باشد این اقدام می تواند در کارکنان آن شعبه نیز وجود داشته باشد و به سمت توسعه و رشد هدایت شود</p>
      <p>معاون عملیات بانکی بانک ایران زمین با اشاره به فعالیت های انجام گرفته در خصوص تدوین بسته های مختلف و متنوع برای مشتریان در راستای حمایت از رونق تولید بیان کرد: بانک ایران زمین در راستای سیاستهای کلان تعیین شده به سوی بانکداری دیجیتال در حال حرکت است و امید است این اقدام به رشد و توسعه کشور کمک شایانی کند.</p>
      <p>در این مراسم میثم شمس آبادی مدیر امور شعب استانی بانک ایران زمین انسجام و تحرکات تیمی در شعب را یکی از تاثیرگذارترین روش های مذاکره و تکنیکی مفید جهت کاهش خطا در اعتبار سنجی و شناسایی نیازهای مشتری عنوان کرد.</p>
      <p>در پایان قدیمی با اهدای لوح تقدیراز شعبه ویلاژتوریست مشهد به عنوان بهترین شعبه از لحاظ عملکرد در جذب منابع تقدیر و تشکر کرد.</p>
    </article>
  </body>
</html>