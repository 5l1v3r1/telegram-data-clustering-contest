<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/lazio-celtic-ad-alta-tensione-due-tifosi-scozzesi-accoltellati-in-pieno-centro.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T09:50:43+00:00"/>
    <meta property="og:title" content="Lazio Celtic ad alta tensione: due tifosi scozzesi accoltellati in pieno centro"/>
    <meta property="og:description" content="Vigilia ad alta tensione a Roma dove stasera sarà in programma l'incontro di Europa League tra Lazio e Celtic. Nella notte due tifosi scozzes..."/>
  </head>
  <body>
    <article>
      <h1>Lazio Celtic ad alta tensione: due tifosi scozzesi accoltellati in pieno centro</h1>
      <address><time datetime="2019-11-07T09:50:43+00:00">07 Nov 2019, 09:50</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Vigilia ad alta tensione a Roma dove stasera sarà in programma l’incontro di <b>Europa League</b> tra <b>Lazio e Celtic</b>. Nella notte due tifosi scozzesi sono stati accoltellati, secondo le prime ricostruzioni, da ultrà rivali biancocelesti.</p>
      <h3>Lazio Celtic ad alta tensione: rissa con accoltellamento davanti al pub, un altro ferito in Piazza Beniamino Gigli</h3>
      <p>I fatti si sono volti dinanzi <b>all’Irish Pub</b> in pieno centro, precisamente tra <b>Via Nazionale e Via Napoli</b>. Qui sarebbe scoppiata una rissa tra tifosi rivali culminata con l’accoltellamento di <b>52enne scozzese</b>. In questo video pubblicato da un tifoso scozzese si vede il titolare del pub correre ai ripari tirando giù la saracinesca del locale in fretta e furia.</p>
      <figure>
        <iframe data-src="https://twitter.com/kevmcguiremusic/status/1192215242627059712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nel frattempo, in Piazza Beniamino Gigli, ad una manciata di isolati di distanza, un altro <b>35enne</b>, anch’esso tifoso del Celtic, è finito in ospedale. Le condizioni di entrambi comunque non sono gravi.</p>
      <h3>Europa League – Incontro di calcio SS. LAZIO – CELTIC F.C, il piano sicurezza</h3>
      <p>Ieri si è tenuto ieri il tavolo tecnico, presieduto dal Questore Esposito, nel corso del quale è stato messo a punto il piano di sicurezza per l’incontro di calcio di  Europa League tra SS. Lazio e Celtic F.C., in programma oggi, 7 novembre, 18.55 presso lo stadio Olimpico. Alla manifestazione sportiva, è prevista la presenza di 25.000 spettatori di cui <b>9 mila tifosi scozzesi</b>.</p>
      <p>I cancelli d’ingresso saranno aperti alle ore 15.00 per il settore ospiti, Curva Sud e Monte Mario, mentre alle 16.30 gli altri settori.  I settori Curva Nord, Distinti Sud e Sud Ovest resteranno chiusi. E’ stata diffusa una brochure informativa per i supporters del Celtic che giungeranno in città, consultabile via web.</p>
      <p>Predisposti dei punti di intercettamento e indirizzamento per i tifosi non organizzati in avvicinamento in forma isolata allo Stadio Olimpico. Dalle 14.00 sarà presente un punto di raccolta per i tifosi ospiti in Piazzale delle Canestre da dove con i pullman Atac saranno trasferiti allo stadio Olimpico. </p>
      <h3>Lazio Celtic, viabilità e traffico</h3>
      <p>Previsto lo sgombero di tutti i veicoli in sosta, compresi motocicli, ciclomotori, parcheggi taxi nelle a partire da 5 ore precedenti l’inizio dell’evento fino a cessate esigenze nelle vie limitrofe dello stadio olimpico e nelle aree XVII Olimpiade e Lungotevere della Vittoria. </p>
      <p>Interdizione al traffico veicolare dalle ore 16.00 ad esclusione dei veicoli di soccorso, di pronto intervento e mezzi di trasporto pubblico fino a cessate esigenze e comunque previe indicazioni del Dirigente del servizio dell’Ordine Pubblico. </p>
      <h3>Divieto di vendita di bevande in vetro</h3>
      <p>Dalle ore 19.00 di oggi e sino alle ore 07.00 del giorno 8 nelle aree del centro storico e in Piazzale delle Canestre sarà vietata la vendita per asporto ed il trasporto di bevande in bottiglie o contenitori di vetro, ad eccezione di generi alimentari di prima necessità confezionati esclusivamente in vetro. </p>
      <p>Lo stesso divieto sarà vigente da  3 ore prima dell’inizio e sino a 2 ore dopo il termine dell’incontro, nella zona dello stadio Olimpico e nelle vie prospicenti – limitazioni estese per l’occasione alle aree del Tridente, in viale delle Magnolie e in Piazzale delle Canestre ed ai bar presenti all’interno di Villa Borghese.</p>
      <p>Una task force composta da Polizia di Stato, Guardia di Finanza e Polizia di Roma Capitale vigilerà sul rispetto delle ordinanze prefettizie e sulla presenza di bagarini, parcheggiatori e venditori abusivi.</p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/terrore-sul-frecciarossa-torino-roma-tentato-femminicidio-a-bordo-chi-sono-aggressore-e-vittima.html"/>
        <a href="https://www.ilcorrieredellacitta.com/news/pomezia-spunta-una-scritta-artistica-allincrocio.html"/>
        <a href="https://www.ilcorrieredellacitta.com/news/roma-macchina-semi-distrutta-e-coca-negli-slip-46enne-finisce-in-manette.html"/>
        <a href="https://www.ilcorrieredellacitta.com/ambiente/riapertura-della-discarica-di-albano-la-minoranza-di-ardea-attacca-il-sindaco-marini-pd.html"/>
        <a href="https://www.ilcorrieredellacitta.com/news/capodanno-roma-2019-ce-skin-al-circo-massimo-il-programma-completo.html"/>
        <a href="https://www.ilcorrieredellacitta.com/news/politica/latina-la-mozione-del-pd-per-la-cittadinanza-onoraria-a-liliana-segre.html"/>
      </related>
    </article>
  </body>
</html>