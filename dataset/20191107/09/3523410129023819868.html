<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638593/%D9%85%D9%82%D8%A7%D9%85-%DB%8C%D9%85%D9%86%DB%8C-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%85%D8%A7%D8%B3-%D8%A8%D8%A7-%D8%B3%D8%AE%D9%86%DA%AF%D9%88%DB%8C-%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T09:14:00+00:00"/>
    <meta property="og:title" content="مقام یمنی: ریاض به دنبال تماس با سخنگوی انصارالله است"/>
    <meta property="og:description" content="مشاور امور سیاسی در شورای عالی سیاسی یمن اظهار داشت که ریاض در تلاش برای تماس با سخنگوی این جنبش است."/>
  </head>
  <body>
    <article>
      <h1>
        <a href="https://www.bultannews.com/fa/news/638593/%D9%85%D9%82%D8%A7%D9%85-%DB%8C%D9%85%D9%86%DB%8C-%D8%B1%DB%8C%D8%A7%D8%B6-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%85%D8%A7%D8%B3-%D8%A8%D8%A7-%D8%B3%D8%AE%D9%86%DA%AF%D9%88%DB%8C-%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%D8%A7%D8%B3%D8%AA">مقام یمنی: ریاض به دنبال تماس با سخنگوی انصارالله است</a>
      </h1>
      <h2>مشاور امور سیاسی در شورای عالی سیاسی یمن اظهار داشت که ریاض در تلاش برای تماس با سخنگوی این جنبش است.</h2>
      <address><time datetime="2019-11-07T09:14:00+00:00">07 Nov 2019, 09:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>عبدالاله حجر</b>» مشاور امور سیاسی در شورای سیاسی عالی یمن در گفت‌وگو با تلویزیون «المیادین» اعلام کرد، ریاض در تلاش برای تماس با «<b>محمد عبدالسلام</b>» سخنگوی رسمی جنبش انصارالله است.</p>
      <p>حجر تأکید کرد، ریاض با جنبش انصارالله از همان آغاز مذاکرات صلح، از طریق سفیرش گفت‌وگو می‌کند.</p>
      <p>عبدالاله خجر تأکید کرد که جنبش انصارالله برای تامین ثبات و حاکمیت، پایان دادن به جنگ و تجاوز، لغو محاصره و بازگشایی فرودگاه صنعا و همچنین پرداخت حقوق تمام کارکنان دولت تلاش می‌کند.</p>
      <p>وی تأکید کرد: «ما از تمامی جهانیان( جهت <b>مذاکره</b>) استقبال می‌کنیم و برای کسانی‌که به دنبال برقراری ارتباط با ما هستند، مانع نمی‌شویم بلکه بر عکس، ابتکار عمل صلح را کلید زده‌ایم و هرگونه تلاش برای صلح تحت شروط ما انجام خواهد شد.»</p>
      <p>این مقام انصارالله در ادامه تصریح کردکه طرح صلحی که پیشنهاد داده‌اند از سوی «مارتین گریفیتس» فرستاده ویژه سازمان ملل متحد در امور یمن و نیز برخی کشورها مورد استقبال قرار گرفته است ولی در مقابل، «اگر این صلح رد شود تفنگ‌های ما آماده( شلیک) هستند.»</p>
      <p>مشاور امور سیاسی در شورای عالی سیاسی یمن تأکید کرد که صلح بزرگ‌ترین گزینه است و آن گزینه ملت برای کاستن از رنج‌های‌شان و لغو محاصره و نیز پایان دادن به جنگ است، ولی «طرف مقابل در صلح هشدارهای بزرگ داخلی و خارجی می‌بیند و طرف سعودی تردید و ترس دارد از این جهت، که گام‌های صلح یک شکست برای آن به‌شمار آید.»</p>
      <p>انتهای پیام/</p>
    </article>
  </body>
</html>