<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/dimissioni-tom-watson-partito-laburista/"/>
    <meta property="og:site_name" content="Il Post"/>
    <meta property="article:published_time" content="2019-11-07T09:51:19+00:00"/>
    <meta property="og:title" content="Tom Watson si è dimesso da parlamentare e da vice-capo del partito Laburista britannico"/>
    <meta property="og:description" content="Il politico laburista britannico Tom Watson ha annunciato che lascerà il suo seggio in Parlamento, che deteneva dal 2001, e si dimetterà da vice-capo del Partito Laburista. In una lettera al capo del partito Jeremy Corbyn, Watson ha detto che le ragioni della sua decisione sono «personali, non politiche». Nel tempo"/>
  </head>
  <body>
    <article>
      <h1>Tom Watson si è dimesso da parlamentare e da vice-capo del partito Laburista britannico</h1>
      <address>
        <time datetime="2019-11-07T09:51:19+00:00">07 Nov 2019, 09:51</time>
      </address>
      <p>Il politico laburista britannico Tom Watson <a href="https://www.theguardian.com/politics/2019/nov/06/tom-watson-to-quit-as-labour-deputy-leader-and-stand-down-as-mp">ha annunciato</a> che lascerà il suo seggio in Parlamento, che deteneva dal 2001, e si dimetterà da vice-capo del Partito Laburista. In una lettera al capo del partito Jeremy Corbyn, Watson ha detto che le ragioni della sua decisione sono «personali, non politiche». Nel tempo Watson si era scontrato più volte con Corbyn, rispetto a cui ha posizioni più centriste, ad esempio sulla gestione della questione dell’<a href="https://www.ilpost.it/2018/03/31/partito-laburista-britannico-antisemitismo/">antisemitismo all’interno del Partito Laburista</a>. È il più importante politico laburista centrista a lasciare il Partito o il Parlamento da quando Corbyn è diventato il leader dei laburisti nel 2015.</p>
      <p>Watson, che ha 52 anni, ha anche detto che continuerà a occuparsi di alcune questioni politiche, ad esempio facendo attivismo sulle questioni sanitarie contro le politiche del Partito Conservatore.</p>
      <figure>
        <iframe data-src="https://twitter.com/tom_watson/status/1192169894479122433?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>