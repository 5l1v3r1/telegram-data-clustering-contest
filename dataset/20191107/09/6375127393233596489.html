<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/editorial/opinion/kawawang-leni-napasubo"/>
    <meta property="og:site_name" content="Journal Online"/>
    <meta property="article:published_time" content="2019-11-07T09:43:04+00:00"/>
    <meta property="og:title" content="Kawawang Leni napasubo"/>
    <meta property="og:description" content="TINANGGAP ni Vice President Leni Robredo ang alok ng Malakanyang na pamunuan ang kampanya laban sa illegal drugs."/>
  </head>
  <body>
    <article>
      <h1>Kawawang Leni napasubo</h1>
      <address><time datetime="2019-11-07T09:43:04+00:00">07 Nov 2019, 09:43</time> by <a rel="author" href="https://journal.com.ph/authors/mario-fetalino-jr" target="_blank">Mario Fetalino Jr.</a></address>
      <h3>TINANGGAP ni Vice President Leni Robredo ang alok ng Malakanyang na pamunuan ang kampanya laban sa illegal drugs.</h3>
      <p>Maghihintay ngayon ang taumbayan kung ano ang gagawin ni Leni sa kanyang bagong trabaho.</p>
      <p>May magagawa ba siya upang lutasin ang problema o wala?  ‘Yan ang malaking katanungan.</p>
      <p>**</p>
      <p>Magaling ang nakaisip na ipasa ang problema ng illegal drugs kay Leni bilang isang political move.</p>
      <p>Hindi natanggihan ni Leni ang alok dahil siya ang putak nang putak laban sa kampanya ni Pangulong Duterte sa ipinagbabawal na gamot.</p>
      <p>Sa simpleng salita, “mas magaling ka yata e, ikaw na kaya gumawa.”</p>
      <p>**</p>
      <p>Kahit na walang alam si Lenie sa law enforcement, tinanggap niya ang alok upang makaiwas sa kahihiyan.</p>
      <p>Ano nga naman kasi ang sasabihin ng taumbayan kung puro ingay lang ang kaya niyang gawin para sa mga Pilipino.</p>
      <p>Kaya eto, napasubo na si ate. Kawawa naman.</p>
      <p>**</p>
      <p>Naaawa tayo kay Leni dahil malamang hindi niya kagustuhan ang kanyang kinalalagyan ngayon.</p>
      <p>Siguro napahamak siya ng mga nagmamagaling na tagapayo mula sa kanyang maingay na partido.</p>
      <p>Kung sa bagay, ang mga nagpapayo rin sa kanya marahil ang magdidikta ng kanyang susunod na hakbang.</p>
      <p>**</p>
      <p>Pero mahirap gampanan ang isang tungkulin kung wala ito sa saloobin ng isang tao, lalo pa’t aasa sa dikta ng partido.</p>
      <p>Lalong mahirap magtagumpay kung ang puntirya ay siraan lamang ang kasalukuyang gobyerno at palabasin na mali ito at ang tama ay ang kanyang partido.</p>
      <p>Ang tanging lusot ni Leni sa gusot na kanyang pinasukan ay ang makipagtulungan sa pamahalaan ng walang halong pulitika.</p>
      <p>Kung hindi, dito magtatapos ang kanyang drama.</p>
      <p>**</p>
      <p>Nahilo tayo sa pag-ikot ng mga mata ng spokesperson ni Leni nang bitawan niya ang statement kuno ng Office of the Vice President ukol sa alok ng Malakanyang kay Leni para maging anti-illegal drugs czar ng bansa.</p>
      <p>Hindi tayo sigurado kung dulot ito ng habagat ngunit kapansin-pansin na tila pinangunahan ni Atty. Barry Gutierrez ang pangalawang pangulo sa kanyang mga pahayag.</p>
      <p>Sa press conference nuong Miyerkules, may mga pagkakataon na opinyon ni Gutierrez ang kanyang sinasabi sa halip na pananaw ni Leni.</p>
      <p>Unang inupakan ni Guttierrez ang alok ng Malakanyang kay Leni ngunit tinanggap niya naman ito sa bandang huli.</p>
      <p>Ano ba talaga kuya?</p>
      <p>**</p>
      <p>For comments, please call or text 09569012811 or email lastmohican2004@yahoo.com</p>
    </article>
  </body>
</html>