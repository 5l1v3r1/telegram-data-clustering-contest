<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ldquo-noi-questa-estate-pensavamo-che-tu-venissi-italia-hellip-rdquo-218370.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T09:10:00+00:00"/>
    <meta property="og:title" content="Guardiola bacchetta ilaria d’amico e tutti quei pennivendoli che, per tutta l’estate, hanno..."/>
    <meta property="og:description" content="“NOI QUESTA ESTATE PENSAVAMO CHE TU VENISSI IN ITALIA…”, “AVEVATE INFORMAZIONI SBAGLIATE, DOVEVATE FARE MEGLIO IL VOSTRO MESTIERE” - GUARDIOLA BACCHETTA ILARIA D’AMICO E QUEI PENNIVENDOLI CHE, PER TUTTA L’ESTATE, HANNO SUONATO LA GRANCASSA DI PEP ALLA JUVENTUS, FACENDO GONFIARE IL TITOLO IN BORSA DEI BIANCONERI CHE ERA CROLLATO DOPO L’ELIMINAZIONE SUBITA IN CHAMPIONS PER MANO DELL'AJAX…"/>
  </head>
  <body>
    <article>
      <h1>Guardiola bacchetta ilaria d’amico e tutti quei pennivendoli che, per tutta l’estate, hanno...</h1>
      <address>
        <time datetime="2019-11-07T09:10:00+00:00">07 Nov 2019, 09:10</time>
      </address>
      <p>
        <b>“NOI QUESTA ESTATE PENSAVAMO CHE TU VENISSI IN ITALIA…”, “AVEVATE INFORMAZIONI SBAGLIATE, DOVEVATE FARE MEGLIO IL VOSTRO MESTIERE” - GUARDIOLA BACCHETTA ILARIA D’AMICO E QUEI PENNIVENDOLI CHE, PER TUTTA L’ESTATE, HANNO SUONATO LA GRANCASSA DI PEP ALLA JUVENTUS, FACENDO GONFIARE IL TITOLO IN BORSA DEI BIANCONERI CHE ERA CROLLATO DOPO L’ELIMINAZIONE SUBITA IN CHAMPIONS PER MANO DELL'AJAX…</b>
      </p>
      <hr/>
      <p>
        <b>Maurizio De Santis per <a href="https://calcio.fanpage.it/">https://calcio.fanpage.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254795/1147413.htm">
          <img src="https://cdn-static.dagospia.com/img/foto/04-2019/ilaria-damico-1147413.jpg"/>
        </a>
        <figcaption>ILARIA DAMICO</figcaption>
      </figure>
      <p>"Avevate informazioni sbagliate. Forse avreste dovuto fare meglio il vostro mestiere di giornalisti". È così che Pep Guardiola risponde a Ilaria D'Amico che da studio, durante il programma di Sky dedicato alla due giorni di Champions League, rispolvera le voci divenute tormentone del possibili arrivo in Italia e alla Juventus. Il nome del tecnico catalano era stato il più gettonato per sostituire Massimiliano Allegri giunto al capolinea dopo la sconfitta in Champions contro l'Ajax e l'eliminazione dalla Coppa.</p>
      <figure>
        <a href="https://www.dagospia.com/mediagallery/Dago_fotogallery-254795/1234892.htm">
          <img src="https://cdn-static.dagospia.com/img/foto/11-2019/ilaria-damico-e-pep-guardiola-1234892.jpg"/>
        </a>
        <figcaption>ILARIA DAMICO E PEP GUARDIOLA</figcaption>
      </figure>
      <p>Se ne parlò per diversi mesi scanditi dalla ridda d'indiscrezioni su eventi programmati, auto prenotate, alberghi bloccati e quant'altro servì ad alimentare quella bellissima suggestione collettiva di avere sulla panchina dei bianconeri un allenatore capace d'infondere alla squadra non solo pragmatismo tattico ma anche estetica del bel gioco.</p>
      <p>In molti fecero anche una smorfia quando fu chiaro che da Manchester non lo avrebbero mai lasciato partire, che lo stesso Guardiola non aveva ragioni per rompere i rapporti con un datore di lavoro così generoso (perché avrebbe dovuto rinunciare a 20 milioni netti a stagione?), che Maurizio Sarri era la soluzione meno onerosa ma egualmente stuzzicante per quanto fatto a Napoli. Prima o poi, però, lo farà un pensierino per tornare in Serie A da allenatore dopo averla saggiata da calciatore tra Brescia e Roma. Almeno questo non lo esclude.</p>
      <figure>
        <a href="https://www.dagospia.com/mediagallery/Dago_fotogallery-254795/1003894.htm">
          <img src="https://cdn-static.dagospia.com/img/foto/04-2018/pep-guardiola-1003894.jpg"/>
        </a>
        <figcaption>pep guardiola</figcaption>
      </figure>
      <p>È possibile, sì. In Italia mi sono trovato benissimo, anche se ora sto bene in Inghilterra – ha aggiunto Guardiola -. Non sono ancora così vecchio, vediamo.</p>
      <p>Quanto alla partita contro l'Atalanta, il pareggio consente al Manchester City di fare un altro passo verso quella qualificazione che ormai è in tasca e manca solo l'avallo della matematica perché diventi ufficiale con un po' d'anticipo rispetto al calendario della fase a gironi. Il risultato di Bergamo è sicuramente positivo anche alla luce di quanto accaduto nei minuti finali: espulsione di Bravo ed entrata in campo di Walker nel ruolo di portiere.</p>
      <p>Un po' di paura di perdere l'ho avuta – ha concluso Guardiola -. Del resto quando si resta in 10 qualche cattivo pensiero lo fai. Ederson? Ne ho fatte di sciocchezze da allenatore ma mai avrei cambiato un portiere con tanta leggerezza. Non si può sottovalutare una squadra come l'Atalanta.</p>
      <figure>
        <a href="https://www.dagospia.com/mediagallery/Dago_fotogallery-254795/787946.htm">
          <img src="https://cdn-static.dagospia.com/img/foto/04-2016/pep-guardiola-787946.jpg"/>
        </a>
        <figcaption>pep guardiola</figcaption>
      </figure>
      <p>
        <b>ECCO A COSA SONO SERVITE LE VOCI SU GUARDIOLA ALLA JUVENTUS: IL TITOLO DEI BIANCONERI E’ SALITO DEL 26,6% SOLO NELL'ULTIMO MESE (E GLI AZIONISTI GODONO) - DOPO L’ELIMINAZIONE DALLA CHAMPIONS, LE AZIONI ERANO CROLLATE DA 1,68 A 1,39 EURO... - MORALE DELLA FAVA: A FURIA DI MONTARE “INDISCREZIONI” E “RETROSCENA” SI POSSONO FARE OTTIMI AFFARI…</b>
      </p>
      <p>
        <b>
          <a href="https://www.dagospia.com/rubrica-30/sport/ecco-cosa-sono-servite-voci-guardiola-juventus-titolo-205832.htm">https://www.dagospia.com/rubrica-30/sport/ecco-cosa-sono-servite-voci-guardiola-juventus-titolo-205832.htm</a>
        </b>
      </p>
      <p>
        <b>LA CONSOB NON È STATA IN GUARDIOLA - IL TITOLO JUVE SI AMMOSCIA CON L'UFFICIALITÀ DI SARRI: VENERDÌ HA PERSO IL 7,9%, OGGI UN ALTRO -3,4%. MA QUALCUNO IN QUESTE SETTIMANE HA GUADAGNATO: I RUMORS SULL'ARRIVO DEL CATALANO HANNO DOPATO IL TITOLO, ANCHE SE IL MANCHESTER CITY HA SEMPRE NEGATO QUALUNQUE IPOTESI DI ABBANDONO…</b>
      </p>
      <figure>
        <a href="https://www.dagospia.com/mediagallery/Dago_fotogallery-254795/601541.htm">
          <img src="https://cdn-static.dagospia.com/img/foto/10-2014/pep-guardiola-all-oktober-fest-601541.jpg"/>
        </a>
        <figcaption>PEP GUARDIOLA ALL' OKTOBER FEST</figcaption>
      </figure>
      <p>
        <b>
          <a href="https://www.dagospia.com/rubrica-30/sport/consob-non-stata-guardiola-titolo-juve-si-ammoscia-206194.htm">https://www.dagospia.com/rubrica-30/sport/consob-non-stata-guardiola-titolo-juve-si-ammoscia-206194.htm</a>
        </b>
      </p>
      <p>
        <b>STATE IN GUARDIOLA! MENTRE SARRI ATTENDE IL VIA LIBERA DA ABRAMOVICH, RIPRENDE IL TAM TAM SU GUARDIOLA ALLA JUVE: LE VOCI INCONTROLLATE SU PEP FANNO VOLARE IL TITOLO BIANCONERO IN BORSA CON UN RIALZO DEL 5,1% - MA C'E' IL NODO INGAGGIO DA 20 MLN PER IL TECNICO CATALANO E IL SUO STAFF ("ADIDAS" E "MASERATI", SECONDO ALCUNI RUMORS, FINANZIEREBBERO L'OPERAZIONE)</b>
      </p>
      <p>
        <b>
          <a href="https://www.dagospia.com/rubrica-30/sport/state-guardiola-mentre-sarri-attende-via-libera-abramovich-204832.htm">https://www.dagospia.com/rubrica-30/sport/state-guardiola-mentre-sarri-attende-via-libera-abramovich-204832.htm</a>
        </b>
      </p>
      <figure>
        <a href="https://www.dagospia.com/mediagallery/Dago_fotogallery-254795/659704.htm">
          <img src="https://cdn-static.dagospia.com/img/foto/04-2015/pep-guardiola-659704.jpg"/>
        </a>
        <figcaption>pep guardiola</figcaption>
      </figure>
      <p>
        <b>JUVE, STAI IN GUARDIOLA - L’AGI SGANCIA LA BOMBA: ACCORDO TRA AGNELLI E IL TECNICO CATALANO PER 4 ANNI CON UN COMPENSO DI 24 MILIONI DI EURO A STAGIONE. FIRMA PREVISTA IL 4 GIUGNO. VENERDÌ 14 LA PRESENTAZIONE UFFICIALE” – SMENTITO L’INCONTRO CON PARATICI A MILANO: PEP ERA A ABU DHABI - GUARDIOLA PESEREBBE PER 40 MILIONI LORDI - ANDREA MONTANARI ('MF'): "DA LONDRA DICONO CHE GUARDIOLA SI RIPAGA CON GLI SPONSOR"</b>
      </p>
      <p>
        <b>
          <a href="https://m.dagospia.com/juve-stai-in-guardiola-l-agi-sgancia-la-bomba-accordo-tra-agnelli-e-il-tecnico-catalano-per-4-anni-204069">https://m.dagospia.com/juve-stai-in-guardiola-l-agi-sgancia-la-bomba-accordo-tra-agnelli-e-il-tecnico-catalano-per-4-anni-204069</a>
        </b>
      </p>
      <p>
        <b>“GUARDIOLA ALLA JUVENTUS? SIAMO AL RIDICOLO” – ALBERTO GALASSI, AD DEL 'GRUPPO FERRETTI' E MEMBRO DEL CDA DEL CITY, METTE A TACERE LE VOCI SUL POSSIBILE APPRODO DI PEP SULLA PANCHINA BIANCONERA: “HO PARLATO CON NEDVED E CI SIAMO FATTI DUE RISATE. IL TECNICO RESTERÀ CON NOI…” - IL TITOLO BIANCONERO PRIMA VOLA IN BORSA E POI SI SGONFIA: SI MUOVE ANCHE LA CONSOB</b>
      </p>
      <p>
        <b>
          <a href="https://www.dagospia.com/rubrica-30/sport/ldquo-guardiola-juventus-siamo-ridicolo-rdquo-ndash-alberto-204126.htm">https://www.dagospia.com/rubrica-30/sport/ldquo-guardiola-juventus-siamo-ridicolo-rdquo-ndash-alberto-204126.htm</a>
        </b>
      </p>
    </article>
  </body>
</html>