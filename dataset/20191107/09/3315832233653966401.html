<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/5664c7f7c2ae9be5/intrevedere-dintre-dodon-si-ambasadorul-sua-l-am-informat-despre-riscurile-unei-eventuale-demiteri-a-guvernului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T09:15:00+00:00"/>
    <meta property="og:title" content="Întrevedere dintre Dodon și ambasadorul SUA: „L-am informat despre riscurile unei eventuale demiteri a Guvernului”"/>
    <meta property="og:description" content="Președintele Igor Dodon a avut o întrevedere cu Ambasadorul Statelor Unite ale Americii în Republica Moldova, Dereck J. Hogan."/>
  </head>
  <body>
    <article>
      <h1>Întrevedere dintre Dodon și ambasadorul SUA: „L-am informat despre riscurile unei eventuale demiteri a Guvernului”</h1>
      <address><time datetime="2019-11-07T09:15:00+00:00">07 Nov 2019, 09:15</time> by <a rel="author">Jurnal.md</a></address>
      <p>
        <b>Președintele Igor Dodon a avut o întrevedere cu Ambasadorul Statelor Unite ale Americii în Republica Moldova, Dereck J. Hogan.</b>
      </p>
      <p>„Am discutat întregul spectru al relațiilor bilaterale și am fost unanimi în opinia privind necesitatea aprofundării cooperării în cele mai importante domenii, în cadrul dialogului nostru strategic. De asemenea, am abordat subiecte actuale ce țin de politica internă a Republicii Moldova și, în context, l-am informat pe dl Hogan despre riscurile unei eventuale demiteri a Guvernului Republicii Moldova”, a anunțat Dodon pe pagina sa de Facebook.</p>
      <p>„Am subliniat faptul că Administrația Președintelui optează pentru menținerea stabilității social-politice, dar, totodată, consideră că toate acțiunile forțelor politice ale țării trebuie să respecte cadrul constituțional, fără a încălca principiile unui stat de drept”, a mai spus Dodon.</p>
      <p>Precizăm că<a href="http://www.jurnal.md/ro/news/4765e15def6bc837/dodon-in-72-de-ore-guvernul-sau-cade-sau-rezista-varianta-ideala-demisia-lui-stamate-si-retragerea-asumarii-raspunderii.html"> Igor Dodon a declarat în cadrul emisiunii Secretele Puterii de la Jurnal TV</a> că proiectul de asumare a răspunderii, înaintat de Guvern, „nu poate fi susținut” și că, dacă premierul nu-și retrage proiectul înscris deja la Parlament, atunci există „șanse mari” ca Guvernul să cadă.</p>
      <p>De cealaltă parte, <a href="http://www.jurnal.md/ro/news/d0bfabc49549bb41/maia-sandu-nu-renunta-la-asumarea-raspunderii-suntem-gata-de-anticipate-daca-acesta-este-pretul-pentru-o-justitie-corecta.html">premierul Maia Sandu a anunțat că nu intenționează să renunțe</a> la decizia prin care Guvernul și-a asumat răspunderea pentru modificarea Legii Procuraturii și nici nu va îndeplini solicitarea socialiștilor de demisie a ministrei Justiției.</p>
    </article>
  </body>
</html>