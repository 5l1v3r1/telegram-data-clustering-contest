<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/society/ametanoitoi-oi-diorganotes-tou-mparmpekiou-sta-diavata/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T09:18:11+00:00"/>
    <meta property="og:title" content="Αμετανόητοι οι διοργανωτές του «μπάρμπεκιου» στα Διαβατά"/>
    <meta property="og:description" content="«Οι πρόσφυγες δεν είναι εξαθλιωμένοι, έχουν κινητά και wifi» δηλώνουν οι διοργανωτές της διαμαρτυρίας έξω από το hotspot των Διαβατών"/>
  </head>
  <body>
    <article>
      <h1>Αμετανόητοι οι διοργανωτές του «μπάρμπεκιου» στα Διαβατά</h1>
      <h2>«Οι πρόσφυγες δεν είναι εξαθλιωμένοι, έχουν κινητά και wifi» δηλώνουν οι διοργανωτές της διαμαρτυρίας έξω από το hotspot των Διαβατών</h2>
      <address><time datetime="2019-11-07T09:18:11+00:00">07 Nov 2019, 09:18</time> by <a rel="author">ΤοΒΗΜΑ Team</a></address>
      <p>Αμετανόητοι συνεχίζουν να εμφανίζονται οι διοργανωτές της διαμαρτυρίας έξω από το hotspot των Διαβατών.</p>
      <p>Συγκεκριμένα, ο Δημήτρης Ζιαμπάζης, επικεφαλής της κίνησης «Ενωμένοι Μακεδόνοι» υπερασπίστηκε την εκδήλωση μπάρμπεκιου με χοιρινό και κρασί έξω από το Κέντρο Υποδοχής και Ταυτοποίσης Διαβατών, κάνοντας λόγο για έναν πρωτότυπο και ευρηματικό τρόπο διαμαρτυρίας.</p>
      <p>
        <a href="https://www.in.gr/2019/11/07/politics/proanakritiki-gia-novartis-ti-etoimazoun-polakis-tzanakopoulos-sti-synedriasi/">Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση</a>
      </p>
      <p>Όπως είπε ο ίδιος «χαιρόμαστε που ήμασταν η αφορμή να ξυπνήσουν μετά από λήθαργο», ωστόσο σε πρόταση που τους απηύθυνε ο ίδιος να διοργανώσουν κάτι κοιτό, δεν έλαβε καμία απάντηση.</p>
      <p>Σαν να μην έφτανε αυτό, προειδοποίησε ότι στο μέλλον θα υπάρξουν πολύ πιο ακραίες καταστάσεις, υποστηρίζοντας παράλληλα ότι: «Εμείς είμαστε πραγματικά ανθρωπιστές και δημοκράτες. Αν ήταν ανθρωπιστές οι της παράταξης του Γιαννούλη, θα ενδιαφέρονταν για τους κατοίκους των τοπικών κοινωνιών που υποβιβάζονται».</p>
      <p>Όταν μάλιστα ερωτήθηκε για το πώς πιστεύει πως θα ένιωθαν οι πρόσφυγες και οι μετανάστες με αυτή την απαράδεκτη εκδήλωση ψησίματος, ο ίδιος σχολίασε πως πρόκειται για αλλοδαπούς που παρενοχλούν κοπελίτσες.</p>
      <p>«Δεν θα έλεγα ότι είναι τόσο εξαθλιωμένοι» συνέχισε ο ίδιος: «Οι περισσότεροι δεν έχονται καν από εμπόλεμες ζώνες. Είναι καλοντυμένοι με πανάκριβα ρουχαλάκια, με τα iphone τους, με τα wifi τους. Τους δίνουν φαγητά από το κέτερινγκ και τα πετάνε γιατί δεν τους αρέσουν…»</p>
      <p>
        <a href="https://www.tovima.gr/2019/11/07/politics/mathiou-palmer-zimiogonos-kai-proklitiki-i-epektasi-ton-tourkikon-geotriseon-stin-elliniki-yfalokripida-kai-aoz/">Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ</a>
      </p>
    </article>
  </body>
</html>