<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76303-Nacionalisti-chcu-pred-imigrantmi-pit-alkohol-a-jest-bravcove-maso-Odkazuju-im-ze-nie-su-vitani"/>
    <meta property="og:site_name" content="REFRESHER"/>
    <meta property="article:published_time" content="2019-11-07T09:15:00+00:00"/>
    <meta property="og:title" content="Nacionalisti chcú pred imigrantmi piť alkohol a jesť bravčové mäso. Odkazujú im, že nie sú vítaní"/>
    <meta property="og:description" content="Cieľom protestu je ukázať imigrantom názory zúčastnených, ktorí ich považujú za nežiadanú príťaž."/>
  </head>
  <body>
    <article>
      <h1>Nacionalisti chcú pred imigrantmi piť alkohol a jesť bravčové mäso. Odkazujú im, že nie sú vítaní</h1>
      <address><time datetime="2019-11-07T09:15:00+00:00">07 Nov 2019, 09:15</time> by <a rel="author">Jakub Paulík</a></address>
      <p>
        <b>Cieľom protestu je ukázať imigrantom názory zúčastnených, ktorí ich považujú za nežiadanú príťaž.</b>
      </p>
      <p>Grécka nacionalistická skupina s názvom <i>United Macedonians</i> vyzýva svojich prívržencov, aby sa pridali k protestu <b>pred táborom imigrantov </b>v blízkosti mesta Thessaloniki. Tým, že budú na mieste konzumovať bravčové mäso a popíjať alkohol, chcú ľuďom v tábore, z ktorých väčšinu tvoria moslimovia, ukázať svoj negatívny postoj k ich prítomnosti v Grécku.</p>
      <p>Ako informuje <a href="https://www.vice.com/en_us/article/kz49xx/a-bunch-of-racists-are-holding-a-booze-fueled-bbq-outside-of-a-migrant-camp-in-greece?utm_source=vicenewsfacebook&amp;fbclid=IwAR0y8Zb-hiIfSinX2qODy4qUZZg3zXE45HdNgC3-gIJ41Pv6cWRptD3WsBI"><b>Vice News</b></a>, Christos Giannoulis z ľavicovej opozičnej strany Syriza označil akciu za provokáciu voči ľuďom odlišnej viery. Kostantinos Kyranakis z pravicovo-centristickej strany New Democracy si naopak myslí, že by Gréci nemali kvôli imigrantom meniť životný štýl. Svoj prístup k veci zdôraznil tým, že na sociálnu sieť pridal fotografiu, kde s priateľmi <b>konzumuje bravčové mäso a pije pivo</b>.</p>
      <related>
        <a href="https://refresher.sk/69329-Majitel-najlepsieho-kebabu-v-Bratislave-Musafer-Ziadna-robota-nie-je-hanba-Hanba-je-ak-si-zdravy-a-nepracujes-Rozhovor"/>
      </related>
      <p>Podľa publikácie<a href="https://www.vice.com/en_us/article/kz49xx/a-bunch-of-racists-are-holding-a-booze-fueled-bbq-outside-of-a-migrant-camp-in-greece?utm_source=vicenewsfacebook&amp;fbclid=IwAR0y8Zb-hiIfSinX2qODy4qUZZg3zXE45HdNgC3-gIJ41Pv6cWRptD3WsBI"><b> Vice News</b></a> väčšina prisťahovalcov do Grécka prichádza cez Turecko, najmä z Afganistanu a Sýrie. Od začiatku tohto roku do októbra ku Grékom pricestovalo už <b>približne 55 000 imigrantov</b>. Ich počet sa má v rámci Grécka naďalej zvyšovať, čo na daných miestach v konečnom dôsledku zhoršuje celkovú situáciu. </p>
      <p>V jednom z kempov na ostrove Lesbos, ktorý bol pripravený pre 3 000 utečencov, sa v skutočnosti nachádzalo 13 000 imigrantov. V septembri sa táborom prehnal nebezpečný požiar, ktorý bol podľa odborníkov s ohľadom na počet ľudí iba otázkou času. Aj z toho dôvodu grécka vláda v minulom týždni prijala <b><a href="https://www.theguardian.com/world/2019/nov/01/greece-passes-asylum-law-aimed-at-curbing-migrant-arrivals">prísnejšie azylové zákony</a></b>, ktoré majú za cieľ zabezpečiť lepšiu reguláciu prichádzajúcich utečencov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59722-Europsky-parlament-vyzyva-na-zrusenie-neonacistickych-hnuti-Obava-sa-rastucej-podpory-a-ziada-ich-rozpustenie"/>
        <a href="https://refresher.sk/60651-Facebook-udajne-diskriminuje-cernosskych-zamestnancov-Uzivatelom-ciernej-pleti-maze-prispevky"/>
        <a href="https://refresher.sk/35286-Francuzskym-mesteckom-sa-liali-tisice-litrov-vina-Neslo-vsak-o-nehodu-ale-dobre-vymysleny-protest"/>
        <a href="https://refresher.sk/67900-Ludia-su-rasisti-aj-voci-robotom-v-streleckom-teste-triafali-radsej-do-ciernych-ako-bielych"/>
        <a href="https://refresher.sk/76310-Vilnius-je-bod-G-Europy-Kontroverzna-kampan-pomohla-zvysit-pocet-turistov-pri-propagacii-atrakcii-pouziva-dvojzmyselne-narazky"/>
        <a href="https://refresher.sk/76299-Bratislavcania-sa-obavaju-vystavby-moslimskej-mesity-Starosta-Lamaca-objasnil-situaciu"/>
        <a href="https://refresher.sk/76281-Miliony-kanibalskych-mravcov-sa-v-atomovom-kryte-navzajom-pozierali-Vedci-ich-nakoniec-vypustili-do-prirody"/>
        <a href="https://refresher.sk/76268-Viac-ako-11tisic-vedcov-varuje-pred-nesmiernym-utrpenim-ktore-sposobi-klimaticka-kriza"/>
      </related>
    </article>
  </body>
</html>