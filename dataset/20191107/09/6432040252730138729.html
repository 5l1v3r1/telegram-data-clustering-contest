<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616291,To-mial-byc-rekordowy-przemyt-na-polsko-rosyjskiej-granicy-Sukces-funkcjonariuszy-KAS-ZDJECIA.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-07T09:32:32+00:00"/>
    <meta property="og:title" content="To miał być rekordowy przemyt na polsko-rosyjskiej granicy. Sukces funkcjonariuszy KAS [ZDJĘCIA]"/>
    <meta property="og:description" content="Funkcjonariusze Krajowej Administracji Skarbowej z Grzechotek udaremnili próbę rekordowego przemytu. Do Polski miało trafić ponad 149 tys. sztuk papierosów."/>
  </head>
  <body>
    <article>
      <h1>To miał być rekordowy przemyt na polsko-rosyjskiej granicy. Sukces funkcjonariuszy KAS [ZDJĘCIA]</h1>
      <address>
        <time datetime="2019-11-07T09:32:32+00:00">07 Nov 2019, 09:32</time>
      </address>
      <p>
        <b>Funkcjonariusze Krajowej Administracji Skarbowej z Grzechotek udaremnili próbę rekordowego przemytu. Do Polski miało trafić ponad 149 tys. sztuk papierosów.</b>
      </p>
      <p>Pod koniec ubiegłego miesiąca na przejściu granicznym w Grzechotkach zjawił się obywatel Rosji podróżujący mercedesem ML 350. Przyjmujący zgłoszenie funkcjonariusz skierował pojazd do rewizji w budynku kontroli szczegółowej. Tam użyty do przeszukania pies służbowy Dina wskazał miejsca ukrycia papierosów.<br/><br/>Okazało się, że były one praktycznie we wszystkich częściach pojazdu, w podłodze, zderzaku, nadkolach, klapie bagażnika, kokpicie, podłużnicach i progach pojazdu. Mercedes był bardzo profesjonalnie przygotowany do przemytu. Łącznie funkcjonariusze ujawnili ponad 149 tys. sztuk papierosów. <b>Była to największa próba przemytu wyrobów tytoniowych na przejściu granicznym w Grzechotkach od czasu jego powstania.</b> <br/><br/>Przeciwko podróżnemu wszczęto postępowanie karne skarbowe, wystąpiono też z wnioskiem do Komendanta Straży Granicznej w Grzechotkach o wydanie decyzji zobowiązującej cudzoziemca do powrotu. W konsekwencji Rosjanin przez najbliższe 3 lata nie wjedzie na terytorium Strefy Schengen. Pojazd natomiast odholowano na celniczy parking.</p>
      <figure>
        <img src="http://m.wm.pl/2019/11/n/img-20191027-000500-589557.jpg"/>
      </figure>
      <figure>
        <img src="http://m.wm.pl/2019/11/n/img-20191027-000509-589558.jpg"/>
      </figure>
      <figure>
        <img src="http://m.wm.pl/2019/11/n/20191026-214856-589554.jpg"/>
      </figure>
      <figure>
        <img src="http://m.wm.pl/2019/11/n/20191026-221429-589555.jpg"/>
      </figure>
      <figure>
        <img src="http://m.wm.pl/2019/11/n/img-20191026-222949-589556.jpg"/>
      </figure>
    </article>
  </body>
</html>