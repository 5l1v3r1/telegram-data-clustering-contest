<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/sir-safety-perugia-vero-volley-monza-wynik-i-relacja-genialny-mecz-bartosza-kurka,983591.html"/>
    <meta property="og:site_name" content="TVN24"/>
    <meta property="article:published_time" content="2019-11-07T09:31:00+00:00"/>
    <meta property="og:title" content="Wielki mecz Kurka we Włoszech. Na Heynena i Leona nie wystarczyło"/>
    <meta property="og:description" content="Fantastyczny mecz we włoskiej siatkarskiej Serie A. Naszpikowana gwiazdami ekipa Sir Safety Perugia potrzebowała aż pięciu setów, by pokonać Vero Volley Monza. Wśród pokonanych genialnie zaprezento..."/>
  </head>
  <body>
    <article>
      <h1>Wielki mecz Kurka we Włoszech. Na Heynena i Leona nie wystarczyło</h1>
      <address>
        <time datetime="2019-11-07T09:31:00+00:00">07 Nov 2019, 09:31</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/80af87d2-cd34-4bf7-b8f2-f46911b39ca9.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/99feaa0e-f4a1-4f7d-b545-11d4ab8451ef-480p.mp4"/>
          <figcaption>Kurek o dobrej atmosferze w reprezentacji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/201d7288b4c18a679e48b31c72c30ded/cb8cbb7f-57b0-41f8-b02e-485d11d3399e-480p.mp4"/>
          <figcaption>Kurek o przygotowaniach do ligowego sezonu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/2cbddcd2-572a-46b0-a15c-f5e7bd0d3d0e-480p.mp4"/>
          <figcaption>Kurek o tym, co pozwoliło mu wyjść z kryzysu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/77ea2140-ad98-4117-9b15-8b100c1fae31-480p.mp4"/>
          <figcaption>Kurek: w stu procentach ufam tylko najbliższym</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/944626adf9e3b76a3919b50dc0b080a4/4c307151-d5f1-4e84-8815-2a16470ae61c-480p.mp4"/>
          <figcaption>Kurek: poczułem się jak gwiazda rocka</figcaption>
        </figure>
        <figcaption>Bartosz Kurek jest ważną postacią reprezentacji Polski Foto: Getty Images | Video: tvn24</figcaption>
      </slideshow>
      <h3>Fantastyczny mecz we włoskiej siatkarskiej Serie A. Naszpikowana gwiazdami ekipa Sir Safety Perugia potrzebowała aż pięciu setów, by pokonać Vero Volley Monza. Wśród pokonanych genialnie zaprezentował się Bartosz Kurek, który uzbierał aż 33 punkty.</h3>
      <related>
        <a href="https://eurosport.tvn24.pl/siatkowka,119/wymarzony-weekend-leona-trofeum-pozniej-narodziny-syna,982779.html"/>
      </related>
      <p>Spotkanie miało dodatkowy smaczek, ponieważ ekipę z Perugii prowadzi belgijski selekcjoner Polaków Vital Heynen, a występuje w niej Wilfredo Leon. Kubańczyk z polskim paszportem ma za sobą szalone dni, więc nic dziwnego, że trudno było odnaleźć mu się na boisku.</p>
      <h3>Pierwsze wygrane sety Monzy</h3>
      <p>W sobotę Leon wywalczył wraz z drużyną Superpuchar Włoch, niecałe 24 godziny później był już w Polsce, bo jego żona Małgorzata zaczęła rodzić. Reprezentant Polski był przy narodzinach syna, ale musiał szybko wrócić do Italii, bo czekały go tam kolejne wyzwania.</p>
      <p>W środowym meczu zdobył 13 punktów, ale nie wyszedł w podstawowej szóstce. Na boisku zastąpił go Ukrainiec Ołeh Płotnicki. Nikt się jednak nie spodziewał, że naszpikowany gwiazdami wicemistrz Włoch będzie miał problem z zajmującą ostatnie miejsce w tabeli Monzą. Ekipa Kurka w dwóch pierwszych meczach sezonu nie wygrała ani jednego seta, a teraz postawiła się potentatowi.</p>
      <p>
        <b>Sir Safety Perugia - Vero Volley Monza 3:2 (25:19, 19:25, 25:18, 20:25, 18:16)</b>
      </p>
      <p>Autor: pqv / Źródło: eurosport.pl, PAP</p>
    </article>
  </body>
</html>