<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/apple-pay-na-voljo-komitentom-se-ene-banke-v-sloveniji.html?RSSdbc5d34d39023d2cb1136267efc9a7ad"/>
    <meta property="og:site_name" content="Računalniške novice"/>
    <meta property="article:published_time" content="2019-11-07T09:19:00+00:00"/>
    <meta property="og:title" content="Apple Pay na voljo komitentom še ene banke v Sloveniji!"/>
    <meta property="og:description" content="Konec letošnjega junija je podjetje Apple najavilo, da je njihova storitev Apple Pay na voljo tudi v Sloveniji. Sprva so to omogočale spletne banke Monese, N26 in Revolut."/>
  </head>
  <body>
    <article>
      <h1>Apple Pay na voljo komitentom še ene banke v Sloveniji!</h1>
      <address>
        <time datetime="2019-11-07T09:19:00+00:00">07 Nov 2019, 09:19</time>
      </address>
      <p>Konec letošnjega junija je podjetje Apple najavilo, da je njihova storitev Apple Pay na voljo tudi v Sloveniji. Sprva so to omogočale spletne banke Monese, N26 in Revolut preko brezplačne aplikacije za mobilne naprave in pripadajočo debetno kartico. Vse omenjene spletne banke omogočajo povezavo mobilnega plačilnega sistema Apple Pay z brezstičnim plačevanjem v navezi s pametnim mobilnim telefonom, kar pomeni, da lahko s tem sistemom plačujemo povsod tam, kjer je Apple Pay podprt, pod pogojem, da razpolagamo tudi s telefonom iPhone. Uporabna plačilne storitev Apple Pay je sicer podprta tudi v navezi z novejšimi tablicami iPad in s pametno ročno uro Apple Watch, za spletne nakupe pa lahko uporabimo tudi Applove prenosnike, ki imajo vgrajen TouchID.</p>
      <p>Nedavno pa je storitev Apple Pay podprla še ena banka, ki posluje v Sloveniji. Tu gre za banko Intesa Sanpaolo (bivša Banke Koper), in sicer za imetnike plačilne kartice Visa. S tem so komitenti slovenske podružnice Intesa Sanpaolo Bank dobili plačilni sistem, ki jim bo močno olajšal vsakodnevno plačevanje blaga in storitev, poleg tega pa bodo deležni tudi nižjih stroškov transakcij. Zaradi vsestranske uporabnosti plačilnega sistema Apple Pay smo prepričani, da ga bodo že v bližnji prihodnosti podprle še druge banke, ki poslujejo na slovenskem trgu.</p>
      <figure>
        <iframe src="https://www.youtube.com/embed/XXewMuRiZ3U" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.apple.com/apple-pay/">Apple Pay</a></footer>
    </article>
  </body>
</html>