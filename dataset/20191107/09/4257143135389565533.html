<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/gazszivargas-a-margit-koruton-kiuritettek-egy-teljes-tarsashazat"/>
    <meta property="og:site_name" content="infostart"/>
    <meta property="article:published_time" content="2019-11-07T09:18:00+00:00"/>
    <meta property="og:title" content="Gázszivárgás a Margit körúton, kiürítettek egy teljes társasházat"/>
    <meta property="og:description" content="31 lakásból összesen 16 embernek kellett elhagynia az otthonát. Eredetileg egy kigyulladt villanyórához kértek segítséget a 112-n."/>
  </head>
  <body>
    <article>
      <h1>Gázszivárgás a Margit körúton, kiürítettek egy teljes társasházat</h1>
      <address><time datetime="2019-11-07T09:18:00+00:00">07 Nov 2019, 09:18</time> by <a rel="author">Infostart</a></address>
      <h3>31 lakásból összesen 16 embernek kellett elhagynia az otthonát. Eredetileg egy kigyulladt villanyórához kértek segítséget a 112-n.</h3>
      <p>Gázszivárgás miatt kiürített egy budapesti, Margit körúti társasházat a katasztrófavédelem csütörtök délelőtt - tájékoztatta a Fővárosi Katasztrófavédelmi Igazgatóság szóvivője az MTI-t.</p>
      <p>Kisdi Máté közölte: a hatszintes társasház 31 lakásából 16 embernek kellett ideiglenesen elhagynia az otthonát a szivárgás megszüntetéséig.</p>
      <p>Elmondta: eredetileg egy kigyulladt villanyórához riasztották a tűzoltókat, ám kiderült, hogy szivárog a gáz az épületben.</p>
      <p>A lakók akkor térhetnek majd vissza az épületbe, ha a gázművek szakemberei megszüntették a hibát - tette hozzá a szóvivő.</p>
    </article>
  </body>
</html>