<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/682799/zitisan-apo-ti-nyfi-na-tous-epistrepsei-ta-gamilia-dora-giati-cho"/>
    <meta property="og:site_name" content="enikos.gr"/>
    <meta property="article:published_time" content="2019-11-07T09:10:00+00:00"/>
    <meta property="og:title" content="Ζήτησαν από τη νύφη να τους επιστρέψει τα γαμήλια δώρα γιατί χώρισε με τον γαμπρό"/>
    <meta property="og:description" content="Δεν έχει προηγούμενο η υπόθεση που εκδικάστηκε στο Μονομελές Εφετείο Δωδεκανήσου για την αγωγή που είχαν κάνει τρεις γυναίκες από την Κάρπαθο κατά μίας Ροδίτισσας, από την οποία ζητούσαν να τους επιστρέψει τα δώρα που..."/>
  </head>
  <body>
    <article>
      <h1>Ζήτησαν από τη νύφη να τους επιστρέψει τα γαμήλια δώρα γιατί χώρισε με τον γαμπρό</h1>
      <address>
        <time datetime="2019-11-07T09:10:00+00:00">07 Nov 2019, 09:10</time>
      </address>
      <p>Δεν έχει προηγούμενο η υπόθεση που εκδικάστηκε στο Μονομελές Εφετείο Δωδεκανήσου για την αγωγή που είχαν κάνει τρεις γυναίκες από την <a href="http://www.enikos.gr/society/670055/ti-edeixe-i-iatrodikastiki-exetasi-gia-tous-dytes-stin-karpatho-v">Κάρπαθο</a> κατά μίας Ροδίτισσας, από την οποία ζητούσαν να τους επιστρέψει τα δώρα που της είχαν κάνει στον γάμο της με συγγενή τους μετά τον χωρισμό τους, σύμφωνα με την Espresso.</p>
      <p>Όπως αναφέρει το δημοσίευμα, το δικαστήριο δεν έκανε δεκτή την έφεση που είχαν ασκήσει οι τρεις συγγενείς του γαμπρού, που προσδοκούσαν να πετύχουν ακύρωση της απόφασης του Μονομελούς Πρωτοδικείου Ρόδου, το οποίο είχε απορρίψει σε πρώτο βαθμό την αγωγή τους κατά της νύφης. Όταν η γυναίκα από τη Ρόδο έμαθε για την αγωγή που υποβλήθηκε εναντίον της και το αιτιολογικό, δεν μπορούσε να το πιστέψει και μάλιστα προσπάθησε να επικοινωνήσει με την πλευρά τους για να μάθει τι ήθελαν να πετύχουν.</p>
      <p>Όπως έγινε γνωστό η γυναίκα από τη Ρόδο δεν κατάφερε να βγάλει άκρη καθώς και οι τρεις γυναίκες που είναι συγγενείς του πρώην συζύγού της δεν ήθελαν να δώσουν καμία εξήγηση και το μόνο που άφησαν να της μεταφερθεί ήταν ότι θα προχωρήσουν δικαστικά για να καταφέρουν να πάρουν πίσω τα γαμήλια δώρα τους.</p>
      <p>Το δικαστήριο, σύμφωνα με τη Δημοκρατική, έκρινε ότι η αγωγή ήταν αόριστη και συνεπώς απαράδεκτη, διότι εξακολουθεί να υπάρχει νόμιμη αιτία για την περιουσιακή μετακίνηση από τις ενάγουσες στην εναγόμενη, που είναι οι συμβάσεις δωρεών, οι οποίες αποτελούν νόμιμη διατήρησης του πλουτισμού. Σύμφωνα με την αγωγή, η μετακίνηση αυτή έγινε με τη θέληση των τριών γυναικών από την Κάρπαθο, άρα ο πλουτισμός της Ροδίτισσας καλύπτεται από την ισχυρή βούληση των δωρητριών, η οποία μόνη της αρκεί για να τον δικαιολογήσει και είναι αδιάφορο νομικά το γεγονός ότι λύθηκε ο γάμος της νύφης με τον γαμπρό.</p>
      <p>Πηγή πληροφοριών: Espresso</p>
      <related>
        <h4>σχετικά άρθρα</h4>
        <a href="http://www.enikos.gr/society/682704/eleftheroi-oi-dyo-kynigoi-pou-synelifthisan-gia-ton-thanato-tou-g%0A%20%20%20%20%0A"/>
        <a href="http://www.enikos.gr/society/682193/o-protos-gamos-tou-giorgou-tsaliki-os-antidimarchos-peristeriou-p%0A%20%20%20%20%0A"/>
        <a href="http://www.enikos.gr/society/681484/nyfi-apo-ti-larisa-aifnidiase-tous-pantes-molis-akoustike-to-i-de%0A%20%20%20%20%0A"/>
        <a href="http://www.enikos.gr/society/680740/sok-se-gamo-sti-rodo-o-gampros-travmatistike-sovara-otan-voutixe-%0A%20%20%20%20%0A"/>
        <a href="http://www.enikos.gr/society/679546/ekdikazetai-i-agogi-goneon-se-varos-daskalas-sti-samo%0A%20%20%20%20%0A"/>
        <a href="http://www.enikos.gr/society/677542/pos-entopise-i-nyfi-tin-kalesmeni-pou-xafrise-ta-fakelakia-tou-ga%0A%20%20%20%20%0A"/>
        <a href="http://www.enikos.gr/society/677325/kalesmeni-se-gamo-xafrise-ta-fakelakia%0A%20%20%20%20%0A"/>
        <a href="http://www.enikos.gr/society/682701/i-elas-parelave-59-nea-ochimata-photo%0A%20%20%20%20%0A"/>
        <a href="http://www.enikos.gr/society/682709/metaferthike-stis-fylakes-korydallou-o-iereas-apo-ti-mani-prosopo%0A%20%20%20%20%0A"/>
      </related>
    </article>
  </body>
</html>