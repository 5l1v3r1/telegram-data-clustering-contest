<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/gulyas-gergely-budapest-megkapja-azt-a-penzt-ami-jar"/>
    <meta property="og:site_name" content="infostart"/>
    <meta property="article:published_time" content="2019-11-07T09:45:00+00:00"/>
    <meta property="og:title" content="Gulyás Gergely: Budapest megkapja azt a pénzt, ami jár"/>
    <meta property="og:description" content="Integrált Fejközpont épül Szegeden, Zalaegerszegen pedig Mindszenty-központ. Hízik az Egészségbiztosítási Alap, döntés várható a második gazdaságvédelmi akciótervről, Borkaügy - a kormányinfó eseményei percről percre."/>
  </head>
  <body>
    <article>
      <h1>Gulyás Gergely: Budapest megkapja azt a pénzt, ami jár</h1>
      <address><time datetime="2019-11-07T09:45:00+00:00">07 Nov 2019, 09:45</time> by <a rel="author">Infostart</a></address>
      <h3>Integrált Fejközpont épül Szegeden, Zalaegerszegen pedig Mindszenty-központ. Hízik az Egészségbiztosítási Alap, döntés várható a második gazdaságvédelmi akciótervről, Borkaügy - a kormányinfó eseményei percről percre.</h3>
      <p>2019.11.07. 10:41</p>
      <h4>Hollik István kezd</h4>
      <p>Üdvözöljük kedves Olvasóinkat! A kormányszóvivő kezdte a 146. kormányinfót.</p>
      <p>2019.11.07. 10:43</p>
      <h4>Gulyás Gergely: Karácsony Gergely volt a vendégünk</h4>
      <p>"Az volt a célunk, hogy ismerjük meg egymás álláspontját, a miénk már ismert volt" - mondta Gulyás Gergely. Hozzátette: bár jó néhány fejlesztést fontosnak és értékesnek tart a kormány, a Főváros Közgyűléssel nem fog szembemenni a kormány. "Egyértelművé tettük, hogy az alkotmányos berendezkedés talaján áll a kormány" - utalt arra, hogy az önkormányzati törvényt betartják.</p>
      <p>2019.11.07. 10:45</p>
      <h4>Gulyás Gergely Budapestről</h4>
      <p><b>A kormány oda fogja adni azt a pénzt Budapestnek, ami jár</b> - jelentette be Gulyás Gergely. A Liget projektet a nyugati világ legnagyobb folyó kulturális fejlesztésének, beruházásának nevezte, aminek lesznek elmaradó elemei az önkormányzati választási eredmények fényében.</p>
      <p>2019.11.07. 10:47</p>
      <h4>Gulyás Gergely az atlétikai stadionról</h4>
      <p>November végéig kért haladékot a kormánytól véleményalkotásra Karácsony Gergely, de a kispesti stadion és a nemzeti kézilabda-aréna megvalósul. A stadionstopra utalva azt mondta, több CT van, mint kerület.</p>
      <p>2019.11.07. 10:48</p>
      <h4>Eltörli a kormány a nyelvvizsga-kötelezettséget a felvételihez</h4>
      <p>Gulyás Gergely: 2014-ben <b>törvényt hoztak a nyelvvizsga-kötelezettséget a felvételihez, ezt most konzultáció alapján eltörlik</b> a kormány kezdeményezésére. Óvónőképzésben és agrárterületeken jelentősen csökkent volna a diplomások száma pár év alatt, ez is szerepet játszott a kormány döntésében, de úgy gondolja, az eredeti elképzelés bevezetésére továbbra is szükség lenne.</p>
      <p>2019.11.07. 10:51</p>
      <h4>Tízmilliárdokkal hízik az Egészségbiztosítási Alap</h4>
      <p>Gulyás Gergely: bizonyos gyógyászati eljárások ezáltal szélesebb körben válik elérhető, többek között<b> új esélyt kap a mellrák kezelése.</b></p>
      <p>2019.11.07. 10:52</p>
      <h4>Zalaegerszeg - Mindszenty-központ</h4>
      <p>Gulyás Gergely: <b>Mindszenty-múzeum és központ épül</b> kormányzati beruházásból Zalaegerszegen.</p>
      <p>2019.11.07. 10:53</p>
      <h4>Integrált Fejközpont</h4>
      <p>Gulyás Gergely:<b> Integrált Fejközpont épül Szegeden</b>, ez egy egészségügyi intézmény lesz, hosszabb távon valósulhat meg.</p>
      <p>2019.11.07. 10:55</p>
      <h4>A török elnöki látogatásról</h4>
      <p>Gulyás Gergely: <b>Magyarország arra törekszik, hogy valamennyi nagyhatalommal jó viszonyt ápoljon</b>, ez most NATO-, energetikai és migrációs szempontból is fontos. Délután Erdogan elnök és Orbán Viktor sajtótájékoztatót tart.</p>
      <p>2019.11.07. 10:56</p>
      <h4>Kérdések jönnek</h4>
      <p>Gulyás Gergely válaszol.</p>
      <p>2019.11.07. 10:57</p>
      <h4>Román választások jönnek - a Momentum nem a magyar jelölt mellett kardoskodik, mit szól a kormány?</h4>
      <p>Gulyás Gergely: <b>az ügynökök eddig fedésben dolgoztak</b>.</p>
      <p>2019.11.07. 10:58</p>
      <h4>Karácsony Gergely ígéreteiről és első fellépéséről</h4>
      <p>Gulyás Gergely: különbség van az ígéretek és az első lépések között. Nem csupán arról van szó, hogy hány helyettese van, hanem arról is, hogy a fővárosi cégekben biztosítják-e az ellenzéki képviseletet. "Még a látszatra sem adnak, <b>ugyanazok jöttek vissza, akik 2010 előtt Budapestet tönkretették, abban bízunk, hogy sikerül őket kordában tartani Karácsony Gergelynek, sok sikert kívánunk neki."</b></p>
      <p>2019.11.07. 11:02</p>
      <h4>Béremelések - mit képvisel a kormány a bértárgyalásokon?</h4>
      <p>Gulyás Gergely: a munkaadók és a munkavállalók állapodjanak meg.</p>
      <p>2019.11.07. 11:05</p>
      <h4>Szuperkórház</h4>
      <p>Gulyás Gergely: a XI. kerületnek és a fővárosnak azonos álláspontra kell helyezkednie. Bécsben most készült el egy hasonló intézmény - 17 év építkezése után. Szeretnénk világos álláspontokat kapni a fővárostól és a kerülettől, ekkor tudja eldönteni a kormány, hogy mit lép.</p>
      <p>2019.11.07. 11:06</p>
      <h4>Igazságtalan-e az uniós költségvetés?</h4>
      <p>Gulyás Gergely: sok ponton lehetne rajta változtatni, a bajok jelentős részét a régi bizottság okozta. Orbán Viktor a kohézió barátai prágai ülésén a többiekkel egyetértésben nevezte elfogadhatatlannak a költségvetést. A többi tagállam is abban érdekelt, hogy megállapodás legyen - legkésőbb a német uniós elnökség alatt.</p>
      <p>2019.11.07. 11:07</p>
      <h4>Lerománügynöközte az imént Fekete-Győr Andrást?</h4>
      <p>Gulyás Gergely: <b>magatartása alapján indokolt</b> ez rá és momentumos társára is, aki hasonlóan fogalmazott.</p>
      <p>2019.11.07. 11:09</p>
      <h4>Elviszik-e Debrecenbe az atlétikai vb-t 2023-ban, ha nem lesz új stadion Budapesten?</h4>
      <p>Gulyás Gergely: az a cél, hogy Magyarország meg tudja rendezni. Ha nem Budapesten, vidéken.</p>
      <p>2019.11.07. 11:10</p>
      <h4>A heurékánál bővebben is kommentálná Borkai Zsolt lemondását?</h4>
      <p>Gulyás Gergely: ü<b>dvözöljük Borkai Zsolt döntését. Most lépett hivatalba, lehetetlen lett volna előbb lemondani.</b> A közgyűlésnek nem kell feloszlania, most nyerték el a mandátumukat, hat hónapig szerintem jogi lehetőség sincs erre.</p>
      <p>2019.11.07. 11:12</p>
      <h4>Ki lenne ideális Győr élén?</h4>
      <p>Gulyás Gergely: sokan vannak ilyenek, nem szűkítette senki <a href="https://infostart.hu/belfold/2019/11/07/ez-lesz-a-gyori-menetrend-borkai-zsolt-tavozasa-utan-erkeznek-a-nevek">a sajtóban forgó nevekre</a> (Pálinger Katalin, Fekete Dávid, Németh Zoltán) a jelöltek körét.</p>
      <p>2019.11.07. 11:15</p>
      <h4>Páncélozott járműveket vesz-e Magyarország Törökországtól?</h4>
      <p>Gulyás Gergely: katonai beszerzésekről nem tudok tájékoztatást adni.</p>
      <p>2019.11.07. 11:20</p>
      <h4>Székesfehérvárra vagy Esztergomba megy-e az augusztus 20-ai állami ünnepség?</h4>
      <p>Gulyás Gergely: <b>régi vita, hogy nem lenne-e jobb vidéken - külföldi mintára - állami ünnepséget tartani.</b> A német egységet október 3-án mindig máshol ünneplik. Korai erről beszélni.</p>
      <p>2019.11.07. 11:21</p>
      <h4>Hívják-e később is kormányülésre Karácsony Gergelyt?</h4>
      <p>Gulyás Gergely: a fővárost érintő ügyekben továbbra is meg fogjuk hívni.</p>
      <p>2019.11.07. 11:21</p>
      <h4>Vészesen lassul az európai növekedés - reagál-e a kormány?</h4>
      <p>Gulyás Gergely: való igaz, hogy <b>egy második gazdaságvédelmi akciótervre is szükség lesz, erről jövő év elején</b> tud a kormány dönteni.</p>
      <p>2019.11.07. 11:22</p>
      <h4>Családvédelmi akcióterv?</h4>
      <p>Gulyás Gergely: ebben is lesz második fejezet a jövő év során. A lényeg, hogy senki életszínvonalát ez ne veszélyeztesse.</p>
      <p>2019.11.07. 11:24</p>
      <h4>Megvizsgálják-e Borkai Zsolt egyéb tevékenységét?</h4>
      <p>Gulyás Gergely: <b>mire tetszik gondolni?</b> (Általános nevetés az újságírók között, de Gulyás Gergely részéről is mosoly.)</p>
      <p>2019.11.07. 11:26</p>
      <h4>Kivizsgálják-e a teljes Borkai-ügyet?</h4>
      <p>Gulyás Gergely: <b>ehhez nincs szükség a kormány támogatására</b>, Magyarország alkotmányos berendezkedésű ország, vannak bűnüldöző szervek.</p>
      <p>2019.11.07. 11:30</p>
      <h4>Ha a főváros másik helyszínt javasolna az atlétikai stadionra, megfontolná-e a kormány?</h4>
      <p>Gulyás Gergely: ez fel sem merült, a fővárosnak a stadionépítéssel van gondja.</p>
      <p>2019.11.07. 11:30</p>
      <h4>Indult egy kezdeményezés arra, hogy legyen Debrecen Magyarország fővárosa, mit szól?</h4>
      <p>Gulyás Gergely: <b>felmerült az alkotmányozásnál, de elvetettük.<br/></b>2019.11.07. 11:33</p>
      <h4>Felmerülhet-e, hogy a kormány erőből fejlesszen Budapesten?</h4>
      <p>Gulyás Gergely: ha egyszer egy város döntést hozott, akkor ezt tiszteletben kell tartani. Minden kerületi fejlesztésre is úgy került eddig sor, hogy a főváros ezzel egyetértett. <b>Nincs is olyan terület Budapesten, ahol ne lenne kerületi vagy fővárosi hatáskör. </b>Egyetértek Baán László Liget projektgazdával abban, hogy bűn nem megépíteni a Városligetben a Magyar Nemzeti Galéria új épületét. A Városliget 1,5 százalékát vette volna el. De a választók így döntöttek, tiszteletben kell tartani ezt, persze fáj.</p>
      <p>2019.11.07. 11:37</p>
      <h4>Jászberény újra választ, mit gondol az ellenzék fellépéséről?</h4>
      <p>Gulyás Gergely: ha szükséges, a baloldal bármilyen, szélsőséges eszméket vallókkal összefog.</p>
      <p>2019.11.07. 11:38</p>
      <h4>Nem lehet-e, hogy egy rozsdaövezetben épüljön meg a Magyar Nemzeti Galéria?</h4>
      <p>Gulyás Gergely: az a múzeumi negyed, amit létre akartunk hozni, európai léptékben is nagyszerű alkotásnak számítana. A Magyar Nemzeti Galéria tette volna teljessé a múzeumi negyedet, most várunk.</p>
      <p>2019.11.07. 11:39</p>
      <h4>Mi lesz azzal az intézménnyel, ami a Magyar Nemzeti Galéria helyére költözött volna?</h4>
      <p>Gulyás Gergely: nem időszerű erről beszélni.</p>
      <p>2019.11.07. 11:41</p>
      <h4>Milyen kár keletkezik az atlétikai stadion esetleges meg nem építésével?</h4>
      <p>Gulyás Gergely: tervezési költségek vannak, a terület viszont másra még felhasználható lesz.</p>
      <p>2019.11.07. 11:42</p>
      <h4>Mit jelent az, hogy a TEK megvédi Erdogan török elnököt?</h4>
      <p>Gulyás Gergely: <b>alkotmányos keretek között lehet tüntetni.</b></p>
      <p>2019.11.07. 11:42</p>
      <h4>Miért nem adtak ki fényképet a kormányülésről?</h4>
      <p>Gulyás Gergely: egyik fél sem kérte. Korábban sem volt ez szokás.</p>
      <p>2019.11.07. 11:44</p>
      <h4>Borkai Zsolt után Wittinghoff Tamásnak vagy Lackner Csabának le kell-e mondani?</h4>
      <p>Gulyás Gergely: a mérce a konzervatív oldalon mindig szigorúbb volt.</p>
      <p>2019.11.07. 11:48</p>
      <h4>Van-e euróügyi szembenállás Varga Mihály pénzügyminiszter és Matolcsy György jegybankelnök között?</h4>
      <p>Gulyás Gergely: nincs, Matolcsy György érvei a tudományban létező érvek.</p>
      <p>2019.11.07. 11:51</p>
      <h4>A felvételihez nem kötelező nyelvvizsgáról: mi a hatály?</h4>
      <p>Gulyás Gergely: jövő hétig kell benyújtani a törvénymódosítást. Ez most egy aktuálpolitikai vitává vált. Ebben a helyzetben senki nem szeretné azt, hogy tehetséges fiatalok nyelvvizsga hiányában ne menjenek egyetemre. <b>Most egy-két éves eltolásról lehet szó.</b></p>
      <p>2019.11.07. 11:57</p>
      <h4>Reális-e, hogy 2030 előtt üzemelni fog-e Paks II?</h4>
      <p>Gulyás Gergely: <b>igen.</b> Lesznek fázisok, ahol lehet időt spórolni, akár egy évet is, ilyen a résfalazás. Tíz év alatt meg lehet építeni az új blokkot.</p>
      <p>2019.11.07. 11:58</p>
      <h4>Mikor kezdődik a Paks-hitel visszafizetése?</h4>
      <p>Gulyás Gergely: a mielőbbi visszafizetés az ország érdeke.</p>
      <p>2019.11.07. 11:59</p>
      <h4>Szigorodik-e a kata szabályozása?</h4>
      <p><b>Azon gondolkodunk, hogyan lehetne kiterjeszteni, megemelni a 12 millió forintos értékhatárt.</b> Ha vannak visszaélések, ki kell zárni azokat.</p>
      <p>2019.11.07. 12:03</p>
      <h4>Mi várhat a Momentumra azok után, hogy nem az RMDSZ jelöltjét támogatja Erdélyben?</h4>
      <p>Gulyás Gergely szerint nincs ezzel kapcsolatban tennivaló.</p>
      <p>2019.11.07. 12:09</p>
      <h4>Szijjártó Péter szerint az ENSZ terrorizmusellenes irodája Budapesten nyílik meg. Részletek?</h4>
      <p>Gulyás Gergely: a külügyminiszter ad tájékoztatást az ügyben.</p>
      <p>2019.11.07. 12:12</p>
      <h4>Még idén döntés lehet-e az orvosbéremelésről? Lesz-e szigorítás a hálapénz ügyében?</h4>
      <p>Gulyás Gergely: a MOK-nak az a javaslata, hogy milliós bér legyen, ebben az esetben lehet megtiltani a hálapénzt. 20-30 százaléka az orvosoknak jut hálapénzhez. <b>Orvosbéremeléssel kapcsolatos döntés néhány nap múlva lesz.</b></p>
      <p>2019.11.07. 12:16</p>
      <h4>Erdogan-látogatás: az iszlámgyűlöletről is szó lesz-e a találkozón?</h4>
      <p>Gulyás Gergely: a felek határozzák meg a témákat. Európában a kereszténység érték, amihez úgy tűnik, az európaiak nem eléggé ragaszkodnak. Ha más világvallások versenyre kényszerítik Európát, ezt a versenyt Európa el fogja veszíteni.</p>
      <p>2019.11.07. 12:17</p>
      <h4>Csak október 13. előtti tények vezettek-e Borkai Zsolt lemondásához?</h4>
      <p>Gulyás Gergely: igen.</p>
      <p>2019.11.07. 12:23</p>
      <h4>Nyelvvizsgamentes felvételi: a kormány nem gondolja-e növelni az anyanyelvi tanárok számát az iskolákban?</h4>
      <p>Gulyás Gergely: megfontolható. <b>Szerintem ebben nem a magyar kormánynak kell dönteni</b>, mert szakmai kérdés. Abban sincs egységes álláspont, hogy mikor kell elkezdeni a nyelvtanulást. Tanulság, hogy <b>a szakma keveset javasolt ebben a vitában</b>, jó lenne, ha az érintettek segítenének bennünket az intézkedések megfogalmazásában.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>