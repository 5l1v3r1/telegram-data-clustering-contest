<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/finance/bloomberg-i-ellada-stronei-kokkino-xali-stous-ependytes-flat-tax-100-000-eyro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T09:43:21+00:00"/>
    <meta property="og:title" content="Bloomberg : Η Ελλάδα στρώνει «κόκκινο» χαλί στους επενδυτές – Flat tax 100.000 ευρώ"/>
    <meta property="og:description" content="«Κόκκινο» χαλί στους επενδυτές στρώνει το οικονομικό επιτελείο της κυβέρνησης προκειμένου να προσελκύσει ξένα κεφάλαια."/>
  </head>
  <body>
    <article>
      <h1>Bloomberg : Η Ελλάδα στρώνει «κόκκινο» χαλί στους επενδυτές – Flat tax 100.000 ευρώ</h1>
      <h2>«Κόκκινο» χαλί στους επενδυτές στρώνει το οικονομικό επιτελείο της κυβέρνησης προκειμένου να προσελκύσει ξένα κεφάλαια.</h2>
      <address><time datetime="2019-11-07T09:43:21+00:00">07 Nov 2019, 09:43</time> by <a rel="author">ΤοΒΗΜΑ Team</a></address>
      <p>«Κόκκινο» χαλί στους επενδυτές στρώνει το οικονομικό επιτελείο της κυβέρνησης προκειμένου να προσελκύσει ξένα κεφάλαια.</p>
      <p>Σύμφωνα με το Bloomberg<b>, </b>η  Ελλάδα επιδιώκει να προσελκύσει πλούσιους επενδυτές εισάγοντας έναν ενιαίο φορολογικό συντελεστή (flat tax) 100.000 ευρώ  για όσους επιθυμούν να μεταφέρουν τη έδρα τους στην Ελλάδα.</p>
      <p>
        <a href="https://www.in.gr/2019/11/07/politics/proanakritiki-gia-novartis-ti-etoimazoun-polakis-tzanakopoulos-sti-synedriasi/">Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση</a>
      </p>
      <p>Το νέο αυτό πλαίσιο, γνωστό ως non-dom ( δηλαδή το καθεστώς «μη κατοίκου» που έχουν θεσμοθετήσει πολλές χώρες ανά τον κόσμο), αναμένεται να παρουσιαστεί την Πέμπτη από την κυβέρνηση Μητσοτάκη.</p>
      <h3>Οι επενδυτές</h3>
      <p>Η κυβέρνηση αναζητεί νέους τρόπους με το φορολογικό νομοσχέδιο για να δώσει ώθηση στην ανάπτυξη, όπως μεταδίδει το Bloomberg και αποτελεί μέρος μιας ευρύτερης φορολογικής μεταρρύθμισης, που περιλαμβάνει επίσης χαμηλότερα ποσοστά για επιχειρήσεις και νοικοκυριά και έναν φόρο 15% για τα δικαιώματα προαίρεσης αγοράς μετοχών (stock options).</p>
      <p>Η κυβέρνηση του πρωθυπουργού Κυριάκου Μητσοτάκη αποβλέπει σε ρυθμό ανάπτυξης 2,8% για το επόμενο έτος, επίπεδο που οι πιστωτές και άλλα ιδρύματα θεωρούν αισιόδοξους.</p>
      <p>Την ίδια στιγμή, η κυβέρνηση έχει απεμπλοκάρει το σχέδιο για την εκμετάλλευση του Ελληνικού και τη μεταμόρφωση του παλιού αεροδρομίου σε real estate πρότζεκτ, ενώ έδωσε άδειες στην Eldorado Gold Corp για επενδύσεις στη βόρεια Ελλάδα και προωθεί σχέδια τάχιστης εφαρμογής του σχεδίου της για τις ιδιωτικοποιήσεις.</p>
      <p>Αλλά η χώρα θα χρειαστεί να κάνει περισσότερα για να γυαλίσει τα επιχειρηματικά φιλικά της διαπιστευτήρια. Η κύρια πρόκληση είναι η προσέλκυση επενδύσεων που δημιουργούν θέσεις εργασίας, δεδομένου ότι οι επενδύσεις παγίου κεφαλαίου ανήλθαν στο 20,6% του ακαθάριστου εγχώριου προϊόντος πριν από την κρίση του χρέους της χώρας και η κυβέρνηση προβλέπει σήμερα 13,1% του ΑΕΠ για το 2020.</p>
      <h4>Τι προβλέπει το σχέδιο flat tax</h4>
      <p>Σύμφωνα με το νέο σχέδιο, οι επενδυτές που επιλέγουν να μετοικήσουν στην Ελλάδα θα πληρώσουν τον ενιαίο φόρο (flax tax) 100.000 ευρώ συν 20.000 ευρώ για κάθε μέλος της οικογένειας.</p>
      <p>Θα πρέπει να είναι στη χώρα τουλάχιστον 183 ημέρες το χρόνο, σύμφωνα με κυβερνητικό αξιωματούχο που έχει γνώση του σχεδίου.</p>
      <p>Θα πρέπει επίσης να επενδύσουν μισό εκατ. ευρώ στην εθνική οικονομία κατά τα πρώτα τρία χρόνια ως κάτοικοι. Το πρόγραμμα θα διαρκέσει 15 χρόνια.</p>
      <p>Για τους επενδυτές που τοποθετούν 1,5 εκατ. ευρώ σε ελληνικά περιουσιακά στοιχεία ο flat fax θα μειώνει κατά το ήμισυ την επίπεδη φορολογική τους επιβάρυνση.</p>
      <p>Για εκείνους που επενδύουν 3 εκατ. ευρώ θα μειώνεται στα 25.000 ευρώ.</p>
      <p>Μια άλλη πρόταση πρόταση που αποσκοπεί στην προσέλκυση περισσότερων επιχειρήσεων στην Ελλάδα προβλέπει ένα σταθερό φόρο 15% για την άσκηση δικαιωμάτων προαίρεσης, αντί να τα φορολογεί ως εισόδημα.</p>
      <p>Το νομοσχέδιο αναμένεται να ψηφισθεί μέχρι τα τέλη Νοεμβρίου.</p>
      <p>
        <a href="https://www.tovima.gr/2019/11/07/politics/mathiou-palmer-zimiogonos-kai-proklitiki-i-epektasi-ton-tourkikon-geotriseon-stin-elliniki-yfalokripida-kai-aoz/">Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ</a>
      </p>
    </article>
  </body>
</html>