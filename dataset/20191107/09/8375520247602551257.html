<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/klichko-lyakaje-deputativ-shcho-kiyani-pritisnut-jih-do-stinki-638314.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T09:08:08+00:00"/>
    <meta property="og:title" content="Кличко лякає депутатів, що кияни притиснуть їх до стінки"/>
    <meta property="og:description" content="Віталій Кличко закликав депутатів почати працювати і внести зміни до бюджету столиці"/>
  </head>
  <body>
    <article>
      <h1>Кличко лякає депутатів, що кияни притиснуть їх до стінки</h1>
      <address>
        <time datetime="2019-11-07T09:08:08+00:00">07 Nov 2019, 09:08</time>
      </address>
      <h4>Віталій Кличко закликав депутатів почати працювати і внести зміни до бюджету столиці</h4>
      <p>Мер Києва Віталій Кличко закликав депутатів Київської міської ради схвалити зміни до бюджету столиці на 2019 рік. Про це він сказав на початку засідання Київради.</p>
      <p>«Сьогодні ми зібралися, щоб нарешті ухвалити надзвичайно важливі для міста рішення. Рішення, яких очікують столичні транспортники, бо йдеться про їх зарплати. Це понад 8,5 тисяч людей. Очікують і 48 тисяч київських медиків та майже 70 тисяч освітян - бо йдеться про надбавки до їх зарплат. Очікують усі кияни. Адже також нам потрібно виділити кошти на житлово-комунальне господарство столиці, що опікується сьогодні забезпеченням опалювального сезону в місті», - <a href="http://kiev.klichko.org/news/?id=3698">сказав</a> Кличко. </p>
      <p>Він закликав депутатів відповідально поставитися до зобов'язань, покладених на них киянами.  </p>
      <p>«Знаєте, що говорять кияни на заходах, де я буваю, чи на зустрічах? Кажуть: до тих депутатів, яких ми обрали, а вони не хочуть працювати, - будемо приходити до кожного і вимагати відповіді, навіщо вони йшли в Київраду! Політика політикою, а життєзабезпечення міста - головне! І досить гратися - потрібно працювати!» - наголосив Кличко.</p>
      <figure>
        <iframe src="https://www.youtube.com/embed/pNY9h1l_fIM" width="580" height="390" data-service="Youtube" scrolling="no"/>
      </figure>
      <p>Нагадаємо, сьогодні, 7 листопада, відбувається продовження пленарного засідання IX сесії 8 скликання Київської міської ради, розпочатого 24 жовтня.</p>
      <related>
        <a href="https://glavcom.ua/kyiv/news/klichko-pro-spravu-nabu-nehay-pereviryayut-638189.html"/>
        <a href="https://glavcom.ua/kyiv/news/nabu-pidozryuje-klichka-u-derzhavniy-zradi-638120.html"/>
        <a href="https://glavcom.ua/kyiv/news/klichko-prezentuvav-9-ga-tretoji-chergi-parku-natalka-fotoreportazh-638097.html"/>
      </related>
    </article>
  </body>
</html>