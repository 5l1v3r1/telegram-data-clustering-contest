<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Discreta-arrencada-audiencia-Apple-TV_0_2339766030.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T09:40:43+00:00"/>
    <meta property="og:title" content="Discreta arrencada en audiència de les sèries d’Apple TV+"/>
    <meta property="og:description" content="Cap dels seus títols s'ha col·locat entre els 20 més vistos de l'any en el seu debut"/>
  </head>
  <body>
    <article>
      <h1>Discreta arrencada en audiència de les sèries d’Apple TV+</h1>
      <h2>Cap dels seus títols s'ha col·locat entre els 20 més vistos de l'any en el seu debut</h2>
      <address>
        <time datetime="2019-11-07T09:40:43+00:00">07 Nov 2019, 09:40</time>
      </address>
      <p>Cap de les ficcions estrenades pel nou servei Apple TV+ va aconseguir col·locar-se entre els 20 títols més seguits en el seu debut en el que portem d’any als Estats Units. Són dades de Parrot Analytics publicades per <a href="https://variety.com/2019/tv/news/apple-tv-plus-series-launch-to-tepid-audience-demand-data-shows-1203393738/"><i>Variety</i></a>, que expliquen com la ficció èpica <i>See</i> ha sigut la sèrie més vista del ventall amb què el servei de <i> streaming</i> d’Apple <a href="https://www.ara.cat/media/AppleTV-irromp-guerra-streaming_0_2336166364.html">es va posar en funcionament</a>. Per contra, <i>The morning show</i> és la que menys atenció ha generat, i això que, amb 15 milions de dòlars per capítol de pressupost, es tractava de la producció més ambiciosa de la companyia de Tim Cook. A més, ja ha renovat per a una segona temporada.</p>
      <p>Apple es va gastar 40,3 milions de dòlars entre setembre i octubre per promocionar les sèries amb què ha posat en marxa el seu servei de <i> streaming</i>. Els analistes de <i>Variety </i>consideren que la fredor de la crítica amb les sèries del debut pot haver llastat aquest llançament.</p>
    </article>
  </body>
</html>