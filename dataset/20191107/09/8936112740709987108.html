<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/son-heung-min-przeprosil-w-meczu-crvena-zvezda-tottenham-liga-mistrzow,983599.html"/>
    <meta property="og:site_name" content="TVN24"/>
    <meta property="article:published_time" content="2019-11-07T09:00:00+00:00"/>
    <meta property="og:title" content="Strzelił gola i się nie cieszył. Przeprosił przed kamerami za koszmarną kontuzję"/>
    <meta property="og:description" content="Strzelił dwa gole, ale jakoś specjalnie się nie cieszył. Za pierwszym razem Son Heung-Min podbiegł do kamery, złożył ręce i pochylił głowę. Nikt nie miał wątpliwości, co jego gest oznaczał."/>
  </head>
  <body>
    <article>
      <h1>Strzelił gola i się nie cieszył. Przeprosił przed kamerami za koszmarną kontuzję</h1>
      <address>
        <time datetime="2019-11-07T09:00:00+00:00">07 Nov 2019, 09:00</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/b4b4f60e-13e3-4b40-99f8-c7f80feb70e9.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a69e1eba-cd06-4ec6-b0ac-f6e780d15369-480p.mp4"/>
          <figcaption>Koszmarna kontuzja Andre Gomesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/7d2be034-92ea-4d78-b725-ece0f002730a-480p.mp4" autoplay="" loop=""/>
          <figcaption>Przygotowania Tottenhamu na starcie z Crveną zvezdą Belgrad</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/e04051f7-ab16-41c4-93b9-919832ccb902-480p.mp4"/>
          <figcaption>Tottenham - Bayern Monachium - Liga Mistrzów 2019/2020</figcaption>
        </figure>
        <figcaption>Son przyczynił się do poważnej kontuzji Gomesa Foto: Andrew Boyers/Reuters/Forum | Video: PAP/EPA</figcaption>
      </slideshow>
      <h3>Strzelił dwa gole, ale jakoś specjalnie się nie cieszył. Za pierwszym razem Son Heung-Min podbiegł do kamery, złożył ręce i pochylił głowę. Nikt nie miał wątpliwości, co jego gest oznaczał.</h3>
      <p>Tottenham wygrał w Belgradzie z Crveną Zvezdą 4:0, a Son w krótkim odstępie czasu zdobył dwie bramki. Najpierw w 57. minucie. Wylewnej radości u Koreańczyka nie było.</p>
      <p>Wyraźnie widać było, że ma coś do przekazania.</p>
      <p> </p>
      <related>
        <a href="https://eurosport.tvn24.pl/pilka-nozna,105/koszmarna-kontuzja-gomesa-anulowano-kare-za-fatalny-w-skutkach-atak,983178.html"/>
      </related>
      <p>Gol z dedykacją</p>
      <p>Gola zadedykował Andre Gomesowi z Evertonu, który po jego nieostrożnym zagraniu w niedzielnym meczu Premier League doznał poważnej kontuzji. U Portugalczyka zdiagnozowano złamanie kostki z przemieszczeniem, na drugi dzień przeszedł operację. Nie wiadomo, kiedy wróci na boisko.</p>
      <p>Wszystko wyglądało koszmarnie. Piłkarze odwracali wzrok, chowali głowy w rękach. Son płakał, wiedział, co spowodował. <br/><br/>- To były dla mnie trudne dni. Szczerze przepraszam za ten wypadek i sytuację - przyznał po środowym meczu w Belgradzie.</p>
      <p>Potwierdził też, do kogo zaadresowany był gest. Piłkarz Tottenhamu podziękował również za wsparcie kolegom, trenerowi i kibicom. <br/><br/>Son w niedzielę wyleciał z boiska z czerwoną kartką za nieszczęśliwe zagranie, ale Angielska Federacja Piłkarska (FA) zmieniła decyzję i karę anulowano. <br/><br/>Po zwycięstwie z Crveną Zvezdą Koguty mają siedem punktów przewagi, ale wciąż nie mogą być pewne awansu do 1/8 finału Ligi Mistrzów. Co innego Bayern, lider grupy B. W środę pokonał Olympiakos 2:0 i jest pewny gry w fazie pucharowej.</p>
      <p><b>Wyniki środowych meczów 4. kolejki Ligi Mistrzów:</b><br/><b>grupa A</b><br/>Real Madryt - Galatasaray Stambuł 6:0 (4:0)<br/>Paris Saint Germain - FC Brugge 1:0 (1:0)<br/><b>grupa B</b><br/>Bayern Monachium - Olympiakos Pireus 2:0 (0:0)<br/>Crvena Zvezda Belgrad - Tottenham Hotspur 0:4 (0:1)<br/><b>grupa C</b><br/>Dinamo Zagrzeb - Szachtar Donieck 3:3 (1:1)<br/>Atalanta Bergamo - Manchester City 1:1 (0:1)<br/><b>grupa D</b><br/>Lokomotiw Moskwa - Juventus Turyn 1:2 (1:1)<br/>Bayer Leverkusen - Atletico Madryt 2:1 (1:0)</p>
      <p>Autor: twis / Źródło: eurosport.pl, BBC</p>
    </article>
  </body>
</html>