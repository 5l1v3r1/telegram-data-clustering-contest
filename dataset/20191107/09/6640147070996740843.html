<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/razer-mouse-basilisk-ultimate-x-hyperspeed/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T09:00:00+00:00"/>
    <meta property="og:title" content="Razer, ecco i nuovi mouse Basilisk Ultimate e Basilisk X HyperSpeed"/>
    <meta property="og:description" content="Basilisk Ultimate e Basilisk X HyperSpeed sono i due nuovi mouse gaming firmati Razer con tecnologia HyperSpeed per l'uso senza fili."/>
  </head>
  <body>
    <article>
      <h1>Razer, ecco i nuovi mouse Basilisk Ultimate e Basilisk X HyperSpeed</h1>
      <address><time datetime="2019-11-07T09:00:00+00:00">07 Nov 2019, 09:00</time> by <a rel="author">Jacopo Ferrante</a></address>
      <p><b>Razer</b> ha annunciato i nuovi mouse gaming <b>Basilisk Ultimate </b>e <b>Basilisk X HyperSpeed,</b> entrambi con <b>tecnologia HyperSpeed per l’uso senza fili</b> ad alte prestazioni (latenza ridotta).</p>
      <p><b>Razer Basilisk Ultimate</b> è dotato di un <b>sensore ottico Focus+ fino 20.000 DPI </b>(fino a 650 IPS / accelerazione 50 G)<b>, interruttori ottici</b> capaci di sostenere 70 milioni di click e una rotellina con resistenza allo scorrimento regolabile.</p>
      <figure>
        <img src="https://www.tomshw.it/images/images/2019/11/razer-basilisk-ultimate-61086.768x432.jpg"/>
      </figure>
      <p>Il software Razer Synapse permette di <b>programmare gli 11 pulsanti del Basilisk Ultimate</b>, nonché gestire <b>14 zone di illuminazione RGB Razer Chroma</b>. Il mouse può integrare fino a 5 profili (4+1 profili), garantisce un’autonomia di 100 ore  (senza illuminazione) e pesa 107 grammi. Il prodotto è venduto con una dock per la ricarica a <a href="https://www2.razer.com/it-it/store/razer-basilisk-ultimate">189,99 euro sul sito di Razer</a> oppure <a href="https://toms.it/phnbv">su Amazon</a>.</p>
      <p><b>Razer Basilisk X HyperSpeed è il fratello minore del modello Ultimate</b> sia nelle specifiche che nel prezzo (<a href="https://toms.it/ph87O">69,99 euro su Amazon</a> e sullo <a href="https://www2.razer.com/it-it/store/razer-basilisk-x-hyperspeed">store dell’azienda</a>).</p>
      <p>Il sensore ottico 5G “si ferma” a <b>16.000 DPI</b> (fino a 450 IPS / accelerazione 40 G) con cinque configurazioni di sensibilità predefinite, ha solo <b>6 tasti programmabili e un peso più contenuto</b>, 83 grammi.</p>
      <figure>
        <img src="https://www.tomshw.it/images/images/2019/11/basilisk-x-hyperspeed-61089.768x432.jpg"/>
      </figure>
      <p>Perde sia gli switch ottici (in favore di soluzioni meccaniche da 50 milioni di click) che l’illuminazione RGB. Nel complesso, è un mouse di buona fattura per la fascia media, in grado di tenere in memoria DPI e mappa dei tasti. Altra differenza è la <b>doppia modalità wireless</b> (2,4 GHz e Bluetooth LE) e l’autonomia fino a 285 ore (2,4 GHz) o 450 ore (BLE) con batteria AA inclusa!</p>
      <p>Razer ha rinnovato molto il suo parco di prodotti nell’ultimo periodo, a partire dal <a href="https://www.tomshw.it/hardware/tartarus-pro-nuovo-keypad-razer-con-32-tasti-programmabili-e-switch-ottici/">nuovo keypad Tartarus Pro</a>, il tappetino <a href="https://www.tomshw.it/hardware/razer-firefly-v2-tappetino-illuminazione-rgb/">Razer Firefly V2</a> con illuminazione RGB e per il 2020 prevede di portare sul mercato una <a href="https://www.tomshw.it/hardware/razer-nel-2020-un-nuovo-mouse-naga-per-mancini/">versione per mancini del mouse Naga</a>.</p>
    </article>
  </body>
</html>