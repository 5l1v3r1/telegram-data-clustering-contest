<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231249/"/>
    <meta property="og:site_name" content="Українська правда"/>
    <meta property="article:published_time" content="2019-11-07T09:33:40+00:00"/>
    <meta property="og:title" content="Ексміністр Насалик постане перед Антикорупційним судом"/>
    <meta property="og:description" content="Правоохоронці скерували до суду обвинувальний акт стосовно колишнього очільника Міністерства енергетики та вугільної промисловості, підозрюваного у внесенні недостовірних відомостей до декларації Ігоря Насалика."/>
  </head>
  <body>
    <article>
      <h1>Ексміністр Насалик постане перед Антикорупційним судом</h1>
      <address>
        <time datetime="2019-11-07T09:33:40+00:00">07 Nov 2019, 09:33</time>
      </address>
      <p>Правоохоронці скерували до суду обвинувальний акт стосовно колишнього очільника Міністерства енергетики та вугільної промисловості, підозрюваного у внесенні недостовірних відомостей до декларації Ігоря Насалика.</p>
      <p><b>Джерело:</b> Спеціалізована антикорупційна <a href="https://www.facebook.com/sap.gov.ua/photos/a.836519139784604/1962172433885930/?type=3&amp;theater">прокуратура</a></p>
      <p><b>Дослівно:</b> "Наразі обвинувальний акт скеровано до Вищого антикорупційного суду для розгляду по суті".</p>
      <p><b>Деталі:</b> За даними слідства, у 2014 році посадовець отримав у позику 1,249 млн доларів США від фізичної особи. Проте в порушення вимог закону "Про запобігання корупції", чиновник не відобразив вказану інформацію у щорічних деклараціях.</p>
      <p><b>Додатково:</b> САП нагадує, що відповідно до частини першої статті 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду.</p>
      <p><b>Що передувало:</b> На початку серпня Національне антикорупційне бюро повідомляло про <a href="https://www.pravda.com.ua/news/2019/08/8/7223043/">завершення розслідування щодо Насалика.</a></p>
      <p>
        <b>Передісторія:</b>
      </p>
      <ul>
        <li>9 липня антикорупційні органи <a href="https://www.pravda.com.ua/news/2019/07/9/7220451/">повідомили підозру</a> щодо декларування недостовірної інформації міністру енергетики та вугільної промисловості Ігорю Насалику.</li>
        <li>Розслідування встановило, що у 2014 році підозрюваний отримав у позику 1,249 млн доларів США від фізичної особи.</li>
        <li>Сам Насалик відкидає звинувачення.</li>
        <li>За 2017 рік, порівняно з <a href="https://public.nazk.gov.ua/declaration/aa8fe482-5a9f-4e38-9682-cd6bd69dbba0">2016 роком,</a> <a href="https://www.pravda.com.ua/news/2018/03/12/7174359/">дохід Насалика</a> зріс на майже 2 мільйони та становив 3 145 973 гривень.</li>
        <li>У 2018 році ГПУ відкрила справу через недостовірні дані у декларації Насалика за 2016 рік. Розслідування стосувалося декларування міністром недостовірної інформації на суму більшу за 250 прожиткових мінімумів для працездатних осіб (станом на грудень 2016 року 250 прожиткових мінімумів - 387,5 тисяч гривень).</li>
      </ul>
      <related>
        <a href="https://www.pravda.com.ua/news/2019/10/28/7230286/"/>
        <a href="https://www.pravda.com.ua/news/2019/10/25/7230009/"/>
        <a href="https://www.pravda.com.ua/news/2019/10/24/7230006/"/>
      </related>
    </article>
  </body>
</html>