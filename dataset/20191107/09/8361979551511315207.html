<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/koroleva-velikoji-britaniji-vidmovilasya-vid-naturalnogo-hutra-shcho-zminyuyetsya-v-sviti-novini-svitu-50052124.html"/>
    <meta property="og:site_name" content="НВ"/>
    <meta property="article:published_time" content="2019-11-07T09:37:00+00:00"/>
    <meta property="og:title" content="Світ змінюється на краще"/>
    <meta property="og:description" content="Королева Великої Британії вирішила відмовитися шити вироби з натурального хутра"/>
  </head>
  <body>
    <article>
      <h1>Світ змінюється на краще</h1>
      <h2>Королева Великої Британії вирішила відмовитися шити вироби з натурального хутра</h2>
      <address><time datetime="2019-11-07T09:37:00+00:00">07 Nov 2019, 09:37</time> by <a rel="author">Андрій Зубов</a></address>
      <p>
        <a href="https://style.nv.ua/ukr/znamenitosti/koroleva-yelizaveta-vidmovilasya-vid-naturalnogo-hutra-50051885.html">Її позицію підтримує 95% британців. І більшість людей у Європі.</a>
      </p>
      <p>Каліфорнія заборонила продаж хутряних виробів.</p>
      <p>А я згадав відвідування замку Ерцгерцога Франца Фердинанда в Чехії. Величезний замок весь ломиться від мисливських трофеїв спадкоємця австрійського престолу. Від глухарів до слонів. Ведмедиці з ведмежатами, Олені й козулі. Всього не перелічити.</p>
      <p>Я зовсім не фанат веганства. Дозволяю собі їсти м’ясо, але в цьому бажанні хизуватися позбавленням життя сотень, якщо не тисяч живих істот бачу якусь тяжку душевну хворобу — тягу до смерті. Передчасна смерть і наздогнала його, і його вагітну дружину в Сараєво влітку 1914 року.</p>
      <aside>Минуло сто років і західне людство стало іншим</aside>
      <p>Читаючи щоденники Миколи II, завжди дивуюся його ретельному підрахунку всіх убитих на полюванні зубрів, кабанів, зайців, оленів. І навіть кішок і ворон від нудьги в Царськосільському парку. Теж — тяга до смерті інших, а в підсумку власна смерть від кулі разом з усією родиною.</p>
      <p>Минуло сто років і західне людство стало іншим. Полювання все більше перетворюється на засуджувану суспільством екзотику, хутра перестають носити. Це не пристойно. Багато хто відмовляється від м’яса з моральних же міркувань. Молоді, енергійні мої друзі. І мені трохи ніяково за мої застарілі звички.</p>
      <p>У цьому світ, на мій погляд, безумовно, змінюється на краще. Люди відчувають свою відповідальність і своює спорідненість з усім творінням. Це, що називається, клінічний факт. Він далеко не завжди пов’язаний з релігією. Щось змінилося в ладі душі людей. Адже в молодості королева Єлизавета любила ходити в хутрі, хоча була хорошою християнкою. Тож тут не у вірі справа, а в якійсь зміні духовного клімату. Якій? Не можу сказати з точністю. Але для мене це причина з обережним оптимізмом дивитися на наш непривабливий світ. У ньому відчутна любов.</p>
      <p>
        <i>Текст опубліковано з дозволу автора</i>
      </p>
      <p>
        <i>
          <a href="https://www.facebook.com/andrei.b.zubov/posts/2547008148917854">Оригінал</a>
        </i>
      </p>
      <p><b><i>Приєднуйтесь до</i></b> <b><i>нашого телеграм-каналу</i></b> <a href="https://t.me/nv_opinion"><i>Мнения НВ</i></a></p>
    </article>
  </body>
</html>