<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Kralyat-na-edna-ot-nai-bednite-strani-v-sveta-kupi-po-edin-Rols-Rois-na-15-te-si-zheni-911857"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T09:30:00+00:00"/>
    <meta property="og:title" content="Кралят на една от най-бедните страни в света купи по един &quot;Ролс-Ройс&quot; на 15-те си жени"/>
    <meta property="og:description" content="Mсвати III, кралят на Свазиленд (или Есватини), една от най-бедните африкански страни, е купил по ед..."/>
  </head>
  <body>
    <article>
      <h1>Кралят на една от най-бедните страни в света купи по един "Ролс-Ройс" на 15-те си жени</h1>
      <address>
        <time datetime="2019-11-07T09:30:00+00:00">07 Nov 2019, 09:30</time>
      </address>
      <p>Mсвати III, кралят на Свазиленд (или Есватини), една от най-бедните африкански страни, е купил по един автомобил Ролс-Ройс за своите 15 жени. Също така той не е забравил да зарадва и себе си с всъдеход Ролс-Ройс Кулинан, изработен по индивидуална поръчка.</p>
      <p>В това кралство, където живеят 1,3 милиона души, две трети се намират под прага на бедността, а всеки четвърти е носител на ХИВ (световен антирекорд).</p>
      <p>Кадрите, разпространени в мрежата, накараха потребителите да реагират и да изразят своето възмущение от действията на владетеля на държавата, който прави впечатление с изумително разточителен лукс на фона на безкрайно бедните му поданици, които са в окаяно положение.</p>
    </article>
  </body>
</html>