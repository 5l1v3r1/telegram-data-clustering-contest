<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/federaciya-biatlonu-ukrajini-vidvernulasya-vid-sportsmenki-yakiy-diagnostuvali-rak-638317.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T09:03:16+00:00"/>
    <meta property="og:title" content="Федерація біатлону України відвернулася від спортсменки, якій діагностували рак"/>
    <meta property="og:description" content="Зате на залучення російських спортсменів у пана бринзака кошти знаходяться"/>
  </head>
  <body>
    <article>
      <h1>Федерація біатлону України відвернулася від спортсменки, якій діагностували рак</h1>
      <address>
        <time datetime="2019-11-07T09:03:16+00:00">07 Nov 2019, 09:03</time>
      </address>
      <h4>Зате на залучення російських спортсменів у пана бринзака кошти знаходяться</h4>
      <p>Федерація біатлону України не допомогла багаторазовій чемпіонці України, учасниці юніорських чемпіонатів світу з біатлону Мар'яна Брикайло з Тернополя після того, як спортсменці поставили страшний діагноз.</p>
      <p>«Після естафети на юніорському чемпіонаті світу, я серйозно замислилася над своїм здоров'ям. Приїхала в Україну, почала бігати по лікарнях, здавати багато аналізів. Але діагноз тут так і не змогли поставити. Почувалася добре, але розуміла: щось не так. Займалася виключно йогою, тому що лікарі заборонили взагалі навантаження, поки йде обстеження.<br/><br/>Моя лікар-гінеколог запропонувала мені поїхати до Чехії, просто на обстеження. Мені зробили документи і я поїхала туди з метою дізнатися, що зі мною. І вже тут, в Чехії, мені остаточно поставили діагноз: рак шийки матки другої стадії. Я вирішила лікуватися за кордоном і в вересні знову вирушила туди.</p>
      <p>Довго ніхто не знав, чому я в Чехії і що я там роблю, жодна близька людина не знала. Я всім сказала, що їду на роботу і все. Так і було: я підробляла. Мені допомогли влаштуватися на роботу і паралельно підліковуватися.</p>
      <p>Федерація біатлону відвернулася! Навіть ніхто не поцікавився по сьогоднішній день як я! Федерації було все одно.</p>
      <p>Зараз момент, 3 грудня мене чекає заключний етап, пов'язаний зі здоров'ям в Словаччині. Очікується тиждень перебування в лікарні. Сподіваюся, все пройде добре і вже можна буде планувати дітей», - розповіла Брикайло і інтерв'ю <a href="https://ua.tribuna.com/tribuna/blogs/zimnik/2628212.html">«Трибуні»</a>.</p>
      <p>Нагадаємо, що президентом Федерації біатлону України є Володимир Бринзак. Він прктично щороку привозить в Україну російських біатлоністів, котрі займають в національній збірній нашої держави місце українських спортсменів.</p>
      <blockquote>
        <b>Читайте також: <a href="https://glavcom.ua/sport/news/olimpiyska-chempionka-pidgrushna-rozpovila-pro-problemi-z-sercem-635628.html">Олімпійська чемпіонка Підгрушна розповіла про проблеми з серцем</a></b>
      </blockquote>
      <related>
        <a href="https://glavcom.ua/sport/news/ne-stalo-vidatnogo-norvezkogo-biatlonista-ganevolda-622529.html"/>
      </related>
    </article>
  </body>
</html>