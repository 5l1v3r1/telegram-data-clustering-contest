<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32984/valve-giochi-streaming-steam-google-stadia"/>
    <meta property="og:site_name" content="DDay.it"/>
    <meta property="article:published_time" content="2019-11-07T09:40:00+00:00"/>
    <meta property="og:title" content="I giochi di Steam anche in streaming. Primi indizi su Steam Cloud Gaming, l'anti-Stadia"/>
    <meta property="og:description" content="L’indiscrezione arriva dalla pagina Steam Database e si basa su alcuni file estrapolati dal codice sorgente di Steam: Valve potrebbe essere al lavoro su un suo servizio di streaming, che potrebbe chiamarsi Steam Cloud Gaming, ma non ci sono ancora notizie ufficiali"/>
  </head>
  <body>
    <article>
      <h1>I giochi di Steam anche in streaming. Primi indizi su Steam Cloud Gaming, l'anti-Stadia</h1>
      <h2>L’indiscrezione arriva dalla pagina Steam Database e si basa su alcuni file estrapolati dal codice sorgente di Steam: Valve potrebbe essere al lavoro su un suo servizio di streaming, che potrebbe chiamarsi Steam Cloud Gaming, ma non ci sono ancora notizie ufficiali</h2>
      <address><time datetime="2019-11-07T09:40:00+00:00">07 Nov 2019, 09:40</time> by <a rel="author">Pasquale Agizza</a></address>
      <p>Il gioco in cloud sembra essere la prossima frontiera del divertimento online. Oltre a Google Stadia e Microsoft xCloud sembra che presto potrebbe debuttare un altro concorrente. Valve sarebbe intenzionata, infatti, a <b>espandere le funzionalità di Steam per accogliere una piattaforma di gioco streaming in cloud</b>.</p>
      <p>A lanciare l’indiscrezione è Steam Database, una pagina Twitter che già in passato si è dimostrata molto informata sulle mosse di Valve. La pagina è arrivata a formulare questa ipotesi grazie ad una serie di files nel codice sorgente di Steam che sembrano annunciare l’arrivo della nuova funzionalità.</p>
      <figure>
        <iframe data-src="https://twitter.com/SteamDB/status/1192017645765382144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La piattaforma <b>dovrebbe chiamarsi Steam Cloud Gaming</b>, e la frase conclusiva del tweet sul fatto che i partner di Valve dovranno solo modificare i termini di servizio, con una semplice aggiunta, induce a pensare che il servizio potrebbe arrivare a coprire la quasi totalità dei giochi presenti su Steam.</p>
      <p>Oltre all’indiscrezione di Steam Database, però, non c’è nessun’altra informazione. In casa Valve tutto tace, ma l’arrivo di una piattaforma di gioco in cloud sembra essere la naturale evoluzione di altri servizi lanciati dalla casa americana come Link Anywhere e Remote Play Together.</p>
    </article>
  </body>
</html>