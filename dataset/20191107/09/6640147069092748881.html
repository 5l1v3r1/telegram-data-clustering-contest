<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/ban-and-elaine-kitsune-presenta-una-statua-da-the-seven-deadly-sins/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T09:19:00+00:00"/>
    <meta property="og:title" content="Ban and Elaine, Kitsune presenta una statua da “The Seven Deadly Sins”"/>
    <meta property="og:description" content="Ban and Elaine, così si chiama la nuovissima statua in resina in scala 1/6 di Kitsune Statue che presenta la sua seconda proposta dall'anime The Seven Deadly Sins."/>
  </head>
  <body>
    <article>
      <h1>Ban and Elaine, Kitsune presenta una statua da “The Seven Deadly Sins”</h1>
      <address><time datetime="2019-11-07T09:19:00+00:00">07 Nov 2019, 09:19</time> by <a rel="author">Matteo Garattoni</a></address>
      <p>Ban and Elaine, così si chiama la nuovissima statua in resina in scala 1/6 di <b>Kitsune Statue</b>. Per questa ditta emergente dalle origini francesi si tratta del terzo prodotto in totale e secondo tratto dall’anime <a href="https://www.netflix.com/title/80050063">The Seven Deadly Sins</a> – che potete trovare su Netflix completamente in italiano – e ritrare i personaggi di <b>Ban</b>, uno dei famigerati protagonisti nonché uno dei sette peccati capitali ed <b>Elaine</b>, la sua amata.</p>
      <figure>
        <img src="https://www.tomshw.it/images/images/2019/11/kitsune-statue-ban-and-elaine-61122.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61123.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61121.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61119.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61113.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61111.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61110.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61109.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61108.768x432.jpg"/>
        </figure>
      </slideshow>
      <blockquote>
        <i>Ban è uno dei personaggi immaginari protagonisti del Manga/Anime The Seven Deadly Sins. A lui viene affibbiato il peccato dell’avarizia il cui simbolo è la volpe. E’ un personaggio abbastanza fuori dagli schemi e sebbene apparentemente sia sempre allegro ha un passato molto turbolento. Con un passato da bandito alle spalle all’età d 23 anni fa la conoscenza di Elaine nella foresta del re delle fate e qui ottiene le abilità di cui fa uso attualmente. Forza e velocità sono caratteristiche acquisite dopo aver bevuto dalla Fontana dell’Eterna Giovinezza, che tra le altre cose gli ha donato l’immortalità e la capacità di guarire da qualsiasi ferita non importa di quale entità. E’ anche immune ai veleni e non necessita di nutrirsi tuttavia nel tempo è diventato molto abile a cucinare per i suoi amici. </i>
      </blockquote>
      <p>Questa statua avrà un peso di quasi 10kg, verrà rilasciata in edizione limitata e vede come protagonisti <b>Ban ed Elaine</b> all’interno della foresta del Re delle fate. Un bellissimo diorama che ritrae i due protagonisti nel luogo che ha visto nascere il loro amore. Ban, dall’aspetto malinconico fa ritorno nella Foresta del Re delle Fate e avanza con passo deciso verso l’albero sacro per mantenere la sua promessa fatta ad Elaine che ritroviamo seduta sopra un ramo. La statua, che sarà <b>in formato 1/6</b>, ha molte chicche al suo interno, vari easter egg sparsi qua e la che faranno felici gli appassionati che se la porteranno a casa. Dai funghi Matango ai tipici uccelli che vivono in questa foresta, il suo Tesoro Sacro “<b>Courechouse</b>” donatogli dal re Bartra, il libro del vino e per finire la fontana della giovinezza.</p>
      <figure>
        <img src="https://www.tomshw.it/images/images/2019/11/kitsune-statue-ban-and-elaine-61124.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61132.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61131.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61130.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61129.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61128.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61127.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61126.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kitsune-statue-ban-and-elaine-61125.768x432.jpg"/>
        </figure>
      </slideshow>
      <p>La statua al momento è in vendita direttamente dal sito del produttore su <a href="https://kitsunestatue.com/produit/ban-and-elaine/">kitsunestatue.com</a> al prezzo di <b>549,00€</b> con uscita stimata per <b>fine 2020.    </b></p>
      <blockquote>Non hai mai letto il fumetto di “The Seven Deadly Sins”? Corri ai ripari! Puoi trovare tutti i numeri <b><a href="https://toms.it/m7iUb">qui </a></b>a prezzo scontato.</blockquote>
      <p> </p>
    </article>
  </body>
</html>