<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/trattativa-xerox-acquista-hp/"/>
    <meta property="og:site_name" content="Il Post"/>
    <meta property="article:published_time" content="2019-11-07T09:27:17+00:00"/>
    <meta property="og:title" content="C’è una trattativa in corso per l’acquisto della multinazionale di prodotti tecnologici HP da parte di Xerox"/>
    <meta property="og:description" content="Xerox, una delle più grandi produttrici di stampanti e fotocopiatrici al mondo, ha detto che è in corso una trattativa per l'acquisizione di HP Inc., la multinazionale statunitense produttrice di computer e stampanti. Il Wall Street Journal scrive che Xerox avrebbe offerto più di 27 miliardi di dollari, circa 24"/>
  </head>
  <body>
    <article>
      <h1>C’è una trattativa in corso per l’acquisto della multinazionale di prodotti tecnologici HP da parte di Xerox</h1>
      <address>
        <time datetime="2019-11-07T09:27:17+00:00">07 Nov 2019, 09:27</time>
      </address>
      <p>Xerox, una delle più grandi produttrici di stampanti e fotocopiatrici al mondo, <a href="https://techcrunch.com/2019/11/06/hp-confirms-it-is-having-discussions-with-xerox-about-being-acquired/">ha detto</a> che è in corso una trattativa per l’acquisizione di <a href="https://www.ilpost.it/tag/hp/">HP Inc</a>., la multinazionale statunitense produttrice di computer e stampanti. Il <i>Wall Street Journal</i> scrive che Xerox avrebbe offerto più di 27 miliardi di dollari, circa 24 miliardi di euro; HP ha confermato la notizia dicendo di aver ricevuto un’offerta martedì. Il sito di tecnologia <i>Tech Crunch</i> scrive che «la cosa strana della trattativa è che HP ha il maggiore capitale azionario, pari a 29 miliardi di dollari (26 miliardi di euro), contro gli otto (sette miliardi di euro) di Xerox».</p>
    </article>
  </body>
</html>