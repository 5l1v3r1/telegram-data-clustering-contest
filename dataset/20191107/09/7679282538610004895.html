<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharashtra-bjp-president-chandrakant-patil-says-we-met-the-governor-to-discuss-the-legal-options-and-political-situation-2836446.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T09:50:23+00:00"/>
    <meta property="og:title" content="महाराष्ट्र में सियासी संकट: राज्यपाल से मुलाकात के बाद BJP अध्यक्ष ने क्या कहा, जानें"/>
    <meta property="og:description" content="महाराष्ट्र में नई सरकार के गठन का रास्ता अभी तक साफ नहीं हो पाया है। बीजेपी और शिवसेना के बीच अभी तक बात नहीं बन पाई है। इसी बीच गुरुवार को महाराष्ट्र के बीजेपी अध्यक्ष चंद्रकांत पाटिल राजभवन पहुंच..."/>
  </head>
  <body>
    <article>
      <h1>महाराष्ट्र में सियासी संकट: राज्यपाल से मुलाकात के बाद BJP अध्यक्ष ने क्या कहा, जानें</h1>
      <address><time datetime="2019-11-07T09:50:23+00:00">07 Nov 2019, 09:50</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में नई सरकार के गठन का रास्ता अभी तक साफ नहीं हो पाया है। बीजेपी और शिवसेना के बीच अभी तक बात नहीं बन पाई है। इसी बीच गुरुवार को महाराष्ट्र के बीजेपी अध्यक्ष चंद्रकांत पाटिल राजभवन पहुंच कर राज्यपाल भगत सिंह कोश्यारी से मुलाकात की। राज्यपाल से मुलाकात के बाद बीजेपी के अध्यक्ष चंद्रकांत पाटिल ने कहा कि महाराष्ट्र के लोगों ने (महायुती) गठबंधन को जनादेश दिया है। सरकार बनाने में देरी हो रही है। आज हम राज्य में राजनीतिक परिस्थिति और कानूनी विकल्पों पर चर्चा के लिए राज्यपाल से मिले। </p>
      <p>इधर शिवसेना के नेता उद्धव पार्टी के नेताओं के साथ मातोश्री में बैठक की। बैठक के बाद शिवसेना विधायक गुलाबराव पाटिल ने कहा कि हम लोग (शिवसेना विधायक) अगले दिन दिनों तक होटल रंग शारदा में ठहरेंगे। उद्धव ठाकरे जो कहेंगे हम वही करेंगे।</p>
      <figure>
        <iframe data-src="https://twitter.com/ANI/status/1192367250092609536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>हीं, नागपुर में आज नितिन गडकरी और आरएसएस प्रमुख मोहन भागवत के बीच मुलाकात होने की संभावना बताई जा रही है लेकिन अभी तक कोई आधिकारिक बयान सामने नहीं आया है। इस बीच शिवसेना के नेता संजय राउत ने बृहस्पतिवार को कहा कि महाराष्ट्र में सरकार गठन को लेकर आरएसएस के सरसंघचालक मोहन भागवत और शिवसेना अध्यक्ष उद्धव ठाकरे के बीच अब तक कोई बातचीत नहीं हुई है। केंद्रीय मंत्री नितिन गडकरी ने कहा कि जल्द ही इस पर निर्णय लिया जाएगा। महाराष्ट्र में देवेंद्र फडणवीस के नेतृत्व में ही सरकार बननी चाहिए। संघ और मोहन भागवत का इससे कोई लेना देना नहीं है।</p>
    </article>
  </body>
</html>