<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/sirbistan-dan-s-400-aciklamasi-paramiz-yok-almayacagiz-turkiye-f35-rusya-abd-nato"/>
    <meta property="og:site_name" content="euronews"/>
    <meta property="article:published_time" content="2019-11-07T09:50:53+00:00"/>
    <meta property="og:title" content="Sırbistan'dan S-400 açıklaması: 'Paramız yok, almayacağız'"/>
    <meta property="og:description" content="Avrupa Birliği ile Rusya arasında hassas bir pozisyonda bulunan Balkan ülkesi Sırbistan Rus yapımı S-400 füze savunma sistemini mali kaynak eksikliğinden dolayı satın almayacağını açıkladı."/>
  </head>
  <body>
    <article>
      <h1>Sırbistan'dan S-400 açıklaması: 'Paramız yok, almayacağız'</h1>
      <address><time datetime="2019-11-07T09:50:53+00:00">07 Nov 2019, 09:50</time> by <a rel="author">Yalcin Ademoglu</a></address>
      <p>Sırbistan, Rus yapımı S-400 füze savunma sistemini "mali kaynak eksikliğinden dolayı" satın almayacak.</p>
      <p>Sırbistan Cumhurbaşkanı Aleksandar Vuçiç, Sırp devlet televizyonu RTS'e verdiği demeçte, "Gördüğüm kadarıyla etkileyici bir sistem. Ama bunu satın alma gibi bir planımız yok. Çünkü otoyol inşaatları ve diğer birçok dev projeye yaptığımız yatırımlardan dolayı bunu ödeyecek paramız yok." açıklamasında bulundu.</p>
      <p>Bu tür bir silaha sahip olunduğunda "kimsenin asla saldıramayacağını" da belirten cumhurbaşkanı, "Golan tepeleri dışında bu sistemin bulunduğu Türkiye ve Suriye gibi ülkelerde Amerikan, İsrail ya da başka savaş pilotları uçuş yapmıyor." dedi.</p>
      <ul>
        <li>
          <a href="https://tr.euronews.com/2019/08/28/ab-den-sirbistana-tam-uyelik-icin-rusya-ile-butun-ticari-anlasmalari-feshetmek-zorundasin">AB'den Sırbistan'a: Tam üyelik için Rusya ile bütün ticari anlaşmaları feshetmek zorundasın</a>
        </li>
        <li>
          <a href="https://tr.euronews.com/2019/01/17/ab-ile-rusya-nin-sirbistan-satranci-putin-belgrad-da-20-anlasma-masada">AB ile Rusya'nın Sırbistan satrancı: Putin Belgrad'da 20 anlaşma masada</a>
        </li>
        <li>
          <a href="https://tr.euronews.com/2017/11/17/sirbistan-nato-ve-rusya-arasinda">Sırbistan: Balkanların NATO ve Rusya arasında kalan ülkesi</a>
        </li>
      </ul>
      <p>Türkiye'ye Rusya'dan ilk S-400 teslimatı Amerika Birleşik Devletleri'nin muhalefeti ve yaptırım tehditleri gölgesinde temmuz ayında <a href="https://tr.euronews.com/2019/11/04/savunma-sanayi-baskan-ikinci-s-400-teslimat-teknoloji-transferi-nedeniyle-gecikebilir">yapılmıştı.</a></p>
      <p>Sırp lider kısa süre önce Rusya ile ortak düzenlenen Slav Kalkanı 2019 tatbikatında kullanılan S-400 füzelerini incelemişti. Ekim ayı sonunda gerçekleşen tatbikatta S-400'ler ve Pantsir füze bataryaları Rusya dışında ilk defa bir arada kullanıldı.</p>
    </article>
  </body>
</html>