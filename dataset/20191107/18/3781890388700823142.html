<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740555"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T18:04:00+00:00"/>
    <meta property="og:title" content="'สแปนิชซูเปอร์คัพ'โฉมใหม่! ใช้'4ทีม'ดวลแข้งชิงถ้วย"/>
    <meta property="og:description" content="'สแปนิช ซูเปอร์คัพ' โฉมใหม่ เตะชิงถ้วยกัน 4 ทีม 'บาร์ซา-ค้างคาว-ชุดขาว-ตราหมี' ดวลแข้งต้นปีหน้า"/>
  </head>
  <body>
    <article>
      <h1>'สแปนิชซูเปอร์คัพ'โฉมใหม่! ใช้'4ทีม'ดวลแข้งชิงถ้วย</h1>
      <address>
        <time datetime="2019-11-07T18:04:00+00:00">07 Nov 2019, 18:04</time>
      </address>
      <p>
        <b>"สแปนิช ซูเปอร์คัพ" โฉมใหม่ เตะชิงถ้วยกัน 4 ทีม "บาร์ซา-ค้างคาว-ชุดขาว-ตราหมี" ดวลแข้งต้นปีหน้า</b>
      </p>
      <p>"สแปนิช ซูเปอร์คัพ" โฉมใหม่ ไฉไลกว่าเดิม ซึ่งเป็นครั้งแรกที่มีทีมเข้าร่วมแข่งขัน 4 ทีม จากเดิมแค่ 2 ทีม จะเริ่มฟาดแข้งกันในปี 2019 โดยมี บาร์เซโลนา แชมป์ลา ลีกา สเปน, บาเลนเซีย แชมป์โกปา เดล เรย์, แอตเลติโก มาดริด และ รีล มาดริด ทีมอันดับ 2 และ 3 ในลีก ดวลฝีเท้าชิงถ้วยกัน ในเดือนมกราคม ปี 2020 โดยในวันที่ 11 พ.ย. จะมีการจับสลากประกบคู่รอบรองชนะเลิศ ซึ่งจะแข่งขันกันระหว่างวันที่ 8 และ 9 มกราคมปีหน้า เพื่อหา 2 ทีมที่ผ่านเข้าไปชิงชนะเลิศกันในวันที่ 12 มกราคมต่อไป สำหรับสนามที่ใช้โม่แข้ง ยังไม่มีการประกาศออกมา โดยจะไม่มีแมตช์ชิงอันดับ 3<br/><br/>ทีมที่ได้แชมป์สแปนิช ซูเปอร์คัพ โฉมใหม่ จะได้รับเงินรางวัลจำนวน 2 ล้านยูโร ส่วนทีมรองชนะเลิศได้เงินรางวัล 1.4 ล้านยูโร ขณะที่ทีมตกรอบตัดเชือกได้เงินรางวัลทีมละ 800,000 ยูโร<br/><br/>สำหรับการแข่งขันในปีที่แล้ว บาร์เซโลนา เอาชนะ เซบีญา 2-1 คว้าถ้วยแชมป์ไปครอง.</p>
    </article>
  </body>
</html>