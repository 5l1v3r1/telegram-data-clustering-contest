<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/galaxy-s11-108-mpx-fotoaparat/"/>
    <meta property="og:site_name" content="Android Portal"/>
    <meta property="article:published_time" content="2019-11-07T18:10:59+00:00"/>
    <meta property="og:title" content="Bude šialený: Galaxy S11 má ponúknuť 108 Mpx fotoaparát!"/>
    <meta property="og:description" content="Samsung sa už tradične pripravuje na februárové predstavenie novej vlajkovej lode určenej pre prvú polovicu budúceho roka."/>
  </head>
  <body>
    <article>
      <h1>Bude šialený: Galaxy S11 má ponúknuť 108 Mpx fotoaparát!</h1>
      <address><time datetime="2019-11-07T18:10:59+00:00">07 Nov 2019, 18:10</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Samsung sa už tradične pripravuje na februárové predstavenie novej vlajkovej lode určenej pre prvú polovicu budúceho roka. Momentálne prebiehajú finálne rozhodnutia, po ktorých Samsung začne hromadnú výrobu modelu Samsung <a href="https://www.techbyte.sk/2019/10/samsung-galaxy-s11-displej-obrazovka-pomer-stran-displej-vypis-testovanie/">Galaxy S11</a>.</b>
      </p>
      <p>Medzi hlavnými vlastnosťami smartfónu má byť aj nový <a href="https://www.techbyte.sk/2019/08/108-mpx-senzor-samsung-isocell-bright-hmx-xiaomi-mi-mix-4/">108 Mpx senzor ISOCELL Bright HMX</a>, zistil známy informátor Ice universe. Rovnaký senzor už teraz využíva Xiaomi v nových smartfónoch <a href="https://www.techbyte.sk/2019/11/xiaomi-mi-cc9-pro-oficialne-108-mpx-fotoaparat-oled-displej-a-5260-mah-bateria/">Mi CC9 Pro</a>, resp. <a href="https://www.techbyte.sk/2019/10/xiaomi-mi-note-10-note-10-pro/">Mi Note 10 Pro</a>.</p>
      <p>Nový senzor veľký <b>1/1,33“</b> využíva technológiu <b>Tetracell</b>, vďaka čomu dokáže efektívne kombinovať <b>4 pixely do jedného</b> super pixelu. Vďaka tomu dokáže zachytiť viac svetla a stále ponúknuť dosť veľké rozlíšenie na využitie umelej inteligencie. Tam však jeho schopnosti nekončia. Skvele sa hodí aj pre video, ktoré dokáže bez straty kvality natáčať až pri <b>6K rozlíšení</b> (6 016 x 3 384 pixelov) a snímkovaní <b>30 FPS</b>.</p>
      <p>Pochopiteľne, fotoaparát na smartfóne nie je len o samotnom senzore. Rovnako <b>dôležité</b> sú aj <b>objektívy</b> či <b>softvér</b>, ktorý spracováva jednotlivé zábery. Bude teda zaujímavé sledovať, čo Samsung pripravuje. Viac informácií prinesieme, keď ich získame.</p>
    </article>
  </body>
</html>