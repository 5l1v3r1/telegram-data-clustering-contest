<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/na-com-sa-hravaju-v-severnej-korei-takto-vyzera-ich-herna-konzola/"/>
    <meta property="og:site_name" content="Android Portal"/>
    <meta property="article:published_time" content="2019-11-07T18:13:50+00:00"/>
    <meta property="og:title" content="Na čom sa hrávajú v Severnej Kórei? Takto vyzerá ich herná konzola!"/>
    <meta property="og:description" content="Do herného priemyslu sa po najnovšom zapája už aj Severná Kórea, ktorá práve predstavila svoju vôbec prvú konzolu - Moranbong."/>
  </head>
  <body>
    <article>
      <h1>Na čom sa hrávajú v Severnej Kórei? Takto vyzerá ich herná konzola!</h1>
      <address><time datetime="2019-11-07T18:13:50+00:00">07 Nov 2019, 18:13</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Do herného priemyslu sa po najnovšom zapája už aj Severná Kórea, ktorá práve <a href="https://www.techbyte.sk/2019/11/severna-korea-herna-konzola/">predstavila</a> svoju vôbec prvú konzolu – Moranbong. Jej cieľ je pomerne jasný, a to „spríjemniť čas strávený s rodinou“.</b>
      </p>
      <p>Ako už informoval web <a href="https://mspoweruser.com/moranbong-is-north-koreas-new-video-game-console-with-wii-esque-controls/">mspoweruser.com</a>, ide o pomerne zaujímavú novinku, keďže krajina nie je zrovna slávna pre svoju náklonnosť k hrám. Moranbong je teda v krajine prvou hernou konzolou <b>svojho druhu</b>.</p>
      <figure>
        <img src="https://www.techbyte.sk/wp-content/uploads/2019/11/moranbong-tit.jpg"/>
        <figcaption>Zdroj: <a href="https://www.northkoreatech.org/2019/09/10/moranbong-motion-based-video-games-system/">northkoreatech.org</a></figcaption>
      </figure>
      <p>Ako sme už spomenuli v úvode, mala by byť zameraná predovšetkým na rodiny, ktoré spolu rady trávia spoločný čas a hľadajú nové spôsoby, ako si ho čo najviac užiť.</p>
      <p>Moranbong prichádza s <b>predurčeným výberom hier</b> a aplikácií pre počúvanie hudby či sledovanie videí. Väčšina titulov má údajne nútiť hráčov k pohybu, čo je jeden zo spôsobov, akým dokáže krajina bojovať proti obezite.</p>
      <figure>
        <img src="https://www.techbyte.sk/wp-content/uploads/2019/11/moranbong-pic.jpg"/>
        <figcaption>Zdroj: <a href="https://mspoweruser.com/moranbong-is-north-koreas-new-video-game-console-with-wii-esque-controls/">mspoweruser.com</a></figcaption>
      </figure>
      <p>Škála možností, ktoré konzola ponúkne, podľa všetkého nebude veľmi široká, keďže všetko je pod prísnym dohľadom úradov. Bude vybavená kamerami, ktoré sa postarajú o snímanie priestoru (pohybu). Moranbong teda ide po stopách Wii či Kinect.</p>
    </article>
  </body>
</html>