<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/pocophone-f2-cover-spigen-679495/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T18:39:26+00:00"/>
    <meta property="og:title" content="Vi siete dimenticati di POCOPHONE F2? Secondo Spigen esiste ed è vicino, ma non vi sembra familiare? (foto)"/>
    <meta property="og:description" content="Here lies one whose name was writ in water. Un epitaffio che potrebbe non addirsi più alla serie di smartphone..."/>
  </head>
  <body>
    <article>
      <h1>Vi siete dimenticati di POCOPHONE F2? Secondo Spigen esiste ed è vicino, ma non vi sembra familiare? (foto)</h1>
      <address><time datetime="2019-11-07T18:39:26+00:00">07 Nov 2019, 18:39</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><i>Here lies one whose name was writ in water</i>. Un <a href="https://it.wikipedia.org/wiki/John_Keats#Gli_ultimi_mesi_a_Roma_e_la_morte">epitaffio</a> che potrebbe non addirsi più alla serie di smartphone <b>POCOPHONE</b>, dopo che quest’estate era stata vicino all’addio, nonostante il discreto successo riscosso nel 2018 dal caro <a href="https://www.androidworld.it/recensioni/pocophone-f1/">F1</a>. Già il mese scorso il brand di Xiaomi <a href="https://www.androidworld.it/2019/10/01/pocophone-f2-arrivo-entro-la-fine-dellanno-nel-2020-xiaomi-cosa-ci-vuoi-dire-foto-667820/">aveva battuto un colpo</a>, ma ora l’atteso successore <b>POCOPHONE F2</b> ha dato il primo vero segno di vita. Sempre se ci fidiamo di <b>Spigen</b>.</p>
      <p>Il noto<b> produttore di cover</b> e accessori per smartphone ha infatti incluso nel suo <b>catalogo</b> di cover quella dedicata nientemeno che a POCOPHONE F2, svelandone di fatto anche il (presunto) <b>design</b>. Guardandone proprio le linee però, sorgono alcuni <b>dubbi</b>, dovuti all’estrema <b>somiglianza</b>, che subito traspare, con <b>Redmi K20/Mi 9T</b>, ovvero proprio lo smartphone Xiaomi che si diceva potesse essere la causa della prematura dipartita del marchio POCO.</p>
      <p>C’è infatti chi ipotizza che <b>POCOPHONE F2</b> non sarà altro che una <b>variante indiana</b> del già noto Redmi K20, condividendone completamente il <i>look</i>, compresa la <b>fotocamera frontale <i>pop-up</i></b>. Quale sia la verità, al momento non è dato saperlo, visto che mancano dettagli su specifiche e disponibilità di questo dispositivo. Lo vedremo davvero sbarcare sul mercato anche dalle nostre parti?</p>
      <p>Via: <a href="https://www.mysmartprice.com/gear/xiaomi-poco-f2-cases-listed-spigen-hint-existence/">MySmartPrice</a></p>
      <p>Fonte: <a href="https://www.spigen.com/collections/xiaomi-series/products/pocophone-f2-case-rugged-armor?variant=30315166171183#">Spigen</a></p>
    </article>
  </body>
</html>