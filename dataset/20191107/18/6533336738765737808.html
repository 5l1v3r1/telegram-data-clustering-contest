<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/posta-battista-partito-martedi-volta-218438.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T18:10:00+00:00"/>
    <meta property="og:title" content="Posta! - di battista"/>
    <meta property="og:description" content="POSTA! - DI BATTISTA È PARTITO MARTEDÌ ALLA VOLTA DELL'IRAN. MEGLIO GLI AYATOLLAH CHE VEDERE DI MAIO, ZINGARETTI, RENZI E LA BOSCHI ASSIEME? - ALL’ILVA DI TARANTO, I PROPRIETARI DEL GRUPPO SIDERURGICO, CHIEDONO LO SCALPO DI 5.000 DIPENDENTI. I SIGNORI MITTAL SARANNO PURE INDIANI, MA PIÙ VICINI AI SIOUX"/>
  </head>
  <body>
    <article>
      <h1>Posta! - di battista</h1>
      <address>
        <time datetime="2019-11-07T18:10:00+00:00">07 Nov 2019, 18:10</time>
      </address>
      <p>
        <b><b>POSTA! - DI BATTISTA È PARTITO MARTEDÌ ALLA VOLTA DELL'IRAN. MEGLIO GLI AYATOLLAH CHE VEDERE DI MAIO, ZINGARETTI, RENZI E LA BOSCHI ASSIEME? - </b>ALL’ILVA DI TARANTO, I PROPRIETARI DEL GRUPPO SIDERURGICO, CHIEDONO LO SCALPO DI 5.000 DIPENDENTI. I SIGNORI MITTAL SARANNO PURE INDIANI, MA PIÙ VICINI AI SIOUX</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254863/1190914.htm">
          <img src="https://cdn-static.dagospia.com/img/foto/07-2019/toto-riina-con-carlo-alberto-dalla-chiesa-1190914.jpg"/>
        </a>
        <figcaption>toto riina con carlo alberto dalla chiesa</figcaption>
      </figure>
      <p>
        <b>Riceviamo e pubblichiamo:</b>
      </p>
      <p>
        <b>Lettera 1</b>
      </p>
      <p>Caro Dago, Totò Riina aveva un telefonino nel carcere di Rebibbia quando era recluso nel luglio 1993. E mica poteva avere l'iPhone! Ancora non l'avevano inventato.</p>
      <p>Maxi</p>
      <p>
        <b>Lettera 2</b>
      </p>
      <p>Caro Dago, all’Ilva di Taranto, i proprietari del gruppo siderurgico, chiedono lo scalpo di 5.000 dipendenti. I signori Mittal saranno pure indiani, ma più vicini ai sioux e agli apache. Augh.</p>
      <p>Saluti, Labond</p>
      <p>
        <b>Lettera 3</b>
      </p>
      <p>Caro Dago, il leader della Lega: "Le minacce contro Segre, contro Salvini, contro chiunque sono gravissime. Anch'io ne ricevo quotidianamente". Ora si attendono le acrobazie sugli specchi da parte di Roberto Saviano, Gad Lerner, Oliviero Toscani e compagnia cantante.</p>
      <p>Lucio Breve</p>
      <p>
        <b>Lettera 4</b>
      </p>
      <figure>
        <a href="https://www.dagospia.com/mediagallery/Dago_fotogallery-254863/1195723.htm">
          <img src="https://cdn-static.dagospia.com/img/foto/08-2019/alessandro-di-battista-con-sahra-e-il-figlio-1195723.jpg"/>
        </a>
        <figcaption>alessandro di battista con sahra e il figlio</figcaption>
      </figure>
      <p>Caro Dago, Papa Francesco: "Oggi abbondano le espressioni di xenofobia e la ricerca egoistica dell'interesse nazionale". Pienamente d'accordo. È da ieri che su RaiNews24 martellano col fatto che - testuale - "un'italiana è stata riconfermata alla guida del Cern di Ginevra". Ma perché, se ci mettevano una senegalese cosa sarebbe successo?</p>
      <p>Jantra</p>
      <p>
        <b>Lettera 5</b>
      </p>
      <p>Caro Dago, la Commissione Ue ha espresso dubbi sul gettito delle misure antievasione che il governo ha messo a bilancio nella Manovra. Vabbè che ora che governano M5S e PD a Bruxelles devono passare per stupidi altrimenti poi arriva Salvini. Ma quel che è troppo è troppo. La maggioranza giallorossa vuol far credere che si andrà casa per casa a stanare gli evasori, ma non se la beve nessuno.</p>
      <p>Mark Kogan</p>
      <figure>
        <a href="https://www.dagospia.com/mediagallery/Dago_fotogallery-254863/1195722.htm">
          <img src="https://cdn-static.dagospia.com/img/foto/08-2019/alessandro-di-battista-con-sahra-e-il-figlio-1-1195722.jpg"/>
        </a>
        <figcaption>alessandro di battista con sahra e il figlio 1</figcaption>
      </figure>
      <p>
        <b>Lettera 6</b>
      </p>
      <p>Caro Dago, Di Battista è partito martedì alla volta dell'Iran. Meglio gli ayatollah che vedere Di Maio, Zingaretti, Renzi e la Boschi assieme?</p>
      <p>Daniele Krumitz</p>
      <p>
        <b>Lettera 7</b>
      </p>
      <p>Caro Dago, si è dimesso all'Onu il capo dell'agenzia per l'Assistenza ai rifugiati palestinesi, lo svizzero Pierre Krahenbuhl. La decisione è dovuta al suo coinvolgimento in una delicata inchiesta sulla gestione dell'agenzia stessa. Aveva già mangiato abbastanza e ora si può apparecchiare per qualcun altro?</p>
      <p>Mario Canale</p>
      <p>
        <b>Lettera 8</b>
      </p>
      <p>Caro Dago, il presidente turco Erdogan ha annunciato le forze turche hanno catturato in Siria la moglie del defunto leader dell'Isis Al-Baghdadi. E quale moglie? Ne avrà avuta una per ogni pelo della barba.</p>
      <p>Axel</p>
      <p>
        <b>Lettera 9</b>
      </p>
      <p>Il comunismo ha retto per 70 anni perchè dove bastava una telefonista ce ne mettevano tre: pero' poi dividevano tutto per tre, stipendio, metri quadri abitativi, scarpe, ecc. Da noi no: eccedenze in Alitalia, ILVA, municipalizzate romane e napoletane. E se gioca il Napoli o arriva Capodanno, 1/3 della "forza lavoro" in malattia. E' questa la magagna che la sinistra nemmeno riconosce, avendola creata lei.Figurarsi affrontarla. Saluti BLUE NOTE</p>
      <p>
        <b>Lettera 10</b>
      </p>
      <figure>
        <a href="https://www.dagospia.com/mediagallery/Dago_fotogallery-254863/1216345.htm">
          <img src="https://cdn-static.dagospia.com/img/foto/09-2019/luigi-di-maio-giuseppe-conte-1216345.jpg"/>
        </a>
        <figcaption>luigi di maio giuseppe conte</figcaption>
      </figure>
      <p>Caro Dago, un'eruzione vulcanica sottomarina nell'arcipelago di Tonga ha sommerso un'isola e ha provocato la creazione di un'altra tre volte più grande. E meno male che a causa del riscaldamento globale dovremmo finire tutti sott'acqua. Quante eruzioni vulcaniche hanno messo in conto i fantastici scienziati che hanno calcolato al millimetro l'aumento delle temperature per il 2100?</p>
      <p>Le loro previsioni barzelletta possono incantare solo qualche adolescente svedese e qualche sprovveduto ministro che vorrebbe farle raccontare a scuola durante le ore di lezione. La storia dei millenari cambiamenti climatici e morfologici della Terra è cosa troppo seria e complessa per essere lasciata in mano ad un gruppo di arroganti imbecilli.</p>
      <p>A.B.</p>
      <p>
        <b>Lettera 11</b>
      </p>
      <p>Caro Dago, trepidante attesa a Taranto e in tutto il Paese per capire se Di Maio dopo aver abolito la povertà sia riuscito ad abolire pure l'Ilva.</p>
      <figure>
        <a href="https://www.dagospia.com/mediagallery/Dago_fotogallery-254863/1199042.htm">
          <img src="https://cdn-static.dagospia.com/img/foto/08-2019/arcelor-mittal-1199042.jpg"/>
        </a>
        <figcaption>ARCELOR MITTAL</figcaption>
      </figure>
      <p>Lauro Cornacchia</p>
      <p>
        <b>Lettera 12</b>
      </p>
      <p>Caro Dago, migranti, Memorandum Libia. Tra le modifiche che l'Italia chiederà c'è "il miglioramento dei centri di detenzione con l'obiettivo di una loro graduale chiusura per giungere a centri gestiti dalle agenzie dell'Onu". Perché non affidarne la gestione direttamente alle Ong. Così potrebbero proporre sesso in cambio di cibo ed organizzare orge, come fece Oxfam dopo il terremoto ad Haiti.</p>
      <p>Bibi</p>
      <figure>
        <a href="https://www.dagospia.com/mediagallery/Dago_fotogallery-254863/1183584.htm">
          <img src="https://cdn-static.dagospia.com/img/foto/07-2019/taranto-ex-ilva-gru-1183584.png"/>
        </a>
        <figcaption>TARANTO EX ILVA GRU</figcaption>
      </figure>
      <p>
        <b>Lettera 13</b>
      </p>
      <p>Caro Dagos, assediati dagli ambientalisti, gli fanno spegnere l'altoforno, gli tolgono lo scudo penale e gli impediscono di ridurre il personale data la crisi mondiale della siderurgia, per quale arcana ragione non se ne dovrebbero andare seguendo la via tracciata da Marchionne? Gianluca</p>
      <p>
        <b>Lettera 14</b>
      </p>
      <p>Dago, personaggi della Comunicazione globale, tipo Toscani, ingaggiati per promuovere oggetti e servizi ovviamente post compenso, da chi è stato ingaggiato per attaccare Salvini, Meloni e company che continuano a crescere nei sondaggi, nonostante le offese continue ricevute per mezzo stampa dal prefato Maestro di ..non solo foto ?</p>
      <p>saluti - peprig</p>
      <p>
        <b>Lettera 15</b>
      </p>
      <p>Caro Dago, la Ue lascia invariata la stima 2019 per il Pil (+0,1%) e taglia quella 2020 (da +0,7 a +0,4%). L'Italia si conferma ultima in Ue nel 2019 e 2020. Quando c'è l'impegno i risultati si vedono.</p>
      <figure>
        <a href="https://www.dagospia.com/mediagallery/Dago_fotogallery-254863/1180547.htm">
          <img src="https://cdn-static.dagospia.com/img/foto/07-2019/ilva-1180547.png"/>
        </a>
        <figcaption>ilva</figcaption>
      </figure>
      <p>Theo Van Buren</p>
      <p>
        <b>Lettera 16</b>
      </p>
      <p>Caro Dago, ex Ilva, il direttore de Il Fatto Quotidiano a Massimo Giannini: "Tu hai l'ossessione di tirare dentro sempre Di Maio". La replica: "E tu hai l'ossessione di tirarlo fuori". Berlusconi, Renzi, Salvini: ci vuole la faccia di Travaglio per rinfacciare agli altri "ossessioni".</p>
      <p>Ivan Skerl</p>
      <p>
        <b>Lettera 17</b>
      </p>
      <p>Il caso Arcelor Mittal è un bel casino, caro Dago: i nodi sono venuti definitivamente al pettine. Lo stato Italiano è talmente, strutturalmente, debole da non poter effettuare nè contrattazioni, nè contromosse nè interventi diretti. E la sua non risoluzione sarebbe, per tutti, una tale presa d'atto di inconsistenza assoluta (già vista continuamente, dall'affaire Libia a quello Fincantieri ecc ecc) che scatenerebbe un effetto domino irreversibile. Lo stato dovrebbe a tal punto: nazionalizzare, fare immediatamente le coperture dei bacini minerari, ed intervenire in Europa per mettere dazi doganali all'acciaio non europeo. Ma non può nè è capace neanche di pensarlo, non solo di attuarlo.</p>
      <figure>
        <a href="https://www.dagospia.com/mediagallery/Dago_fotogallery-254863/1061492.htm">
          <img src="https://cdn-static.dagospia.com/img/foto/09-2018/ilva-taranto-5-1061492.jpg"/>
        </a>
        <figcaption>ilva taranto 5</figcaption>
      </figure>
      <p>Pier Breda</p>
      <p>
        <b>Lettera 18</b>
      </p>
      <p>Caro Dago, in Usa i ministri saranno anche dei figli di buona donna ma vengono scelti con determinate caratteristiche, molto preparati nel loro settore, con curriculum come si deve. In Italia capita che dei Di Maio, dei Toninelli, dei Grillo Giulia e compagnia cantando dopo aver preso venti voti su una piattaforma online, dopo aver lavorato in un call center, dopo aver fatto l’assicuratore o dopo aver venduto bibite allo stadio vengono catapultati al governo del Paese. Cordiali saluti.</p>
      <p>Piero</p>
      <p>
        <b>Lettera 19</b>
      </p>
      <p>Caro Dago, il Governo offre ad ArcelorMittal un nuovo scudo penale valido per tutti i casi in cui sia necessario un imponente risanamento ambientale. Sarebbe assolutamente esilarante vedere i manettari 5 Stelle farlo passare. Naturalmente, come per la Tav, poi potrebbero votare una mozione in Parlamento in cui si dicono contrari.</p>
      <p>Alan Gigante</p>
    </article>
  </body>
</html>