<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T18:59:00+00:00"/>
    <meta property="og:title" content="انگلیس از سطح امنیت کشتی‌های خود در تنگه هرمز می‌کاهد"/>
    <meta property="og:description" content="به گزارش ایسنا به نقل از رویترز، دولت انگلیس یک ماه پس از رفع توقیف کشتی استینا ایمپرو، روز پنج‌شنبه اعلام کرد که سطح هشدار امنیتی کشتی‌هایش را که در تنگه هرمز سفر می‌کنند کاهش داده است. یکی از سخنگویان دولت در این خصوص گفت: با توجه به کاهش احتمال توقیف کشتی‌ها در تنگه هرمز، کشتی‌های حامل پرچم انگلیس به زودی می‌توانند بدون همراهی نیروی دریایی سلطنتی انگلیس وارد این آبراه شوند."/>
  </head>
  <body>
    <article>
      <h1>انگلیس از سطح امنیت کشتی‌های خود در تنگه هرمز می‌کاهد</h1>
      <address>
        <time datetime="2019-11-07T18:59:00+00:00">07 Nov 2019, 18:59</time>
      </address>
      <p>لندن از کاهش سطح هشدارهای امنیتی کشتی‌های انگلیسی و اعزام آن‌ها به تنگه هرمز بدون اسکورت ناوهای جنگی‌اش خبر داد.</p>
      <p>به گزارش ایسنا به نقل از رویترز، دولت انگلیس یک ماه پس از رفع توقیف کشتی استینا ایمپرو، روز پنج‌شنبه اعلام کرد که سطح هشدار امنیتی کشتی‌هایش را که در تنگه هرمز سفر می‌کنند کاهش داده است. یکی از سخنگویان دولت در این خصوص گفت: با توجه به کاهش احتمال توقیف کشتی‌ها در تنگه هرمز، کشتی‌های حامل پرچم انگلیس به زودی می‌توانند بدون همراهی نیروی دریایی سلطنتی انگلیس وارد این آبراه شوند.</p>
      <p>به گزارش ایسنا، عصر روز جمعه ۲۸ تیرماه نفتکش انگلیسی استینا ایمپرو هنگام عبور از تنگه هرمز به علت رعایت نکردن قوانین و مقررات بین المللی دریایی توسط یگان شناوری منطقه یکم نیروی دریایی سپاه توقیف شد. نفت‌کش مذکور پس از توقیف به ساحل هدایت و برای سیر مراحل قانونی و بررسی‌های لازم، تحویل سازمان بنادر و دریانوردی شد.</p>
      <p>اداره کل بنادر و دریانوردی هرمزگان ۵ مهرماه با صدور بیانیه‌ای رسمی، از رفع توقیف نفتکش انگلیسی «استنا ایمپرو» خبر داد و اعلام کرد: پرونده قضایی این شناور همچنان باز و در حال طی کردن بررسی‌های حقوقی است.</p>
    </article>
  </body>
</html>