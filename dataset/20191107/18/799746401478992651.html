<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/7/7102787/"/>
    <meta property="og:site_name" content="Європейська правда"/>
    <meta property="article:published_time" content="2019-11-07T18:57:43+00:00"/>
    <meta property="og:title" content="Україна 8 листопада підпише безвіз з Монголією"/>
    <meta property="og:description" content="У посольстві України у Варшаві у п’ятницю, 8 листопада, відбудеться урочисте підписання угоди між урядами України та Монголії про взаємне скасування віз."/>
  </head>
  <body>
    <article>
      <h1>Україна 8 листопада підпише безвіз з Монголією</h1>
      <address>
        <time datetime="2019-11-07T18:57:43+00:00">07 Nov 2019, 18:57</time>
      </address>
      <p>У посольстві України у Варшаві у п’ятницю, 8 листопада, відбудеться урочисте підписання угоди між урядами України та Монголії про взаємне скасування віз.</p>
      <p>Про це повідомляє "Європейська правда" з посиланням на "<a href="https://www.ukrinform.ua/">Укрінформ</a>".</p>
      <p>"Громадяни України отримають право в’їжджати і перебувати в Монголії, а також проїжджати транзитом через цю країну без віз строком на 90 днів упродовж 180-ти днів", - заявили в посольстві.</p>
      <p>У дипмісії зазначили, що "укладення цієї угоди дасть можливість спростити взаємні поїздки громадян України і Монголії та увідповіднити до чинного законодавства обох країн у міграційній сфері".</p>
      <p>Для набуття чинності угоди сторони повинні будуть здійснити необхідні внутрішньодержавні процедури.</p>
      <p>Від уряду України угоду підпише посол України в Польщі Андрій Дещиця, а від уряду Могнолії – посол Монголії в Польщі і за сумісництвом в Україні Немех Батаа.</p>
      <p>За наступні 5 років в уряді планують розширити перелік безвізових країн за рахунок Гватемали, Гренади, Коста-Ріки, Маврикію, Маршалових островів, Науру, Палау, Перу, Сальвадору, Самоа, Сен-Вінсент і Гренадін, Соломонових островів та Ямайки.</p>
      <related>
        <a href="https://www.eurointegration.com.ua/news/2019/10/3/7101512/"/>
      </related>
    </article>
  </body>
</html>