<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bild-arsene-wenger-nie-zostanie-trenerem-bayernu-monachium,983742.html"/>
    <meta property="og:site_name" content="TVN24"/>
    <meta property="article:published_time" content="2019-11-07T18:39:00+00:00"/>
    <meta property="og:title" content="&quot;Bild&quot;: Wenger nie zostanie trenerem Bayernu"/>
    <meta property="og:description" content="Ciąg dalszy poszukiwań nowego trenera Bayernu Monachium. Dziennik Bild podał, że na pewno nie zostanie nim Arsene Wenger, choć wcześniej kandydatura Francuza była ponoć poważnie brana pod uwagę."/>
  </head>
  <body>
    <article>
      <h1>"Bild": Wenger nie zostanie trenerem Bayernu</h1>
      <address>
        <time datetime="2019-11-07T18:39:00+00:00">07 Nov 2019, 18:39</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/f22e4747da1aa27e363d86d40ff442fe/97091e06-2817-4626-be42-729ac742d9a4.jpg?type=1&amp;srcmode=0&amp;srcx=1/1&amp;srcy=7/25&amp;srcw=1/1&amp;srch=83/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Kovac stracił pracę po porażce z Eintrachtem. Gol Lewandowskiego nie pomógł Foto: Getty Images | Video: Eleven Sports Network</figcaption>
      </slideshow>
      <h3>Ciąg dalszy poszukiwań nowego trenera Bayernu Monachium. Dziennik "Bild" podał, że na pewno nie zostanie nim Arsene Wenger, choć wcześniej kandydatura Francuza była ponoć poważnie brana pod uwagę.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/wymowna-radosc-lewandowskiego-szykuja-sie-wielkie-zmiany-w-zyciu-pilkarza,983519.html"/>
      </related>
      <p>Niemiecka gazeta ujawniła, że doszło do rozmowy Karla-Heinza Rummenigge, prezesa rady nadzorczej monachijskiego klubu, z Wengerem.<br/><br/>"Arsene Wenger zadzwonił w środę po południu do Karla-Heinza Rummenigge i wyraził zainteresowanie pracą w Bayernie. Klub bardzo docenia jego dokonania w Arsenalu, ale nie jest on brany pod uwagę jako nasz trener" - oświadczył Bayern za pośrednictwem "Bilda".</p>
      <h3>Kilku odmówiło</h3>
      <p>Wcześniej dziennik informował, że francuski szkoleniowiec, który przez wiele lat z sukcesami był menedżerem Arsenalu, jest głównym faworytem do objęcia posady <a href="https://eurosport.tvn24.pl/pilka-nozna,105/niko-kovac-zwolniony-z-bayernu-monachium-bundesliga,982667.html"><b>po zwolnionym Niko Kovacu.</b></a> 70-latek miał rozmawiać na ten temat z przedstawicielami Bayernu po sobotnim meczu ligowym z Borussią Dortmund.</p>
      <related>
        <a href="https://eurosport.tvn24.pl/pilka-nozna,105/kosmiczne-liczby-lewandowskiego-genialny,983579.html"/>
      </related>
      <p>Kandydatów było zresztą kilku, ale <a href="https://eurosport.tvn24.pl/pilka-nozna,105/chelsea-ajax-liga-mistrzow-erik-ten-hag-kandydat-na-trenera-bayernu-monachium-do-konca-sezonu-zostaje-w-ajaksie,982976.html"><b>Erik ten Hag, pracujący w Ajaksie Amsterdam</b></a>, i <a href="https://eurosport.tvn24.pl/pilka-nozna,105/thomas-tuchel-odmowil-bayernowi-monachium-trener-psg-zostaje-w-paryzu-ligue-1,983147.html"><b>Thomas Tuchel, trener PSG, odmówili</b></a>. Trenerem Bayernu nie zostanie też Ralf Rangnick. Jego agent oświadczył, że niemiecki szkoleniowiec (pracował m.in. w Hoffenheim, Schalke 04 czy RB Lipsk) nie jest dostępny i jakiekolwiek rozmowy z bawarskim klubem nie mają sensu.</p>
      <h3>Szansa dla Filcka</h3>
      <p>Nie jest zatem wykluczone, że dłużej na stanowisku pozostanie Hans-Dieter Flick, pełniący rolę tymczasowego trenera. Pod jego wodzą Bayern ograł w środę w Lidze Mistrzów Olympiakos Pireus 2:0.<br/><br/>- Spokojnie, bez żadnej presji podejmiemy decyzję. Flick obecnie jest dla nas odpowiednim trenerem - mówił po meczu z Grekami dyrektor sportowy Hasan Salihamidzić.<br/><br/>- Władze Bayernu spokojnie zastanowią się nad tym problemem. Myślę, że za trzy tygodnie, do meczu wyjazdowego z Fortuną Duesseldorf (zostanie rozegrany 23 listopada - red.), będziemy wiedzieć, jak kwestia trenera zostanie uregulowana - oświadczył niedawno prezydent Bayernu Uli Hoeness, który ustąpi ze stanowiska 15 listopada.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/540ae6b0f6ac6e155062f3dd4f0b2b01/1f3cd8b4-43c5-11e4-a964-0025b511226e.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Arsene Wenger w roku 2018, po 22 latach, rozstał się z Arsenalem<cite>Źródło: CC BY-SA 2.0 / Ronnie Macdonald</cite></figcaption>
      </figure>
      <p>Autor: kz / Źródło: eurosport.pl, bild.de</p>
    </article>
  </body>
</html>