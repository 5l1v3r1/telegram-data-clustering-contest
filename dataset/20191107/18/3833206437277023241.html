<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Vivacom-s-nov-sobstvenik-sdelkata-e-za-miliardi-912029"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T18:00:00+00:00"/>
    <meta property="og:title" content="Vivacom с нов собственик, сделката е за милиарди!"/>
    <meta property="og:description" content="&quot;Юнайтед груп&quot; купува БТК, проeктодоговорът е вече подписан. Сделката с медийната компания &quot;Юнайтед ..."/>
  </head>
  <body>
    <article>
      <h1>Vivacom с нов собственик, сделката е за милиарди!</h1>
      <address>
        <time datetime="2019-11-07T18:00:00+00:00">07 Nov 2019, 18:00</time>
      </address>
      <p>"Юнайтед груп" купува БТК, проeктодоговорът е вече подписан. Сделката с медийната компания "Юнайтед груп“, в която мажоритарен акционер е лондонският фонд BC Partners, се подготвя от месеци.</p>
      <p>Очаква се продажбата да бъде финализирана през второто тримесечие на 2020 г., като това ще зависи от получаване на регулаторни одобрения и други условия.</p>
      <p>"Юнайтед груп“ е доставчик на кабелни, мобилни и медийни услуги. Според <a href="https://www.capital.bg/biznes/kompanii/2019/11/07/3988577_united_group_kupuva_btk/">"Капитал“</a> цената е 1.1-1.2 млрд. евро. Информацията, че БТК и нейният мобилен оператор "Виваком“ се продават, излезе в британския вестник "Файненшъл таймс“ през юли, като това беше потвърдено от един от собствениците Спас Русев.</p>
      <p>През 2015 г. търгът на стойност 330 млн. евро за българския телеком беше спечелен от Русев, британското подразделение на ВТБ – VTB Capital и Delta Capital International, която е собственост на бившия финансов министър Милен Велчев и брат му Георги.</p>
      <p>Сделката е атакувана в съда от руския бизнесмен Дмитрий Косарев, който е собственик на дял в люксембургска холдингова компания, която притежава части от "Виваком“ преди придобиването от новите акционери. Той претендира, че търгът от 2015 г. е бил фиктивен, а цената на компанията – изкуствено занижена.</p>
    </article>
  </body>
</html>