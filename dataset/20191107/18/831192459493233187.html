<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sta-cheria-ton-archon-speira-poy-promitheye-me-pota-mpompes-tin-agora-mpatman-kai-anterovgaltis-ta-synthimatika-gia-oyiski-kai-votka/"/>
    <meta property="og:site_name" content="europost.gr"/>
    <meta property="article:published_time" content="2019-11-07T18:00:09+00:00"/>
    <meta property="og:title" content="Στα χέρια των Αρχών σπείρα που προμήθευε με ποτά «μπόμπες» την αγορα – «Μπάτμαν» και «αντεροβγάλτης» τα συνθηματικά για ουίσκι και βότκα"/>
    <meta property="og:description" content="Τέλος στην εγκληματική δράση μιας σπείρας που έφτιαχνε ποτά - «μπόμπες» και στη συνέχεια τα πωλούσε σε διάφορα σημεία στην Αττική έβαλε η Υποδιεύθυνση Ασφάλειας Αθηνών. Έπειτα από άρτια οργανωμένη επιχείρηση που πραγματοποίησαν την Τρίτη οι"/>
  </head>
  <body>
    <article>
      <h1>Στα χέρια των Αρχών σπείρα που προμήθευε με ποτά «μπόμπες» την αγορα – «Μπάτμαν» και «αντεροβγάλτης» τα συνθηματικά για ουίσκι και βότκα</h1>
      <address>
        <time datetime="2019-11-07T18:00:09+00:00">07 Nov 2019, 18:00</time>
      </address>
      <p>Τέλος στην εγκληματική δράση μιας σπείρας που έφτιαχνε ποτά – «μπόμπες» και στη συνέχεια τα πωλούσε σε διάφορα σημεία στην Αττική έβαλε η Υποδιεύθυνση Ασφάλειας Αθηνών.</p>
      <p>Έπειτα από άρτια οργανωμένη επιχείρηση που πραγματοποίησαν την Τρίτη οι αστυνομικοί, συνελήφθησαν εννέα μέλη της σπείρας (οκτώ Έλληνες, ένας Βούλγαρος).</p>
      <p>Οι δράστες με «εγκέφαλο» έναν Έλληνα, συνήθιζαν να προμηθεύουν ποτά – «μπόμπες» σε 20-25 σημεία στην Αθήνα και σε 50 στην Αττική.</p>
      <p>Συγκεκριμένα οι δράστες διακινούσαν τα νοθευμένα ποτά σε μίνι μάρκετ, μπαρ και κάβες.</p>
      <p>Μάλιστα κατά τη διάρκεια των παραγγελιών, οι δράστες συνήθιζαν να χρησιμοποιούν συνθηματικά για διάφορα ποτά όπως «βλάκας», «άντρας», «αντεροβγάλτης» για το ουίσκι, «νυχτερίδα» και «μπάτμαν» για τη βότκα, ενώ «μπανάνες» ήταν η κωδική ονομασία για το παράνομο φορτίο από τη Βουλγαρία</p>
      <figure>
        <img src="https://europost.gr/wp-content/uploads/2019/11/07112019potaparousiash024.jpg"/>
      </figure>
      <figure>
        <img src="https://europost.gr/wp-content/uploads/2019/11/07112019potaparousiash015.jpg"/>
      </figure>
      <figure>
        <img src="https://europost.gr/wp-content/uploads/2019/11/07112019potaparousiash013.jpg"/>
      </figure>
      <p>Πώς δρούσε η σπείρα</p>
      <p>Η πρώτη υποομάδα διακινούσε ποτά σε διάφορες περιοχές της Αττικής, ενώ τα μέλη της αναλάμβαναν και οι ίδιοι τη νόθευση και παραποίηση των αλκοολούχων ποτών τα οποία είχαν προέλευση κυρίως από τη Βουλγαρία, σε ειδικά διαμορφωμένο χώρο στο Καματερό Αττικής.</p>
      <p>Η δεύτερη υποομάδα προμηθευόταν νοθευμένα- παραποιημένα ή λαθραία ποτά από την πρώτη υποομάδα και τα διακινούσε τόσο στην Αττική όσο και στον υπόλοιπο ελλαδικό χώρο. Επιπλέον, αναλάμβανε η ίδια την παραποίηση-νόθευση των ποτών σε διαφορετικό ειδικά διαμορφωμένο χώρο, επίσης στο Καματερό.</p>
      <p>Τέλος, η τρίτη υποομάδα προμηθεύονταν ποτά από τη δεύτερη υπο-ομάδα και τα διακινούσε σε πελάτες και καταστήματα – κάβες σε ολόκληρη την Αττική.</p>
      <p>Σε βάρος τους καθώς και (6) ακόμα άτομα που αναζητούνται, σχηματίστηκε δικογραφία για τα κατά περίπτωση αδικήματα της εγκληματικής οργάνωσης, του εθνικού τελωνειακού κώδικα, απάτης – πλαστογραφίας – αποδοχής και διάθεσης προϊόντων εγκλήματος καθώς και της νομοθεσίας που αφορά τα σήματα και τον αγορανομικό κώδικα, όπως και τη νομιμοποίηση εσόδων από εγκληματικές δραστηριότητες.</p>
      <figure>
        <img src="https://europost.gr/wp-content/uploads/2019/11/07112019potaparousiash006.jpg"/>
      </figure>
      <figure>
        <img src="https://europost.gr/wp-content/uploads/2019/11/07112019potaparousiash022.jpg"/>
      </figure>
      <h3>Σχετικά</h3>
    </article>
  </body>
</html>