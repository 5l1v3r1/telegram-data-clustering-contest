<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/epifaniy-iz-pristaykom-obgovorili-porushennya-prav-viryan-okupantami-638486.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T18:58:52+00:00"/>
    <meta property="og:title" content="Епіфаній із головою МЗС обговорили порушення прав вірян окупантами"/>
    <meta property="og:description" content="Пристайко повідомив про заходи МЗС щодо захисту свободи віросповідань на окупованих територіях"/>
  </head>
  <body>
    <article>
      <h1>Епіфаній із головою МЗС обговорили порушення прав вірян окупантами</h1>
      <address>
        <time datetime="2019-11-07T18:58:52+00:00">07 Nov 2019, 18:58</time>
      </address>
      <h4>Пристайко повідомив про заходи МЗС щодо захисту свободи віросповідань на окупованих територіях</h4>
      <p>Міністр закордонних справ Вадим Пристайко 7 листопада провів свою першу зустріч з Предстоятелем Православної Церкви України, митрополитом Київським і всієї України Епіфанієм.</p>
      <p>Про це повідомляє пресслужба МЗС.</p>
      <p>Зазначається, що під час зустрічі міністр закордонних справ та митрополит Епіфаній обговорили  роль релігійних центрів України у реалізації ініціатив президента щодо врегулювання збройного конфлікту з Росією.</p>
      <p>«Обговорено також ситуацію з порушеннями прав вірян Православної Церкви України на окупованих територіях України – на Донбасі та в Криму», - заявили в МЗС.</p>
      <p>Повідомляється, що Пристайко повідомив про заходи МЗС щодо захисту свободи віросповідань та доведення до міжнародної спільноти кричущих фактів порушень прав людини у релігійній сфері на окупованих територіях.</p>
      <p>«У цьому контексті Блаженнійший Епіфаній розповів міністру про  зустрічі у ході свого нещодавнього візиту до США, зокрема, з Державним секретарем США Майклом Помпео», - розповіли у пресслужбі.</p>
      <p>Також Епіфаній поінформував про налагодження церковного спілкування з іноземними православними церквами.</p>
      <p>Раніше повідомлялся, що міністр культури, молоді та спорту України Володимир Бородянський <a href="https://glavcom.ua/country/society/noviy-uryad-nareshti-viznachivsya-moskovska-cerkva-v-ukrajini-taki-maje-pereymenuvatis-638383.html">вважає, УПЦ Московського патріархату у своїй назві таки повинна позначити свою приналежність до Російської церкви</a>, оскільки у Москві розташований її центр впливу.</p>
      <related>
        <a href="https://glavcom.ua/country/society/mitropolit-epifaniy-osvyativ-vidrestavrovaniy-hram-na-chernigivshchini-637391.html"/>
        <a href="https://glavcom.ua/news/poroshenko-i-epifaniy-proveli-pershu-zustrich-za-ostanni-kilka-misyaciv--636498.html"/>
        <a href="https://glavcom.ua/news/epifaniy-u-ssha-proviv-peregovori-z-pompeo--634779.html"/>
      </related>
    </article>
  </body>
</html>