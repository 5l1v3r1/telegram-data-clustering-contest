<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/meksika-da-9-amerikali-kadin-ve-cocuk-cete-mucadelesi-nedeniyle-oldurulmus"/>
    <meta property="og:site_name" content="euronews"/>
    <meta property="article:published_time" content="2019-11-07T18:19:54+00:00"/>
    <meta property="og:title" content="Meksika: 9 Amerikalı kadın ve çocuk çete mücadelesinde öldürülmüş"/>
    <meta property="og:description" content="Meksika'da öldürülen 9 Amerikalı kadın ve çocuğun iki uyuşturucu karteli arasındaki mücadele sonucu öldürüldüğü açıklandı"/>
  </head>
  <body>
    <article>
      <h1>Meksika: 9 Amerikalı kadın ve çocuk çete mücadelesinde öldürülmüş</h1>
      <address><time datetime="2019-11-07T18:19:54+00:00">07 Nov 2019, 18:19</time> by <a rel="author">Faruk Can</a></address>
      <p>Meksika'da öldürülen 9 Amerikalı kadın ve çocuğun iki uyuşturucu karteli arasındaki mücadele sonucu öldürüldüğü açıklandı.</p>
      <p>Yetkililer araçların rakip kartele ait sanılmış olabileceğini belirtirken kurbanların yakınları ülkenin kuzeyinde etkili olan Sinaloa ve Juarez kartelleri arasında bir tarafın diğer tarafı çatışmaya çekmek için yem olarak kullanılmış olabileceğini ileri sürdü.</p>
      <p>Mormon topluluğundan ayrıldıktan sonra yıllar önce Meksika'ya yerleşen üç aile Sonora eyaletindeki bir toprak yolda tuzağa düşürülmüşlerdi.</p>
      <p>3 anne ve 14 çocuktan oluşan konvoy Sonora'dan Chihuahua eyaletindeki akrabalarını ziyarete giderken eyalet sınırına yakın bir noktada saldırıya uğramıştı.</p>
      <p>Saldırıdan yara almadan kurtulan 13 yaşındaki Devin Langford hayattaki 6 kardeşini çalılıklar arasına saklayarak 23 kilometre uzaklıkta yardım çağrısında bulunabileceği bir yere yürümüştü.</p>
      <p>Olaydan sonra Amerika Birleşik Devletleri Başkanı Donald Trump, Meksika ve ABD'nin uyuşturucu kartellerine birlikte savaş açma çağrısında bulunmuştu.</p>
      <p>Ek kaynaklar<b> • Reuters</b></p>
    </article>
  </body>
</html>