<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/zmarl-pilkarz-razony-paralizatorem-policjant-oskarzony-o-zabojstwo,983723.html"/>
    <meta property="og:site_name" content="TVN24"/>
    <meta property="article:published_time" content="2019-11-07T18:00:00+00:00"/>
    <meta property="og:title" content="Policjant oskarżony o zabójstwo byłego piłkarza. &quot;Pierwszy taki przypadek&quot;"/>
    <meta property="og:description" content="Jeden z policjantów, którzy użyli paralizatora wobec byłego piłkarza m.in. Aston Villi Daliana Atkinsona, został oskarżony o zabójstwo. Drugiemu funkcjonariuszowi postawiono zarzut napaści i uszkod..."/>
  </head>
  <body>
    <article>
      <h1>Policjant oskarżony o zabójstwo byłego piłkarza. "Pierwszy taki przypadek"</h1>
      <address>
        <time datetime="2019-11-07T18:00:00+00:00">07 Nov 2019, 18:00</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/3cd66863-7ee6-4300-8e7c-38f3b397a793.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7c947a45-876c-4574-9fba-a3b7ffce3d98-480p.mp4" autoplay="" loop=""/>
          <figcaption>Zmarł były piłkarz Aston Villi Dalian Atkinson</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/333222170ab9edca4785c39f55221fe7/f5d54e03-c646-4a80-884e-2ad8c3918bd1-480p.mp4"/>
          <figcaption>Aston Villa wraca do Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/d071da6a-c56a-48a4-823d-90250d6ac97c-480p.mp4"/>
          <figcaption>Manchester City łatwo poradził sobie z Aston Villą</figcaption>
        </figure>
        <figcaption>Atkinson najlepsze lata spędził w Aston Villi Foto: Getty Images | Video: Eurosport</figcaption>
      </slideshow>
      <h3>Jeden z policjantów, którzy użyli paralizatora wobec byłego piłkarza m.in. Aston Villi Daliana Atkinsona, został oskarżony o zabójstwo. Drugiemu funkcjonariuszowi postawiono zarzut napaści i uszkodzenia ciała.</h3>
      <p>Do feralnej interwencji doszło 15 sierpnia 2016 roku w Telford. Według relacji świadków policjanci kilkukrotnie użyli paralizatora wobec Atkinsona, który w ich ocenie miał grozić swojemu ojcu. W wyniku interwencji u byłego piłkarza doszło do zatrzymania akcji serca. Po przewiezieniu do szpitala i blisko półtoragodzinnej reanimacji Atkinson zmarł.</p>
      <related>
        <a href="https://eurosport.tvn24.pl/pilka-nozna,105/koszmarna-kontuzja-pilkarze-odwracali-glowy-winowajca-plakal,982651.html"/>
      </related>
      <p>Długie dochodzenie, tożsamość sprawców tajna.</p>
      <p>Dochodzenie w sprawie spowodowania śmierci byłego piłkarza trwało ponad 3 lata, a prowadząca śledztwo Prokuratura Koronna nie ujawniła personaliów funkcjonariuszy, wobec których skierowano do sądu akty oskarżenia. Wiadomo, że główny oskarżony ma ponad 40 lat, a towarzysząca mu funkcjonariuszka ponad 30.</p>
      <p>"To prawdopodobnie pierwszy przypadek w Wielkiej Brytanii, gdy oficer policji został oskarżony o zabójstwo ze względu na użycie paralizatora" - czytamy w "Daily Mail".</p>
      <p>Prawnicy reprezentujący rodzinę Daliana Atkinsona wyrazili w imieniu bliskich piłkarza zadowolenie z powodu doprowadzenia do postawienia policjantów przed sądem. Poprosili jednocześnie o uszanowanie prywatności rodziny piłkarza i wyrazili nadzieję, że po tak długim śledztwie proces będzie przebiegał bez zbędnych utrudnień.</p>
      <p>Dalian Atkinson urodził się w 1968 roku, a karierę piłkarską rozpoczął w wieku 17 lat jako zawodnik Ipswich Town. Później grał m.in. w Realu Sociedad, Aston Villi, Fenerbahce Stambuł i Manchesterze City. Karierę zakończył w 2001 roku. W chwili śmierci miał 48 lat.</p>
      <p>Autor: mc / Źródło: eurosport.pl / Daily Mail</p>
    </article>
  </body>
</html>