<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/bez-uokyr-dele-ali-i-lingard-v-systava-na-angliq--1404060.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-07T18:27:00+00:00"/>
    <meta property="og:title" content="Без Уокър, Деле Али и Лингард в състава на Англия"/>
    <meta property="og:description" content="Селекционерът на Англия Гарет Саутгейт обяви състава си за последните два мача на тима от квалификациите за Евро 2020 срещу Черна Гора и Косово следващата седмица Трите лъва посрещат Черна Гора на Уембли на 14 ноември, а три дни по-късно гостуват на Косово, като се нуждаят само от една точка от двата мача, за да си осигурят място във финалите на Европейското първенство"/>
  </head>
  <body>
    <article>
      <h1>Без Уокър, Деле Али и Лингард в състава на Англия</h1>
      <address><time datetime="2019-11-07T18:27:00+00:00">07 Nov 2019, 18:27</time> by <a rel="author">Sportlive.bg</a></address>
      <p>Селекционерът на <a href="https://www.sportlive.bg/tags/2154"><b>Англия</b></a> Гарет Саутгейт обяви състава си за последните два мача на тима от квалификациите за Евро 2020 срещу Черна Гора и Косово следващата седмица. "Трите лъва" посрещат Черна Гора на "Уембли" на 14 ноември, а три дни по-късно гостуват на Косово, като се нуждаят само от една точка от двата мача, за да си осигурят място във финалите на Европейското първенство.</p>
      <p>Халфът на Ливърпул Алекс Окслейд-Чембърлейн и крилото на Челси Калъм Хъдсън-Одой се завръщат в състава след отсъствие заради контузии, но Ерик Дайър и Майкъл Кийн не са получили повиквателни. Звездата на Астън Вила Джак Грийлиш отново се разминава с първа повиквателна за националния отбор, въпреки силните си изяви за бирмингамци.</p>
      <p>"Той е много добър футболист, следя го внимателно. Истината е, че се конкурира за място с Рашфорд, Стърлинг, Хъдсън-Одой и Санчо. Работил съм с него в младежкия национален отбор и го познавам добре. Той е много близо до националния отбор, трябва само да продължи да играе по същия начин", коментира Саутгейт.</p>
      <p>
        <b>Съставът на Англия:</b>
      </p>
      <p>Вратари: Хийтън, Пикфорд, Поуп;</p>
      <p>Защитници: Александър-Арнолд, Чилуел, Гомес, Магуайър, Мингс, Роуз, Стоунс, Томори, Трипиър;</p>
      <p>Халфове: Баркли, Делф, Хендерсън, Мадисън, Маунт, Окслейд-Чембърлейн, Райс, Уинкс;</p>
      <p>Нападатели: Рашфорд, Ейбрахам, Хъдсън-Одой, Санчо, Кейн, Стърлинг, Уилсън.</p>
      <p>
        <b>
          <i>В Англия пък цари масово недоволство от наказанието на УЕФА. <a href="https://www.sportlive.bg/worldfootball/england/V-Angliq-nedovolstvat-ot-zhalkoto-nakazanie-sreshtu-Bylgariq-1389744.html">Вижте подробности в този материал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/timeout/remember/Maradona-Ako-mozheh-da-vyrna-vremeto-nqmashe-da-vkaram-na-Angliq-s-lqvata-a-s-dqsnata-ryka-1391072.html"/>
        <a href="https://www.sportlive.bg/bgfootball/bgfootballother/Klop-BFS-ne-e-vinoven-za-rasistkiq-skandal-tova-ne-e-problem-samo-na-Bylgariq-1390861.html"/>
        <a href="https://www.sportlive.bg/worldfootball/england/Gari-Nevil-Nishtozhno-nakazanie-za-Bylgariq-drugiqt-pyt-trqbva-da-napusnem-terena-sami-1390087.html"/>
        <a href="https://www.sportlive.bg/worldfootball/england/Bivsh-igrach-ot-Visshata-liga-syshto-razkritikuva-UEFA-i-predvidi-uvelichenie-na-rasistskite-skandali-1390068.html"/>
      </related>
    </article>
  </body>
</html>