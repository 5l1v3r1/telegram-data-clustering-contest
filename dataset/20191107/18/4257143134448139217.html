<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/orfk-no-a-nemzetkozi-tehergepjarmu-forgalom-a-hataratkelohelyeken"/>
    <meta property="og:site_name" content="infostart"/>
    <meta property="article:published_time" content="2019-11-07T18:59:41+00:00"/>
    <meta property="og:title" content="ORFK: nő a nemzetközi tehergépjármű-forgalom a határátkelőhelyeken"/>
    <meta property="og:description" content="Ezt nem a rendőrség útdíjellenőrzésének szigorítása okozza - közölte az ORFK."/>
  </head>
  <body>
    <article>
      <h1>ORFK: nő a nemzetközi tehergépjármű-forgalom a határátkelőhelyeken</h1>
      <address><time datetime="2019-11-07T18:59:41+00:00">07 Nov 2019, 18:59</time> by <a rel="author">Infostart / MTI</a></address>
      <h3>Ezt nem a rendőrség útdíjellenőrzésének szigorítása okozza - közölte az ORFK.</h3>
      <p>Az év végéhez közeledve ismét nő a tehergépjármű-forgalom a határátkelőhelyeken - írta közleményében az Országos Rendőr-főkapitányság. A rendőrség törvényi kötelezettségének eleget téve határforgalmi ellenőrzés keretében vizsgálja, hogy az üzembentartók befizették-e a megtett úttal arányos útdíjat - áll a közleményben.</p>
      <p>Az ellenőrzés kiterjed minden 3,5 tonna megengedett legnagyobb össztömeget meghaladó tehergépkocsira, nyerges vontatóra, illetve az ilyen gépjárműből és az általa vontatott pótkocsiból, félpótkocsiból álló járműszerelvényre.</p>
      <p>
        <i>Nyitókép: MTI/Balázs Attila</i>
      </p>
    </article>
  </body>
</html>