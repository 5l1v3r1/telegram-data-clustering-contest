<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/samsung-zlavova-horucka-kupony/"/>
    <meta property="og:site_name" content="Android Portal"/>
    <meta property="article:published_time" content="2019-11-07T18:15:36+00:00"/>
    <meta property="og:title" content="Samsung rozdáva poriadne zľavy: Toto všetko kúpite lacnejšie!"/>
    <meta property="og:description" content="Samsung spustil 4. novembra vo svojom e-shope akciu, ktorú označil ako nákupnú horúčku plnú zľavových kupónov."/>
  </head>
  <body>
    <article>
      <h1>Samsung rozdáva poriadne zľavy: Toto všetko kúpite lacnejšie!</h1>
      <address><time datetime="2019-11-07T18:15:36+00:00">07 Nov 2019, 18:15</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Samsung spustil 4. novembra vo svojom e-shope akciu, ktorú označil ako nákupnú horúčku plnú zľavových kupónov. Pri kúpe vybraných produktov zákazník získa zľavu (kupón) na nákup ďalšieho tovaru.</b>
      </p>
      <p>V internetovom obchode si môže zákazník uplatniť zľavu pri zakúpení smartfónov, tabletov a nositeľnej elektroniky. Akcia potrvá <b>do 17. novembra</b> alebo do vyčerpania ponuky zľavových kupónov.</p>
      <p>Hodnota zľavového kupónu sa odvíja od hodnoty nákupu v košíku, t.j. hodnota nákupu v košíku sa počíta len na telefóny, tablety a nositeľné zariadenia, <b>neplatí na príslušenstvo a zariadenia Galaxy A10 a Galaxy S8</b>.</p>
      <figure>
        <img src="https://www.techbyte.sk/wp-content/uploads/2019/11/zlavove-kupony-1.jpg"/>
      </figure>
      <p>Zákazník získa zľavový kupón najskôr po <b>15 pracovných dňoch</b> od obdržania objednaného tovaru na emailovú adresu. Zľavový kupón si môže následne uplatniť pri ďalšom nákupe v internetovom obchode Samsung.</p>
      <p>Platnosť kupónu je <b>do 31. decembra 2019</b> a nie je možné ho kombinovať s inými akciovými ponukami v internetovom obchode. Kupón s maximálnou zľavou vo výške <b>300 EUR</b> dostane ten zákazník, ktorý v e-shope Samsung nakúpi <b>aspoň za 1100 EUR</b>.</p>
      <p>Naopak, najmenšia zľava v hodnote <b>40 EUR</b> bude vygenerovaná pri nákupe do <b>150 EUR</b>. Podrobnosti nájdete <a href="https://www.samsung.com/sk/akcie/samsung-nakupna-horucka/">na tejto adrese</a>, v oficiálnom e-shope Samsung.</p>
    </article>
  </body>
</html>