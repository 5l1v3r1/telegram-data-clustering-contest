<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/lepsi-prodat-nez-draze-opravit-politici-resi-osud-chatrajiciho-domu-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T18:48:00+00:00"/>
    <meta property="og:title" content="Lepší prodat, než draze opravit. Politici řeší osud chátrajícího domu"/>
    <meta property="og:description" content="Nechat dům na nároží brněnského náměstí 28. října a ulice Milady Horákové ve vlastnictví města a postavit v něm byty pro sociálně potřebné, nebo budovu prodat investorovi a nechat její opravu na něm? Tento spor řešili na středečním zasedání zastupitelé Brna-středu. Ti rozhodli, že souhlasí s prodejem památkově chráněného objektu, který patří městu."/>
  </head>
  <body>
    <article>
      <h1>Lepší prodat, než draze opravit. Politici řeší osud chátrajícího domu</h1>
      <address><time datetime="2019-11-07T18:48:00+00:00">07 Nov 2019, 18:48</time> by <a rel="author">Oldřich Haluza</a></address>
      <p>S tím, že je dům lepší prodat, než jej nákladně rekonstruovat, souhlasí i primátorčin náměstek pro bydlení Oliver Pospíšil. „Přestavba domu na byty pro sociální potřeby by byla kvůli památkové ochraně velmi nákladná,“ uvedl.</p>
      <p>O osud budovy mají obavy někteří opoziční zastupitelé Brna-středu. „Soukromý vlastník může nechat dům spadnout, aby už neměl status památky, a mohl s ním nakládat,“ upozornila za opozici Jasna Flamiková.</p>
      <figure>
        <img src="https://g.denik.cz/50/7e/brno-ombudsman-sidlo_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/bezpravi-nahradil-ochrance-prav-komuniste-ridili-brno-ze-sidla-ombudsmanky-20191107.html">Bezpráví nahradil ochránce práv. Komunisté řídili Brno ze sídla ombudsmanky Přečíst článek ›</a>
      </aside>
      <p>Zastupitelé Brna-středu na jednání rozhodli také o sousedním domě na ulici Milady Horákové. Ten je také v chátrajícím stavu, ale nemá památkovou ochranu. Politici schválili usnesení, že se o budovu již nebude starat radnice Brna-středu a že souhlasí s jejím prodejem.<br/><br/>Obě budovy na ulici Milady Horákové jsou majetkem města Brna, dosud je ale udržovala radnice Brna-střed. O jejich další budoucnosti rozhodnou magistrátní zastupitelé.</p>
      <figure>
        <img src="https://g.denik.cz/50/66/brno-lesna-vaculikova-ulice-s-clone_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/lup-za-tri-ctvrte-milionu-po-hromosvodu-vysplhal-do-bytu-a-ukradl-nadity-trezor-20191107.html">Lup za tři čtvrtě milionu: po hromosvodu vyšplhal do bytu a ukradl naditý trezor Přečíst článek ›</a>
      </aside>
    </article>
  </body>
</html>