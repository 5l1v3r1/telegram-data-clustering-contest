<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/top-100-bogatyh/dmitro-firtash-dosye-biografiya-statki-2019-skilki-groshey-u-firtasha-50051952.html"/>
    <meta property="og:site_name" content="НВ"/>
    <meta property="article:published_time" content="2019-11-07T18:10:00+00:00"/>
    <meta property="og:title" content="Топ-100 найбагатших людей України. Фірташ розбагатів на $300 млн і повернувся в першу десятку"/>
    <meta property="og:description" content="Дмитро Фірташ за останній рік збільшив свої статки на $300 млн (до $792 млн). Це дозволило йому повернутися в першу десятку рейтингу найбагатших українців за версією НВ і посісти восьме місце."/>
  </head>
  <body>
    <article>
      <h1>Топ-100 найбагатших людей України. Фірташ розбагатів на $300 млн і повернувся в першу десятку</h1>
      <h2>Дмитро Фірташ за останній рік збільшив свої статки на $300 млн (до $792 млн). Це дозволило йому повернутися в першу десятку рейтингу найбагатших українців за версією НВ і посісти восьме місце.</h2>
      <address>
        <time datetime="2019-11-07T18:10:00+00:00">07 Nov 2019, 18:10</time>
      </address>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/top-100-naybagatshih-ukrajinciv-reyting-nv-i-dragon-capital-novini-ukrajini-50050784.html">Золота сотня. Топ-100 найбагатших українців — рейтинг НВ і Dragon Capital</a>
        </li>
      </ul>
      <p>Дмитра Фірташа якраз можна називати не українським, а австрійським бізнесменом — правоохоронці вже кілька років утримують його у Відні за запитом американців: ті звинувачують мультимільйонера у хабарництві і готові покарати 50 роками в’язниці. Але процес екстрадиції стараннями захисту Фірташа сильно затягнувся. І хоча нещодавно судові органи Австрії дали добро на передання українця в руки американців, адвокати бізнесмена знову застопорили процес.</p>
      <p>Юристи Фірташа неймовірно активні: вони навіть засвітилися у справі імпічменту Дональда Трампа. За інформацією журналу Time, саме захист українського бізнесмена передав Рудольфу Джуліані, адвокату господаря Білого дому, якийсь компромат на опонентів американського президента Джо Байдена і спецпрокурора США Роберта Мюллера.</p>
      <p>Але якщо у віденських проблемах Фірташа ситуація патова, то в діловому сенсі все у бізнесмена йде на поправку. Його медіагрупа Інтер продовжує бути одним з найвпливовіших гравців на вітчизняному ТБ-полі з часткою приблизно 20%. Крім того, дорожчає елітна нерухомість мультимільйонера: наприклад, його вілла на Французькій Рив'єрі в комуні Сен-Жан Кап-Ферра підскочила в ціні.</p>
      <p>Однак у вересні цього року Антимонопольний комітет України (АМКУ) визнав монополістом ринку азотних добрив фірташівську хімічну компанію Ostchem, вимагаюи розділити бізнес. Крім того, структура «віденського в’язня» отримала від АМКУ штраф у розмірі 107 млн грн.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/zatrimani-v-ssha-partneri-dzhuliani-fruman-i-parnas-pracyuvali-na-firtasha-novini-svitu-50047550.html">Затримані в США партнери Джуліані працювали на Фірташа — Reuters</a>
        </li>
        <li>
          <a href="https://nv.ua/ukr/world/geopolitics/firtash-dopomagav-dzhuliani-diskredituvati-baydena-novini-svitu-50048151.html">Фірташ допомагав адвокату Трампа дискредитувати Байдена та Мюллера — ЗМІ</a>
        </li>
        <li>
          <a href="https://nv.ua/ukr/world/countries/firtash-pov-yazaniy-z-nayblizhchim-otochennyam-trampa-oglyad-zmi-50049729.html">Фірташ пов’язаний з найближчим оточенням Трампа? Огляд ЗМІ</a>
        </li>
      </ul>
    </article>
  </body>
</html>