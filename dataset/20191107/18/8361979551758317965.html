<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/druzhina-al-bagdadi-rozkrila-sekreti-roboti-idil-50052267.html"/>
    <meta property="og:site_name" content="НВ"/>
    <meta property="article:published_time" content="2019-11-07T18:18:00+00:00"/>
    <meta property="og:title" content="Затримана в Туреччині дружина аль-Багдаді розкрила секрети роботи ІДІЛ"/>
    <meta property="og:description" content="Дружина ліквідованого лідера Ісламської держави Абу Бакра аль-Багдаді розповіла про «внутрішню роботу» групи джихадистів."/>
  </head>
  <body>
    <article>
      <h1>Затримана в Туреччині дружина аль-Багдаді розкрила секрети роботи ІДІЛ</h1>
      <h2>Дружина ліквідованого лідера Ісламської держави Абу Бакра аль-Багдаді розповіла про «внутрішню роботу» групи джихадистів.</h2>
      <address>
        <time datetime="2019-11-07T18:18:00+00:00">07 Nov 2019, 18:18</time>
      </address>
      <p>Про це повідомляє <a href="https://news.yahoo.com/baghdadis-wife-revealed-group-secrets-capture-084749302.html">AFP.</a></p>
      <p>Неназваний турецький чиновник повідомив, що дружина аль-Багдаді назвала себе як Ранія Махмуд, але насправді її справжнє ім'я Асма Фаузі Мухаммед Аль-Кубайсі. Вона була «першою дружиною» убитого лідера ІДІЛ.</p>
      <p>Вона була затримана 2 червня 2018 року в провінції Хатай на півдні Туреччини, недалеко від сирійського кордону, разом з 10 іншими родичами, включаючи дочку аль-Багдаді.</p>
      <p>Чиновник сказав, що родинні зв’язки були підтверджені за допомогою зразка ДНК Багдаді, наданого іракською владою.</p>
      <p>«Ми встановили справжню особу (дружини) досить швидко. На той момент вона добровільно надала багато інформації про аль-Багдаді і внутрішню роботу ІДІЛ», — сказав чиновник.</p>
      <p>«Ми змогли підтвердити багато з того, що ми вже знали. Ми також отримали нову інформацію, яка дозволила провести низку арештів в інших місцях», — додав він.</p>
      <p>Нагадаємо, 27 жовтня стало відомо, що <a href="https://nv.ua/ukr/world/countries/amerikanski-viyskovi-likviduvali-lidera-id-al-bagdadi-novini-ssha-50050041.html">США провели операцію з ліквідації лідера ІДІЛ Абу Бакра аль-Багдаді.</a></p>
      <p>Надсекретна операція проводилася в провінції Ідліб в Сирії, де розташований останній оплот Ісламської держави. За повідомленнями ЗМІ, американські вертольоти обстрілювали околиці села Бариша протягом 30 хвилин. Сама операція тривала близько чотирьох годин.</p>
      <p>Після оголошення про загибель лідера ІДІЛ президент Туреччини Реджеп Ердоган заявив, що <a href="https://nv.ua/ukr/world/geopolitics/turechchina-zahopila-druzhinu-al-bagdadi-50051946.html">турецькі спецслужби затримали дружину Абу Бакра аль-Багдаді.</a></p>
    </article>
  </body>
</html>