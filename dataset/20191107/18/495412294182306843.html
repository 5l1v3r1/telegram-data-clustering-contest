<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/revolut-prima-banca-globale-il-fondatore-sara-lamazon-dei-servizi-finanziari/1946642/"/>
    <meta property="og:site_name" content="IlSussidiario"/>
    <meta property="article:published_time" content="2019-11-07T18:35:48+00:00"/>
    <meta property="og:title" content="Revolut, prima banca globale/ Il fondatore “Sarà l’Amazon dei servizi finanziari”"/>
    <meta property="og:description" content="Revolut, la prima banca globale. Parla il fondatore Nik Storonsky: &quot;Ecco il nostro obiettivo, un milione di clienti in Italia nel 2020&quot;."/>
  </head>
  <body>
    <article>
      <h1>Revolut, prima banca globale/ Il fondatore “Sarà l’Amazon dei servizi finanziari”</h1>
      <h2>Revolut, la prima banca globale. Parla il fondatore Nik Storonsky: “Ecco il nostro obiettivo, un milione di clienti in Italia nel 2020”</h2>
      <address><time datetime="2019-11-07T18:35:48+00:00">07 Nov 2019, 18:35</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p><b>Revolut</b>, con la sua nascita ha segnato negli ultimi anni l’inizio di una vera e propria guerra al <a href="https://www.ilsussidiario.net/news/generali/1944901/">mondo delle banche</a>. L’obiettivo, dal giorno della sua creazione ad oggi, resta sempre il medesimo ed è ben spiegato dal suo fondatore e CEO, il giovane <b>Nik Storonsky</b>, 35 anni, imprenditore di professione: rivoluzionare il mercato per “mettere il cliente sempre al centro”. Secondo Nik, spiega Business Insider Italia, i profitti delle banche sono destinati a calare. “Le più grandi sopravvivranno, le altre no”, dice. Revolut nasceva quattro anni fa ed ora punta a diventare la più grande fintech d’Europa: “Abbiamo oltre 8 milioni di clienti, in Italia ne abbiamo 300mila ma arriveremo a mezzo milione prima di fine anno”, ne è convinto il suo fondatore che punta a “un milione per il 2020 e quota 5 milioni in cinque anni. Il trend è segnato”. Revolut ha la licenzia bancaria e l’intento dell’imprenditore è quello di aumentare i propri servizi, ma “per noi è fondamentale far risparmiare i nostri utenti fornendo loro quello di cui hanno bisogno”, dice.</p>
      <h4>REVOLUT, PRIMA BANCA GLOBALE</h4>
      <p>L’imprenditore russo-britannico a capo di Revolut, <b>Nik Storonsky</b>, a Startup Business ha di recente dichiarato il prossimo step della sua azienda: “creare la prima vera banca realmente globale, l’<a href="https://www.ilsussidiario.net/news/black-friday-2019-sconti-e-offerte-amazon-e-non-solo-euronics-gia-nel-venerdi-nero/1946283/">Amazon</a> dei servizi finanziari se vogliamo fare un parallelo, e voglio farlo rendendo non solo globale ma anche semplice e per la gran parte gratuito l’accesso e l’utilizzo di servizi finanziari per tutti”, dice. Ma cos’è davvero Revolut? Per farla breve, si tratta di una banca, o meglio, un circuito virtualizzato come Hype, Widiba, BuddyBank. La particolarità nata dall’intuito dello stesso Storonsky è stata quella di scommettere sulla quantità delle transazioni riducendone drasticamente i costi per l’utente finale. “Prima le banche ridevano di noi, poi hanno cercato di copiarci. E alla fine si sono rese conto che non riescono a farlo perché i loro processi sono troppo lunghi”, ha dichiarato Nik.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/borsa-italiana-oggi-piazza-affari-prova-a-tenere-i-23-500-punti-8-novembre-2019/1946557/"/>
        <a href="https://www.ilsussidiario.net/news/spillo-unicredit-lascia-lultimo-ormeggio-ma-leuro-rotta-non-e-ancora-chiara/1946689/"/>
        <a href="https://www.ilsussidiario.net/news/manovra-tasse-la-verita-sulla-plastica-cattiva-che-si-vuol-colpire/1946083/"/>
        <a href="https://www.ilsussidiario.net/news/lotta-al-contante-laffare-per-banche-e-stato-pagato-dai-contribuenti/1946027/"/>
        <a href="https://www.ilsussidiario.net/news/spy-finanza-la-mano-tesa-della-germania-allitalia-per-sfidare-la-francia/1946475/"/>
        <a href="https://www.ilsussidiario.net/news/pil-ue-campiglio-la-francia-dimostra-che-il-nostro-problema-non-e-il-deficit/1946508/"/>
      </related>
    </article>
  </body>
</html>