<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/berlinski-zid"/>
    <meta property="og:site_name" content="Primorske novice"/>
    <meta property="article:published_time" content="2019-11-07T18:07:08+00:00"/>
    <meta property="og:title" content="Berlinski zid"/>
    <meta property="og:description" content="30. obletnico padca Berlinskega zidu bo TV kanal Viasat History obeležil s premiernim predvajanjem letos posnetega dokumentarca o omenjenem dogodku. V soboto ob 21. uri."/>
  </head>
  <body>
    <article>
      <h1>Berlinski zid</h1>
      <address><time datetime="2019-11-07T18:07:08+00:00">07 Nov 2019, 18:07</time> by <a rel="author">Zlatica Kasal</a></address>
      <p>
        <b>30. obletnico padca Berlinskega zidu bo TV kanal Viasat History obeležil s premiernim predvajanjem letos posnetega dokumentarca o omenjenem dogodku. V soboto ob 21. uri.</b>
      </p>
      <figure>
        <img src="https://static.primorske.si/foto/highres/zanimivosti/718789_256-berlin.jpg"/>
        <figcaption>Prizor iz dokumentarnega filma  </figcaption>
      </figure>
      <p>Zgodovinski dokumentarec z izvirnim naslovom Countdown: The Rise and Fall of the Berlin Wall - Izgradnja in padec Berlinskega zidu bodo televizijski gledalci lahko spremljali v dveh delih. Dokumentarec združuje osebna pričevanja z razlago najpomembnejših dogodkov, ki so vodili ta dva ključna zgodovinska dogodka, ter tako 30 let po padcu zidu ponuja nov in predvsem drugačen pogled na zgodovino hladne vojne. Dnevniki in pisma prič iz tistega časa razkrivajo zelo osebne poglede na dogodke - velike zaplete, preobrate in vseprisoten vihar čustev. Oba dogodka sta ljudi močno presenetila, zdelo se je, kot bi se vse skupaj odvilo čez noč. Zgodovinarji in strokovnjaki bodo posamezne zgodbe pojasnili s komentarji in dopolnili s kontekstom.</p>
    </article>
  </body>
</html>