<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/politsiya-vzyalasya-za-vyslovlyuvannya-portnova-pro-zhurnalistiv-radio-svoboda/"/>
    <meta property="og:site_name" content="Рубрика"/>
    <meta property="article:published_time" content="2019-11-07T08:46:06+00:00"/>
    <meta property="og:title" content="Поліція взялася за висловлювання Портнова про журналістів &quot;Радіо Свобода&quot;"/>
    <meta property="og:description" content="Поліція розпочала кримінальне провадження за фактом звернень про погрози журналістам “Радіо Свобода”. Повідомляє Національна поліція. “Слідчі розпочали розслідування за фактом висловлювань Андрія Портнова на адресу журналістів “Радіо Свобода”. Відомості до Єдиного реєстру досудових розслідувань внесли за ч. 2 ст. 171 (Перешкоджання законній професійній діяльності журналістів) та за ч. 1 ст. 345-1 (Погроза або насильство щодо […]"/>
  </head>
  <body>
    <article>
      <h1>Поліція взялася за висловлювання Портнова про журналістів "Радіо Свобода"</h1>
      <address><time datetime="2019-11-07T08:46:06+00:00">07 Nov 2019, 08:46</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/10/60535-620x420.jpg"/>
      </figure>
      <p>
        <b>
          <b>Поліція розпочала кримінальне провадження за фактом звернень про погрози журналістам “Радіо Свобода”.</b>
        </b>
      </p>
      <p>Повідомляє <a href="https://www.npu.gov.ua/news/Informacziya/policziya-rozpochala-kriminalne-provadzhennya-za-faktom-pogroz-zhurnalistam-radio-svoboda/">Національна поліція.</a></p>
      <p>“Слідчі розпочали розслідування за фактом висловлювань Андрія Портнова на адресу журналістів “Радіо Свобода”.</p>
      <p>Відомості до Єдиного реєстру досудових розслідувань внесли за ч. 2 ст. 171 (Перешкоджання законній професійній діяльності журналістів) та за ч. 1 ст. 345-1 (Погроза або насильство щодо журналіста) Кримінального кодексу України”.</p>
      <p>Колишній голова Адміністрації президента часів Віктора Януковича, юрист Андрій Портнов писав у Telegram, що упіймав журналістів “Радіо Свобода” на стеженні за ним, а вони нібито йому погрожують.</p>
      <p>Він <a href="https://rubryka.com/2019/11/02/portnov-oprylyudnyv-dani-shhe-troh-avto-shem-i-zayavyv-shho-nahabnyh-treba-zhorstko-vchyt/">опублікував дані</a> про автомобілі журналістів, звинувачуючи їх у незаконному зборі інформації.</p>
      <p>Після заяв про тиск і перешкоджання журналістській діяльності сам Портнов назвав себе журналістом каналу “112 Україна” і пригрозив журналістам “Радіо Свобода” відповідальністю за перешкоджання його “законній професійній діяльності”.</p>
      <p> </p>
    </article>
  </body>
</html>