<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/07/trener_zagrebskogo_dynamo_nenad_bielytsya_na_moyu_dumku_my_nagraly_na_1685607"/>
    <meta property="og:site_name" content="ZIK.UA"/>
    <meta property="article:published_time" content="2019-11-07T08:34:00+00:00"/>
    <meta property="og:title" content="Тренер загребського «Динамо» Ненад Бьєліца: На мою думку, ми награли на перемогу"/>
    <meta property="og:description" content="Головний тренер загребського «Динамо» Ненад Бьєліца на післяматчевій прес-конференції підбив підсумок битви з «Шахтарем» (3:3) у Лізі чемпіонів."/>
  </head>
  <body>
    <article>
      <h1>Тренер загребського «Динамо» Ненад Бьєліца: На мою думку, ми награли на перемогу</h1>
      <address>
        <time datetime="2019-11-07T08:34:00+00:00">07 Nov 2019, 08:34</time>
      </address>
      <p>
        <b>Головний тренер загребського «Динамо» Ненад Бьєліца на післяматчевій прес-конференції підбив підсумок битви з «Шахтарем» (3:3) у Лізі чемпіонів.</b>
      </p>
      <p>
        <b>– Ви вже не раз говорили, що виступаєте проти системи VAR. Напевно не поміняли свою думку? І чи встигли ви поговорити з суддею Феліксом Брихом?</b>
      </p>
      <p>– Наша розмова з арбітром нехай залишиться таємницею. Ну а з приводу VAR... Так, я давно виступаю проти нього. Вважаю, що він забирає емоції. Він іноді <a href="http://www.ua-football.com/ua/foreign/champions_league/1573080822-trener-dinamo-belicya-ya-davno-vistupayu-proti-var-inodi-vin-stvoryuye-absolyutno-bezgluzdi-situaciyi.html">створює </a>абсолютно безглузді ситуації. Звичайно, з одного боку VAR є перевагою, але з іншого – створює нові проблеми. Я вважаю, що нехай навіть суддя помилиться, але це буде людський фактор. Гра з VAR може вбити емоції, створює купу проблем. Мені це не подобається.</p>
      <p>
        <b>– Склалося враження, що Динамо в Харкові грало краще. Чому так?</b>
      </p>
      <p>– Ну, справа в тому, що цього разу гра була дуже нервовою. Особливо кінцівка. До того ж, нас дещо здивувала тактична схема Шахтаря, коли Тайсон і Марлос грали глибоко на флангах. Так, можливо, в Харкові ми були дещо краще, але тепер, на мою думку, ми награли на перемогу. Ну що сказати, це футбол. Мені немає в чому дорікнути хлопцям. Ми пробували, намагалися, грали від серця.</p>
      <p>
        <b>– Ви зіграли чотири матчі на високому рівні Ліги чемпіонів. Як думаєте, наскільки високі шанси команди пробитися в плей-оф?</b>
      </p>
      <p>– Чесно кажучи, поки що немає далекосяжних планів. Далі у нас матч з Аталантою, і до нього будемо готуватися. Ну а там подивимося.</p>
      <p>
        <b>– Як ви вважаєте, з точки зору боротьби в групі, ця нічия в вашу користь чи на користь Шахтаря?</b>
      </p>
      <p>– Подивимося... Як показала паралельна гра в Мілані, Манчестер Сіті теж не є ідеальною командою. Можна і у нього відібрати очки. Ну і з Аталантою гратимемо по максимуму.</p>
      <p>
        <b>– Як думаєте, чи можна цей матч списувати на невезіння?</b>
      </p>
      <p>– Важко сказати. Можливо це не вдача чи невдача, а просто втрата концентрації. Шахтар забив два голи в Харкові і три голи тут. Можливо, необов’язкових, але це і наші помилки теж. Що ж, будемо сподіватися, що в матчі з Аталантою ми цих помилок не повторимо. Я вірю в перемогу у Мілані.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/07/trener_shahtarya_luish_kashtru_nam_vdalosya_zrobyty_mayzhe_nemozhlyve_1685575"/>
        <a href="https://zik.ua/news/2019/11/07/shahtar_u_kompensovanyy_chas_vidigrav_dva_myachi_i_vryatuvav_gru_ligy_1685529"/>
        <a href="https://zik.ua/news/2019/11/06/eksgravets_dynamo_ognen_vukoievich_zaraz_zagrebske_dynamo_vyglyadaie_1685357"/>
        <a href="https://zik.ua/news/2019/11/06/napadnyk_shahtarya_zhunior_moraes_use_v_nashyh_rukah_i_zalezhyt_vid_nas_1685319"/>
      </related>
    </article>
  </body>
</html>