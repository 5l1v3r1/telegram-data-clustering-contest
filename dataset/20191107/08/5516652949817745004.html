<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425332/to-sabbato-o-kyrios-ogkos-agwnwn-sthn-a-kathgoria"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-07T08:45:08+00:00"/>
    <meta property="og:title" content="Το Σάββατο ο κύριος όγκος αγώνων στην Α' Κατηγορία"/>
    <meta property="og:description" content="Το προσεχές Σάββατο θα γίνει ο κύριος όγκος των αγώνων της 9ης αγωνιστικής στο πρωτάθλημα της Α’ Κατηγορίας Δωδεκανήσου."/>
  </head>
  <body>
    <article>
      <h1>Το Σάββατο ο κύριος όγκος αγώνων στην Α' Κατηγορία</h1>
      <h2>Την ημέρα εκείνη θα γίνουν τα πέντε από τα συνολικά οκτώ παιχνίδια της 9ης αγωνιστικής της Α’ Κατηγορίας Δωδεκανήσου</h2>
      <address>
        <time datetime="2019-11-07T08:45:08+00:00">07 Nov 2019, 08:45</time>
      </address>
      <p>
        <b>Το προσεχές Σάββατο θα γίνει ο κύριος όγκος των αγώνων της 9ης αγωνιστικής στο πρωτάθλημα της Α’ Κατηγορίας Δωδεκανήσου.</b>
      </p>
      <p>Συνολικά, την ημέρα εκείνη ορίστηκαν να γίνουν πέντε αναμετρήσεις οι οποίες αναμένονται με μεγάλο ενδιαφέρον. Το παιχνίδι του Απόλλωνα Καλυθιών με τον Ηρακλή Μαριτσών είναι ένα από αυτά που ξεχωρίζουν και που θα διεξαχθεί την ημέρα εκείνη.</p>
      <p>Όπως φαίνεται αναμένεται να συγκεντρώσει και πάρα πολύ κόσμο. Πολύ καλό παιχνίδι αναμένεται να γίνει και στον Αρχάγγελο όπου ο τοπικός Άρης θα υποδεχθεί τον Διαγόρα Βατίου και θέλει να επανέλθει στις νίκες μετά την ήττα που γνώρισε στην Κρεμαστή την περασμένη αγωνιστική.</p>
      <p>Μεγάλο ενδιαφέρον όμως παρουσιάζει και η αναμέτρηση του Αστέρα Παστίδας με τον ΑΕΡΑ που θα διεξαχθεί την Κυριακή. Ο Αστέρας είναι η μοναδική πλέον αήττητη ομάδα του πρωταθλήματος ωστόσο αναμένεται να έχει πολύ δύσκολο έργο απέναντι στον ανεβασμένο το τελευταίο διάστημα ΑΕΡΑ που έχει στον πάγκο του και νέο προπονητή, τον Ανδρέα Σταύρου.</p>
      <p>Αναλυτικά, όλο το πρόγραμμα των αγώνων, είναι το ακόλουθο:<br/><b>Παρασκευή 8 Νοεμβρίου</b><br/>Στάδιο Ανταγόρας (8.15μ.μ.): ΑΕ Κως – Διγενής Κοσκινού</p>
      <p><b>Σάββατο 9 Νοεμβρίου</b><br/>Καλυθιές (3μ.μ.): Απόλλων Καλυθιών – Ηρακλής Μαριτσών</p>
      <p>Αρχάγγελος (3μ.μ.): Άρης Αρχαγγέλου – Διαγόρας Βατίου</p>
      <p>Καρδάμαινα (3μ.μ.): Δόξα Καρδάμαινας – ΑΟ Πυλίου</p>
      <p>Λίνδος (3μ.μ.): Κλεόβουλος – Φοίβος Κρεμαστής</p>
      <p>Κρεμαστή (3μ.μ.): Κλεάνθης Παραδεισίου – Ποσειδώνας Καρπάθου</p>
      <p><b>Κυριακή 10 Νοεμβρίου</b><br/>Παστίδα (3μ.μ.): Αστέρας Παστίδας – ΑΕΡΑ</p>
      <p><b>Τρίτη 12 Νοεμβρίου</b><br/>ΕΑΚ (1.30μ.μ.): ΑΕ Κατταβιάς – ΑΕ Λέρου</p>
    </article>
  </body>
</html>