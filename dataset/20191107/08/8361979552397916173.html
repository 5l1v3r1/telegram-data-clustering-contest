<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zustrich-v-normandskomu-formati-shcho-skazala-klimpush-cincadze-novini-ukrajini-50052099.html"/>
    <meta property="og:site_name" content="НВ"/>
    <meta property="article:published_time" content="2019-11-07T08:03:00+00:00"/>
    <meta property="og:title" content="Клімпуш-Цинцадзе прокоментувала заяви навколо зустрічі в нормандському форматі"/>
    <meta property="og:description" content="Україні не обов’язково виконувати весь перелік умов Росії для зустрічі в нормандському форматі, заявила глава комітету Верховної Ради з питань інтеграції України з ЄС Іванна Клімпуш-Цинцадзе."/>
  </head>
  <body>
    <article>
      <h1>Клімпуш-Цинцадзе прокоментувала заяви навколо зустрічі в нормандському форматі</h1>
      <h2>Україні не обов’язково виконувати весь перелік умов Росії для зустрічі в нормандському форматі, заявила глава комітету Верховної Ради з питань інтеграції України з ЄС Іванна Клімпуш-Цинцадзе.</h2>
      <address>
        <time datetime="2019-11-07T08:03:00+00:00">07 Nov 2019, 08:03</time>
      </address>
      <p>"Як на мене, протягом останніх двох-трьох днів приходять якісь натяки на прозріння з боку української влади про те, для чого Путін постійно висуває додаткові передумови, наприклад попереднє узгодження підсумкового документа "нормандської зустрічі". Ці люди починають розуміти - мовляв, ми про це не домовлялися, тому, ймовірно, Путін не так вже й хоче цієї зустрічі", - сказала вона під час візиту в Брюссель, пише <a href="https://www.ukrinform.ua/rubric-polytics/2813399-klimpuscincadze-prokomentuvala-majbutnu-zustric-u-normandskomu-formati.html">Укрінформ</a>.</p>
      <p>Нардеп додала, що президент Володимир Зеленський і його команда повинні представити своє бачення вирішення конфлікту на Донбасі, і вже з ним виходити на переговори в нормандському форматі.</p>
      <p>Раніше в Кремлі заявили, що <a href="https://nv.ua/ukr/world/geopolitics/putin-normandska-zustrich-pyeskov-novini-svitu-50051378.html">президент РФ Володимир Путін зацікавлений в проведенні зустрічі</a> з лідерами ФРН, Франції та України в Нормандські форматі за умови термінової необхідності.</p>
      <p>У той же час, глава МЗС України <a href="https://nv.ua/ukr/world/geopolitics/zustrich-v-normandskomu-formati-nova-vimoga-rosiji-novini-ukrajini-50051474.html">Вадим Пристайко заявив про бажання РФ узгодити підсумковий документ</a> саміту. За його словами, це вимога Москви.</p>
    </article>
  </body>
</html>