<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/erdogan-suriye-nin-kuzeyinde-ypg-120-ve-150-saatlik-surelerde-tamamen-cekilmedi-abd-rusya"/>
    <meta property="og:site_name" content="euronews"/>
    <meta property="article:published_time" content="2019-11-07T08:28:47+00:00"/>
    <meta property="og:title" content="Erdoğan: YPG, 120 ve 150 saatlik süreçlerin sonunda tamamen çekilmedi"/>
    <meta property="og:description" content="Erdoğan, Suriye'nin kuzeyinde YPG 120 ve 150 saatlik sürelerde tamamen çekilmedi"/>
  </head>
  <body>
    <article>
      <h1>Erdoğan: YPG, 120 ve 150 saatlik süreçlerin sonunda tamamen çekilmedi</h1>
      <address><time datetime="2019-11-07T08:28:47+00:00">07 Nov 2019, 08:28</time> by <a rel="author">Euronews </a></address>
      <p>Türkiye Cumhurbaşkanı Recep Tayyip Erdoğan, ABD ve Rusya ile varılan mutabakatlarda tanınan süre içerisinde YPG'nin tamamen çekilmediğini söyledi.</p>
      <p>Macaristan'a ziyareti öncesi Ankara'da düzenlediği basın toplantısında konuşan Erdoğan, "YPG/PYD, DEAŞ, PKK; bunların buradan çekildiği veya çekileceği sözünü 120 saat içinde bize verenler, şu anda bunu gerçekleştirmiş değil." dedi. "Şu anda teröristler, Suriye Milli Ordusu'na saldırıyor." diyen Cumhurbaşkanı, "Bu sabah 11 şehit var. Tabii karşı tarafta da ondan çok daha fazlası öldürüldü" şeklinde konuştu.</p>
      <h3>Bağdadi'nin ailesi geri gönderme merkezine alınıyor</h3>
      <p>ABD operasyonu ile öldürülen Eski Irak Şam İslam Devleti (IŞİD) lideri Ebubeki el-Bağdadi'nin yakalanan aile üyeleri ile ilgili konuşan Erdoğan "Yakaladıklarımızı geri gönderme merkezlerimize alıyoruz, orada duracaklar. Adalet Bakanlığı ne karar verecek göreceğiz" ifadelerini kullandı.</p>
      <p>Bağdadi'nin eşinin yanında DNA'sı doğrulanmış çocuğunun da olmasının önemli olduğunu vurgulayan Erdoğan sorgulama işlemleri kararlılıkla devam ettiğini belirtti.</p>
      <h3>'Trump ve Putin'le görüşeceğim'</h3>
      <p>Çarşamba akşamı ABD Başkanı Donald Trump ile görüşen Erdoğan "Dün gece Sayın Trump ile görüştük, bu ara Sayın Putin'le de tekrar bir durum değerlendirmesi için görüşeceğim" sözlerini kullandı.</p>
      <ul>
        <li>
          <a href="https://tr.euronews.com/2019/11/06/cumhurbaskani-erdogan-bagdadinin-esini-kiz-kardesini-ve-enistesini-yakaladik">Cumhurbaşkanı Erdoğan: Bağdadi'nin eşini, kız kardeşini ve eniştesini yakaladık</a>
        </li>
        <li>
          <a href="https://tr.euronews.com/2019/11/06/cumhurbaskan-erdogan-trump-la-telefonda-gorustu-iki-lider-13-kasim-da-bir-araya-geliyor">Cumhurbaşkanı Erdoğan, Trump ile telefonda görüştü: İki lider 13 Kasım'da bir araya geliyor</a>
        </li>
      </ul>
    </article>
  </body>
</html>