<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Roditeli-shokirani-Detski-kanal-izluchva-porno-sled-2300-chasa-911834"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T08:29:00+00:00"/>
    <meta property="og:title" content="Родители шокирани: Детски канал излъчва порно след 23.00 часа!"/>
    <meta property="og:description" content="Родители от Варна са шокирани от факта, че детски канал излъчва филми за възрастни след 23.00 часа, ..."/>
  </head>
  <body>
    <article>
      <h1>Родители шокирани: Детски канал излъчва порно след 23.00 часа!</h1>
      <address>
        <time datetime="2019-11-07T08:29:00+00:00">07 Nov 2019, 08:29</time>
      </address>
      <p>Родители от Варна са шокирани от факта, че детски канал излъчва филми за възрастни след 23.00 часа, научи <b>Varna24.bg</b>.</p>
      <p>Читател на медията ни сподели следното: "Покрай сина ни, който вече е на 8 години, ни остана навикът всяка вечер да гледаме анимация заедно по Cartoon network, нещо като приспивен ритуал. Често ние с майка му, уморени от тежкия работен ден, заспиваме даже преди детето, но около 22,00 часа телевизорът задължително се изгася. Във вторник вечерта обаче и тримата сме заспали при работещ телевизор.</p>
      <p>Около полунощ в просъница дочувам странни звуци и какво беше учудването ми, когато виждам на екрана горещи сцени от филм за възрастни по детския канал. Побързах да изгася телевизора, на сутринта с учудване споделих на съпругата ми, че при условие, че всички подобни канали на "Виваком" са кодирани, операторът е допуснал в ефир на детска телевизия да се върти подобно извращение за подрастващите." </p>
      <p>За проблемът сподели и майка в групата "Варненски мамчета":</p>
      <p>"Мили майчета, внимавайте кои канали гледат децата ви ! Ние сме на "Булсатком" - оптика и точно в 23:00 ч автоматично - Cartoon network се смени с канал за възрастни, без предупреждение и без кодиране!!! Меко казано съм бясна! "Булсатком" вече са сигнализирани. Утре ще пиша и на Комисията за регулиране на съобщенията, но акълът ми не побира как може да ти хрумне така да комбинираш канали! Трябва да си или извратеняк, или тотално лишен от мозък!!!"...</p>
    </article>
  </body>
</html>