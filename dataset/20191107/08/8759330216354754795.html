<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902758/degryse-vanaken-had-misschien-meer-op-zijn-strepen-moeten-staan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T08:45:00+00:00"/>
    <meta property="og:title" content="Degryse: “Vanaken had misschien meer op zijn strepen moeten staan”"/>
    <meta property="og:description" content="De strafschopfase van Club Brugge op PSG is voer voor debat. Ook Marc Degryse geeft tegenover Het Laatste Nieuws zijn mening over het debacle Diagne-Vanaken."/>
  </head>
  <body>
    <article>
      <h1>Degryse: “Vanaken had misschien meer op zijn strepen moeten staan”</h1>
      <address>
        <time datetime="2019-11-07T08:45:00+00:00">07 Nov 2019, 08:45</time>
      </address>
      <p>
        <b>De strafschopfase van Club Brugge op PSG is voer voor debat. Ook Marc Degryse geeft tegenover Het Laatste Nieuws zijn mening over het debacle Diagne-Vanaken.</b>
      </p>
      <p>“Je hebt als penaltynemer niks te winnen, maar alles te verliezen”, begint Degryse. “Dat dat soort mannen dat eens in hun hoofd steken. Verantwoordelijkheid moet je verdienen, je kunt die niet zomaar claimen. Kinderlijk, zeg. Het was een pijnlijk moment, toen Diagne per se de strafschop wilde nemen. Vanaken was de aangewezen man. Terecht, hij mist slechts zelden.”</p>
      <p>Volgens Degryse had Vanaken misschien meer van zich moeten laten horen. “Dan is het te gek voor woorden dat Diagne denkt dat hij de bal mag opeisen. Vanaken had misschien meer op zijn strepen moeten staan. Aan de andere kant: als je begint te vechten voor de bal, dan wordt het nog gênanter. Diagne, die een bedenkelijke reputatie heeft, zou wellicht ook niet toegeven.”</p>
      <p>Club Brugge zal nu een oplossing moeten zoeken. “Hoe Club dat nu moet oplossen, dat weet ik niet. Je kunt hem wel straffen door anderen die wel voor het team spelen voorrang te geven, maar... Ik weet zelfs niet of Diagne het dan wel zou begrijpen. Hij is nu eenmaal een type dat het nooit zal begrijpen. In die optiek past hij niet bij Club Brugge.”</p>
      <figure>
        <embed-post data-src="https://www.instagram.com/p/B4ijrMEABsR" data-service="Instagram"/>
      </figure>
      <aside>Lees meer<br/><a href="https://www.voetbalprimeur.be/nieuws/902738/vp-rapport-diagne-is-de-enige-die-zwaar-door-de-mand-valt-bij-club-brugge.html?itm_source=www.voetbalprimeur.be&amp;itm_medium=highlighted-content">VP Rapport PSG - Club Brugge: invaller Diagne is de enige die door de mand valt<br/></a><a href="https://www.voetbalprimeur.be/nieuws/902752/club-brugge-coach-clement-na-diagne-voorval-natuurlijk-ben-ik-kwaad-.html?itm_source=www.voetbalprimeur.be&amp;itm_medium=highlighted-content"> Club Brugge-coach Clement na Diagne-voorval: “Natuurlijk ben ik kwaad”</a></aside>
    </article>
  </body>
</html>