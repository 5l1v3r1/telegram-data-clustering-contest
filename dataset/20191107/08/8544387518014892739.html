<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/07/loreal-hellas-voithaei-make-a-wish-na-metaferei-to-minima-prosforas-tou/"/>
    <meta property="og:site_name" content="neolaia.gr"/>
    <meta property="article:published_time" content="2019-11-07T08:00:12+00:00"/>
    <meta property="og:title" content="Αυτά τα Χριστούγεννα η L’Oréal Hellas βοηθάει το Μake-A-Wish"/>
    <meta property="og:description" content="Στο βίντεο αυτό, που θα προβληθεί κατά την περίοδο τον εορτών, ένα νέο κορίτσι, παιδί Ευχής, στέλνει με τα δικά του λόγια ένα δυνατό μήνυμα στήριξης στο Make-A-Wish (Κάνε-Μια-Ευχή Ελλάδος) και το πολύτιμο έργο του, καλώντας όλους τους πολίτες να στηρίξουν και αυτοί με τη σειρά τους το έργο του Οργανισμού, αυτές τις γιορτινές ημέρες."/>
  </head>
  <body>
    <article>
      <h1>Αυτά τα Χριστούγεννα η L’Oréal Hellas βοηθάει το Μake-A-Wish</h1>
      <h2>Η L’Oréal Hellas βοηθάει αυτά τα Χριστούγεννα το Μake-A-Wish (Κάνε-Μια-Ευχή Ελλάδος) να μεταφέρει το μήνυμα προσφοράς του σε ακόμα περισσότερους πολίτες, μέσα από ένα συγκινητικό video για τη δύναμη της Ευχής!</h2>
      <address><time datetime="2019-11-07T08:00:12+00:00">07 Nov 2019, 08:00</time> by <a rel="author">neolaia.gr Team</a></address>
      <p>Στο βίντεο αυτό, που θα προβληθεί κατά την περίοδο τον εορτών, ένα νέο κορίτσι, παιδί Ευχής, στέλνει με τα δικά του λόγια ένα δυνατό μήνυμα στήριξης στο Make-A-Wish (Κάνε-Μια-Ευχή Ελλάδος) και το πολύτιμο έργο του, καλώντας όλους τους πολίτες να στηρίξουν και αυτοί με τη σειρά τους το έργο του Οργανισμού, αυτές τις γιορτινές ημέρες.</p>
      <p>Η <b>L’Oréal Hellas,</b> ως Υπερήφανος Υποστηρικτής του Make-A-Wish (Κάνε-Μια-Ευχή Ελλάδος), στηρίζει την κεντρική χριστουγεννιάτικη καμπάνια επικοινωνίας του Οργανισμού, με στόχο το μήνυμά του για την αξία της Ευχής να ευαισθητοποιήσει και να κινητοποιήσει όσο πιο πολλούς συνανθρώπους μας. Στο πλαίσιο αυτό, η L’Oréal Hellas, σε συνεργασία με το Make-A-Wish (Κάνε-Μια-Ευχή Ελλάδος), δημιούργησαν ένα βίντεο, που θα προβληθεί κατά την περίοδο των εορτών με σκοπό να ενδυναμώσει το πνεύμα της προσφοράς. Στο βίντεο αυτο, ένα παιδί ευχής του Make-A-Wish (Κάνε-Μια-Ευχή Ελλάδος) μιλάει για πρώτη φορά για τη δύναμη που δίνει μια ευχή όταν εκπληρώνεται και προσκαλεί τους πολίτες αυτές τις γιορτινές μέρες, να δωρίσουν 2€* στον Οργανισμό (ποσό που αντιστοιχεί στην αξία ενός Αστεριού Ευχής), στέλνοντας με μήνυμα τη λέξη WISH στο 19808.</p>
      <p>Με τη δημιουργία αυτής της καμπάνιας, η L’Oréal Hellas ως Υπερήφανος Υποστηρικτής του Make-A-Wish (Κάνε-Μια-Ευχή Ελλάδος), βοηθάει να προβληθεί το σπουδαίο έργο του οργανισμού σε ένα ευρύτερο κοινό και να αναδειχθεί η πολύτιμη συμβολή της υλοποίησης των ευχών των παιδιών με σοβαρές ασθένειες, τόσο στην ψυχολογία τους, όσο και στον τρόπο που ανταποκρίνονται στη θεραπεία τους. Έχει αποδειχθεί ότι η ελπίδα τους να γίνουν καλά ενισχύεται με την εκπλήρωση της ευχής και τους συντροφεύει με θετικό αντίκτυπο στις δύσκολες μέρες που βιώνουν. Το λιτό αλλά δυνατό μήνυμα του νέου κοριτσιού που πρωταγωνιστεί στην ταινία, παιδί ευχής και η ίδια που έζησε την εμπειρία της πραγματοποίησης της ευχής της, επιβεβαιώνει την ανεκτίμητη αξία της ευχής: «Η εκπλήρωση της ευχής των παιδιών, είναι πολλά παραπάνω, είναι το κίνητρο να συνεχίσει να αγωνίζεται, είναι ο λόγος να πιστέψει πως όλα μπορούν να συμβούν, ακόμα και το πιο σπουδαίο: να γίνει καλά!».</p>
      <p>Το Make-A-Wish (Κάνε-Μια-Ευχή Ελλάδος), με στόχο να εκπληρώνει όσο πιο πολλές ευχές παιδιών κάθε χρόνο, χρειάζεται τη βοήθεια όλων μας για να να εκπληρώσει ακόμα περισσότερες ευχές παιδιών το 2020. Η L’Oréal Hellas ως Υπερήφανος Υποστηρικτής, στέκεται αρωγός με ενέργειες που ενισχύουν τη γνώση και την ευαισθητοποίηση του κόσμου για το πολύτιμο έργο του.</p>
      <p><i>«Στο πλαίσιο της αποστολή μας που είναι να κάνουμε τη ζωή πιο Όμορφη για όλους, τα τελευταία δύο χρόνια ενώσαμε τις δυνάμεις μας με το Make-A-Wish (Κάνε-Μια-Ευχή Ελλάδος) για να βοηθήσουμε παιδιά που μάχονται για τη ζωή τους και να τους δώσουμε ελπίδα και δύναμη, για να ονειρευτούν το μέλλον τους. Φέτος είμαστε ιδιαίτερα συγκινημένοι που υποστηρίζουμε την Χριστουγεννιάτικη επικοινωνία του οργανισμού με μία ταινία προς το ευρύ κοινό, η οποία πιστεύουμε ότι θα ευαισθητοποιήσει και θα κινητοποιήσει με τη δύναμη του μηνύματος και την αξία της μαρτυρίας ενός καταπληκτικού παιδιού ευχής. Δική μας ευχή είναι να μπορέσει το Make-A-Wish (Κάνε-Μια-Ευχή Ελλάδος) να πραγματοποιήσει όλες τις ευχές παιδιών που περιμένουν και με αυτό τον στόχο συνεχίζουμε να στηρίζουμε έμπρακτα αυτό το σπουδαίο έργο»</i>, δήλωσε ο <b>Mehdi Khoubbane, Γενικός Διευθυντής της L’Oréal Hellas.</b></p>
      <p><i>«Κάθε φορά η L’Oréal Hellas μας εκπλήσσει περισσότερο. Μας κάνει να πιστεύουμε ακόμη πιο πολύ στα θαύματα. ‘Δεν είναι απλά μια ευχή’… και αυτό το ζούμε όλοι όσοι είμαστε στο άρμα του Κάνε-Μια-Ευχή. Σε αυτό που ζούμε κάθε μέρα, η L’Oréal Hellas έβαλε εικόνα και φωνή. Ένα ευχαριστώ στη L’Oréal Hellas και μια τεράστια αγκαλιά στην πρωταγωνίστριά μας… ένα παιδί που μας δίδαξε πολλά!»</i> δήλωσε η <b>Σάντρα Ζαφειρακοπούλου, Γενική Διευθύντρια &amp; CEO του Make-A-Wish (Κάνε-Μια-Ευχή Ελλάδος).</b></p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/eisodos-me-karta-sto-panepistimio-sxedio-pou-meleta-i-kibernisi/"/>
        <a href="https://neolaia.gr/neo/paideia-eidiseis"/>
        <a href="https://neolaia.gr/2019/11/07/oi-metallica-kanoun-dorea-100000-stous-puropliktus-tis-kalifornia/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/07/the-end-of-the-fucking-world-i-2i-sezon-sto-netflix/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/07/loreal-hellas-voithaei-make-a-wish-na-metaferei-to-minima-prosforas-tou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
      </related>
    </article>
  </body>
</html>