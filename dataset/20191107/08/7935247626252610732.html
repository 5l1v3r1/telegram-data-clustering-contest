<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/dunyaca-unlu-yildizdan-kotu-haber-felc-gecirdi-214380h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T08:08:13+00:00"/>
    <meta property="og:title" content="Dünyaca ünlü yıldızdan kötü haber! Felç geçirdi"/>
    <meta property="og:description" content="'Soğuk sarışın' karakterleriyle ünlenen ve ‘sinemanın mağrur kraliçesi’ olarak anılan efsanevi Fransız oyuncu Catherine Deneuve, kısmi felç geçirdiği gerekçesiyle hastaneye kaldırıldı."/>
  </head>
  <body>
    <article>
      <h1>Dünyaca ünlü yıldızdan kötü haber! Felç geçirdi</h1>
      <h2>'Soğuk sarışın' karakterleriyle ünlenen ve ‘sinemanın mağrur kraliçesi’ olarak anılan efsanevi Fransız oyuncu Catherine Deneuve, kısmi felç geçirdiği gerekçesiyle hastaneye kaldırıldı.</h2>
      <address>
        <time datetime="2019-11-07T08:08:13+00:00">07 Nov 2019, 08:08</time>
      </address>
      <p>Efsanevi Fransız oyuncu Catherine Deneuve, kısmi iskemik inme (felç) hastalığı nedeniyle Paris’te bir hastanede tedavi altına alındı.<br/><br/>Ekim ayından bu yana, 2020’de gösterilecek olan De Son Vivant filminin çekimlerini yapan 76 yaşındaki oyuncunun hastalanmadan önce, dün de sette olduğu öğrenildi.</p>
      <figure>
        <img src="https://www.olay.com.tr/d/other/zbi-jqa1v0-gguipyk8-cw.jpg"/>
      </figure>
      <p>Ödüllü sanatçının bağlı olduğu ajansın yöneticisi Claire Blondel, Deneuve’nin rahatsızlık nedeniyle motor fonksiyonlarının hasar gördüğünü, bir süre dinleneceğini söyledi.<br/><br/>Roman Polanski ve Luis Buñuel'in filmlerinde canlandırdığı ‘soğuk sarışın’ karakterleri ile ünlenen Deneuve, hala sinemanın en aktif çalışan oyuncularından biri.<br/> </p>
      <figure>
        <img src="https://www.olay.com.tr/d/other/j9ovosvpwucfyecc2bdoia.jpg"/>
      </figure>
      <p>1992 yılında Indochine filmindeki rolüyle Oscar adayı olan Deneuve, bu yıl iki filmle beyazperdede yer aldı: İlki Berlin Film Festivali’nde gösterilen Farewell To The Night, diğer ise Fête De Famille.<br/><br/>Deneuve’nin, rol arkadaşları Juliette Binoche ve Ethan Hawke ile birlikte ağustos ayında katıldığı Venedik Film Festivali’nde gösterilen The Truth adlı filmi de Noel’de gösterime girecek.<br/><br/>Ünlü oyuncunun ayrıca 2020’de gösterime girecek olan macera ve komedi türündeki bir başka yeni filmi de Terrible Jungle.</p>
    </article>
  </body>
</html>