<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/07/228242/novice/posavje/Nevenka_in_sosolci/"/>
    <meta property="og:site_name" content="Dolenjski list"/>
    <meta property="article:published_time" content="2019-11-07T08:30:00+00:00"/>
    <meta property="og:title" content="Nevenka in sošolci"/>
    <meta property="og:description" content="V galeriji Posavskega muzeja Brežice so včeraj odprli likovno razstavo Nevenke Rušković iz Brežic, Irene Čmer iz Škofje vasi pri Celju, Draga..."/>
  </head>
  <body>
    <article>
      <h1>Nevenka in sošolci</h1>
      <address><time datetime="2019-11-07T08:30:00+00:00">07 Nov 2019, 08:30</time> by <a rel="author">M. L.</a></address>
      <p><b>Brežice</b> - V galeriji Posavskega muzeja Brežice so včeraj odprli likovno razstavo <b>Nevenke Rušković</b> iz Brežic, <b>Irene Čmer</b> iz Škofje vasi pri Celju, <b>Draga Leskovarja</b> z Vrhnike, <b>Milana Marina</b> iz Umaga in <b>Stanislava Makuca </b>iz Mežice.</p>
      <p>Kot je ob tem povedala direktorica Posavskega muzeja <b>Alenka Černelič Krošelj</b>, je Ruškovićeva začela akademsko izobraževati za slikarstvo v svojem poznejšem obdobju, potem ko je do upokojitve delala v lekarni Splošne bolnišnice Brežice. Tako je letos je magistrirala iz slikarstva. Tudi drugi tokratni razstavljavci z izjemo Leskovarja so študirali in dosegli formalno izobrazbo na likovni akademiji potem, ko so do upokojitve že delali v svojih poklicih na drugih področjih, s tem da so ljubiteljsko tudi slikali in pri tem tudi razstavljali.</p>
      <p>Z glasbo sta odprtje pospremili klarinetistka <b>Rea Doria Bergant</b> in pianistka <b>Pierina Cavalliere Mršić</b> iz Glasbene šole Brežice.</p>
    </article>
  </body>
</html>