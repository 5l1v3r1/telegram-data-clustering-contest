<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/zarplati-v-uber-v-kompaniji-rozpovili-skilki-zaroblyayut-vodiji-novini-ukrajini-50052098.html"/>
    <meta property="og:site_name" content="НВ"/>
    <meta property="article:published_time" content="2019-11-07T08:32:00+00:00"/>
    <meta property="og:title" content="В Uber назвали зарплати водіїв"/>
    <meta property="og:description" content="Водії Uber в Україні можуть заробляти в районі 25−30 тис гривень, сказав керівник з розвитку Uber в країнах Центральної та Східної Європи Георгій Соколянський в інтерв'ю Економічній правді."/>
  </head>
  <body>
    <article>
      <h1>В Uber назвали зарплати водіїв</h1>
      <h2>Водії Uber в Україні можуть заробляти в районі 25−30 тис гривень, сказав керівник з розвитку Uber в країнах Центральної та Східної Європи Георгій Соколянський в інтерв'ю Економічній правді.</h2>
      <address>
        <time datetime="2019-11-07T08:32:00+00:00">07 Nov 2019, 08:32</time>
      </address>
      <p>«Водій може заробляти на платформі Uber значно більше, ніж середня зарплата в Україні і більше, ніж на інших платформах, тому що у нас більше замовлень. Щоб дати вам орієнтир, чистий заробіток після комісії Uber, після витрат може бути в районі 25−30 тис гривень. Це після сплати всіх податків і витрат. Те, що я вважаю реалістичним», — сказав він.</p>
      <p>Соколянський додав, що компанія не є роботодавцем водіїв: «Насправді, вся філософія Uber полягає в тому, що для водія це можливість заробити гроші з вільним графіком, не маючи трудового розпорядку. Ми не говоримо водіям, коли їм виходити на лінію. Ви можете вийти один раз на півгодини і просто заробляти, коли ви вийшли. Тому ми не є роботодавцем».</p>
      <p>За його словами, компанія просить водіїв підтверджувати податкову реєстрацію (юридична особа або фізична особа-підприємець).</p>
      <p>«Тоді ти можеш співпрацювати з Uber безпосередньо. Деякі водії обирають можливість співпрацювати з Uber не безпосередньо, а через партнерів. Наприклад, автопарки», — розповів Соколянський.</p>
      <p>Нагадаємо, в жовтні компанія <a href="https://nv.ua/ukr/biz/markets/uber-zapuskaye-cifroviy-gamanec-i-pidrozdil-uber-money-novini-svitu-50050593.html">представила підрозділ Uber Money</a>, який працює над фінансовими продуктами та технологіями. Uber, зокрема, запускає цифровий гаманець Uber Wallet.</p>
      <p>Читайте також:</p>
      <ul>
        <li>
          <a href="https://techno.nv.ua/ukr/it-industry/ubereats-predstaviv-koncept-drona-dlya-dostavki-jizhi-novini-svitu-50050565.html">Uber представив концепт дрона для доставки їжі</a>
        </li>
        <li>
          <a href="https://nv.ua/ukr/biz/markets/uber-zapuskaye-cifroviy-gamanec-i-pidrozdil-uber-money-novini-svitu-50050593.html">Цифровий гаманець і кредитки. Uber оголосив про запуск підрозділу Uber Money</a>
        </li>
        <li>
          <a href="https://nv.ua/ukr/world/countries/u-livani-vinesli-smertniy-virok-vodiyevi-uber-50051136.html">Водія Uber, який убив британського дипломата в Лівані, засудили до смертної кари</a>
        </li>
      </ul>
    </article>
  </body>
</html>