<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596124/astynomia-eixame-entopisei-ton-low-to-2018-giati-apokleietai-syllipsi-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T08:42:00+00:00"/>
    <meta property="og:title" content="Αστυνομία: «Είχαμε εντοπίσει τον Low το 2018» - Γιατί αποκλείεται σύλληψή του"/>
    <meta property="og:description" content="Τον Σεπτέμβριο του 2018 η κυπριακή Αστυνομία είχε εντοπίσει ότι ο Jho Taek Low καταζητείται, δήλωσε στην εκπομπή «Πρωτοσέλιδο» του ΣΙΓΜΑ ο Εκπρόσωπος Τύπου..."/>
  </head>
  <body>
    <article>
      <h1>Αστυνομία: «Είχαμε εντοπίσει τον Low το 2018» - Γιατί αποκλείεται σύλληψή του</h1>
      <address><time datetime="2019-11-07T08:42:00+00:00">07 Nov 2019, 08:42</time> by <a rel="author">SigmaLive</a></address>
      <p>Τον Σεπτέμβριο του 2018 η κυπριακή Αστυνομία είχε εντοπίσει ότι ο Jho Taek Low καταζητείται, δήλωσε στην εκπομπή «Πρωτοσέλιδο» του ΣΙΓΜΑ ο Εκπρόσωπος Τύπου του Σώματος, Χρίστος Ανδρέου.</p>
      <p>Τότε, τον τοποθέτησε στον κατάλογο alert list ως καταζητούμενο πρόσωπο, ενημερώνοντας παράλληλα τις αρμόδιες υπηρεσίες. Ο κ. Ανδρέου, υποστήριξε ότι όταν τοποθετείται μια ερυθρά αγγελία στη βάση δεδομένων της Interpol, δεν ειδοποιείται η χωρά. Συνεπώς, για να εντοπιστεί το πρόσωπο πρέπει να αναζητηθεί.</p>
      <p>Και κάτι τέτοιο γίνεται, όταν το πρόσωπο εισέλθει σε κάποια χώρα από τα λιμάνια και τα αεροδρόμια και αφού προηγηθεί έρευνα αναφορικά με τα στοιχεία στη βάση δεδομένων.</p>
      <p>Ερωτηθείς ο κ. Ανδρέου πότε ήταν η τελευταία φορά που εισήλθε στην Κυπριακή Δημοκρατία ο Jho Taek Low, δήλωσε ότι, σύμφωνα με τα στοιχεία της Αστυνομίας, αναχώρησε τελευταία φόρα από την Κύπρο το 2015.</p>
      <p>Από τότε, πρόσθεσε, δεν φαίνεται να έχει έρθει ξανά στην Κύπρο. Ο ίδιος, υποστήριξε ότι τον Μάιο του 2018 οι Αρχές της Μαλαισίας είχαν εκδώσει ερυθρά αγγελία για το εν λόγω πρόσωπο. Η Κυπριακή Δημοκρατία, ωστόσο, δεν υπέγραψε συμφωνία με τη συγκεκριμένη χώρα σ’ ότι αφορά στη σύλληψη και την έκδοση προσώπων. Συνεπώς, η κυπριακή Αστυνομία δεν μπορούσε και δεν μπορεί να συλλάβει τον Jho Taek Low. </p>
      <figure>
        <iframe src="https://www.youtube.com/embed/xUptJvCktDE" width="560" height="315" data-service="Youtube" scrolling="no"/>
      </figure>
    </article>
  </body>
</html>