<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/shoubiznes/stana-yasno-zashcho-sa-prebili-pevetsa-ivaylo-kolev-prichinata-e-smayvashcha_news707868.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T08:04:00+00:00"/>
    <meta property="og:title" content="Стана ясно защо са пребили певеца Ивайло Колев, причината е смайваща"/>
    <meta property="og:description" content="Според лекарска препоръка не е добре да се явявам на места със силна светлина, коментира той"/>
  </head>
  <body>
    <article>
      <h1>Стана ясно защо са пребили певеца Ивайло Колев, причината е смайваща</h1>
      <h2>Според лекарска препоръка не е добре да се явявам на места със силна светлина, коментира той</h2>
      <address>
        <time datetime="2019-11-07T08:04:00+00:00">07 Nov 2019, 08:04</time>
      </address>
      <p>https://blitz.bg/layfstayl/shoubiznes/stana-yasno-zashcho-sa-prebili-pevetsa-ivaylo-kolev-prichinata-e-smayvashcha_news707868.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573106368-ivaylo.jpg"/>
      </figure>
      <p><b>Певецът Ивайло Колев, който твърди, че е бил зверски пребит във входа на блока си, разказа за инцидента с широка усмивка в сутрешния блок на Нова телевизия.</b><br/><br/>"Според лекарска препоръка не е добре да се явявам на места със силна светлина, но обществото заслужава да се хвърли повече светлина върху подобни случаи", започна разказа си той. <br/><br/>"Бях пребит във входа на блока, в който живея. Не искам да навлизам в толкова детайлни обяснения. Следователите настояват да не се изнася много информация.<br/><br/>Бях ритан в главата като футболна топка, предпазих си лицето. Не е междусъседски конфликт. Подбудителят на това деяние не живее в този блок. Имаше формален, битов повод. Има проблем в банята, който е от година. Опитах се да го разреша по мирен начин. <br/><br/>Чуках на вратата на съседите и явно това е бил проблемът. Това според мен е поръчителство, нападнаха ме без никакво обяснение. Получих много тежки удари в главата и тялото, все още съм в шок", заяви още Колев.<br/><br/>"Единственото, което чух, беше: "Защо притесняваш жена ми?". Аз съм в прекрасни отношения с други мои съседи, никой не познава тези хора, те са външни лица. Един от нападателите тръгна да нахълтва в дома ми. Не знаех на колко години съм и кой ден от седмицата е", коментира изпълнителят. <br/><br/> </p>
    </article>
  </body>
</html>