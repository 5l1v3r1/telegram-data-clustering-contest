<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902754/opvallend-gebaar-van-aangeslagen-son-zijn-hele-zware-dagen-geweest-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T08:01:00+00:00"/>
    <meta property="og:title" content="Opvallend gebaar van aangeslagen Son: 'Zijn hele zware dagen geweest'"/>
    <meta property="og:description" content="Heung-Min Son is dankbaar dat hij de mensen die hem de afgelopen dagen steunden, heeft kunnen terugbetalen met twee doelpunten in het Champions League-duel met Rode Ster Belgrado (4-0). De Tottenham Hotspur-aanvaller heeft het lastig met de zware blessure van André Gomes."/>
  </head>
  <body>
    <article>
      <h1>Opvallend gebaar van aangeslagen Son: 'Zijn hele zware dagen geweest'</h1>
      <address>
        <time datetime="2019-11-07T08:01:00+00:00">07 Nov 2019, 08:01</time>
      </address>
      <p>
        <b>Heung-Min Son is dankbaar dat hij de mensen die hem de afgelopen dagen steunden, heeft kunnen terugbetalen met twee doelpunten in het Champions League-duel met Rode Ster Belgrado (4-0). De Tottenham Hotspur-aanvaller heeft het lastig met de zware blessure van André Gomes.</b>
      </p>
      <p>Son veroorzaakte zondag met een onstuimige actie een enkelbreuk bij de Everton-middenvelder. De Zuid-Koreaan stond met tranen in de ogen op het veld na zijn actie en was woensdag nog altijd aangedaan. "Natuurlijk zijn het een paar hele zware dagen voor mij geweest", zegt hij tegen BT Sport. "Maar ik realiseer me hoe gelukkig ik ben met alle steun die ik heb gekregen van de fans en van mijn medespelers."</p>
      <p>Na zijn eerste treffer verontschuldigde Son zich nogmaals voor de camera. "Natuurlijk spijten het incident en de situatie mij nog steeds. Maar ik moest me focussen op het team", vertelt hij. "Ik moest blijven gaan en dit was de juiste reactie voor alle mensen die mij gesteund hebben." De rode kaart van Son werd reeds geseponeerd.</p>
      <figure>
        <iframe data-src="https://twitter.com/btsportfootball/status/1192211231077273600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/videos/902727/son-scoort-drie-dagen-na-beenbreuk-gomes-en-verontschuldigt-zich-voor-camera.html?itm_source=www.voetbalprimeur.be&amp;itm_medium=highlighted-content">Son scoort drie dagen na beenbreuk Gomes en verontschuldigt zich voor camera</a></aside>
    </article>
  </body>
</html>