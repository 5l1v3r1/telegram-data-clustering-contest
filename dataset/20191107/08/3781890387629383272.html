<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740458"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T08:39:00+00:00"/>
    <meta property="og:title" content="คนไทยอยากควง&quot;บิ๊กตู่-ซันนี่&quot;ร่วมเทศกาลลอยกระทง"/>
    <meta property="og:description" content="เศรษฐกิจซบ-ค่าครองชีพสูงลอยกระทงปีหมูเงินสะพัด 9,573 ล้านบาท ลดลง 1.3%   ระบุนักการเมืองที่คนไทยอยากควงไปเที่ยวมากสุดคือ “บิ๊กตู่” ส่วนดาราเป็น “ซันนี่-ญาญ่า”  "/>
  </head>
  <body>
    <article>
      <h1>คนไทยอยากควง"บิ๊กตู่-ซันนี่"ร่วมเทศกาลลอยกระทง</h1>
      <address>
        <time datetime="2019-11-07T08:39:00+00:00">07 Nov 2019, 08:39</time>
      </address>
      <p>
        <b>เศรษฐกิจซบ-ค่าครองชีพสูงลอยกระทงปีหมูเงินสะพัด 9,573 ล้านบาท ลดลง 1.3%   ระบุนักการเมืองที่คนไทยอยากควงไปเที่ยวมากสุดคือ “บิ๊กตู่” ส่วนดาราเป็น “ซันนี่-ญาญ่า”  </b>
      </p>
      <p>นายธนวรรธน์ พลวิชัย ผู้อำนวยการ ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า  ผลสำรวจการใช้จ่ายผู้บริโภคช่วงเทคกาลลอยกระทง ซึ่งปีนี้ตรงกับวันที่ 11 พ.ย.ว่า  มูลค่าการใช้จ่ายอยู่ที่ 9,573 ล้านบาท  ลดลง  1.3% หากเทียบกับช่วงดียวกันของปีก่อนที่ 9,699.66 ล้านบาท  แบ่งเป็นการใช้จ่ายในกรุงเทพฯและปริมณฑล 3,423.69 ล้านบาท หรือลดลง 1.7%  ต่างจังหวัด 6,334.66 ล้านบาทหรือลดลง 1.2%  เนื่องจากปัญหาค่าครองชีพด้านต่าง ๆ ยังสูง ทำให้คนไม่กล้าใช้เงินกันมากนัก<br/><br/>ขณะที่ภาวะเศรษฐกิจชะลอตัวลง  รายได้ลดลง  และภาระหนี้สินเพิ่ม  ส่วนกิจกรรมสัดส่วน 97.3% ไปลอยกระทง  ที่เหลือไปทานอาหารนอกบ้าน   เที่ยวชมสถานที่ที่มีการจัดงานลอยกระทง ไปทำบุญ จัดเลี้ยงสังสรรค์ ไปเที่ยวนอกบ้านอยู่ในจังหวัดไปซื้อของ  ไปเที่ยวต่างจังหวัด และไปดูหนัง</p>
      <figure>
        <img src="https://www.dailynews.co.th/admin/upload/20191107/news_OpztOIYxoq152609_533.jpg?v=20191107165?v=6424"/>
      </figure>
      <p>สำหรับนักการเมืองที่ประชาชนอยากลอยกระทงมากที่สุดคือพล.อ.ประยุทธ์ จันทร์โอชา นายกรัฐมนตรี   รองลงมาคือนาย อนุทิน ชาญวีรกูล  รมว.สาธารณสุข นายธนาธร จึงรุ่งเรืองกิจ  นายอภิสิทธิ์ เวชชาชีวะ และนายทักษิณ ชินวัตร ส่วนดาราฝ่ายชายที่อยากลอยกระทงมากสุดคือนาย ซันนี่ สุวรรณเมธานนท์ ณเดชน์ คูกิมิยะ ขณะที่ฝ่ายหญิงญาญ่า- อุรัสยา  เสปอร์บันด์  เบลล่า- ราณี แคมเปน แพนเค้ก เขมนิจ  จามิกรณ์<br/><br/>ส่วนคำธิษฐานของประชาชนในช่วงลอยกระทงขอให้ พระราชินีในรัชกาลที่ 9 และในหลวงรัชกาลที่ 10 ทรงมี พระพลานามัยแข็งแรง พระชนมายุยิ่งยืนนาน  รวมถึงขอให้มีชีวิตเจริญรุ่งเรือง ประสบความส าเร็จในชีวิต ให้ครอบครัวมีแต่ความสุข ความเจริญ คิดอะไรสมดั่งใจหมาย  เงินทองไหลมาเทมา ไม่ขาดมือ รวยๆ  สุขภาพแข็งแรง ไม่เจ็บ ไม่ป่วย และขอให้ประเทศชาติมีแต่ความสงบสุข เศรษฐกิจดีขึ้น <br/> </p>
    </article>
  </body>
</html>