<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ic-mekan-hava-kirliligine-karsi-alinmasi-gereken-onlemler-2217542"/>
    <meta property="og:site_name" content="Posta"/>
    <meta property="article:published_time" content="2019-11-07T08:07:10+00:00"/>
    <meta property="og:title" content="İç mekan hava kirliliğine karşı alınması gereken önlemler"/>
    <meta property="og:description" content="Hava kirliliği nedeniyle özellikle büyükşehirlerde çeşitli hastalıklar ve hayatını kaybedenler oluyor. Peki, dış mekanda durum böyleyken iç mekanlar nasıl? Dışardan içeriye giren hava bizi nasıl etkiliyor?"/>
  </head>
  <body>
    <article>
      <h1>İç mekan hava kirliliğine karşı alınması gereken önlemler</h1>
      <address>
        <time datetime="2019-11-07T08:07:10+00:00">07 Nov 2019, 08:07</time>
      </address>
      <h3>Hava kirliliği nedeniyle özellikle büyükşehirlerde çeşitli hastalıklar ve hayatını kaybedenler oluyor. Peki, dış mekanda durum böyleyken iç mekanlar nasıl? Dışardan içeriye giren hava bizi nasıl etkiliyor?</h3>
      <p>Dünya Sağlık Örgütü'nün yaptığı araştırmalar sonucunda, neredeyse her yıl 7 milyon insanın <a href="https://www.posta.com.tr/haberler/hava-kirliligi">hava kirliliği</a> nedeniyle hayatını kaybettiği ortaya çıktı.</p>
      <p>7 milyon insanın içinden 3 milyonu ise ne yazık ki iç mekan kirliliğinden dolayı yaşamını yitiriyor.</p>
      <h3>Ne yapmalı?</h3>
      <figure>
        <img src="https://i.pstimaj.com/img/75/640x0/5d37113466a97c25b5bd5e20"/>
      </figure>
      <p>Kullandığımız kimyasallar ve dışarıdan eve giren kirli havanın sağlığımıza olan olumsuz etkilerini minimuma indirmek için ne yapmalı?</p>
      <p>Hava kirliliği; atmosferdeki toz, duman, koku, saf olmayan su buharı gibi, insan hayatını olumsuz etkileyen unsurlar sebebiyle oluşuyor.</p>
      <p>Kullandığımız deodorantlar, arabalardan çıkan egzos dumanları bu kirliliğe tuz biber oluyor.</p>
      <p>İnsanın yarattığı bu durumdan bitkiler ve hayvanlar da zarar görüyor.</p>
      <p>Dolayısıyla bu durumu en aza indirecek olan yine insanlar.</p>
      <h3>En kirli şehirler: Iğdır, Batman, Afyon ve Osmaniye</h3>
      <p>Dünya Sağlık Örgütü’nün hava kirliliği için belirlediği üst sınır 20 birimken; Türkiye’de, İstanbul’un da aralarında bulunduğu şehirlerde bu değerin <b>5 katı </b>hava kirliliği görülüyor</p>
      <p>Dünya Sağlık Örgütü’nün belirlediği değeri aşan şehirlerin başında<b> Iğdır (135), Batman (115), Afyon (112) ve Osmaniye (109)</b> geliyor.</p>
      <p>Bu şehirler daha çok kömürle çalışan fabrikaların bulunduğu ve üretim yapılan yerler olduğu için hava kirliliğinde sınır değeri aşılıyor.</p>
      <p>Hepimizin merak ettiği İstanbul’un değer birimi ise 48.</p>
      <p>İstanbul’da meydana gelen hava kirliliğinin en önemli nedenlerinden biri, egzos gibi atıklar.</p>
      <figure>
        <img src="https://i.pstimaj.com/img/75/640x0/5dc3d13766a97c17a3f6dee4"/>
      </figure>
      <p>Her saat başı 800 kişinin hayatını kaybetmesine sebep olan hava kirliliği, çeşitli solunum yolu hastalıklarına ve cilt problemlerine de sebep oluyor.</p>
      <p>Özellikle çocuklarda astım ve bronşit gibi solunum yolu hastalıklarına; yetişkinlerde ise hava kirliliğine bağlı olarak kalp yetmezliği, akciğer kanseri, koah, felç gibi ölümcül hastalıklara yol açabiliyor.</p>
      <p>Çocukların gelişim çağında hava kirliliğiyle temasında ise akciğer fonksiyonlarında gerileme olduğu görülüyor.</p>
      <h3>Evler, dışarıdan 5 kat daha kirli</h3>
      <figure>
        <img src="https://i.pstimaj.com/img/75/640x0/5d51ce92ae298b86a96565a6"/>
      </figure>
      <p>Araştırmalara göre evler, dış mekanlara oranla 5 kat daha kirli. İç mekan kirliliğinin 2016’da dünyada 3,8 milyon kişinin erken ölümüne sebep olduğu biliniyor.</p>
      <p>İç mekan kirliliği, iki temel kaynağa dayanıyor:</p>
      <p>
        <b>İç mekanlarda kullanılan ürünler sonucunda oluşan kirlilik ve dış ortamdan içeri giren kirlilik.</b>
      </p>
      <p>Kapalı alanlarda içilen sigara hava kirliliğinin en önemli nedenlerinden biri.</p>
      <p>Bir diğer sebebi; havaya yaydığı tozlar ve içerdiği alerjen maddeler sebebiyle halılar...</p>
      <p>Özellikle eski halıların ürettiği bakteriler ve nem de havayı kirletiyor.</p>
      <p>Evde çok fazla nem olduğunu düşünüyorsanız, iç mekandaki havayı dengede tutan ve temiz bir havada solunum yapmanızı sağlayan nem alma cihazlarından faydalanabilirsiniz.</p>
      <p>Bu araçlar, havayı filtrelediği için temizleme özelliğine sahip.</p>
      <h3>Deodorant ve parfüm ürünleri</h3>
      <figure>
        <img src="https://i.pstimaj.com/img/75/640x0/5ae2f58866a97c82afda00a2"/>
      </figure>
      <p>Evi temizlemek ve kişisel bakımiçin kullandığımız ürünler de maalesef sağlığımızı tehdit ediyor.</p>
      <p>Temizlik ve kozmetik ürünlerinde bulunan VOC (uçucu organik bileşikler), iç mekan havasına kimyasal yayılımına sebep oluyor.</p>
      <p>Kokulu mumlar ve oda kokularının da, VOC bileşenleri içeren ürünlere dahil olduğunu belirtelim.</p>
      <p>Uçucu VOC bileşenleri içeren ürünler, havanın nemini aldığı için evinizde hava nemlendirme cihazlarını kullanabilirsiniz.</p>
      <h3>Evcil hayvanların dökülen tüyleri</h3>
      <p>Evcil hayvanlar da ne yazık ki iç ortam kirliliğine sebep olan faktörlerden biri.</p>
      <p>Evcil hayvanınızın döktüğü tüylerin halılara yapışması ve halıya her bastığınızda yükselerek kirliliğe sebep olması, solunum yollarınızın tıkanmasına neden olabilir.</p>
      <p>Ayrıca biyolojik olarak evcil hayvanların ürettiği virüsler, yine solunum yollarına ve akciğerinize olumsuz etki ederek astım benzeri hastalıkları tetikleyebilir.</p>
      <p>Eğer bir evcil hayvanınız varsa anti alerjik elektrik süpürgesi kullanın.</p>
      <h3>Pencereleri sürekli açık tutmak</h3>
      <figure>
        <img src="https://i.pstimaj.com/img/75/640x0/5dc3d11f66a97c16a96dcf4e"/>
      </figure>
      <p>Pencereleri sürekli açık tuttuğunuzda dış ortamdaki kirli havanın ve havada uçuşan polenlerin iç mekana girmesine sebep olursunuz ve böylelikle evdeki hava temiz olsa da kirlenir.</p>
      <p>Özellikle yeni yapılan inşaatlara yakın oturuyorsanız veya eviniz cadde üzerindeyse pencereleri kapalı tutmaya özen gösterin.</p>
      <p>Yaz aylarında pencereleri açmak istediğinizde de hava temizleme cihazları sayesinde iç mekanın havasını temiz tutabilirsiniz.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/chris-brown-kisisel-esyalarini-satisa-cikardi-2217620">
          <img src="https://i.pstimaj.com/img/100/180x95/5dc4017266a97c20a1b30f4a"/>
        </a>
      </figure>
      <p>
        <a href="https://www.posta.com.tr/chris-brown-kisisel-esyalarini-satisa-cikardi-2217620">1 Rapçi Chris Brown kişisel eşyalarını satışa çıkardı</a>
      </p>
      <figure>
        <a href="https://www.posta.com.tr/uzun-omurlu-avustralyali-erkeklerden-uzun-yasamin-sirlari-2217637">
          <img src="https://i.pstimaj.com/img/100/180x95/5dc40480ae298b7cb276e9a7"/>
        </a>
      </figure>
      <p>
        <a href="https://www.posta.com.tr/uzun-omurlu-avustralyali-erkeklerden-uzun-yasamin-sirlari-2217637">2 Uzun ömürlü Avustralyalı erkeklerden uzun yaşamın sırl...</a>
      </p>
      <figure>
        <a href="https://www.posta.com.tr/catherine-deneuve-felc-gecirdi-2217663">
          <img src="https://i.pstimaj.com/img/100/180x95/5dc40eedae298b7c0bf5adbc"/>
        </a>
      </figure>
      <p>
        <a href="https://www.posta.com.tr/catherine-deneuve-felc-gecirdi-2217663">3 Catherine Deneuve felç geçirdi!</a>
      </p>
      <figure>
        <a href="https://www.posta.com.tr/ozgunden-otizmli-cocuklarin-yuhalandigi-iddialarina-tepki-2217654">
          <img src="https://i.pstimaj.com/img/100/180x95/5dc40c88ae298b7c0a11e6a7"/>
        </a>
      </figure>
      <p>
        <a href="https://www.posta.com.tr/ozgunden-otizmli-cocuklarin-yuhalandigi-iddialarina-tepki-2217654">4 Özgün'den otizmli çocukların yuhalandığı iddialarına t...</a>
      </p>
      <figure>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">
          <img src="https://i.pstimaj.com/img/100/180x95/5dc3f97bae298b7c0bf5ad7d"/>
        </a>
      </figure>
      <p>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">5 Kerimcan'dan eski dostu Demet Akalın'a olay gönderme</a>
      </p>
      <figure>
        <a href="https://www.posta.com.tr/yilan-isirigindan-sonra-parmagini-kesti-2217605">
          <img src="https://i.pstimaj.com/img/100/180x95/5dc3ee78ae298b7cb276e96a"/>
        </a>
      </figure>
      <p>
        <a href="https://www.posta.com.tr/yilan-isirigindan-sonra-parmagini-kesti-2217605">6 Yılan ısırığından sonra parmağını kesti</a>
      </p>
      <figure>
        <a href="https://www.posta.com.tr/kaiagerber-ve-pete-davidson-ask-yasiyor-2217603">
          <img src="https://i.pstimaj.com/img/100/180x95/5dc3ea9566a97c1fe7132677"/>
        </a>
      </figure>
      <p>
        <a href="https://www.posta.com.tr/kaiagerber-ve-pete-davidson-ask-yasiyor-2217603">7 Kaia Gerber ve Pete Davidson aşk yaşıyor</a>
      </p>
      <figure>
        <a href="https://www.posta.com.tr/muge-anli-canli-yayininda-sasirtan-ifadeler-2217381">
          <img src="https://i.pstimaj.com/img/100/180x95/5dc2acda66a97ce8e0f94894"/>
        </a>
      </figure>
      <p>
        <a href="https://www.posta.com.tr/muge-anli-canli-yayininda-sasirtan-ifadeler-2217381">8 Müge Anlı canlı yayınında şaşırtan ifadeler</a>
      </p>
      <figure>
        <a href="https://www.posta.com.tr/ipek-tanriyar-hamile-2217585">
          <img src="https://i.pstimaj.com/img/100/180x95/5dc3e259ae298b7305ad9127"/>
        </a>
      </figure>
      <p>
        <a href="https://www.posta.com.tr/ipek-tanriyar-hamile-2217585">9 İpek Tanrıyar hamile</a>
      </p>
      <figure>
        <a href="https://www.posta.com.tr/seda-sayan-popomda-hicbir-sey-yok-2217405">
          <img src="https://i.pstimaj.com/img/100/180x95/5dc2bcbd66a97ce9ddb544fe"/>
        </a>
      </figure>
      <p>
        <a href="https://www.posta.com.tr/seda-sayan-popomda-hicbir-sey-yok-2217405">10 Seda Sayan: Popomda hiçbir şey yok</a>
      </p>
      <related>
        <a href="https://www.posta.com.tr/romatizmal-hastaliklarin-nedeni-kirli-ve-nemli-havalar-olabilir-mi-2204882"/>
      </related>
    </article>
  </body>
</html>