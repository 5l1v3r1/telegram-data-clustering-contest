<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/slidchi-dbr-provodyat-obshuki-u-vlasnika-telekanalu-pryamiy-638316.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T08:56:49+00:00"/>
    <meta property="og:title" content="Слідчі ДБР проводять обшуки у власника телеканалу «Прямий»"/>
    <meta property="og:description" content="На телеканалі «Прямий» заявили, що розцінюють обшук у Макеєнка як тиск і наступ на свободу слова"/>
  </head>
  <body>
    <article>
      <h1>Слідчі ДБР проводять обшуки у власника телеканалу «Прямий»</h1>
      <address>
        <time datetime="2019-11-07T08:56:49+00:00">07 Nov 2019, 08:56</time>
      </address>
      <h4>На телеканалі «Прямий» заявили, що розцінюють обшук у Макеєнка як тиск і наступ на свободу слова</h4>
      <p>Працівники Державного бюро розслідувань проводять обшуки у власника телеканалу «Прямий», колишнього народного депутата Володимира Макеєнка.</p>
      <p>Про це повідомила речник ДБР Анжеліка Іванова, пише <a href="https://www.ukrinform.ua/rubric-society/2813484-dbr-provodit-obsuki-u-vlasnika-telekanalu-pramij.html">Укрінформ</a>.</p>
      <p>«ДБР проводить слідчі дії у Володимира Макеєнка у рамках розслідування провадження щодо купівлі-продажу телеканалу «Прямий», - сказала вона.</p>
      <p>Своє чергою на телеканалі «Прямий» заявили, що розцінюють обшук у Макеєнка як тиск і наступ на свободу слова.</p>
      <p>Як повідомлялося, ДБР проводить слідство щодо можливого ухилення від сплати податків п’ятим президентом України Петром Порошенком під час купівлі-продажу телеканалу «Прямий».</p>
      <p>Державне бюро розслідувань у липні вже <a href="https://glavcom.ua/country/politics/derzhbyuro-rozsliduvan-priyshlo-na-telekanal-poroshenka-za-zayavoyu-portnova-zmi-606116.html">проводило слідчі дії в приміщенні телеканалу «Прямий»</a> у рамках розслідування можливих зловживань п'ятого президента Петра Порошенка під час купівлі-продажу телеканалу. </p>
      <p>До слова, директор Державного бюро розслідувань Роман Труба <a href="https://glavcom.ua/news/truba-poskarzhivsya-shcho-poroshenko-15-raziv-ne-priyshov-na-dopit-636536.html">заявив, що Порошенко 15 разів не з’явився на допит у ДБР у провадженнях, в яких він фігурує. </a></p>
      <blockquote><b> Читайте також: <br/></b><br/>   •  <b><a href="https://glavcom.ua/news/dbr-pereviryaje-chi-legitimno-yacenyuk-i-groysman-buli-obirani-premjer-ministrami-635204.html">Портнов «шиє» державну зраду всьому колишньому керівництву України<br/></a></b>   •  <b><a href="https://glavcom.ua/interviews/advokat-poroshenka-illya-novikov-derzhavne-byuro-rozsliduvan-nadaje-portnovu-vip-servis-633066.html">Адвокат Порошенка Ілля Новіков: Державне бюро розслідувань надає Портнову VIP-сервіс<br/></a></b>   •  <b><a href="https://glavcom.ua/publications/trubu-prorvalo-glava-dbr-vidzvituvav-pro-spravi-pashinskogo-zhevago-i-poroshenka-631421.html">Трубу прорвало. Глава ДБР відзвітував про справи Пашинського, Жеваго і Порошенка</a></b></blockquote>
    </article>
  </body>
</html>