<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/ekonomika/20191107-prozori-reyestry-ta-likvidatsiya-dabi-kudryavtsev-pro-reformuvannya-galuzi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T08:51:23+00:00"/>
    <meta property="og:title" content="Прозорі реєстри та ліквідація ДАБІ – Кудрявцев про реформування галузі"/>
    <meta property="og:description" content="На думку колишнього очільника ДАБІ Олексія Кудрявцева, зміни у будівельній сфері вже розпочалися."/>
  </head>
  <body>
    <article>
      <h1>Прозорі реєстри та ліквідація ДАБІ – Кудрявцев про реформування галузі</h1>
      <address>
        <time datetime="2019-11-07T08:51:23+00:00">07 Nov 2019, 08:51</time>
      </address>
      <p>На думку колишнього очільника ДАБІ Олексія Кудрявцева, зміни у будівельній сфері вже розпочалися.</p>
      <p>Найближчим часом зміни побачать не лише учасники ринку, а й всі громадяни.</p>
      <blockquote>– Проблему буде вирішено – я у цьому впевнений. Треба розуміти, що йдеться про могутню галузь, котра достатньо енергійно розвивається, рухається з певною швидкістю, а відтак – має інерцію.<br/>Не можна одним рухом чи одним наказом за добу змінити всю систему. Має бути той, хто візьметься особисто все це робити. Керівник, який візьме на себе відповідальність.<br/>Щодо ДАБІ – так, я переконаний, що для знищення там корупції необхідно цей орган ліквідовувати. Але це рішення має бути спільне, на рівні найвищого керівництва держави,- підкреслив Олексій Кудрявцев.</blockquote>
      <p>Він висловив переконання, що вже найближчим часом буде знайдено найоптимальніший вихід щодо цього відомства. В той же час варто розуміти, що<b> корупція в ДАБІ</b> – це лише <b>частина всієї корумпованої державної машини</b>, з якою ми мусили боротись багато років, нагадав Кудрявцев.</p>
      <blockquote>– Зараз її зупиняють – в усіх напрямах. Тому, переконаний, зупинять і в системі держархбудконтролю та містобудування. До речі, зміни в будівництві вже розпочалися. І місця для корупції там більше не буде! – сподівається він.</blockquote>
      <p>Серед важливих кроків, які допоможуть швидко реформувати галузь, він назвав, зокрема, <b>запровадження концепції поетапного контролю</b> на будівництві, <b>діджиталізацію</b> рутинних послуг, <b>створення прозорих реєстрів</b> новобудов, що є особливо важливим для інвесторів, та <b>проведення ревізії ринку</b> послуг з експертизи.</p>
      <blockquote>– Нині у цій сфері панує певний хаос. Передусім варто провести аудит всіх тих організацій, що надають експертні звіти.<br/>Необхідно також змінити критерії, за якими фахівець може отримати сертифікат експерта. Ця людина має нести реальну відповідальність за висновки, які надає. Але це знову-таки справа не одного дня. Варто провести ревізію всього ринку послуг з експертизи,- переконаний фахівець.</blockquote>
      <p>Нагадаємо, Кудрявцев висловив думку про те, що <a href="https://fakty.com.ua/ua/ukraine/20191025-pereformatuvannya-dabi-stane-logichnym-zavershennyam-reformy-v-galuzi-kudryavtsev/">переформатування ДАБІ</a> стане логічним завершенням реформи в галузі.</p>
    </article>
  </body>
</html>