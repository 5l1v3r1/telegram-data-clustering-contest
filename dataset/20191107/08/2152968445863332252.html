<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/07/obviniha-v-terorizym-bivsh-imam-v-chehiia.428827"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T08:30:00+00:00"/>
    <meta property="og:title" content="Обвиниха в тероризъм бивш имам в Чехия"/>
    <meta property="og:description" content="Самер Шехадех може да получи до 15 г. затвор | Dnes.bg"/>
  </head>
  <body>
    <article>
      <h1>Обвиниха в тероризъм бивш имам в Чехия</h1>
      <h2>Самер Шехадех може да получи до 15 г. затвор</h2>
      <address><time datetime="2019-11-07T08:30:00+00:00">07 Nov 2019, 08:30</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Бивш имам, живеещ в Прага, беше обвинен за тероризъм и може да получи до 15 години затвор, предаде Франс прес, като се позова на съобщение на съдебните власти.<br/><br/>Самер Шехадех е съден за участие в терористична група и за това, че е подкрепял, насърчавал и финансирал терористични дейности. Той е в ареста от година. Брат му и снаха му са обвинени за същото.<br/><br/>Самер Шехадех е роден в Прага, от палестински произход е, учил е в Саудитска Арабия и е бил имам на джамията в Прага. Преди пет години я напуска, за да отиде да живее в Словакия. <br/><br/>После се връща в Прага, но напуска отново Чехия през 2016 г. с брат си и снаха си, на които помогнал да се присъединят към групировка в Сирия, свързана с Ал Кайда, пише БТА.<br/><br/>Чешката полиция е започнала да се интересува от него през същата година, подозирайки го, че подстрекава хората към радикализация. Според медиите бившият имам бил арестуван в Йордания и екстрадиран към Чехия.<br/> </p>
    </article>
  </body>
</html>