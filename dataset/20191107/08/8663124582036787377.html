<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-v-65-imovirnist-vyhodu-shahtarya-u-plej-of-ligy-chempioniv/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-07T08:41:00+00:00"/>
    <meta property="og:title" content="Букмекери оцінили в 65% імовірність виходу «Шахтаря» у плей-оф Ліги чемпіонів"/>
    <meta property="og:description" content="У четвертому турі групового раунду Ліги чемпіонів донецький «Шахтар» на виїзді вирвав важливу нічию в матчі проти загребського «Динамо» (3:3). Після завершення цього поєдинку букмекери переглянули шанси підопічних Луїша Каштру на вихід у 1/8 фіналу найпрестижнішого європейського клубного турніру."/>
  </head>
  <body>
    <article>
      <h1>Букмекери оцінили в 65% імовірність виходу «Шахтаря» у плей-оф Ліги чемпіонів</h1>
      <address><time datetime="2019-11-07T08:41:00+00:00">07 Nov 2019, 08:41</time> by <a rel="author">Сергій Гумен</a></address>
      <p>У четвертому турі групового раунду Ліги чемпіонів донецький «Шахтар» на виїзді вирвав важливу нічию в матчі проти загребського «Динамо» (3:3). Після завершення цього поєдинку букмекери переглянули шанси підопічних Луїша Каштру на вихід у 1/8 фіналу найпрестижнішого європейського клубного турніру.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/rgt.png?w=800&amp;ssl=1"/>
        <figcaption>Букмекери оцінили в 65% імовірність виходу «Шахтаря» у плей-оф Ліги чемпіонів</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-paddy-power/">Paddy Power</a> запропонувала ставки на можливий вихід донецького «Шахтаря» з групи С у плей-оф Ліги чемпіонів сезону-2019/20. Експерти встановили на цей варіант коефіцієнт 1,53, що відповідає 65 відсоткам імовірності.</p>
      <p>На вихід у плей-оф із цього квартету також претендують загребське «Динамо» та італійська «Аталанта». Успіх кожного з цих колективів оцінений котируванням 4,33 (23%).</p>
      <p>Нагадаємо, що чемпіон України у першому турі групового раунду зазнав розгромної домашньої поразки від «Манчестер Сіті» (0:3). Проте вже у наступному турі команда Луїша Каштру змогла реабілітуватися, здобувши поремогу в гостьовому матчі проти «Аталанти» (2:1). У поєдинку третього туру «Шахтар» на своєму полі поділив очки з «Динамо» (2:2). У четвертому турі донеччани також розійшлися миром з хорватським клубом (3:3).</p>
      <p>У наступному турі «Гірники» відправляться у гості до «Манчестер Сіті» (26 листопада), а завершать груповий етап домашнім поєдинком проти «Аталанти» (11 грудня).</p>
      <p>Після чотирьох турів «Шахтар» з п’ятьма балами посідає друге місце в турнірній таблиці групи С, випереджаючи «Динамо» Загреб (5 очок) за додатковими показниками. Впевнено лідирує у квартеті «Манчестер Сіті» з десятьма пунктами, «Аталанта» йде останньою з одним балом в активі.</p>
      <related>
        <a href="https://bookmaker-ratings.com.ua/bavariya-borussiya-dortmund-stavky-prognozy-i-koefitsiyenty-bukmekeriv-na-match-9-lystopada-2019-roku/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bk-pin-up-daruye-1-000-gryven-za-vgadanyj-rahunok-matchu-shahtar-dynamo/"/>
        <a href="https://bookmaker-ratings.com.ua/liverpul-manchester-siti-stavky-prognozy-i-koefitsiyenty-bukmekeriv-na-match-10-lystopada-2019-roku/"/>
        <a href="https://bookmaker-ratings.com.ua/bukmekery-roberto-martines-favoryt-na-posadu-trenera-barselony/"/>
      </related>
    </article>
  </body>
</html>