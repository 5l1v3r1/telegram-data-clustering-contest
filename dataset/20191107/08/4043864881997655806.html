<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231238/"/>
    <meta property="og:site_name" content="Українська правда"/>
    <meta property="article:published_time" content="2019-11-07T08:42:16+00:00"/>
    <meta property="og:title" content="Затриманий в аеропорту російський злочинець втік з-під варти"/>
    <meta property="og:description" content="Затриманий прикордонниками та поліцією в аеропорту “Бориспіль” російський злочинець втік з-під варти під час транспортування в ізолятор."/>
  </head>
  <body>
    <article>
      <h1>Затриманий в аеропорту російський злочинець втік з-під варти</h1>
      <address>
        <time datetime="2019-11-07T08:42:16+00:00">07 Nov 2019, 08:42</time>
      </address>
      <p>Затриманий прикордонниками та поліцією в аеропорту "Бориспіль" російський злочинець втік з-під варти під час транспортування в ізолятор.</p>
      <p><b>Джерело:</b> <a href="https://kv.npu.gov.ua/news/rozshuk/policziya-kijivshhini-rozshukuje-zlodiya-rosiyanina-yakij-vtik-z-pid-varti/?fbclid=IwAR37zQu1P2Xspfj3F2lxfNDIUsJM1mqVVKUYxiLC5DhyFrxgRZk307FnHSE">пресслужба</a> поліції Київської області</p>
      <p><b>Деталі:</b> В аеропорту "Бориспіль" прикордонники спільно з працівниками Департаменту міжнародного поліцейського співробітництва затримали громадянина Російської Федерації, який розшукується правоохоронцями своєї держави за скоєння низки злочинів.</p>
      <p>Для подальшої екстрадиції в Росію 51-річного іноземця мали помістити в ізолятор тимчасового тримання до прийняття рішення судом.</p>
      <p>Однак, під час доправлення зловмисника до ІТТ, він скоїв втечу.</p>
      <p>За фактом втечі особи з-під варти керівництвом поліції Київщини призначено службове розслідування.</p>
      <p>Поліція закликає громадян, хто володіє інформацією про розшукуваного втікача, або знає про його місцеперебування, зателефонувати на спец лінію 102.</p>
      <figure>
        <img src="https://img.pravda.com/images/doc/3/8/3800007----------.jpg"/>
      </figure>
      <p>За описом поліції, злочинець був одягнений у спортивний костюм чорного кольору та коричневу куртка. Прикмети: зріст 170 см, худорлявої статури, вибриті виски, коротке русяве волосся у формі повздовжньої смуги, коротка борода чорного кольору.</p>
      <p>
        <b>Нагадаємо:</b>
      </p>
      <ul>
        <li>15 серпня Амос Дов <a href="https://www.pravda.com.ua/news/2019/08/16/7223706/">Сільвер</a>, засновник мережі масового розповсюдження каннабісу Telegrass, <a href="https://www.pravda.com.ua/news/2019/08/18/7223842/">утік від правоохоронців</a> в Україні перед екстрадицією до Ізраїлю. </li>
      </ul>
      <related>
        <a href="https://www.pravda.com.ua/news/2019/11/7/7231236/"/>
        <a href="https://www.pravda.com.ua/news/2019/11/7/7231233/"/>
        <a href="https://www.epravda.com.ua/news/2019/11/7/653423/"/>
      </related>
    </article>
  </body>
</html>