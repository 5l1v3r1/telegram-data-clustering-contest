<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hayvanlari-kurtarilmadan-ambulansa-binmek-istemedi-214364h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T05:36:40+00:00"/>
    <meta property="og:title" content="Hayvanları kurtarılmadan ambulansa binmek istemedi"/>
    <meta property="og:description" content="Bursa'nın Nilüfer ilçesinde, canlı hayvan taşıyan kamyonetin devrilmesi sonucu 8 küçükbaş hayvan telef oldu."/>
  </head>
  <body>
    <article>
      <h1>Hayvanları kurtarılmadan ambulansa binmek istemedi</h1>
      <h2>Bursa'nın Nilüfer ilçesinde, canlı hayvan taşıyan kamyonetin devrilmesi sonucu 8 küçükbaş hayvan telef oldu.</h2>
      <address>
        <time datetime="2019-11-07T05:36:40+00:00">07 Nov 2019, 05:36</time>
      </address>
      <p>İnegöl ilçesinden Mustafakemalpaşa ilçesine küçükbaş hayvan taşıyan Hakkı Özer idaresindeki 26 ABM 086 plakalı kamyonet, Ataevler mevkisinde devrildi.</p>
      <p>Özer ve yanında çalışan bir kişi kendi imkanlarıyla kamyonetten çıktı.</p>
      <p>Kazada yaralanan Özer, kamyonetin kasasında bulunan 60 küçükbaş hayvanın kurtarılması için çevredekilerden yardım istedi.</p>
      <p>Haber verilmesi üzerine olay yerine 112 Acil Servis, polis ve itfaiye ekipleri sevk edildi.</p>
      <figure>
        <img src="https://www.olay.com.tr/d/other/bf1a38e4234ddf5931cafa07626e9714.jpg"/>
      </figure>
      <p>Kolundan yaralanan Özer, hayvanları kurtarılmadan ambulansa binmek istemedi. Hakkı Özer, polis ekiplerinin çabasıyla tedavi edildi. Özer, tedavisinin ardından küçükbaş hayvanları, olay yerine gelen başka bir kamyonete, çevredekilerin de yardımıyla yükledi.</p>
      <figure>
        <img src="https://www.olay.com.tr/d/other/67cc7b8235eac072bd00a71e229289cc.jpg"/>
      </figure>
      <p>Kaza yapan kamyonetten sızan benzin belediye ekipleri tarafından temizlenirken, yolda bir süre yoğunluk oluştu.</p>
      <p>Devrilen kamyonet, çekici tarafından kaldırıldı ve yol yeniden trafiğe açıldı.</p>
      <p>Kazada, 8 küçükbaş hayvan telef oldu.</p>
    </article>
  </body>
</html>