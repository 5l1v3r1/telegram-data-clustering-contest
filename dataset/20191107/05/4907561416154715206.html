<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/konut-alan-kdv-indiriminde-hakli-cikti-2217507"/>
    <meta property="og:site_name" content="Posta"/>
    <meta property="article:published_time" content="2019-11-07T05:00:50+00:00"/>
    <meta property="og:title" content="Konut alan KDV indiriminde haklı çıktı"/>
    <meta property="og:description" content="Ekonomiyi canlandırmak, inşaat sektörüne destek olmak ve konutları ucuzlatarak daha çok kişinin ev sahibi olmasını sağlamak amacıyla 8 Eylül 2016’da bir düzenleme yapılmıştı. Buna göre; net alanı 150 metrekare ve üstü konutlar ile arsa metrekare fiyatı 1000 TL ve üzeri olan konutların teslimlerinde (satışında) KDV yüzde 18’den yüzde 8’e indirilmişti. Yani KDV’den kaynaklı yüzde 10’luk indirim imkanı oluşmuştu."/>
  </head>
  <body>
    <article>
      <h1>Konut alan KDV indiriminde haklı çıktı</h1>
      <address>
        <time datetime="2019-11-07T05:00:50+00:00">07 Nov 2019, 05:00</time>
      </address>
      <h3>Ekonomiyi canlandırmak, inşaat sektörüne destek olmak ve konutları ucuzlatarak daha çok kişinin ev sahibi olmasını sağlamak amacıyla 8 Eylül 2016’da bir düzenleme yapılmıştı. Buna göre; net alanı 150 metrekare ve üstü konutlar ile arsa metrekare fiyatı 1000 TL ve üzeri olan konutların teslimlerinde (satışında) KDV yüzde 18’den yüzde 8’e indirilmişti. Yani KDV’den kaynaklı yüzde 10’luk indirim imkanı oluşmuştu.</h3>
      <p><a href="https://www.posta.com.tr/haberler/kdv">KDV</a> indirim kararı, 8 Eylül 2016 ile 31 Mart 2017 tarihi de dahil olmak üzere bu tarihler arasında yapılan teslimlerde, devirlerde geçerliydi.</p>
      <p>Ancak yüzde 18 KDV oranı baz alınarak satılan konutlarda henüz dairesi teslim edilmeyenler için aradaki yüzde 10’luk KDV indiriminin inşaat şirketine mi, yoksa <a href="https://www.posta.com.tr/haberler/konut">konut</a> alıcısına mı ait olacağının belirsizliği vardı.</p>
      <p>Bazı inşaat şirketleri, kendilerine ait olduğunu iddia ettiği fark KDV’yi konut alıcısına iade etmemişti.</p>
      <figure>
        <img src="https://i.pstimaj.com/img/75/640x0/5da79a0e66a97c93f817aa53"/>
      </figure>
      <h3>10 yıl içinde dava açma hakkı</h3>
      <p>İstanbul 2. Asliye Ticaret Mahkemesi 26 Eylül 2019 tarihinde bu konudaki belirsizliği ortadan kaldıran emsal bir karara imza attı.</p>
      <p>Mahkeme, inşaat şirketinin KDV’yi son kullanıcıdan alıp Maliye’ye ödemesi gereken bir aracı olduğunu, Maliye’ye bu yüzde 10 farkı ödemediğine göre de sebepsiz zenginleştiğini belirtip aradaki yüzde 10 farkın inşaat şirketine değil tüketiciye ait olduğunu belirterek inşaat şirketinin bu yüzde 10 farkı iade etmesi gerektiğine hükmetti.</p>
      <p>Bu şekilde ev alanlar, ev tesliminden itibaren 10 yıl içinde dava açabilir.</p>
      <p>Ayrıca aradaki farkın alınabildiğini öğrenenler de 2 yıl içinde dava açma hakkına sahip.</p>
      <figure>
        <img src="https://i.pstimaj.com/img/75/640x0/5da6424a66a97c5f1c95e946"/>
      </figure>
      <h3>Örnek olay ve vergi farkı</h3>
      <p>Davaya konu örnek olayda davacı, bir inşaat projesinden 2 konut aldı.</p>
      <p>Her iki konut için de 92 bin 462 TL olan KDV ile birlikte 606 bin 136 TL'yi konut tesliminden önce firmaya ödedi.</p>
      <p>Ancak <a href="https://www.posta.com.tr/haberler/kdv-indirimi">KDV indirimi</a> sonrası firmanın KDV hariç tutarı 510 bin 625 TL'den, 557 bin 906 TL'ye çıkardığı yüzde 8 KDV ile konutların satış bedelini 602 bin 538 TL olarak fatura ettiği yani yüzde 10’luk indirimi (47 bin 280 TL'yi) alıcıya yansıtmadığı ve bu tutarı da Maliye’ye ödemediği tespit edildi.</p>
      <p>Bu nedenle konut alıp dava açan vatandaş mahkeme tarafından haklı bulundu.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cumhurbaskani-erdogandan-onemli-aciklamalar-2217694">
          <img src="https://i.pstimaj.com/img/100/180x95/5dc4ad05ae298b9849dfdda9"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-onemli-aciklamalar-2217694">1 Cumhurbaşkanı Erdoğan’dan önemli açıklamalar</a>
      </p>
      <figure>
        <a href="https://www.posta.com.tr/yerli-insansiz-hava-araci-anka-rekora-uctu-2217717">
          <img src="https://i.pstimaj.com/img/100/180x95/5dc4a966ae298b984a22d0c8"/>
        </a>
      </figure>
      <p>
        <a href="https://www.posta.com.tr/yerli-insansiz-hava-araci-anka-rekora-uctu-2217717">2 Yerli insansız hava aracı ANKA rekora uçtu</a>
      </p>
      <figure>
        <a href="https://www.posta.com.tr/7-kasim-2019-super-loto-cekilis-sonuclari-2217702">
          <img src="https://i.pstimaj.com/img/100/180x95/5dc47bb2ae298b8f6fb07a3a"/>
        </a>
      </figure>
      <p>
        <a href="https://www.posta.com.tr/7-kasim-2019-super-loto-cekilis-sonuclari-2217702">3 7 Kasım 2019 Süper Loto çekiliş sonuçları</a>
      </p>
      <figure>
        <a href="https://www.posta.com.tr/aksarayda-otizmli-cocuklarin-yuhalanmasi-mecliste-arastirilacak-2217700">
          <img src="https://i.pstimaj.com/img/100/180x95/5dc4741a66a97c316515e40d"/>
        </a>
      </figure>
      <p>
        <a href="https://www.posta.com.tr/aksarayda-otizmli-cocuklarin-yuhalanmasi-mecliste-arastirilacak-2217700">4 Aksaray'da otizmli çocukların 'yuhalanması' Meclis'te ...</a>
      </p>
      <figure>
        <a href="https://www.posta.com.tr/gunun-ozeti-7-kasim-2019-2217687">
          <img src="https://i.pstimaj.com/img/100/180x95/5dc2c460ae298b441c3a448b"/>
        </a>
      </figure>
      <p>
        <a href="https://www.posta.com.tr/gunun-ozeti-7-kasim-2019-2217687">5 Günün özeti | 7 Kasım 2019</a>
      </p>
      <figure>
        <a href="https://www.posta.com.tr/seray-sahiner-kimdir-ibrahim-ozkan-kimdir-2217697">
          <img src="https://i.pstimaj.com/img/100/180x95/5dc457d2ae298b8f6fb07a16"/>
        </a>
      </figure>
      <p>
        <a href="https://www.posta.com.tr/seray-sahiner-kimdir-ibrahim-ozkan-kimdir-2217697">6 Seray Şahiner kimdir? İbrahim Özkan kimdir?</a>
      </p>
      <figure>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">
          <img src="https://i.pstimaj.com/img/100/180x95/5dc43a06ae298b8604999fe9"/>
        </a>
      </figure>
      <p>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">7 Azize dizisi iddialı oyuncu kadrosuyla geliyor</a>
      </p>
      <figure>
        <a href="https://www.posta.com.tr/4-kardesin-olumuyle-ilgili-flas-aciklamalar-2217690">
          <img src="https://i.pstimaj.com/img/100/180x95/5dc42e0b66a97c28c46b2e0e"/>
        </a>
      </figure>
      <p>
        <a href="https://www.posta.com.tr/4-kardesin-olumuyle-ilgili-flas-aciklamalar-2217690">8 4 kardeşin ölümüyle ilgili flaş açıklamalar</a>
      </p>
      <figure>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">
          <img src="https://i.pstimaj.com/img/100/180x95/5dc3d1f9ae298b7305ad90f6"/>
        </a>
      </figure>
      <p>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">9 Otizmli öğrencilerin yuhalanmasıyla ilgili soruşturma ...</a>
      </p>
      <figure>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">
          <img src="https://i.pstimaj.com/img/100/180x95/5dc42a90ae298b85524b8273"/>
        </a>
      </figure>
      <p>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">10 Gelinim Mutfakta 389. Bölümde gün birincisi kim oldu?</a>
      </p>
      <related>
        <a href="https://www.posta.com.tr/tokiden-dar-gelirliye-1631-konut-2214852"/>
      </related>
    </article>
  </body>
</html>