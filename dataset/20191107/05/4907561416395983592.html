<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/seri-katil-gelin-6-aile-uyesini-oldurdu-2217511"/>
    <meta property="og:site_name" content="Posta"/>
    <meta property="article:published_time" content="2019-11-07T05:49:45+00:00"/>
    <meta property="og:title" content="Seri katil gelin 6 aile üyesini öldürdü"/>
    <meta property="og:description" content="Hindistanda 47 yaşındaki iki çocuk annesi Jolly Joseph, ekim ayında tutuklandı. Polisin aktardığı bilgiye göre aile içindeki ölümlerden Joseph sorumlu. Ailede ilk ölenler Josephin kayınvalidesi ve kayınpederiydi. Daha sonra bu ölümlere eşi Roy da eklendi. Seri katil gelinin aile üyelerini yemeklere kattığı siyanürle öldürdüğü belirlendi."/>
  </head>
  <body>
    <article>
      <h1>Seri katil gelin 6 aile üyesini öldürdü</h1>
      <address>
        <time datetime="2019-11-07T05:49:45+00:00">07 Nov 2019, 05:49</time>
      </address>
      <h3>Hindistan'da 47 yaşındaki iki çocuk annesi Jolly Joseph, ekim ayında tutuklandı. Polisin aktardığı bilgiye göre aile içindeki ölümlerden Joseph sorumlu. Ailede ilk ölenler Joseph'in kayınvalidesi ve kayınpederiydi. Daha sonra bu ölümlere eşi Roy da eklendi. Seri katil gelinin aile üyelerini yemeklere kattığı siyanürle öldürdüğü belirlendi.</h3>
      <p><a href="https://www.posta.com.tr/haberler/hindistan">Hindistan</a>'da bir anne, kocası ve ailesi de dahil olmak üzere, altı akrabasını siyanürle öldürmekle suçlandı.</p>
      <p>İki oğlu olan 47 yaşındaki Jolly Joseph, 2002 ve 2016 yılları arasında evli kaldığı ilk kocası Roy Thomas ve ailesindeki diğer 5 kişinin cinayetinden yargılanıyor.</p>
      <p>Polis Joseph'in, Koodathayi'de meydana gelen cinayetleri itiraf ettiğini söyledi.</p>
      <h3>Ölen ilk kişi kayınvalidesiydi</h3>
      <p>Joseph'in kayınvalidesi, emekli öğretmen Annamma, Ağustos 2002'de çorba içtikten sonra ölmüştü. 6 yıl sonra, kayınpederi Tom da yemekten sonra öldü. O sırada bu ölümlerin hiçbiri araştırılmadı.</p>
      <figure>
        <img src="https://i.pstimaj.com/img/75/640x0/5dc3b048ae298b7305ad90ad"/>
      </figure>
      <p>2011 yılında da Joseph'in 14 yıllık kocası Roy Thomas, akşam yemeğinden sonra kustu ve bilincini kaybedip öldü. Roy'un vücudunda <a href="https://www.posta.com.tr/haberler/siyanur">siyanür</a> tespit edilmesiyle birlikte dava açıldı.</p>
      <figure>
        <img src="https://i.pstimaj.com/img/75/640x0/5dc3b075ae298b72913e65a5"/>
      </figure>
      <h3>Ölen kocasının kuzeniyle evlenmek istedi</h3>
      <p>Joseph'in kayınbiraderi <b>Renji Thomas</b>, başlangıçta dul kalan Joseph'e sempati duyduğunu söyledi.</p>
      <p>Ancak Joseph, merhum kocasının kuzeni Shaju ile evlenmeye karar verdiğinde, Renji şüpheli hale geldi.</p>
      <p>Shaju'nun karısı ve kızı, düğünden önceki yıllarda gizemli bir şekilde ölmüşlerdi. 2 yaşındaki kızı Alphin, bir parça ekmek yedikten sonra 2014 yılında ölmüştü.</p>
      <p>Annesi Cily, 2016 yılında diş rahatsızlığı nedeniyle gittiği dişçide hayatını kaybetmişti. Polise göre, Joseph'in, her iki olayda da parmağı var.</p>
      <p>Kayınvalide Annamma'nın kardeşi Mathew Manjadiyil de Şubat 2014'te öldü.</p>
      <h3>Lanetlendiklerini sandılar</h3>
      <p>Joseph'in evlendiği Thomas ailesi, birer birer ölmeye başladığında lanetlendiklerini sandılar.</p>
      <p>Konuyla ilgili konuşan başkomiser Simon,<b>“Başlangıçta, bu durum herkes için inanılmazdı” </b>dedi.</p>
      <p>Polis, prestijli bir kolejde öğretim görevlisi olduğu konusunda yalan söylediğini keşfettiklerinde, Joseph'ten şüphelenmeye başladıklarını söyledi.</p>
      <h3>2 kişi daha tutuklandı</h3>
      <p>Öte yandan,Joseph'in kocası dışında, kimseye otopsi yapılmamıştı. <a href="https://www.posta.com.tr/haberler/seri-katil">Seri katil</a> geline siyanür sağlamakla suçlanan 2 kişi de tutuklandı.</p>
      <p>
        <b>Posta.com.tr</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">
          <img src="https://i.pstimaj.com/img/100/180x95/5dc3d1f9ae298b7305ad90f6"/>
        </a>
      </figure>
      <p>
        <a href="https://www.posta.com.tr/otizmli-ogrencilerin-yuhalanmasiyla-ilgili-sorusturma-baslatildi-2217555">1 Otizmli öğrencilerin yuhalanmasıyla ilgili soruşturma ...</a>
      </p>
      <figure>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">
          <img src="https://i.pstimaj.com/img/100/180x95/5dc42a90ae298b85524b8273"/>
        </a>
      </figure>
      <p>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">2 Gelinim Mutfakta 389. Bölümde gün birincisi kim oldu?</a>
      </p>
      <figure>
        <a href="https://www.posta.com.tr/chris-brown-kisisel-esyalarini-satisa-cikardi-2217620">
          <img src="https://i.pstimaj.com/img/100/180x95/5dc4017266a97c20a1b30f4a"/>
        </a>
      </figure>
      <p>
        <a href="https://www.posta.com.tr/chris-brown-kisisel-esyalarini-satisa-cikardi-2217620">3 Rapçi Chris Brown kişisel eşyalarını satışa çıkardı</a>
      </p>
      <figure>
        <a href="https://www.posta.com.tr/fatihte-4-kardesin-olu-bulunmasiyla-ilgili-oya-yetiskinin-arkadasi-konustu-2217680">
          <img src="https://i.pstimaj.com/img/100/180x95/5dc41d4eae298b860568ee09"/>
        </a>
      </figure>
      <p>
        <a href="https://www.posta.com.tr/fatihte-4-kardesin-olu-bulunmasiyla-ilgili-oya-yetiskinin-arkadasi-konustu-2217680">4 Fatih'te 4 kardeşin ölü bulunmasıyla ilgili Oya Yetişk...</a>
      </p>
      <figure>
        <a href="https://www.posta.com.tr/luferin-kilosu-100-liraya-dustu-2217666">
          <img src="https://i.pstimaj.com/img/100/180x95/5dc414faae298b7cb14307d6"/>
        </a>
      </figure>
      <p>
        <a href="https://www.posta.com.tr/luferin-kilosu-100-liraya-dustu-2217666">5 Lüferin kilosu 100 liraya düştü</a>
      </p>
      <figure>
        <a href="https://www.posta.com.tr/catherine-deneuve-felc-gecirdi-2217663">
          <img src="https://i.pstimaj.com/img/100/180x95/5dc40eedae298b7c0bf5adbc"/>
        </a>
      </figure>
      <p>
        <a href="https://www.posta.com.tr/catherine-deneuve-felc-gecirdi-2217663">6 Catherine Deneuve felç geçirdi!</a>
      </p>
      <figure>
        <a href="https://www.posta.com.tr/ozgunden-otizmli-cocuklarin-yuhalandigi-iddialarina-tepki-2217654">
          <img src="https://i.pstimaj.com/img/100/180x95/5dc40c88ae298b7c0a11e6a7"/>
        </a>
      </figure>
      <p>
        <a href="https://www.posta.com.tr/ozgunden-otizmli-cocuklarin-yuhalandigi-iddialarina-tepki-2217654">7 Özgün'den otizmli çocukların yuhalandığı iddialarına t...</a>
      </p>
      <figure>
        <a href="https://www.posta.com.tr/turk-maden-devi-hacioglu-gold-mininge-afrikada-buyuk-odul-ceo-yasin-hacioglu-odulu-teslim-aldi-2217090">
          <img src="https://i.pstimaj.com/img/100/180x95/5dc1501fae298b0cce16496e"/>
        </a>
      </figure>
      <p>
        <a href="https://www.posta.com.tr/turk-maden-devi-hacioglu-gold-mininge-afrikada-buyuk-odul-ceo-yasin-hacioglu-odulu-teslim-aldi-2217090">8 Türk maden devi Hacıoğlu Gold Mining'e Afrika'da büyük...</a>
      </p>
      <figure>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">
          <img src="https://i.pstimaj.com/img/100/180x95/5dc3f97bae298b7c0bf5ad7d"/>
        </a>
      </figure>
      <p>
        <a href="https://www.posta.com.tr/kerimcandan-eski-dostu-demet-akalina-olay-gonderme-2217615">9 Kerimcan'dan eski dostu Demet Akalın'a olay gönderme</a>
      </p>
      <figure>
        <a href="https://www.posta.com.tr/defileye-gider-gibi-hirsizliga-gittiler-2217618">
          <img src="https://i.pstimaj.com/img/100/180x95/5dc3fb9266a97c1fe7132685"/>
        </a>
      </figure>
      <p>
        <a href="https://www.posta.com.tr/defileye-gider-gibi-hirsizliga-gittiler-2217618">10 Defileye gider gibi hırsızlığa gittiler</a>
      </p>
    </article>
  </body>
</html>