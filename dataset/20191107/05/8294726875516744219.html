<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/camere-cu-senzori-de-detectie-montate-bucuresti-174161.html"/>
    <meta property="og:site_name" content="Auto Bild"/>
    <meta property="article:published_time" content="2019-11-07T05:07:55+00:00"/>
    <meta property="og:title" content="Dispozitive de detecţie montate în intersecţiile din Bucuresti. Ce vrea să afle primăria despre şoferi"/>
    <meta property="og:description" content="Primăria Capitalei a început montarea unor camere care identifică şi contorizează maşinile care se deplasează prin intersecţii."/>
  </head>
  <body>
    <article>
      <h6 class="kicker">Numărătoare?</h6>
      <h1>Dispozitive de detecţie montate în intersecţiile din Bucuresti. Ce vrea să afle primăria despre şoferi</h1>
      <address><time datetime="2019-11-07T05:07:55+00:00">07 Nov 2019, 05:07</time> by <a rel="author">Auto Bild Romania</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/camere02.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/camere03.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/camere04.jpg"/>
        </figure>
      </slideshow>
      <p>
        <b>Primăria Capitalei a început montarea unor camere care identifică şi contorizează maşinile care se deplasează prin intersecţii, datele fiind transmise către Sistemul de Management al Traficului Bucureşti.</b>
      </p>
      <p>Primăria Capitalei, prin Compania Municipală Managementul Traficului București, a demarat un program de îmbunătățire a detecției și managementului traficului din Capitală prin instalarea, într-o primă fază, a unui număr de 15 camere cu senzori de detecție.</p>
      <p>Dispozitivele, denumite TrafiCam, identifică și contorizează autovehiculele care se deplasează într-o intersecție. Datele înregistrate sunt transmise apoi către Sistemul de Management al Traficului București, care ajustează dinamic timpii semaforici.</p>
      <figure>
        <img src="https://www.auto-bild.ro/wp-content/uploads/2019/11/camere04-768x1024.jpg"/>
      </figure>
      <p>În teorie, semaforul va afișa culoarea verde pentru o perioadă mai mare de timp pe direcția cea mai aglomerată, pentru a permite traversarea intersecției unui număr cât mai mare de conducători auto.</p>
      <p>Iată zonele în care au fost instalate noile dispozitive TrafiCam:</p>
      <p>– Intersecția Străzii 11 Iunie cu Bulevardul Regina Maria</p>
      <p>– Intersecția Calea Moșilor cu Strada Hristo Botev</p>
      <p>– Intersecția Calea Moșilor cu Strada Doctor Paleologu.</p>
      <p><a href="https://www.auto-bild.ro/stiri/consiliul-general-aprobat-taxa-oxigen-173237.html">Primăria condusă de Gabriela Firea ar trebui să monteze până la 01 ianuarie 2020 şi camere necesare pentru aplicarea vinietei Oxigen.</a> De la anul mașinile sub Euro 3 nu vor mai avea acces în centrul orașului.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/tramvaiele-turcesti-vor-circula-bucuresti-dupa-autobuzele-otokar-174059.html"/>
        <a href="https://www.auto-bild.ro/stiri/metrou-drumul-taberei-gabriela-firea-171026.html"/>
        <a href="https://www.auto-bild.ro/stiri/depasire-pe-doua-roti-in-bucuresti-un-sofer-a-devenit-cascador-fara-sa-vrea-171004.html"/>
      </related>
    </article>
  </body>
</html>