<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/450-milyoniv-v-kredit-na-p-yatnadcyat-rokiv-dlya-budivnictva-i-remontu-dorig-shvaleni-krikliy-328779_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T05:50:00+00:00"/>
    <meta property="og:title" content="450 мільйонів в кредит на п'ятнадцять років для будівництва і ремонту доріг схвалені — Криклій"/>
    <meta property="og:description" content="Кредитні кошти будуть взяті під 2% річних"/>
  </head>
  <body>
    <article>
      <h1>450 мільйонів в кредит на п'ятнадцять років для будівництва і ремонту доріг схвалені — Криклій</h1>
      <h2>Кредитні кошти будуть взяті під 2% річних</h2>
      <address>
        <time datetime="2019-11-07T05:50:00+00:00">07 Nov 2019, 05:50</time>
      </address>
      <p>Кабінет міністрів має намір взяти кредит на 450 мільйонів євро для будівництва і капітального ремонту доріг. Планується побудувати об'їзну дорогу Львова та зробити капітальний ремонт траси Київ-Одеса, повідомив міністр інфраструктури України Владислав Криклій.</p>
      <p>"Для відновлення українських доріг необхідно залучати додаткові дешеві ресурси. Сьогодні (6 листопада - ред. ) урядом прийнято рішення про залучення кредитних коштів Європейського інвестиційного банку в розмірі 450 млн. євро на будівництво об'їзної дороги Львова та капітальний ремонт ділянки міжнародної автомобільної дороги М-05 Київ - Одеса (в Черкаській, Кіровоградській, Миколаївській та Одеській областях)", - написав Криклій на своїй сторінці в Facebook.</p>
      <p>Передбачається взяти кредит на 15 років з базою при процентній ставці 6 міс. EURIBOR + 100 bps.", - уточнив міністр.</p>
      <p>Цю ж інформацію підтвердив прем'єр-міністр Гончарук, який дивиться на це трохи інакше.</p>
      <p>За його словами, на фінансування інфраструктурних проектів існує мультиплікатор, тобто, кожна гривня, інвестована в інфраструктурні проекти, призведе до створення нових робочих місць, зростання бізнес-активності та доходів бюджету.</p>
      <p>31 жовтня Держагентство автомобільних доріг України підписало меморандум про співпрацю з китайською компанією Poly Changda Engineering Co. Ltd. Завдяки цьому <a href="https://zn.ua/ECONOMICS/kitaycy-postroyat-kolcevuyu-dorogu-kiev-odessa-i-kiev-chop-334441_.html"><b>навколо Києва почнуть будувати Велику кільцеву автомобільну дорогу</b></a> між М-05 Київ-Одеса, М-06 Київ-Чоп.</p>
      <p>Раніше президент Зеленський особисто за кермом автомобіля протестував нещодавно <b><a href="https://zn.ua/UKRAINE/prezident-zelenskiy-proveril-trassu-zaporozhe-mariupol-posle-remonta-334125_.html">відремонтовану трасу</a></b>, що сполучає Запоріжжя і Маріуполь.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>