<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-za-dobu-poraneni-chetvero-viyskovih-novini-ukrajini-50052083.html"/>
    <meta property="og:site_name" content="НВ"/>
    <meta property="article:published_time" content="2019-11-07T05:07:00+00:00"/>
    <meta property="og:title" content="На Донбасі від обстрілів бойовиків четверо військовослужбовців отримали поранення"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 10 разів порушили режим припинення вогню."/>
  </head>
  <body>
    <article>
      <h1>На Донбасі від обстрілів бойовиків четверо військовослужбовців отримали поранення</h1>
      <h2>Протягом минулої доби в районі проведення операції Об'єднаних сил на Донбасі терористи 10 разів порушили режим припинення вогню.</h2>
      <address>
        <time datetime="2019-11-07T05:07:00+00:00">07 Nov 2019, 05:07</time>
      </address>
      <p>Як<a href="https://www.facebook.com/pressjfo.news/photos/a.364697644022858/705954933230459/?type=3&amp;theater"> повідомляє </a>прес-центр ООС, в районі відповідальності оперативно-тактичного угруповання поблизу Пісків бойовики вели вогонь з мінометів калібру 82 мм та великокаліберних кулеметів, двічі неподалік Водяного — з РПГ, великокаліберних кулеметів та іншої стрілецької зброї, двічі поблизу Тарамчука — з автоматичних гранатометів та великокаліберних кулеметів.</p>
      <p>В районі відповідальності оперативно-тактичного угруповання Північ неподалік Травневого терористи обстріляли українських військових з ручних протитанкових і автоматичних гранатометів та стрілецької зброї, поблизу Зайцевого — зі станкових протитанкових гранатометів, в районі Кримського — з великокаліберних кулеметів та гранатометів різних систем, на околиці Новотошківського — з мінометів калібру 82 мм, озброєння БМП-1, стрілецької зброї, РПГ та автоматичних гранатометів, неподалік Луганського — зі станкових протитанкових гранатометів та АГС.</p>
      <p>У штабі додали, що протягом минулої доби четверо українських військовослужбовців отримали поранення.</p>
      <p>З початку поточної доби бойовики здійснили два обстріли. Зокрема, поблизу Водяного вели вогонь з ручних протитанкових гранатометів, а неподалік Кримського — з РПГ та великокаліберних кулеметів. Втрат серед особового складу Об'єднаних сил не зафіксовано.</p>
    </article>
  </body>
</html>