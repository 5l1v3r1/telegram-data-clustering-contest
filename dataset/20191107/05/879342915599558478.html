<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/svit/ssha-nazvaly-jmovirne-imya-informatora-yakyj-poskarzhyvsya-rozmovu-trampa-zelenskoho"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T05:02:02+00:00"/>
    <meta property="og:title" content="Розмова Трампа і Зеленського: в США назвали ймовірне ім'я інформатора"/>
    <meta property="og:description" content="У США назвали ймовірне ім'я інформатора, який подав скаргу на телефонну розмову президентів Дональда Трампа і Володимира Зеленського."/>
  </head>
  <body>
    <article>
      <h1>Розмова Трампа і Зеленського: в США назвали ймовірне ім'я інформатора</h1>
      <address>
        <time datetime="2019-11-07T05:02:02+00:00">07 Nov 2019, 05:02</time>
      </address>
      <p>
        <b>У США назвали ймовірне ім'я інформатора, який <a href="https://www.slovoidilo.ua/2019/10/03/novyna/polityka/tramp-nazvav-konhresmena-shyffa-prychetnym-skarhy-rozmovu-zelenskym">подав скаргу</a> на телефонну розмову президентів Дональда Трампа і Володимира Зеленського.</b>
      </p>
      <p>Про це повідомляє <a href="https://www.breitbart.com/politics/2019/11/06/alleged-whistleblower-eric-ciaramella-worked-closely-with-anti-trump-dossier-hoaxers/">Breitbart</a>.</p>
      <p>«<i>Ерік Чарамелла, мабуть, є тим так званим інформатором, який брав участь в розсилці електронної кореспонденції адміністрації президента Барака Обами, зокрема, листів, що стосуються виділення Україні кредитних гарантій з боку США на суму 1 млрд доларів в червні 2016 року</i>», — йдеться в повідомленні.</p>
      <p>Ім'я інформатора було вимовлено в приватному режимі під час заслуховування показань в Палаті представників у справі імпічменту президента США Дональда Трампа.</p>
      <p>Чарамелла нібито тісно співпрацював з колишнім віце-президентом США Джо Байденом і під керівництвом радника президента Обами з нацбезпеки Сьюзен Райс.</p>
      <p>Нагадаємо, у США раніше <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa">розгорівся великий скандал</a> навколо липневої телефонної розмови Трампа із Зеленським, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/03/novyna/polityka/tramp-nazvav-konhresmena-shyffa-prychetnym-skarhy-rozmovu-zelenskym"/>
        <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan"/>
        <a href="https://www.slovoidilo.ua/2019/11/05/novyna/svit/oprylyudneni-svidchennya-volkera-shhodo-impichmentu-trampa"/>
        <a href="https://www.slovoidilo.ua/2019/11/05/novyna/svit/konhresmeny-vyklykaly-o.-hlavy-aparatu-biloho-domu-sluxannya-impichmentu-trampa"/>
        <a href="https://www.slovoidilo.ua/2019/11/05/novyna/svit/demokraty-pokazaly-pershi-stenohramy-svidchen-proceduri-impichmentu-trampa"/>
        <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
      </related>
    </article>
  </body>
</html>