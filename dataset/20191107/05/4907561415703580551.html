<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/kadinin-yikilan-dusleri-2217495"/>
    <meta property="og:site_name" content="Posta"/>
    <meta property="article:published_time" content="2019-11-07T05:01:53+00:00"/>
    <meta property="og:title" content="Kadının yıkılan düşleri"/>
    <meta property="og:description" content="Gençler birbirinden hoşlanıyor, flört başlıyor, yüzeysel bir şeyler yaşıyorlar. Cinselliği o büyük geceye saklıyorlar. Ama hayal ettiklerini bulamıyorlar. Düş kırıklıklarının ardı arkası kesilmiyor, erkekler filmlere, mastürbasyona yöneliyor, kadın da üzülüyor."/>
  </head>
  <body>
    <article>
      <h1>Kadının yıkılan düşleri</h1>
      <address><time datetime="2019-11-07T05:01:53+00:00">07 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>Gençler birbirinden hoşlanıyor, flört başlıyor, yüzeysel bir şeyler yaşıyorlar. Cinselliği o büyük geceye saklıyorlar. Ama hayal ettiklerini bulamıyorlar. Düş kırıklıklarının ardı arkası kesilmiyor, erkekler filmlere, mastürbasyona yöneliyor, kadın da üzülüyor.</i>
      </p>
      <p>
        <b>Çok istekliydi</b>
      </p>
      <p>6 aydır evli kadınım. Eşimle 3 yıldır birlikteyiz. Evlenene kadar beraber olmadık. Eşim evlenmeden önce istekliydi. Geceleri erotik kanalları izliyor. Ne önerirsiniz?</p>
      <p>
        <b>CEVAP</b>
      </p>
      <p>Sevgili okurum, sevgililer 3-4 yıl flört döneminde yüzeysel ilişkilere giriyorlar. Cinsel birlikteliği ise ilk geceye saklıyorlar. Kimi zaman bu süre 7-8 yıla çıkıyor.</p>
      <p>Sonunda insan beyni neye alışırsa onu ister. Her flört eden beraber olsun diyemeyiz. Toplumun da, ailelerin de kuralları var. Eşin kendini o tür zevklere koşullandırmış. Tedavi denenebilir ama sonucundan emin değilim.</p>
      <p>
        <b>Nasıl kurtulurum?</b>
      </p>
      <p>23 yaşındayım. Her kızla ilişkiye girmek istiyorum. İlişkiye girmediğim günlerde en az 4 defa mastürbasyon yapıyorum. Bir kız gördüğümde, akşam yatmadan önce mastürbasyon yapıyorum. Nasıl kurtulurum?</p>
      <p>
        <b>CEVAP</b>
      </p>
      <p>Değerli okurum, tabiri caizse sen azgın bir tekesin. En doğrusu bir horozsun. Çevredeki kızları tavuk ve piliç gibi görüyorsun. Kaybedilmiş vakasın. Kızların manevi katili. Tek kurtuluşun iki kapıdan geçecek. Biri irade. Onu kullandıktan sonra ruhuna yön vereceksin. O da insanlık.</p>
      <p>
        <b>Bir şey hissetmiyorum</b>
      </p>
      <p>27 yaşında kızım, 3 yıldır ilişkim var. 5 ay önce nişanlandım. 3 ay önce ilk kez ilişkiye girdik. Nişanlımın penisi 15 santim ama benden hiç kan gelmedi. Nişanlım vajinamın doğum yapmış kadın kadar geniş olduğunu söyledi. Onu arzuluyor ama bir şey hissetmiyorum.</p>
      <p>
        <b>CEVAP</b>
      </p>
      <p>Sevgili okurum, inanmayacaksın ama hiçbir şeyin yok. Çünkü bazı vajinalar böyledir. Hani erkekler organlarının boyuna takarlar ya. Kimisi 11 santim, kimisin de 19. Onlar niye öyleyse kadınlardaki vajina yapısı da bu nedenle böyledir. Yani yapısal özellik.</p>
      <p>Hüner, bu yapıyı iyi ve güzel kullanmasını bilmektir. Bu da zamanla, evlendikten sonra belki de profesyonel yardımlarla aşılabilir. Nişanlın da saçmalamasın. Sapla samanı karıştırmasın.</p>
      <p>
        <b>Ne zaman olacak?</b>
      </p>
      <p>21 yaşımda kızım. Benim sorunum orgazm olamamak. Birkaç defa erkek arkadaşımla yüzeysel ilişkiye girdim ama çok zevk aldığım anlarda bile sadece bir titreme oluyor, orgazm olamıyorum. Ne yapmalıyım?</p>
      <p>
        <b>CEVAP</b>
      </p>
      <p>Sevgili okurum, hiç tedirgin olma. Elbette günün birinde orgazmı yaşayacaksın. Daha zamanı var, bekle. Kadınlarda doğrusu böyledir. Önce ruh alışacak sonra beden. Sen şimdilik titremeye devam. Kendini sorgulama. Gerisi olumlu olarak kapını çalar.</p>
      <p>
        <b>İlacın sakıncası var mı?</b>
      </p>
      <p>18 yaşındayım, erken boşalıyorum. Bu yüzden o ilaçlardan kullanıyorum, ilişki uzun sürüyor. Bu ilacın sakıncası var mı? Erken boşalmadan kurtulmanın bir yolu yok mu?</p>
      <p>
        <b>CEVAP</b>
      </p>
      <p>Değerli okurum, sözünü ettiğin hapın erken boşalmaya bir etkisi yok. Bu yaşlarda bu tür haplar kullanmaya muhtaç kalırsan gelecekte ne olacak? Erken boşalma, geç boşalma bunlar zamanla düzelecek.</p>
      <p>Ama 18 bu konuları düşünecek yaş değildir. Ben sorularına sıcak bakmadım. Sadece biraz mantığını, aklını sosyal ve doğa dengelerini düşün, yeter diyorum.</p>
      <p>
        <b>Kız mıyım, değil miyim?</b>
      </p>
      <p>18 yaşında kızım. Erkek arkadaşımla birlikte olduk, kan gelmedi. İlişkiye girdikten sonra 2 ay adet görmedim. Test negatif çıktı. En son ilişkiye girmeye çalıştığımızda ben acı çekmedim. Kız mıyım, değil miyim?</p>
      <p>
        <b>CEVAP</b>
      </p>
      <p>Sevgili okurum, kızlık zarın orada duruyor. Kızlık zarına göre kızsın. Asılda ve özde kadınsın. Daha ne olacak ki? Gebelik testleri de bu işin KDV’si gibi. Soru: Kız mıyım, kadın mıyım? Bunun yanıtını sen ver.</p>
      <p>
        <b>Kendimi kaybediyorum</b>
      </p>
      <p>18 yaşındayım. İlişkiye girmedim ama çok istekliyim. Kendimi kaybediyorum. Gün aşırı 3 kez mastürbasyon yapıyorum. Penisimde eğrilik başladı, sorun yaratır mı?</p>
      <p>
        <b>CEVAP</b>
      </p>
      <p>Değerli okurum, bu yaşta başladığın tehlikeli yollarda günün birinde mutlaka ayağın kayacak. Gün aşırı desen, olabilir diyeceğim. Mastürbasyonda kendini kaybetmen ne biçim bir şey anlayamadım.</p>
      <p>Ayrıca penis eğriliği de belki bünyenin zorlamasından oldu. Daha da eğrilirse işin daha da zorlaşır. Çocuksun, biraz büyü, aklını başına topla. Önünde daha 60 yıl var bununla uğraşacak.</p>
      <p>
        <b>Erken boşalıyorum</b>
      </p>
      <p>24 yaşındayım. Sorunum erken boşalma. Bunun mastürbasyonla ilgisi olabilir mi? Acaba mastürbasyonu terk etsem bir yararı olur mu?</p>
      <p>
        <b>CEVAP</b>
      </p>
      <p>Değerli okurum, mastürbasyonun terk etmenin bir yararı yok. Haftada 1-2 kez mastürbasyon yapabilirsin. Ama tedavi, evlilik koşulları oluşunca düşünülecek bir konu. Şimdilik kendi bulduğun yöntemlerle mastürbasyon yaparken durma, ara verme, başka şeyler düşünme yöntemleri ile yeni bir koşullandırma yaratabilirsin.</p>
      <p>
        <b>Bozulmuş mudur?</b>
      </p>
      <p>Kız arkadaşımla cinsel ilişkiye girdim. Kızlığının bozulup bozulmadığını anlamadı. Sonra duş alırken cinsel organından çok az kan geldiğini söyledi. Acaba kızlığı bozuldu mu?</p>
      <p>
        <b>CEVAP</b>
      </p>
      <p>Değerli okurum, olabilir.</p>
      <p>
        <b>İsteğim yok oldu</b>
      </p>
      <p>18 yaşındayım, çok kızla birlikte oldum. Birkaç aydır cinsel ilişkiye karşı hiç ilgim yok. Hiçbir kızla ilişkiye girmek istemiyorum. İsteğim yok oldu. Ne yapmam lazım?</p>
      <p>
        <b>CEVAP</b>
      </p>
      <p>Değerli okurum, işte sonuç. Romantizmi, yaşının gerektiği duygusallığı bir tarafa atıp aç kurtlar gibi yersen böyle olur. Zamanla her şey yerine oturacak. Senin de sevgilin olsun. Kızlar sokakta dolaşan çekirge sürüleri değil. Yakaladığını cebine atamazsın. Hem vicdanın hem yasalar hesap sorar.</p>
      <p>
        <b>BÖYLE SORU YOK!</b>
      </p>
      <p>
        <b>Kilo versem uzar mı?</b>
      </p>
      <p>20 yaşındayım. 1.90 boyunda ve 100 kiloyum. Penisim 13 santim. Kilo versem boyu uzar mı?</p>
      <p>
        <b>CEVAP</b>
      </p>
      <p>Değerli okurum, bazen gelen maillerinizi okuyunca şaşırıp kalıyorum. Merak ediyorum oğlum daha ne istiyorsun? Onu arayıp bulamayan, sürekli hayalini kuran var. Maşallah boy pos yerinde, kilo versen boyu da boyun da uzamaz. Sadece gözde uzamış gibi algılama yapar.</p>
      <p>Sıksan da, yıkasan da, bağlasan da, ucuna ağırlık koyup her gün 2 saat beklesen de cinsel organın uzamayacak. Hadi aslanım, yapısını en doğru şekilde benimse, onu bir madalya gibi gör. Asla ona kötü bakma, kötü niyetler için de kullanma.</p>
      <p>
        <b>GÜNÜN SORULARI</b>
      </p>
      <p>
        <b>İlk deneme kötü geçti</b>
      </p>
      <p>İlk denemem çok kötü geçti. Psikolojik olarak çöktüm.</p>
      <p>
        <b>CEVAP</b>
      </p>
      <p>Hangi deneme yavrum? Yüksek atlarken ayağın çıtaya mı takıldı? Öpüşürken hapşırdın mı? Yoksa penisin ya da kız isen, o narin yerin pantolonun fermuarına mı sıkıştı? Ne oldu, nasıl oldu? Diyelim ki buldun bir fırsat, attın kızı yatağa. Bir de baktın ki seninki mefta.</p>
      <p>Başına dikilip önce dil döktün, olmadı. Şöyle elle harekete geçirmek istedin. Bukalemunu görünce ölü taklidi yapan böcek gibi kabuğa mı çekildi? Ne oldu oğlum? Diyelim ki geneleve gittin, ne hayal ettin, ne buldun? Organ asil, seçici ve onurlu. Sorun yok, iş çıkarma.</p>
      <p>
        <b>Zar yenilenir mi?</b>
      </p>
      <p>20 yaşındayım. Kız arkadaşımla ilişkiye girmek istiyorum. O da istiyor ama korkuyor. Duydum ki ilişkiden 6-7 ay sonra kızlık zarı kendini yenilermiş. Acaba doğru mu?</p>
      <p>
        <b>CEVAP</b>
      </p>
      <p>İşte Türk zekası. Neden? Çünkü gönüller böyle istiyor. Kullan, at. Peçete mi bu? Üstelik attığın o kağıt 6 ay sonra el değmemiş gibi olacak. Şimdi hesap yapalım; kız 18 yaşında, bu yolda. İki kere bakirelik yaşadı.</p>
      <p>28 yaşında evlense, 20 kere bakirelik alışverişi olur. Eğer öyle olsaydı ne olurdu düşündün mü? Şimdi soruyorum. 6 ayda bir kızlık zarı yenilensin mi yoksa yenilenmesin mi?</p>
      <p>
        <b>GÜNÜN SÖZÜ</b>
      </p>
      <p>Akıl kana bulanırsa insanlık çarşafa dolanır. H.D.</p>
    </article>
  </body>
</html>