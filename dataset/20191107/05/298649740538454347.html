<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/07/ilva-boccia-la-salveremo-non-escludo-commissario-straordinario-top10_20191107_062201/"/>
    <meta property="og:site_name" content="Askanews"/>
    <meta property="article:published_time" content="2019-11-07T05:22:01+00:00"/>
    <meta property="og:title" content="Ilva, Boccia: la salveremo, non escludo commissario straordinario"/>
    <meta property="og:description" content="Roma, 7 nov. (askanews) – “La mia previsione funesta è agli atti del Parlamento, purtroppo si è realizzata”, dice sulle pagine del Corriere della Sera il ministro per gli Affari regionali Francesco Boccia su ArcelorMittal e Ilva. “Non sono sorpreso, lo sapevo che con loro sarebbe finita così e in politica non c’è cosa peggiore. […]"/>
  </head>
  <body>
    <article>
      <h1>Ilva, Boccia: la salveremo, non escludo commissario straordinario</h1>
      <h2>Ministro Affari regionali: non sono sorpreso dalla crisi</h2>
      <address>
        <time datetime="2019-11-07T05:22:01+00:00">07 Nov 2019, 05:22</time>
      </address>
      <figure>
        <img src="http://www.askanews.it/wp-content/uploads/2019/11/20191107_062152_E23BE1D4.jpg"/>
      </figure>
      <p>Roma, 7 nov. (askanews) – “La mia previsione funesta è agli atti del Parlamento, purtroppo si è realizzata”, dice sulle pagine del Corriere della Sera il ministro per gli Affari regionali Francesco Boccia su ArcelorMittal e Ilva. “Non sono sorpreso, lo sapevo che con loro sarebbe finita così e in politica non c’è cosa peggiore. È sempre la sintesi di un fallimento collettivo. Quando Michele Emiliano e io dicevamo che era un errore assegnare l’azienda a Mittal ci prendevano per matti”.</p>
      <p>“Se Mittal rispetta il contratto è benvenuta, se dice che ci sono 5.000 lavoratori di troppo ne pagherà le conseguenze. Non accetteremo ricatti. Salveremo Ilva con un’amministrazione straordinaria seria, fatta da manager eccellenti” e non esclude “assolutamente” la strada del commissario straordinario. “L’Italia non può cedere al ricatto occupazionale e se il mercato non ce la fa, lo Stato ha il dovere di intervenire. Abbiamo salvato tanti siti industriali in Italia, salveremo anche Ilva”.</p>
      <p>Dmo</p>
    </article>
  </body>
</html>