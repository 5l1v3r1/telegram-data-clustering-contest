<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740427"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T05:51:00+00:00"/>
    <meta property="og:title" content="'น้าหลิ่ม'ชนะประมูลเสื้อช้างศึกช่วยเหยื่อแข้งโหด"/>
    <meta property="og:description" content="'น้าหลิ่ม-วิรุฬร์' ควักเกือบ 6 หมื่นบาท ชนะประมูล รับเสื้อพร้อมลายเซ็นตช้างศึก ช่วย 'ดอน-อภิรัตน์' เหยื่อแข้งโหด ขณะที่ 'สมยศ' สมทบทุน 2 หมื่น สรุปรายได้ 77,910 บาท"/>
  </head>
  <body>
    <article>
      <h1>'น้าหลิ่ม'ชนะประมูลเสื้อช้างศึกช่วยเหยื่อแข้งโหด</h1>
      <address>
        <time datetime="2019-11-07T05:51:00+00:00">07 Nov 2019, 05:51</time>
      </address>
      <figure>
        <img src="https://www.dailynews.co.th/admin/upload/20191107/news_VvVLmMsQvB125748_533.jpg?v=20191107134"/>
      </figure>
      <p>
        <b>"น้าหลิ่ม-วิรุฬร์" ควักเกือบ 6 หมื่นบาท ชนะประมูล รับเสื้อพร้อมลายเซ็นตช้างศึก ช่วย "ดอน-อภิรัตน์" เหยื่อแข้งโหด ขณะที่ "สมยศ" สมทบทุน 2 หมื่น สรุปรายได้ 77,910 บาท</b>
      </p>
      <p>พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทย มอบเสื้อทีมชาติไทย พร้อมลายเซ็นต์นักเตะให้กับ "น้าหลิ่ม" วิรุฬห์ วิเชียรวัฒนชัย ที่ชนะการประมูล ด้วยจำนวน 57,910 บาท ที่สมาคมกีฬาฟุตบอลฯ เมื่อ 7 พ.ย. โดยเงินจากการประมูล นำไปช่วยรักษาพยาบาล "ดอน" อภิรัตน์ หีมขาว นักเตะของปัตตานี เอฟซี ที่ได้รับบาดเจ็บหนัก จากเกมไทยลีก 4 รอบชิงชนะเลิศ<br/><br/>ประมุขบอลไทย กล่าวว่า ต้องขอบคุณ น้าหลิ่ม ที่เข้าร่วมประมูล ตนในฐานะนายกสมาคมฯ ติดตามข่าวสาร รู้สึกว่าเป็นห่วงและอยากจะทำอะไรเพื่อช่วยเหลือ อภิรัตน์ จึงนำเสื้อทีมชาติไทย นัดพบ เวียดนาม ในเกมเปิดสนามคัดฟุตบอลโลก 2022 ที่ตัวเองเก็บไว้ นำออกมาประมูล ซึ่งน้าหลิ่ม ก็เป็นกองเชียร์ตัวจริง ติดตามไปเชียร์ทีมชาติไทยทุกที่ ขณะเดียวกัน ตนเอง ร่วมสมทบทุนอีก 20,000 บาท รวมเป็น 77,910 บาท เพื่อช่วยเหลือค่ารักษาพยาบาลและเป็นแรงใจแก่นักกีฬาที่ได้รับบาดเจ็บ<br/><br/>ทั้งนี้ อาการล่าสุดของ อภิรัตน์ หีมขาว ยังคงรักษาตัวอยู่ที่โรงพยาบาลปัตตานี ก่อนหน้านั้นมีอาการเลือดคั่งในสมอง ตอนนี้ไม่มีเลือดตกค้างแล้ว แต่ยังปวดหัวเป็นระยะๆ นอกจากนี้ยังมีมีเลือดคั่งในหูชั้น2 ต้องติดตามอาการ 3 เดือน.</p>
      <figure>
        <img src="https://www.dailynews.co.th/admin/upload/20191107/news_hyhpRQobMr125747_533.jpg?v=20191107134?v=5891"/>
      </figure>
    </article>
  </body>
</html>