<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191107-rejderstvo-ta-koruptsijni-shemy-shho-vidomo-pro-igorya-sala/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T05:21:37+00:00"/>
    <meta property="og:title" content="Рейдерство та корупційні схеми: що відомо про Ігоря Сала"/>
    <meta property="og:description" content="Хто такий Ігор Сало, на якого, ймовірно, було скоєно замах – читайте на Фактах ICTV."/>
  </head>
  <body>
    <article>
      <h1>Рейдерство та корупційні схеми: що відомо про Ігоря Сала</h1>
      <address>
        <time datetime="2019-11-07T05:21:37+00:00">07 Nov 2019, 05:21</time>
      </address>
      <p>Хто такий Ігор Сало, на якого, ймовірно, було скоєно замах – читайте на Фактах ICTV.</p>
      <p>Як повідомляють ЗМІ, Ігор Сало – директор фармацевтичної компанії.</p>
      <p>Він народився в невеликому селі Балаклея Харківської області, закінчив Харківський фармацевтичний інститут.</p>
      <p>Відомо, що розпочинав свою бізнес-кар’єру Ігор Сало в Росії у сфері бізнесу та енергетики. Тому його називають московським бізнесменом.</p>
      <p>У публікаціях, де згадується Ігор Сало, зазначається, що він відомий рейдерськими захопленнями та фінансовими махінаціями.</p>
      <p>Зокрема, є інформація про спробу рейдерства на заводі Індар, що займається виробництвом інсуліну, вітамінному заводі та агрохолдинзі.</p>
      <p>Також відомо про будівельні схеми Ігоря Сала, замовні вбивства та корупційні вугільні схеми.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191107-vybuh-avto-u-kyyevi-z-yavylosya-video-podiyi-18/">Вибух авто у Києві: з’явилося відео події (18+)</a>
      </p>
      <p>Деякі ЗМІ повідомляють, що Ігор Сало переховувася від переслідувань бізнесменів в інших країнах, тому мав вісім паспортів.</p>
      <p>Також відомо, що на Ігоря Сала були заведені справи щодо тіньової торгівлі вугіллям, яке закуповувалося за завищеною ціною на окупованій території Донбасу, а після цього поставлялося в Україну через російську митницю.</p>
      <p>Крім того, є інформація, що Ігор Сало мав зв’язки з російським бізнесом, спецслужбами та політиками.</p>
      <p>Нагадаємо, ввечері 6 листопада на Житомирській трасі <a href="https://fakty.com.ua/ua/proisshestvija/20191106-u-kyyevi-na-brest-lytovskomu-shose-stavsya-vybuh-ye-zagyblyj/">у Києві стався вибух машини</a>, після того, як у неї кинули вибуховий пристрій.</p>
      <p>У результаті загинув водій Mercedes, який, за попередньою інформацією, був охоронцем Ігоря Сала, на якого, ймовірно, намагалися скоїти замах.</p>
    </article>
  </body>
</html>