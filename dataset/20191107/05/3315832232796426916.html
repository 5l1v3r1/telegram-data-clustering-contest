<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3bb385a4e9bdc8f0/noul-premier-al-romaniei-ludovic-orban-imi-doresc-ca-prima-vizita-sa-fie-in-republica-moldova.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T05:07:04+00:00"/>
    <meta property="og:title" content="Noul premier al României, Ludovic Orban: „Îmi doresc ca prima vizită să fie în Republica Moldova”"/>
    <meta property="og:description" content="Premierul României, Ludovic Orban, a declarat că îşi doreşte ca prima vizită externă în noua calitate să o efectueze în Republica Moldova."/>
  </head>
  <body>
    <article>
      <h1>Noul premier al României, Ludovic Orban: „Îmi doresc ca prima vizită să fie în Republica Moldova”</h1>
      <address><time datetime="2019-11-07T05:07:04+00:00">07 Nov 2019, 05:07</time> by <a rel="author">Jurnal.md</a></address>
      <p>
        <b>Premierul României, Ludovic Orban, a declarat că îşi doreşte ca prima vizită externă în noua calitate să o efectueze în Republica Moldova.</b>
      </p>
      <p>„Vreau să merg în Republica Moldova. Voi discuta cu premierul Maia Sandu şi vom stabili. (...) Cât de curând. Cu cât mai repede posibil", a spus Orban la B1 Tv.</p>
      <p>El a adăugat că cel mai probabil a doua sa deplasare va fi la Bruxelles.</p>
      <p>„Cel mai probabil, după votul de învestitură a Comisiei Europene în ansamblul său, voi avea o deplasare la Bruxelles pentru a mă întâlni atât cu preşedintele Comisiei Europene, cât şi cu mai mulţi comisari din zone care sunt de maxim interes pentru noi", a afirmat premierul român.</p>
      <p>Precizăm că șefa Guvernului de la Chișinău, <a href="http://jurnal.md/ro/news/86bd6e716ee6a8e5/maia-sandu-l-a-invitat-pe-noul-premier-al-romaniei-ludovic-orban-la-chisinau-este-un-prieten-adevarat-al-rm.html">Maia Sandu, l-a invitat pe Ludovic Orban la Chișinău</a>, apreciind că noul premier al României „este un adevărat prieten al Republicii Moldova”.</p>
    </article>
  </body>
</html>