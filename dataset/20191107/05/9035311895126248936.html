<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/abd-disisleri-bakanligi-suriye-deki-petrol-yerel-yonetimin-kontrolunde"/>
    <meta property="og:site_name" content="euronews"/>
    <meta property="article:published_time" content="2019-11-07T05:30:46+00:00"/>
    <meta property="og:title" content="ABD: Suriye'deki petrol yerel yönetimin kontrolünde"/>
    <meta property="og:description" content="Amerika Birleşik Devletleri Dışişleri Bakanlığından üst düzey bir yetkili Suriye'nin kuzeydoğusunda çıkarılan petrolün yerel yetkililer tarafından kullanıldığını ifade etti. ABD Başkanı Donald Trump Suriye'deki petrolün Amerikalı şirketler tarafından işletilebileceğini açıklamıştı"/>
  </head>
  <body>
    <article>
      <h1>ABD: Suriye'deki petrol yerel yönetimin kontrolünde</h1>
      <address><time datetime="2019-11-07T05:30:46+00:00">07 Nov 2019, 05:30</time> by <a rel="author">Euronews </a></address>
      <p>Amerika Birleşik Devletleri Dışişleri Bakanlığı'ndan üst düzey bir yetkili Suriye'nin kuzeydoğusunda çıkarılan petrolün yerel yetkililer tarafından kullanıldığını ifade etti.</p>
      <p>Geçtiğimiz haftalarda ABD Başkanı Donald Trump, Suriye'nin kuzeydoğusunda SDG güçlerinin kontrolündeki petrol yataklarının Amerikalı şirketleri tarafından işletilebileceğini ileri sürmüştü.</p>
      <p>Çarşamba günü, Dışişleri Bakanlığı'na bağlı üst düzey yetkili, şu ana kadar Beyaz Saray'dan böyle bir direktifin gelmediğini belirtti.</p>
      <p>Söz konusu yetkili Suriye'de bulunan ABD askerlerinin misyonunun sadece petrol kaynaklarını korumak olmadığını, ABD'nin bölgede IŞİD ile mücadele etmeye devam ettiğini ileri sürdü.</p>
      <p>Geçtiğimiz ay ABD Savunma Bakanlığı (Pentagon) Suriye'nin doğusundaki petrol yataklarını korumak üzere bölgeye askeri takviye yapma kararı almış, Deyrizor ili civarına askeri tahkimatlarını artırmıştı.</p>
      <ul>
        <li>
          <a href="https://tr.euronews.com/2019/10/29/suriye-ne-kadar-petrolu-var-kim-kontrol-ediyor-trump-bagdadi-oldu-petrol-sahalari-guvenlik">Suriye’nin ne kadar petrolü var? Kim kontrol ediyor?</a>
        </li>
        <li>
          <a href="https://tr.euronews.com/2019/10/31/trumpn-suriye-petrolunu-satmas-savas-sucu-olur-mu">Trump'ın Suriye petrolünü satması savaş suçu olur mu?</a>
        </li>
      </ul>
      <p>SDG'nin 2017 yılında IŞİD’ten aldığı Deyrizor bölgesinde özellikle petrol yatakları olduğu biliniyor. ABD basınında çıkan bazı haber ve yorumlara göre Trump, Suriye’deki Amerikan askerlerinin masraflarını bu petrolü satarak karşılamayı düşünüyor.</p>
    </article>
  </body>
</html>