<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/buyuk-okyanus-taki-ates-halkas-bir-aday-yuttu-yepyeni-bir-ada-olusturdu"/>
    <meta property="og:site_name" content="euronews"/>
    <meta property="article:published_time" content="2019-11-07T16:44:10+00:00"/>
    <meta property="og:title" content="Denizaltı yanardağ patlaması: Bir ada yok olurken, daha büyüğü oluştu"/>
    <meta property="og:description" content="Büyük Okyanus'taki Tonga Takımadaları'nda deniz altında meydana gelen yanardağ patlaması bir adayı batırırken, yok olan adanın üç katı büyüklüğünde yeni bir ada oluşturdu."/>
  </head>
  <body>
    <article>
      <h1>Denizaltı yanardağ patlaması: Bir ada yok olurken, daha büyüğü oluştu</h1>
      <address><time datetime="2019-11-07T16:44:10+00:00">07 Nov 2019, 16:44</time> by <a rel="author">Berrak Kanbir Rodriguez Sanmartin</a></address>
      <p>Büyük Okyanus'taki Tonga Takımadaları'nda deniz altında meydana gelen yanardağ patlaması bir adayı batırırken, yok olan adanın üç katı büyüklüğünde yeni bir ada oluşturdu.</p>
      <p>Tongalı yetkililer yeni oluşan adanın yaklaşık yüz metre genişliğinde, 4 yüz metre uzunluğunda olduğunu açıkladı. Yeni ada, batan Lateiki adasının yaklaşık 120 metre batısında su yüzüne yükseldi. Olay 18 gün boyunca süren deniz altı patlaması sonucunda meydana geldi.</p>
      <p>Büyük Okyanus'ta Polinezya ada öbeği içerisinde yer alan ve coğrafi olarak Okyanusya kıtasına dahil edilen bir Tonga Takımadaları yoğun sismik hareketliliği ile bilinen ve dünyadaki bütün depremlerin yüzde 90'ından sorumlu olan "Ateş Halkası" üzerinde yer alıyor.</p>
      <p>Son olarak 2014 yılında meydana gelen deniz altındaki yanardağ patlaması ile Tonga Takımadaları'na yeni bir ada eklenmişti. Bu ada artık bitki ve kuşlara ev sahipliği yapıyor.</p>
      <ul>
        <li>
          <a href="https://tr.euronews.com/2019/09/26/dunya-okyanus-sularini-yutuyor-deprem-riski-artabilir-istanbul-sarsinti-zelzele">Dünya tektonik hareketlerle okyanus sularını yutuyor: Deprem riski artabilir</a>
        </li>
        <li>
          <a href="https://tr.euronews.com/2019/01/19/nocomment-sismik-faaliyet-yanardagi-suya-gomdu">Sismik faaliyet yanardağı suya gömdü</a>
        </li>
        <li>
          <a href="https://tr.euronews.com/2019/01/02/tsunami-nedir-ve-nasil-olusur">Tsunami nedir ve nasıl oluşur</a>
        </li>
      </ul>
      <p>Ek kaynaklar<b> • The Guardian</b></p>
    </article>
  </body>
</html>