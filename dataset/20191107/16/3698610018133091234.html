<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/homchak-i-avakov-zapevnili-diplomativ-scho-sim-dniv-tishi-pered-rozvedennyam-u-zolotomu-buli-vitrimani-328839_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T16:46:00+00:00"/>
    <meta property="og:title" content="Хомчак і Аваков запевнили дипломатів, що сім днів тиші перед розведенням у Золотому були витримані"/>
    <meta property="og:description" content="Уряд, всупереч українським інтересам, видає бажане та дійсне.  "/>
  </head>
  <body>
    <article>
      <h1>Хомчак і Аваков запевнили дипломатів, що сім днів тиші перед розведенням у Золотому були витримані</h1>
      <h2>Уряд, всупереч українським інтересам, видає бажане та дійсне.  </h2>
      <address>
        <time datetime="2019-11-07T16:46:00+00:00">07 Nov 2019, 16:46</time>
      </address>
      <p>Начальник Генерального штабу – головнокомандувач Збройних сил України Руслан Хомчак і міністр внутрішніх справ України Арсен Аваков розповіли тимчасовому повіреному в справах США в Україні Вільяму Тейлору та послу Франції в Україні Етьєну де Понсену, які у супроводі помічника президента України Андрія Єрмака і міністра у справах ветеранів, тимчасово окупованих територій і внутрішньо переміщених осіб Оксани Коляди прибули сьогодні в Золоте, що розведення на лінії розмежування в зоні ООС проходило при повному дотриманні режиму тиші.</p>
      <p>"Тут (в Золотому-4 – ред) ми отримали свій досвід. У Петровському зовсім інша місцевість, там поле і там отримаємо свій досвід. Сім днів тиші в межах ділянки було витримано, без порушень. Тільки це стало підставою для того, щоб можна було виконати вимоги цього рамкової угоди і розводити війська. З тих пір тут не було ніяких порушень", - сказали вони під час спілкування з послами в четвер в Золотому.</p>
      <p>Хомчак зазначив, що "трохи далі іноді бувають порушення в районі хутора Вільний, але на ділянці розведення немає". За його словами, зараз вже відбувається і розмінування території.</p>
      <p>При цьому міністр Аваков зазначив, що є такі ділянки на лінії розмежування, де таке розведення неможливо, як Мар'їнка, Широкіно.</p>
      <p>"Ми в Донецьку готові розводити. Вони виходять з Донецька і ми тоді...", - сказав на це Хомчак, його підтримав Аваков, і всі учасники бесіди заусміхалися.</p>
      <p>Нагадаємо, 1 листопада <b><a href="https://dt.ua/UKRAINE/v-zolotomu-zavershilosya-rozvedennya-sil-ta-zasobiv-shtab-oos-328198_.html">біля Золотого на Луганщині закінчилося триденне розведення сил і засобів</a></b>. Розведення розпочалося опівдні 29 жовтня: українські військові та НЗФ бойовиків запустили у повітря зелені та білі ракети, що сигналізують про готовність до початку процесу.</p>
      <p>Військовослужбовців ЗСУ почали відводити попри <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> та регулярні обстріли бойовиків. За процесом спостерігала Спеціальна моніторингова місія ОБСЄ.</p>
      <p>Докладніше про наслідки цього кроку читайте в матеріалі Юрія Бутусова "<b><a href="https://dt.ua/internal/male-zolote-a-cina-velika-328202_.html">Мале Золоте, а ціна велика</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>