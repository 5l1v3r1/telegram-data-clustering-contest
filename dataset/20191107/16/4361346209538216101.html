<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/idiota-fogadasba-halt-bele-a-ferfi-fott-tojas-vegzett-vele/186102"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T16:30:00+00:00"/>
    <meta property="og:title" content="Idióta fogadásba halt bele a férfi: főtt tojás végzett vele"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Idióta fogadásba halt bele a férfi: főtt tojás végzett vele</mark>
      </h1>
      <address><time datetime="2019-11-07T16:30:00+00:00">07 Nov 2019, 16:30</time> by <a rel="author">Bors</a></address>
      <p>Egy pár ezer forintos fogadás végzett egy 42 éves férfival Indiában. Subhash Yadav november 3-án fogadott egy barátjával 2000 rúpiában (8000 forintban), hogy meg tud enni együltő helyében 50 főtt tojást. Yadavnak egészen a negyvenkettedikig semmi baja nem volt, akkor azonban egyik pillanatról a másikra eszméletét vesztette - számolt be a különös esetről az Oddity Central.</p>
      <p>Noha azonnal kórházba szállították a férfit, már az orvosok sem tudtak rajta segíteni, és hamarosan elhunyt. Noha halálának okát hivatalosan nem hozták nyilvánosságra, valószínűleg a tojások okozták.</p>
      <figure>
        <img src="http://media.borsonline.hu/cikk/20/191663/big-lead/650x360/2016578_eggs-3891755-960-720.jpg"/>
        <figcaption>42 főtt tojás - és egy ostoba fogadás - végzett a férfival © Pixabay</figcaption>
      </figure>
      <p>A főtt tojás egyébként még a versenyszerűen evőknél is komoly kihívásokat jelent - nagyobbat, mint azt sokan gondolnák. Az egyik legismertebb eset a versenyevő Sharon “Big Shaz” Dixonhoz köthető, aki pont egy tojásevő verseny során veszítette életét. Igaz, ő - Yadavval ellentétben - nem a mennyiségbe halt bele, hanem túl gyorsan evett, és megfulladt...</p>
    </article>
  </body>
</html>