<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/rablas-autolopas-ittas-vezetes-kaposvaron-fotok"/>
    <meta property="og:site_name" content="infostart"/>
    <meta property="article:published_time" content="2019-11-07T16:58:11+00:00"/>
    <meta property="og:title" content="Rablás, autólopás, ittas vezetés Kaposváron - fotók"/>
    <meta property="og:description" content="Ittasan tört be egy férfi egy ingatlanba, ahonnan többek között egy kocsikulcsot is elvitt, és a hozzá tartozó járművel elhajtott a helyszínről."/>
  </head>
  <body>
    <article>
      <h1>Rablás, autólopás, ittas vezetés Kaposváron - fotók</h1>
      <address><time datetime="2019-11-07T16:58:11+00:00">07 Nov 2019, 16:58</time> by <a rel="author">Infostart</a></address>
      <h3>Ittasan tört be egy férfi egy ingatlanba, ahonnan többek között egy kocsikulcsot is elvitt, és a hozzá tartozó járművel elhajtott a helyszínről.</h3>
      <p>Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben.</p>
      <p>Az eljárás adatai alapján 2019. november 6-án este egy kaposvári ingatlanba surrant be az akkor még ismeretlen elkövető. A férfi a házból több pénztárcát is eltulajdonított, valamint a ház előtt parkoló személyautó indítókulcsát is magához vette, amivel elhajtott a helyszínről. Csupán néhány utcát tudott észrevétlenül megtenni az ellopott járművel, mert nem sokkal később egy szalagkorlátnak ütközött.</p>
      <figure>
        <img src="https://infostart.hu/images/site/articles/inline/2019/11/1573143795-Dq5zDXWge_md.jpg"/>
        <figcaption>Fotó: police.hu</figcaption>
      </figure>
      <p>A balesetet követően az egyenruhások ellenőrizték a járművezetőt, akinél az alkoholszonda pozitív eredményt jelzett.</p>
      <blockquote>A rendőrök a 37 éves férfit a helyszínen elfogták, de balesete és ittas állapota miatt a mentőszolgálat munkatársai kórházba vitték.</blockquote>
      <p>A Kaposvári Rendőrkapitányság <a href="http://www.police.hu/hu/hirek-es-informaciok/legfrissebb-hireink/bunugyek/amokfutas#1">közleménye</a> szerint az elkövetővel szemben – őrizetbe vétele mellett – lopás és jármű önkényes elvétele bűntett, valamint járművezetés ittas állapotban vétség megalapozott gyanúja miatt indított eljárást.</p>
      <p>
        <i>Nyitókép: police.hu</i>
      </p>
    </article>
  </body>
</html>