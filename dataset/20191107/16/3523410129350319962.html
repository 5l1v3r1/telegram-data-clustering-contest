<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638699/%D9%86%DA%86%DB%8C%D8%B1%D9%88%D8%A7%D9%86-%D8%A8%D8%A7%D8%B1%D8%B2%D8%A7%D9%86%DB%8C-%D9%BE%DA%A9%DA%A9-%D8%A8%D9%87-%D9%87%DB%8C%DA%86-%D9%88%D8%AC%D9%87-%D9%85%D8%B4%D8%B1%D9%88%D8%B9%DB%8C%D8%AA-%D9%86%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T16:08:00+00:00"/>
    <meta property="og:title" content="نچیروان بارزانی: پ.ک.ک به هیچ وجه مشروعیت ندارد"/>
    <meta property="og:description" content="نچیروان بارزانی، رئیس اقلیم کردستان عراق، اعلام کرد، وضعیت کنونی مردم کردستان سوریه اسفناک است و دل هر کردی را به درد می آورد."/>
  </head>
  <body>
    <article>
      <h1>
        <a href="https://www.bultannews.com/fa/news/638699/%D9%86%DA%86%DB%8C%D8%B1%D9%88%D8%A7%D9%86-%D8%A8%D8%A7%D8%B1%D8%B2%D8%A7%D9%86%DB%8C-%D9%BE%DA%A9%DA%A9-%D8%A8%D9%87-%D9%87%DB%8C%DA%86-%D9%88%D8%AC%D9%87-%D9%85%D8%B4%D8%B1%D9%88%D8%B9%DB%8C%D8%AA-%D9%86%D8%AF%D8%A7%D8%B1%D8%AF">نچیروان بارزانی: پ.ک.ک به هیچ وجه مشروعیت ندارد</a>
      </h1>
      <h2>نچیروان بارزانی، رئیس اقلیم کردستان عراق، اعلام کرد، وضعیت کنونی مردم کردستان سوریه اسفناک است و دل هر کردی را به درد می آورد.</h2>
      <address><time datetime="2019-11-07T16:08:00+00:00">07 Nov 2019, 16:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رئیس اقلیم کردستان عراق، خاطرنشان ساخت؛ در خصوص مسئله <b>سوریه</b>، تاکنون چندین بار با مظلوم کوبانی، گفتگوی تلفنی کرده و مطالب لازم را به وی  گفته ام.</p>
      <p> </p>
      <p><b>نچیروان بارزانی</b> که در پانلی در اربیل در مورد آخرین تحولات منطقه به ویژه عراق و سوریه سخنرانی می کرد، ضمن انتقاد تلویحی از حمایت ترکیه از برخی گروهها افزود:</p>
      <p> </p>
      <p>ما از حضور نیروهای همراه ترکیه نگران هستیم، چون در عفرین دیدیم مردم کرد با چه وضعیت بدی مواجه شدند. کردهای سوریه نه تنها برای خود بلکه برای همه منطقه علیه تروریسم جنگیدند.</p>
      <p> </p>
      <p>رئیس اقلیم کردستان در ادامه گفت: ترکیه از آغاز با کردهای سوریه مشکل نداشت. مسئولان ترکیه می گفتند نمی توانند قبول کنند پرچم <b>پ.ک.ک</b> در مرزهای آن باشد. ما نیز به برادران کرد خود موضوع را گفتیم که این خطری بزرگ است.</p>
      <p> </p>
      <p>من درخواست های مظلوم کوبانی را به سرگئی لاوروف، وزیر خارجه روسیه، رساندم و باید بگویم: پ.ک.ک تلاش کرد از وضعیت سوریه و مردم کرد، برای کسب مشروعیت برای خود  بهره برداری کند، اما ترکیه نیز به پ.ی.د. می گفت، موضع آن را قبول نمی کند، ما معتقدیم مسئله کرد با خشونت حل نمی شود.</p>
      <p> </p>
      <p>انتهای پیام/#</p>
    </article>
  </body>
</html>