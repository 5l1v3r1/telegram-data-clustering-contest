<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/profesor-chnu-oleg-angelskiy-perebuvae-z-vizitom-v-kitayi-379968"/>
    <meta property="og:site_name" content="Погляд"/>
    <meta property="article:published_time" content="2019-11-07T16:33:00+00:00"/>
    <meta property="og:title" content="Професор ЧНУ Олег Ангельський перебуває з візитом в Китаї"/>
    <meta property="og:description" content="Професор Олег Ангельський перебуває в Китаї з довгостроковим візитом"/>
  </head>
  <body>
    <article>
      <h1>Професор ЧНУ Олег Ангельський перебуває з візитом в Китаї</h1>
      <h2>Він зустрівся з працівниками Дослідницького інституту м. Тайджоу</h2>
      <address>
        <time datetime="2019-11-07T16:33:00+00:00">07 Nov 2019, 16:33</time>
      </address>
      <slideshow>
        <figure>
          <img src="https://media.pogliad.ua/news/article/2019/11/07/379968/BEzUU8eK2yiQXwwRWgKO.h430.jpeg"/>
        </figure>
        <figure>
          <img src="https://media.pogliad.ua/news/article/2019/11/07/379968/mcV66piyT15kgL4rvJhV.h430.jpeg"/>
        </figure>
        <figure>
          <img src="https://media.pogliad.ua/news/article/2019/11/07/379968/pfX2lVX7CFZe03Otpa2U.h430.jpeg"/>
        </figure>
        <figure>
          <img src="https://media.pogliad.ua/news/article/2019/11/07/379968/0CcYfVlxe13WBOEuMd6D.h430.jpeg"/>
        </figure>
      </slideshow>
      <p><b>Професор Чернівецького національного університету ім. Юрія Федьковича Олег Ангельський</b> перебуває в Китаї з довгостроковим візитом. Відразу по приїзду відбулася зустріч із працівниками і керівниками Дослідницького інституту м. Тайджоу, розповідає професор, передає chnu.edu.ua.</p>
      <p>- Наступним етапом було розміщення в спеціально підготовленому містечку Талантів м. Тайджоу.</p>
      <p>У перші ж вихідні (26, 27 жовтня) було організовано поїздку до центру провінції Джейджанг, міста Гуанжоу, для завершення роботи по підготовці та написанню національного проекту, що подається на національний конкурс науково-технічних робіт. Підготовка тривала як в офісі «Відбору та пошуку іноземних видатних експертів» м. Гуанжоу, так і готелі, з 9-ої ранку до 9-ої вечора.</p>
      <p>28 жовтня повернулися назад, в інститут  м. Тайджоу, де на нас вже очікував офіс для подальшої роботи.</p>
      <p>Згодом була розмова з керівництвом інституту та відділу. Обговорювались питання плану робіт по реалізації договору про співпрацю між нашими інститутами про майбутню перспективу, а також поточні питання. Основною проблемою на сьогодні було обговорення питань потреб нашої наукової групи (команди) в обладнанні для роботи в інституті для створення сумісного оптичного-інженерного центра.</p>
      <p>Підкреслювалась перспективність залучання студентської молоді з України для підготовки до роботи в інституті м. Тайджоу. Заплановані терміни проходження практики нашими молодими колегами на 3-6 місяців.</p>
      <p>Обговорено план популяризації результатів наукових досліджень нашого центру оптики серед наукової громадськості міста та провінції Джейджанг. Особливу увагу приділено популяризації результатів наукових досліджень на заводах, підприємствах міста.</p>
      <p>Яскраву позитивну реакцію викликало повідомлення про результати нашої конференції «Кореляційна оптика», що була проведена спільно нашими двома інститутами у вересні місяці.</p>
      <p>Дано старт обговоренню питання про створення робочої групи (команди) в рамках оптичного інженерного центру Китай-Україна.</p>
      <p>Розпочата робота по корегуванню планів реалізації попередньо сформульованих пропозицій, - зазначив О. Ангельський.</p>
      <p>Фото з сайту chnu.edu.ua</p>
      <related>
        <h4>Схожі записи</h4>
        <a href="https://pogliad.ua/news/education/chnu-vidvidala-delegaciya-czyannanskogo-centru-kulturnogo-obminu-367229"/>
        <a href="https://pogliad.ua/news/education/predstavniki-chnu-pobuvali-na-svyatkuvanni-100-richchya-universitetu-van-si-knr-364916"/>
        <a href="https://pogliad.ua/news/education/cherniveckogo-naukovcya-nagorodili-pochesnoyu-yuvileynoyu-gramotoyu-nanu-364736"/>
        <a href="https://pogliad.ua/news/education/studenti-z-kitayu-uzhe-pribuli-do-chernivciv-362335"/>
      </related>
    </article>
  </body>
</html>