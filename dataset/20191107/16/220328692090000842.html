<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/razkrikha-koy-poema-barselona-ot-dekemvri-406125.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T16:21:00+00:00"/>
    <meta property="og:title" content="Ето кой поема Барселона"/>
    <meta property="og:description" content="Треньорът на Ривър Плейт поема каталунците"/>
  </head>
  <body>
    <article>
      <h1>Ето кой поема Барселона</h1>
      <address><time datetime="2019-11-07T16:21:00+00:00">07 Nov 2019, 16:21</time> by <a rel="author">Пламен Вълков</a></address>
      <p>Треньорът на Ривър Плейт Марсело Галярдо ще поеме Барселона през декември. Това твърди аржентинският коментатор и световен шампион от 1986-а година Клаудио Борги.</p>
      <p>Слухове за подобна рокада има от известно време, като сега те със сигурност ще се засилят, след като каталунците регистрираха серия лоши резултати и напрежението върху Ернесто Валверде отново се увеличи.</p>
      <p>„Това е сигурна информация. Знам, че Галярдо ще поеме Барселона през декември. Все пак Марсело е един от най-добрите треньори в света. Президентът Д’Онофрио твърди, че Галярдо би напуснал само ако той си тръгне, но моят източник е сигурен” заяви Борги.</p>
      <p>От Ривър наистина отричат слуховете, че Галярдо ще пристигне в Испания, но е факт, че за 5 години начело на клуба той постигна серия успехи, печелейки общо 10 трофея, сред които са два триумфа за „Копа Либертадорес” и може би обмисля друго предизвикателство.</p>
      <p>Другата сериозна спекулация относно бъдещия треньор на Барса е Роналд Куман, за който обаче се говори, че ще се върне в Каталуния след Евро 2020-а през следващото лято.</p>
    </article>
  </body>
</html>