<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-budemo-proshhatysya-zelenskyj-dav-ministram-chas-do-kintsya-roku/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T16:41:48+00:00"/>
    <meta property="og:title" content="Будемо прощатися: Зеленський дав міністрам час до кінця року"/>
    <meta property="og:description" content="Повне перезавантаження Кабінету міністрів – це ризик, але великий плюс, вважає президент України Володимир Зеленський."/>
  </head>
  <body>
    <article>
      <h1>Будемо прощатися: Зеленський дав міністрам час до кінця року</h1>
      <address>
        <time datetime="2019-11-07T16:41:48+00:00">07 Nov 2019, 16:41</time>
      </address>
      <p>Повне перезавантаження Кабінету міністрів – це ризик, але великий плюс, вважає президент України Володимир Зеленський.</p>
      <p>Тих міністрів, які не покажуть результатів до кінця 2019 року, чекає звільнення, заявив Володимир Зеленський у другому випуску свого блогу Відверто з президентом на YouTube.</p>
      <blockquote>– Молодий уряд – це плюси і мінуси.  Немає досвіду в корупції – це великий плюс. Повне перезавантаження – це ризик, але великий плюс. Якщо вони не впораються, чекаємо до кінця 2019 року, хто не зможе, з тим будемо прощатися.</blockquote>
      <p>Зеленський підкреслив, що нині не збулися негативні прогнози щодо діяльності нового президента та уряду.</p>
      <p><b>Читайте:</b> <a href="https://fakty.com.ua/ua/ukraine/20191105-pensiyi-ta-dovidky-u-smartfoni-doruchennya-zelenskogo-do-kintsya-2019-roku/">Пенсії та довідки у смартфоні: доручення Зеленського до кінця 2019 року</a></p>
      <blockquote>– Нам казали, що президент “не доживе” до жовтня, цей уряд існуватиме два місяці. Казали, що долар коштуватиме 100 грн, що усі міжнародні партнери від нас відвернуться, що жодного інвестора ми не зможемо притягнути.  Нічого з того не відбулося.</blockquote>
      <figure>
        <iframe src="https://www.youtube.com/embed/r7MUy2gowZ8" width="640" height="360" data-service="Youtube" scrolling="no"/>
      </figure>
      <p>Як повідомлялося, Володимир Зеленський назвав <a href="https://fakty.com.ua/ua/ukraine/20191107-zelenskyj-nazvav-golovnu-peremogu-rady-ix-sklykannya/">головну перемогу Верховної Ради IX скликання</a>.</p>
    </article>
  </body>
</html>