<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/incidente-caccia-1.4874464"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-07T16:58:04+00:00"/>
    <meta property="og:title" content="Incidente caccia Loiano, gli parte un colpo. Grave a 45 anni"/>
    <meta property="og:description" content="L'uomo potrebbe essere caduto inbracciando il suo fucile calibro 12"/>
  </head>
  <body>
    <article>
      <h1>Incidente caccia Loiano, gli parte un colpo. Grave a 45 anni</h1>
      <h2>L'uomo potrebbe essere caduto inbracciando il suo fucile calibro 12</h2>
      <address><time datetime="2019-11-07T16:58:04+00:00">07 Nov 2019, 16:58</time> by <a rel="author">il Resto del Carlino</a></address>
      <p>Loiano (Bologna), 7 novembre 2019 - Si è <b>ferito accidentalmente con il colpo di fucile </b>esploso dal suo calibro 12: è<b> grave il 45enne vittima dell'incidente di caccia </b>avvenuto oggi alle 13 a <b>Roncastaldo di Loiano</b>, sull'Appennino bolognese. Secondo la prima ricostruzione, il colpo potrebbe essere partito a causa di una caduta dello stesso cacciatore che, ferito, è riuscito a trascinarsi fino alla sua auto e a chiamare il padre, che ha poi attivato i soccorsi.</p>
      <p>Sul posto sono intervenuti il 118, con<b> l'eliambulanza, e i carabinieri della stazione di Loiano</b>. L'uomo è stato trasportato d'urgenza all'ospedale Maggiore di Bologna, in gravi condizioni. L'arma era regolarmente detenuta.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>