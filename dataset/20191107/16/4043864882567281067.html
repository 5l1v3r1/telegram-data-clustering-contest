<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231303/"/>
    <meta property="og:site_name" content="Українська правда"/>
    <meta property="article:published_time" content="2019-11-07T16:24:34+00:00"/>
    <meta property="og:title" content="На журналістів &quot;Радіо Свободи&quot; відкрили справу за заявою Портнова"/>
    <meta property="og:description" content="Нацполіція отримала заяву адвоката Андрія Портнова і розпочала кримінальне провадження щодо перешкоджання діяльності журналістів та порушення недоторканності приватного життя."/>
  </head>
  <body>
    <article>
      <h1>На журналістів "Радіо Свободи" відкрили справу за заявою Портнова</h1>
      <address>
        <time datetime="2019-11-07T16:24:34+00:00">07 Nov 2019, 16:24</time>
      </address>
      <p>Нацполіція отримала заяву адвоката Андрія Портнова і розпочала кримінальне провадження щодо перешкоджання діяльності журналістів та порушення недоторканності приватного життя.</p>
      <p><b>Джерело:</b> <a href="https://mvs.gov.ua/ua/news/25820_Slidchi_Nacpolicii_rozpochali_kriminalne_provadzhennya_za_zayavoyu_advokata_Andriya_Portnova.htm?fbclid=IwAR3GnDq6wVUCcZxVt6krmPZZZ_rzB5xgO0PTpKtpwrAR3upCPx1pdpxLMs4">МВС</a></p>
      <p><b>Деталі:</b> Заява надійшла до поліції 7 листопада.</p>
      <p>Відомості внесено до Єдиного реєстру досудових розслідувань за двома статтями Кримінального кодексу – перешкоджання законній професійній діяльності журналістів (стаття 171 ККУ) та порушення недоторканності приватного життя (стаття 182 ККУ).</p>
      <p><b>Що було раніше: </b>7 листопада слідчі <a href="https://www.pravda.com.ua/news/2019/11/7/7231236/">розпочали розслідування</a> за фактом висловлювань Андрія Портнова на адресу журналістів "Радіо Свобода" за тією ж статтею 171 і ч.1 ст. 345-1 (погроза або насильство щодо журналіста) КК. </p>
      <p>На повідомлення поліції Портнов <a href="https://t.me/PortnovUA/1350">відповів:</a> "За годину я зареєструю в Національній поліції повністю симетричну заяву про своє кримінальне провадження щодо журналістів "Радіо Свобода" про незаконне стеження і перешкоджання професійній діяльності за ст. 182 і 171 КК України".</p>
      <p>
        <b>Передісторія:</b>
      </p>
      <ul>
        <li>Колишній голова Адміністрації президента часів Віктора Януковича, юрист Андрій Портнов писав <a href="https://t.me/s/PortnovUA">у Telegram</a>, що упіймав журналістів "Радіо Свобода" на стеженні за ним.</li>
        <li>Він опублікував дані про автомобілі журналістів, звинувачуючи їх у незаконному зборі інформації.</li>
        <li>Після заяв про тиск і перешкоджання журналістській діяльності сам Портнов назвав себе журналістом каналу "112 Україна" і пригрозив журналістам "Радіо Свобода" відповідальністю за перешкоджання його "законній професійній діяльності".</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/7/7231245/"/>
        <a href="https://www.pravda.com.ua/news/2019/11/7/7231236/"/>
        <a href="https://www.pravda.com.ua/news/2019/11/6/7231204/"/>
      </related>
    </article>
  </body>
</html>