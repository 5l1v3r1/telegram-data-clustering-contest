<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ldquo-vi-racconto-io-chi-veramente-virginia-raggi-rdquo-ndash-218427.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T16:24:00+00:00"/>
    <meta property="og:title" content=""/>
    <meta property="og:description" content="“VI RACCONTO IO CHI È VERAMENTE VIRGINIA RAGGI” – CALENDA, CHE NONOSTANTE LE DICHIARAZIONI DI FACCIATA MUORE DALLA VOGLIA DI CORRERE PER IL CAMPIDOGLIO, VA ALL’ATTACCO DELLA SINDACA: “LA PERSONA PIÙ IMPREPARATA CHE HO INCONTRATO IN POLITICA”- POI AUSPICA IL COMMISSARIAMENTO PER ROMA: “CI MANCA SOLO UN'ALTRA CAMPAGNA ELETTORALE IN MEZZO AI RIFIUTI E AGLI AUTOBUS FERMI”"/>
  </head>
  <body>
    <article>
      <h1></h1>
      <address>
        <time datetime="2019-11-07T16:24:00+00:00">07 Nov 2019, 16:24</time>
      </address>
      <p>
        <b>“VI RACCONTO IO CHI È VERAMENTE VIRGINIA RAGGI” – CALENDA, CHE NONOSTANTE LE DICHIARAZIONI DI FACCIATA MUORE DALLA VOGLIA DI CORRERE PER IL CAMPIDOGLIO, VA ALL’ATTACCO DELLA SINDACA: “LA PERSONA PIÙ IMPREPARATA CHE HO INCONTRATO IN POLITICA”- POI AUSPICA IL COMMISSARIAMENTO PER ROMA: “CI MANCA SOLO UN'ALTRA CAMPAGNA ELETTORALE IN MEZZO AI RIFIUTI E AGLI AUTOBUS FERMI”</b>
      </p>
      <hr/>
      <p>
        <b>Da </b>
        <u>
          <a href="http://www.affaritaliani.it/">http://www.affaritaliani.it/</a>
        </u>
      </p>
      <figure>
        <a href="https://www.dagospia.com/mediagallery/Dago_fotogallery-254852/1235333.htm">
          <img src="https://cdn-static.dagospia.com/img/foto/11-2019/calenda-raggi-1235333.png"/>
        </a>
        <figcaption>calenda raggi</figcaption>
      </figure>
      <p>L'europarlamentare Carlo Calenda, il cui nome circola tra quelli possibili per una candidatura a sindaco di Roma alle prossime amministrative, nega di aspirare al ruolo di primo cittadino e afferma di essere pronto a lanciare il nuovo movimento. In un'intervista a Radio Radio, Calenda ha negato di volersi candidare e ha spiegato: “Il 22 novembre lancio un movimento politico che ha l'obiettivo di tirar fuori un'Italia seria, quella che lavora, studia e fatica e che ha come priorità sicurezza, scuola e sanità - Vogliamo mettere insieme gente che affronta i problemi e non che ne chiacchiera e basta, per rimettere in cammino il Paese”.</p>
      <figure>
        <a href="https://www.dagospia.com/mediagallery/Dago_fotogallery-254852/1235334.htm">
          <img src="https://cdn-static.dagospia.com/img/foto/11-2019/calenda-raggi-1235334.png"/>
        </a>
        <figcaption>calenda raggi</figcaption>
      </figure>
      <p>Poi passa al sindaco di Roma Virginia Raggi: “Penso che sia disdicevole pensare di dare poteri e soldi alla Raggi con cui ho avuto a che fare per il Tavolo Roma, e che le dico la verità, è la persona più impreparata che ho incontrato in politica. Nessuno può accusare la Raggi di essere all'origine dei mali di Roma - ha aggiunto - ma li ha peggiorati, ed è lampante. Ma io mi rifiuto di dare i soldi alla Raggi, ci ho fatto il Tavolo Roma, e quando si presentava non si ricordava come era costruito il bilancio...</p>
      <figure>
        <a href="https://www.dagospia.com/mediagallery/Dago_fotogallery-254852/985546.htm">
          <img src="https://cdn-static.dagospia.com/img/foto/02-2018/calenda-raggi-985546.jpg"/>
        </a>
        <figcaption>calenda raggi</figcaption>
      </figure>
      <p>Quel tavolo che nemmeno volevo fare, e l'ho fatto solo perché me lo avevano chiesto i sindacati perché la situazione era drammatica. Quando riunii tutte le aziende romane, saltai un Cdm molto importante per parteciparvi - ha continuato l'ex ministro - La Raggi non si presentò dicendo che era un incontro tecnico, mandò un assessore”.</p>
      <p>La conclusione su Radio Radio al microfono di Luigia Luciani è lapidaria: “Roma va commissariata, nel senso che dobbiamo sospendere... ci manca solo un'altra campagna elettorale in mezzo ai rifiuti e agli autobus fermi. Dobbiamo dare poteri straordinari a un commissario sostenuto da tutte le forze politiche che per almeno per il prossimo anno e mezzo incominci a mettere a posto le cose”.</p>
      <figure>
        <a href="https://www.dagospia.com/mediagallery/Dago_fotogallery-254852/985544.htm">
          <img src="https://cdn-static.dagospia.com/img/foto/02-2018/calenda-raggi-985544.jpg"/>
        </a>
        <figcaption>calenda raggi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254852/961577.htm">
          <img src="https://cdn-static.dagospia.com/img/foto/11-2017/raggi-calenda-al-tavolo-per-roma-961577.png"/>
        </a>
        <figcaption>RAGGI CALENDA AL TAVOLO PER ROMA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254852/985545.htm">
          <img src="https://cdn-static.dagospia.com/img/foto/02-2018/calenda-raggi-985545.jpg"/>
        </a>
        <figcaption>calenda raggi</figcaption>
      </figure>
    </article>
  </body>
</html>