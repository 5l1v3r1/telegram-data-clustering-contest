<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/universite-butcesinin-yuzde-1i-bilimsel-arastirmalara-ayrildi-214478h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T16:47:28+00:00"/>
    <meta property="og:title" content="Üniversite bütçesinin yüzde 1'i bilimsel araştırmalara ayrıldı"/>
    <meta property="og:description" content="Bursa Uludağ Üniversitesi'nde 662 milyon lira olarak belirlenen 2020 yılı bütçesinden ‘‘bilimsel araştırmalara'' sadece 6,5 milyon lira tahsis edildi."/>
  </head>
  <body>
    <article>
      <h1>Üniversite bütçesinin yüzde 1'i bilimsel araştırmalara ayrıldı</h1>
      <h2>Bursa Uludağ Üniversitesi'nde 662 milyon lira olarak belirlenen 2020 yılı bütçesinden ‘‘bilimsel araştırmalara'' sadece 6,5 milyon lira tahsis edildi.</h2>
      <address>
        <time datetime="2019-11-07T16:47:28+00:00">07 Nov 2019, 16:47</time>
      </address>
      <p>BUÜ Rektörü Prof. Dr. Saim Kılavuz, yeni yatırımlar ve 2020 bütçesiyle ilgili dün İHA'nın sorularını yanıtladı. 2020 bütçesinin yüzde 9 artışla 662 milyon olarak belirlendiğini, 52 milyon TL'yle de yatırım yapacaklarını belirten Kılavuz, ‘‘Kadın Doğum ve Çocuk Hastanesi'nin yapımına başlanacak. Tıp Fakültesi Nöroloji Yoğun Bakım, Yanık Ünitesi ve Deney Hayvanları Laboratuarı da depreme dayanıklı hale getirilecek. 16 yıllık tomografi ve MR cihazları ise yenilenecek'' dedi. Kılavuz, yapımı yılan hikayesine dönen Kadın Doğum Hastanesi ile Çocuk Hastanesi'ne öncelik verileceğini vurguladı. </p>
      <p>
        <b>BİLİMSEL ARAŞTIRMALARA 6,5 MİLYAR TL HARCAMA...</b>
      </p>
      <p>662 milyon liralık bütçenin neredeyse yüzde 90'ının personel harcamalarına ve giderlere aktarılacağını anlatan Kılavuz, şöyle devam etti: ‘‘Yatırımlara ayrılabilen toplam miktar 52 milyon lira. 24 milyon lirası sağlık yatırımları ve bunların bir kısmı büyük onarımlar 10 milyon civarında. 12 milyon civarında da makine teçhizat alımlarımız var. 6,5 milyon lira da bilimsel araştırmalar ve teknolojik gelişmelere tahsis edilmiş durumda. Bir de tabii bu yıldan bekleyen harcama limitlerimiz var. Cumhurbaşkanlığının ilgili birimlerince onay verilirse hemen harcamaya başlayacağız.''</p>
    </article>
  </body>
</html>