<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/07/surxondaryo-viloyatining-bandixon-tumani-qayta-tashkil-etiladi-qiziriq-va-boysun-tumanlari-chegaralari-ozgartirilishi-mumkin"/>
    <meta property="og:site_name" content="Daryo"/>
    <meta property="article:published_time" content="2019-11-07T16:11:00+00:00"/>
    <meta property="og:title" content="Surxondaryo viloyatining Bandixon tumani qayta tashkil etiladi. Qiziriq va Boysun tumanlari chegaralari o‘zgartirilishi mumkin"/>
    <meta property="og:description" content="Vazirlar Mahkamasining tegishli qarori loyihasi jamoatchilik muhokamasiga qo‘yildi"/>
  </head>
  <body>
    <article>
      <h1>Surxondaryo viloyatining Bandixon tumani qayta tashkil etiladi. Qiziriq va Boysun tumanlari chegaralari o‘zgartirilishi mumkin</h1>
      <address>
        <time datetime="2019-11-07T16:11:00+00:00">07 Nov 2019, 16:11</time>
      </address>
      <p>Surxondaryo viloyatining Bandixon tumanini qaytadan tiklanadi. Bu haqda jamoatchilik muhokamasiga qo‘yilgan Vazirlar Mahkamasining tegishli qarori loyihasida <a href="https://regulation.gov.uz/uz/document/9923">aytiladi</a>.</p>
      <figure>
        <img src="https://s.daryo.uz/wp-content/uploads/2019/11/welcome-to-boysun3-740x440-680x404.jpg"/>
        <figcaption>Foto: Surxondaryo viloyati hokimligi matbuot xizmati</figcaption>
      </figure>
      <p>Hujjatga ko‘ra, Surxondaryo viloyatining Bandixon tumani qayta tiklanib, Qiziriq va Boysun tumanlari chegaralari o‘zgartirilishi mumkin.</p>
      <p>Surxondaryo viloyati Qiziriq tumani hududidagi “Bandixon”, “Bektepa”, “Obod turmush”, “Polvontosh”, “Saroy”, “Birdamlik”, “Chinor”, “Paxtakor”, “Navbahor”, “Farovon”, “Bahoriston”, “O‘rg‘ilsoy”, “Gulbog‘”, “Qaldirg‘och”, “Zevar”, “Xo‘jaipok”, “Obod yurt” hamda “Bag‘ri keng” mahalla fuqarolar yig‘inlarini (umumiy yer maydoni 20531 gektar) hamda Boysun tumanining “Sayrob” va “G‘ayrat” massivlaridan (umumiy yer maydoni 17360 gektar) qayta tiklanayotgan Bandixon tumani tarkibiga o‘tkaziladi.</p>
      <p>Surxondaryo viloyatining Qiziriq va Boysun tumanlari hududidan Bandixon tumani hududiga o‘tkazilayotgan yer maydoni chegaralarining tavsifi va chizma shakllari tasdiqlanadi.</p>
      <p>Qaror loyihasi muhokamasi 21-noyabrgacha davom etadi.</p>
      <aside>
        <b>Mavzuga doir: </b>
        <a href="https://daryo.uz/2019/04/16/toshkent-hududi-kengaytiriladi-zangiotadagi-ozgarish-qishlogi-sergeli-tumani-tarkibiga-otkazildi/">Toshkent hududi kengaytiriladi: Zangiotadagi O‘zgarish qishlog‘i Sergeli tumani tarkibiga o‘tkazildi</a>
      </aside>
      <p>Ma’lumot uchun, hukumatning 2010-yil 24-dekabrdagi qarori bilan Surxondaryo viloyatining Bandixon tumani tugatilib, uning hududi Qiziriq tumaniga birlashtirilgan.</p>
    </article>
  </body>
</html>