<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42703_Lvivyanin-ta-frankivchanin-orhanizuvali-merezhu-seksualnikh-posluh-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T16:02:00+00:00"/>
    <meta property="og:title" content="Львів`янин та франківчанин організували мережу сексуальних послуг (ФОТО)"/>
    <meta property="og:description" content="5 листопада слідчі Головного управління Національної поліції у Львівській області, за процесуальним керівництвом прокуратури Львівськ"/>
  </head>
  <body>
    <article>
      <h1>Львів`янин та франківчанин організували мережу сексуальних послуг (ФОТО)</h1>
      <address>
        <time datetime="2019-11-07T16:02:00+00:00">07 Nov 2019, 16:02</time>
      </address>
      <p>
        <b>5 листопада слідчі Головного управління Національної поліції у Львівській області, за процесуальним керівництвом прокуратури Львівської області, спільно зі співробітниками управління Служби безпеки України Львівщини затримали двох організаторів мережі салонів з надання інтимних послуг та припинили діяльність мережі даних закладів.</b>
      </p>
      <figure>
        <img src="http://press-centr.com/images/image/2019/11/%D0%9B%D1%8C%D0%B2%D1%96%D0%B2/WhatsApp%20Image%202019-11-06%20at%2017_39_28%20(2).jpeg"/>
      </figure>
      <p>До складу групи входило двоє осіб - 22-річний житель міста Івано-Франківськ та 29-річний житель міста Львова. Під час обшуків за місцем розташування приміщень, у яких функціонувала дана мережа, працівники поліції вилучили грошові кошти, які є речовими доказами у кримінальному проваджені.</p>
      <p>Зловмисників затримали в порядку ст.208 КПК України.</p>
      <p>Їм повідомлено про підозру у скоєнні кримінального правопорушення за ч.3 ст. 303 КК України (Сутенерство або втягнення особи в заняття проституцією). Санкція статті передбачає покарання - позбавлення волі на строк від п’яти до десяти років з конфіскацією майна або без такої. Наразі слідчі дії тривають. Зокрема, вирішується питання про оголошення затриманим підозри та обрання запобіжного заходу.</p>
      <p>Про це повідомили у відділі комунікації поліції у Львівській області</p>
    </article>
  </body>
</html>