<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-zelenskiy-v-tesla-poobicyav-viroki-novini-ukrajini-50052249.html"/>
    <meta property="og:site_name" content="НВ"/>
    <meta property="article:published_time" content="2019-11-07T16:53:00+00:00"/>
    <meta property="og:title" content="Свинарчук, Пашинський, Микитась, Дубневич. Зеленський в Tesla пообіцяв вироки у гучних справах — відео"/>
    <meta property="og:description" content="Президент Володимир Зеленський заявив, що він згоден й одночасно не згоден із звинуваченнями в тому, що зараз не дуже багато посадок топ-корупціонерів."/>
  </head>
  <body>
    <article>
      <h1>Свинарчук, Пашинський, Микитась, Дубневич. Зеленський в Tesla пообіцяв вироки у гучних справах — відео</h1>
      <h2>Президент Володимир Зеленський заявив, що він згоден й одночасно не згоден із звинуваченнями в тому, що зараз не дуже багато посадок топ-корупціонерів.</h2>
      <address>
        <time datetime="2019-11-07T16:53:00+00:00">07 Nov 2019, 16:53</time>
      </address>
      <p>Відповідне відео, записане за кермом електрокара Tesla, він опублікував на каналі в Youtube.</p>
      <p>"Не дуже багато посадок? Поки що це не почалось? І згоден, і ні. Справа Свинарчуків є? Є. Пашинський є? Є. Далі Микитась є? Є. Дубневич є? Є. Навіть ви бачили у Верховній Раді за Дубневича (зняття недоторканості - ред) не всі голосовували. Всі бояться, що до них буде таке саме ставлення і правильно бояться, бо воно буде таке", - сказав глава держави.</p>
      <figure>
        <iframe src="https://www.youtube.com/embed/r7MUy2gowZ8" width="560" height="315" data-service="Youtube" scrolling="no"/>
      </figure>
      <p>За словами Зеленського, "далі будуть вироки людям про яких сказав", а у разі, якщо їх не буде - будуть відкриті інші справи.</p>
      <p>Зеленський додав, що розслідування буде і в справі активістки Катерини Гандзюк, і в справі журналіста Павла Шеремета, і в оборонній галузі.</p>
      <p>Читайте також:<br/><a href="https://nv.ua/ukr/ukraine/politics/video-zelenskiy-v-tesla-rozpoviv-pro-robotu-prezidenta-novini-ukrajini-50052240.html">&amp;nbspЗеленський розповів, як складно бути президентом: У кінці вечора з людини перетворююсь на організм — нове iнтерв’ю в Tesla</a></p>
    </article>
  </body>
</html>