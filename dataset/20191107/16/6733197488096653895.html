<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/alfa-romeo-bojuje-o-preziti-skoncuje-s-nejlepsim-modelem-soucasnosti"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-07T16:00:00+00:00"/>
    <meta property="og:title" content="Alfa Romeo bojuje o přežití. Skoncuje s nejlepším modelem současnosti"/>
    <meta property="og:description" content="Tento krok je součástí nové strategie, která vášnivou stránku automobilky trochu upozadí, aby se mohla věnovat modelům, které se více prodávají. Nyní jde o přežití."/>
  </head>
  <body>
    <article>
      <h1>Alfa Romeo bojuje o přežití. Skoncuje s nejlepším modelem současnosti</h1>
      <h2>Tento krok je součástí nové strategie, která vášnivou stránku automobilky trochu upozadí, aby se mohla věnovat modelům, které se více prodávají. Nyní jde o přežití.</h2>
      <address><time datetime="2019-11-07T16:00:00+00:00">07 Nov 2019, 16:00</time> by <a rel="author">Vladimír Kadera</a></address>
      <p>Je to smutné, ale dalo se to čekat. Poté, co Alfa Romeo v minulém týdnu oznámila, že k vývoji a následné výrobě chystaných sportovních modelů 8C a GTV nedojde, přichází nyní další tvrdá rána do zátylku nadšenců. Oblíbené sportovní kupé (včetně roadsteru) bohužel končí. O zprávě informoval francouzský zpravodajský web <i>sportauto.fr.</i></p>
      <p>Alfa Romeo výrobu již zastavila a duch nových modelů 4C se tak vypaří, až dealeři vyprodají všechny zásoby. Nevěšte ale hlavu, bude to trvat dlouho, než se všechny nové vozy vyprodají. 4C z dealerství zrovna nemizí jako teplé housky na krámě, tohle auto ale má svůj smysl.</p>
      <related>
        <a href="https://www.autorevue.cz/test-alfa-romeo-4c-spider"/>
      </related>
      <p>Mezitím může Alfa pracovat na faceliftech Giulie a Stelvia, začít vyrábět sériový crossover Tonale a poté se zaměřit třeba i na svůj <a href="https://www.autorevue.cz/autosalon-zeneva-2019-alfa-romeo-giulietta-dostala-nove-vybavy">kompaktní segment</a>. A pak? Pak je dost možné, že bude čas i na ty <a href="https://www.autorevue.cz/unikla-fotka-nove-alfy-romeo-gtv-bude-to-giulia-kupe-a-vykonem-supersportu">iracionální projekty</a>. Alfa se totiž nechala slyšet, že až se dá nějakým způsobem do kupy, mohly by se projekty sportovních vozů vrátit.</p>
      <p>Vzhledem <a href="https://www.autorevue.cz/koncern-fca-se-nakonec-spoji-s-francouzskym-psa-obe-strany-uz-uzavrely-dohodu">ke spojení koncernů FCA a PSA</a> nás navíc každým dnem může Alfa zase něčím překvapit. S novým partnerem a novými technologiemi má nyní klíče od spousty dveří. Doufejme tedy, že projde těmi správnými.</p>
      <related>
        <a href="https://www.autorevue.cz/spojeni-fca-a-psa-melo-jen-jednoho-viteze-strach-z-propousteni-nadale-trva"/>
      </related>
      <p>Jen si zopakujme, že Alfa Romeo 4C je malé sportovní kupé vyráběné od roku 2013. O dva roky později dorazila i verze bez střechy. Za sedadly má čtyřválcový motor 1750 TBi, který se objevoval i v pozdních kusech modelů Brera a 159. V malém sporťáku je naladěný na 240 koní a vzhledem k nízké hmotnosti (895 kg) zvládlo auto stovku za 4,5 sekundy.</p>
      <related>
        <h4>Určitě si přečtěte</h4>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.auto.cz/euro-ncap-2019-opel-corsa-temer-dokonala-ochrana-posadky-ale-i-tak-jen-ctyri-hvezdy-132030"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
      </related>
    </article>
  </body>
</html>