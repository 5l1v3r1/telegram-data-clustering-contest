<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/manolova-sdi-borisov-iska-15-000-leva-406129.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T16:54:15+00:00"/>
    <meta property="og:title" content="Манолова съди Борисов, иска 15 000 лева"/>
    <meta property="og:description" content="Борисов обвини Мая Манолова, че участва в &quot;уйдурми&quot; за ромски гласове във Волуяк"/>
  </head>
  <body>
    <article>
      <h1>Манолова съди Борисов, иска 15 000 лева</h1>
      <address><time datetime="2019-11-07T16:54:15+00:00">07 Nov 2019, 16:54</time> by <a rel="author">Редактори</a></address>
      <p>Неуспелият кандидат за кмет на София Мая Манолова депозира в съда искова молба за обезщетение в размер на 15 000 лева от страна на премиера Бойко Борисов, съобщиха от екипа на Манолова.</p>
      <p>Исковата молба до Софийския районен съд е за нанесени неимуществени вреди от "неистински" и "опозоряващи" твърдения от страна на Бойко Борисов в ефира на една от националните телевизии.</p>
      <p>Ден преди края на кампанията за местните избори Бойко Борисов даде интервю, в което обвини кандидата за кмет Мая Манолова, че участва в "уйдурми" за ромски гласове във Волуяк и нарече екипа й "сбирток".</p>
      <p>Ако бъде уважен искът й в съда, Манолова заявява, че ще дари парите за изграждането на детска площадка във Волуяк, където по време на предизборната й среща с гражданите, децата споделели, че нямат къде да играят.</p>
    </article>
  </body>
</html>