<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/nintendo-niente-nintendo-64-classic/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T16:40:00+00:00"/>
    <meta property="og:title" content="Nintendo: niente Nintendo 64 Classic Mini a breve"/>
    <meta property="og:description" content="Nintendo ha dichiarato recentemente che non è attualmente prevista l'uscita di una console in versione Classic Mini a breve."/>
  </head>
  <body>
    <article>
      <h1>Nintendo: niente Nintendo 64 Classic Mini a breve</h1>
      <address><time datetime="2019-11-07T16:40:00+00:00">07 Nov 2019, 16:40</time> by <a rel="author">Ivan Miralli</a></address>
      <p>Nel corso di questi ultimi anni abbiamo assistito al rilancio prepotente del mondo del retrogaming all’interno dell’industria videoludica: ad aprire le danze è stata in particolare Nintendo, che ha lanciato nel corso di questi anni le edizioni Classic Mini del <b>Nintendo Entertainment System</b> e, in un secondo momento, del <b>Super Nintendo Entertainment System</b>.</p>
      <p>A queste si sono aggunte poi la PlayStation Classic da parte di Sony, il <b>Commodore 64 Mini</b> e il <b>SEGA Mega Drive Mini</b>. Tutte queste edizioni “tascabili” presentano al loro interno un catalogo di giochi avviabili istantaneamente, selezionati in maniera accurata dalla loro ampia lineup.</p>
      <figure>
        <img src="https://www.tomshw.it/images/images/2019/09/nintendo-classic-mini-nes-pc-engine-mini-51651.768x432.jpg"/>
      </figure>
      <p>Leggi anche: <a href="https://www.tomshw.it/videogioco/ps5-sony-programmare-ceo/">PS5 è la console Sony con la quale è più facile programmare, parola del CEO</a></p>
      <p>Come naturale conseguenza quindi, i giocatori si aspettavano da mesi l’annuncio di una versione Classic Mini anche per il <b>Nintendo 64</b>, ovvero il successore diretto dello SNES. Questo è purtroppo stato smentito nelle ultime ore dal nuovo presidente della divisione americana della compagnia, <b>Doug Bowser</b>, il quale ha dichiarato nel corso di un’intervista al portale The Verge che attualmente non sono previste console Classic Mini per un’uscita a breve termine.</p>
      <p>Il focus della compagnia di Kyoto è infatti incentrato su Switch e la sua recentissima edizione Lite, che offrono nel loro catalogo di <b>Switch Online</b> numerosi titoli retrogaming per NES e SNES, grazie all’abbonamento mensile o eventualmente annuale. E voi, fate attivamente uso del programma Switch Online? Fatecelo sapere qui sotto nei commenti!</p>
      <blockquote>Hai voglia di giocare agli ultimi titoli first party di Nintendo? Acquista subito Nintendo Switch Lite a questo <a href="https://toms.it/SgHYP">indirizzo</a>!</blockquote>
    </article>
  </body>
</html>