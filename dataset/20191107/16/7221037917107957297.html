<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/adliyede-intihar-eden-sahis-unlu-yazarin-esi-cikti/926455"/>
    <meta property="og:site_name" content="medya faresi"/>
    <meta property="article:published_time" content="2019-11-07T16:19:00+00:00"/>
    <meta property="og:title" content="Ünlü yazar Seray Şahiner'in kocası Adalet sarayında intihar etti"/>
    <meta property="og:description" content="İstanbul Adalet Sarayı’nın 7’nci katıdan atlayarak intihar eden şahsın, yazar Seray Şahiner’in eşi olduğu öğrenildi."/>
  </head>
  <body>
    <article>
      <h1>Ünlü yazar Seray Şahiner'in kocası Adalet sarayında intihar etti</h1>
      <h2>İstanbul Adalet Sarayı’nın 7’nci katıdan atlayarak intihar eden şahsın, yazar Seray Şahiner’in eşi olduğu öğrenildi.</h2>
      <address>
        <time datetime="2019-11-07T16:19:00+00:00">07 Nov 2019, 16:19</time>
      </address>
      <p>İstanbul Adalet Sarayı’nda alkollü araç kullanmak dolayı 4 ay 5 gün ceza aldıktan sonra intihar eden İbrahim Özkan’ın yazar Seray Şahiner ile yaklaşık 2 ay önce evlendiği öğrenildi.</p>
      <p>35 yaşındaki İbrahim Özkan, bugün öğle saatlerinde İstanbul Adalet Sarayı'nda  4. kattta bulunan İstanbul 56. Asliye Ceza Mahkemesi'ndeki duruşmasına girdi.</p>
      <p>'Alkollü araç kullanarak trafik güvenliğini tehlikeye atmak' suçundan 4 ay 5 gün hapis cezasına çarptırılan ve hakkındaki hükmün açıklanması geri bırakılan Özkan, daha sonra 7. kata çıkarak Çocuk Ağır Ceza Mahkemesi'nin önüne geldi.</p>
      <p>Görgü tanıklarından elde edilen bilgiye göre, bir süre duruşma listesini inceleyen Özkan daha sonra aşağı atladı. Adliyenin -3. katındaki atrium alanına düşen İbrahim Özkan, adliyede yapılan ilk müdahalenin ardından hastaneye kaldırıldı.</p>
      <p>Özkan hastanede yaşamını yitirdi. İncelemelerde Özkan'ın, yazar Seray Şahiner'in eşi olduğunu anlaşıldı.</p>
      <figure>
        <img src="http://i.medyafaresi.com/uploads/content/caglayan-adliyesi-ndeki-intihar-eden-ibrahim-12594071-6960-mjpg.jpg?v=1573149676"/>
      </figure>
      <p>SERAY ŞAHİNER KİMDİR?</p>
      <p>1984 yılında Bursa'da doğan Seray Şahiner, İstanbul'da büyümüştür. İstanbul Üniversitesi Gazetecilik bölümünden mezun olmuştur. Ardından Marmara Üniversitesi Radyo Televizyon ve Sinema bölümünden sinema anadalı yüksek lisans derecesi almıştır.</p>
      <p>'Aylık Paldır Kültür Dergisi' ve 'Birgün Gazetesi'nde çalışmıştır. Çeşitli işlerde çalışan Şahiner, 2006 yılında 'Varlık Dergisi'nin düzenlediği Yaşar Nabi Nayır Gençlik Ödülleri'nde 'Gelin Başı' isimli öykü dosyası 'Dikkate Değer' bulunmuştur.</p>
      <p>Bir dönem Sırrı Süreyya Önder'e senaryo asistanlığı yapan Şahiner, 2008 yılında İstanbul Büyükşehir Belediyesi Şehir Tiyatroları'nda sahnelenen 'Yedi Tepeli Aşk' oyununda 'Gelin Başı' kitabında yer alan öyküleri sahnelenmiştir. 2010-11 yıllarında 'Gelin Başı'ndaki öykülerden uyarlanan 'İadesiz Taahhütsüz' adlı oyun, Tiyatro Boyalıkuş tarafından sahnelendi. 2011'de ikinci öykü kitabı "Hanımların Dikkatine" Can Yayınları'nca yayımlandı.</p>
    </article>
  </body>
</html>