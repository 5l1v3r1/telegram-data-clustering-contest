<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/naslidki-seksskandalu-yaremenko-dosi-golova-komitetu-638465.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T16:28:37+00:00"/>
    <meta property="og:title" content="Наслідки сексскандалу: Яременко досі голова комітету?"/>
    <meta property="og:description" content="Раніше Яременко написав заяву про звільнення без зазначення дати"/>
  </head>
  <body>
    <article>
      <h1>Наслідки сексскандалу: Яременко досі голова комітету?</h1>
      <address>
        <time datetime="2019-11-07T16:28:37+00:00">07 Nov 2019, 16:28</time>
      </address>
      <h4>Раніше Яременко написав заяву про звільнення без зазначення дати</h4>
      <p>Депутат Верховної Ради від фракції «Слуга народу» Богдан Яременко після сексскандалу не подавав заяву про своє звільнення з посади голови комітету парламенту з питань міжнародної політики і міжпарламентського співробітництва в апарат Ради.</p>
      <p>Про це 7 листопада повідомляють Українські Новини з посиланням на інформацію апарату Верховної Ради.</p>
      <p>«В базі даних автоматизованої системи документообігу Верховної Ради така інформація відсутня», - заявили там.</p>
      <p>Як відомо, раніше Яременко опублікував заяву про звільнення на своїй сторінці в Facebook без зазначення дати. Він повідомив, що передасть заяву спікеру Верховної Ради Дмитру Разумкову у разі схвалення такого рішення на засіданні фракції.</p>
      <p>Пресслужба «Слуги народу» повідомила, що станом на четвер фракція ще не збиралася.</p>
      <p>Нагадаємо, нещодавно у Верховній Раді стався скандал. Кореспондент <a href="https://glavcom.ua/columns/yuriybutusov/narodniy-deputat-yakiy-v-sesiyniy-zali-zamovlyav-sobi-poviyu-maje-proyti-poligraf-636451.html">сфотографував в сесійній залі Верховної Ради листування депутата від «Слуги народу» Богдана Яременка в чатах знайомств</a>.</p>
      <p>Парламентар поспілкувався з однією з дівчат, яка запропонувала йому своїх сексуальні послуги за матеріальну винагороду. Дівчина описала умови надання інтимних послуг і вказала, що година її послуг коштує 100 доларів. </p>
      <p>Спочатку Яременко заявив, що все це було лише «провокацією». Втім потім написав <a href="https://glavcom.ua/news/seksskandal-u-radi-nardep-yaremenko-vibachivsya-pered-druzhinoyu-ditmi-i-zelenskim-636531.html">пост у соцмережах, де вибачився</a> перед дружиною, дітьми і президентом Володимиром Зеленським. </p>
      <p>1 листопада Яременко опублікував на своїй сторінці у Facebook <a href="https://glavcom.ua/news/nardep-yaremenko-napisav-zayavu-pro-vidstavku-z-vidkritoyu-datoyu-637129.html">заяву про складення повноважень голови комітету Верховної Ради з питань зовнішньої політики та міжпарламентського співробітництва з відкритою датою. </a></p>
      <blockquote><b>Дивіться також:<br/></b>   •  <b><a href="https://glavcom.ua/photo/seksskandal-u-radi-naysmishnishi-fotozhabi-yakimi-vibuhnula-merezha-636567.html">Сексскандал у Раді. Найсмішніші фотожаби, якими вибухнула мережа</a></b></blockquote>
      <related>
        <a href="https://glavcom.ua/country/politics/pocinovuvach-poviy-yaremenko-nazvav-zhurnalistiv-shalavami-foto-637200.html"/>
        <a href="https://glavcom.ua/country/politics/seksskandal-yaremenko-zayaviv-shcho-yde-z-posadi-golovi-komitetu-radi-637095.html"/>
        <a href="https://glavcom.ua/country/politics/yaremenko-vibachivsya-za-seksskandal-pid-tiskom-prankera-genprokurora-skrinshoti-perepiski-636603.html"/>
      </related>
    </article>
  </body>
</html>