<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/tebrikler-su-van-kedisi-su-guzelligini-dunyaya-kanitladi-haber-fotograf-2217693"/>
    <meta property="og:site_name" content="Posta"/>
    <meta property="article:published_time" content="2019-11-07T16:06:15+00:00"/>
    <meta property="og:title" content="Tebrikler Su! Van kedisi ‘Su’ güzelliğini dünyaya kanıtladı"/>
    <meta property="og:description" content="Günün en mutlu haberlerinden biri tatlı mı tatlı Van kedisi Sudan geldi. Van Kedi Villasında koruma altında bulunan kedilerden Su, Uluslararası Mutlu Kediler Güzellik Yarışmasında tüm kategorilerde birinci oldu. Yüzüncü Yıl Üniversitesi (YYÜ) Rektörü Prof. Dr. Hamdullah Şevli, “Van kedimiz bütün şampiyonların katıldığı kediler arasında şampiyonların şampiyonu oldu dedi."/>
  </head>
  <body>
    <article>
      <h1>Tebrikler Su! Van kedisi ‘Su’ güzelliğini dünyaya kanıtladı</h1>
      <address>
        <time datetime="2019-11-07T16:06:15+00:00">07 Nov 2019, 16:06</time>
      </address>
      <h3>Günün en mutlu haberlerinden biri tatlı mı tatlı <a href="https://www.posta.com.tr/haberler/van-kedisi">Van kedisi</a> Su'dan geldi. Van <a href="https://www.posta.com.tr/haberler/kedi">Kedi</a> Villası'nda koruma altında bulunan kedilerden 'Su', Uluslararası Mutlu <a href="https://www.posta.com.tr/haberler/kediler">Kediler</a> <a href="https://www.posta.com.tr/haberler/guzellik-yarismasi">Güzellik Yarışması</a>'nda tüm kategorilerde birinci oldu. Yüzüncü Yıl Üniversitesi (YYÜ) Rektörü Prof. Dr. Hamdullah Şevli, “Van kedimiz bütün şampiyonların katıldığı kediler arasında şampiyonların şampiyonu oldu" dedi.</h3>
      <figure>
        <img src="https://i.pstimaj.com/img/78/700x0/5dc43f4766a97c2980f231ac"/>
      </figure>
      <h4>Sevecenlikleriyle gelen konukları etkiliyorlar</h4>
      <p>Farklı göz renkleri, bembeyaz tüyleriyle ünü ülke sınırlarını aşan Van kedilerine, koruma altında oldukları Van Kedi Villası'nda özenle bakılıyor. Her mevsim ziyaretçisi bulunan Van kedileri, sevecenlikleriyle gelen konukları etkiliyor. </p>
      <figure>
        <img src="https://i.pstimaj.com/img/78/700x0/5dc43f42ae298b8604999ff0"/>
      </figure>
      <h4>Yarışma İstanbul'da düzenlendi</h4>
      <p>Burada bakılan kedilerden 'Su', 31 Ekim-3 Kasım tarihleri arasında Mutlu Kediler Derneği'nin katkılarıyla Türkiye Kedi Federasyonu ve The Cat Fanciers Association tarafından düzenlenen İstanbul Uluslararası Mutlu Kediler Güzellik Yarışması'na katıldı.</p>
      <figure>
        <img src="https://i.pstimaj.com/img/78/700x0/5dc43f42ae298b855148967a"/>
      </figure>
      <h4>Bütün ödülleri alarak yarışmanın birincisi oldu</h4>
      <p>Dünyadan birçok kedi ırkının da katıldığı yarışmada 'Su', bütün ödülleri alarak yarışmanın birincisi oldu.</p>
      <figure>
        <img src="https://i.pstimaj.com/img/78/700x0/5dc43f42ae298b860568ee26"/>
      </figure>
      <h4>15 ülkeden 200'e yakın kedi katıldı</h4>
      <p>YYÜ Rektörü Prof. Dr. Hamdullah Şevli, çok mutlu olduklarını belirterek, şöyle konuştu: "İstanbul'da düzenlenen Uluslararası Mutlu Kediler Yarışması'na yaklaşık 15 ülkeden 200'e yakın kedi katıldı.</p>
      <figure>
        <img src="https://i.pstimaj.com/img/78/700x0/5dc43f4266a97c28c46b2e16"/>
      </figure>
      <h4>''Bütün ödülleri toplayıp Van'a döndüler”</h4>
      <p>Van kedilerimizin dünyanın en güzeli olduğunu zaten biliyorduk. Biz de 'Su' isimli kedimizle yarışmaya katıldık. Ve dünya da gördü ki; Van kedimiz bütün şampiyonların katıldığı kediler arasında şampiyonların şampiyonu oldu, en birincisi oldu. Bütün ödülleri toplayıp Van'a döndüler” dedi.</p>
      <figure>
        <img src="https://i.pstimaj.com/img/78/700x0/5dc43f4866a97c28c5b12066"/>
      </figure>
      <h4>''Biz o kategorilerin hepsinde yine birinci olduk''</h4>
      <p>YYÜ Van Kedisi Araştırma ve Uygulama Merkezi Müdürü Prof. Dr. Abdullah Kaya ise dünya genelinden yarışmaya katılan kedilerin önce kendi ırklarıyla yarıştığını belirterek, "Her kategoride birinci olanlarla biz bir daha yarıştık. Biz o kategorilerin hepsinde yine birinci olduk.</p>
      <figure>
        <img src="https://i.pstimaj.com/img/78/700x0/5dc43f49ae298b8604999ff3"/>
      </figure>
      <h4>''Uluslararası kayda girmesi anlamına geliyor''</h4>
      <p>Dolayısıyla Van kedisi bu yarışmanın birincisi seçildi. Bütün kategorilerden birinci olduk. Van kedisinin uluslararası anlamda tescillenmiş olması bizim için çok değerli oldu. Çünkü, bu uluslararası kayda girmesi anlamına geliyor. Şimdi bizim kedilerin uluslararası bir kaydı var. Bundan sonra bu hayvanların secerelerini orada da tutmaya devam edeceğiz" diye konuştu.</p>
      <figure>
        <img src="https://i.pstimaj.com/img/78/700x0/5dc43f48ae298b855148967d"/>
      </figure>
      <h4>Van turizmine de katkı sağlayacak</h4>
      <p>Yarışmadaki başarının Van turizmine de katkı sağlayacağını belirten Prof. Dr. Kaya, "Her kategoride hakemlerin her dediğini harfiyen yerine getiren hayvanlar bizimkiler oldu. Adeta hakemlerle konuştular. Öyle birinci oldular.</p>
      <figure>
        <img src="https://i.pstimaj.com/img/78/700x0/5dc43f4766a97c2980f231af"/>
      </figure>
      <h4>''Çok mutluyuz''</h4>
      <p>Van kedisinin hak ettiği bir birincilikti. Bunu aldığımız için de çok mutluyuz. Bundan sonra dünya çapında güzelliği tescillenmiş kedilerin daha fazla turist çekeceğini bekliyoruz. Bu da bizim hakkımız" diye konuştu. Gülay KUYUCU-Orhan AŞAN/ VAN (DHA)</p>
    </article>
  </body>
</html>