<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/poroshenko-pro-obshuki-u-vlasnika-pryamogo-novini-ukrajini-50052247.html"/>
    <meta property="og:site_name" content="НВ"/>
    <meta property="article:published_time" content="2019-11-07T16:47:00+00:00"/>
    <meta property="og:title" content="Порошенко щодо обшуків у власника Прямого: Спроба закрити канал, Зеленський мусить втрутитись"/>
    <meta property="og:description" content="П’ятий президент України Петро Порошенко заявив, що обшуки у власника телеканалу Прямий Володимира Макеєнка є спробою припинити його мовлення."/>
  </head>
  <body>
    <article>
      <h1>Порошенко щодо обшуків у власника Прямого: Спроба закрити канал, Зеленський мусить втрутитись</h1>
      <h2>П’ятий президент України Петро Порошенко заявив, що обшуки у власника телеканалу Прямий Володимира Макеєнка є спробою припинити його мовлення.</h2>
      <address>
        <time datetime="2019-11-07T16:47:00+00:00">07 Nov 2019, 16:47</time>
      </address>
      <p>Коментар Порошенка<a href="https://eurosolidarity.org/%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%82%D0%B8%D1%81%D0%BA-%D0%BD%D0%B0-%D0%BD%D0%B5%D0%B7%D0%B0%D0%BB%D0%B5%D0%B6%D0%BD%D1%96-%D0%B7%D0%BC%D1%96/"> наводить </a>преслужба<a href="https://eurosolidarity.org/%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%82%D0%B8%D1%81%D0%BA-%D0%BD%D0%B0-%D0%BD%D0%B5%D0%B7%D0%B0%D0%BB%D0%B5%D0%B6%D0%BD%D1%96-%D0%B7%D0%BC%D1%96"> </a>партії Європейська солідарність.</p>
      <p>За словами Порошенка, «тиск правоохоронних органів на телеканал Прямий і його власника — це лише складова частина загального процесу, який зараз відбувається в Україні».</p>
      <p>Порошенко додав, що вчора були заяви влади про те, що вони збираються притягати до відповідальності журналістів, контролювати інтернет.</p>
      <p>«Сьогодні, на жаль, я не впевнений, що про це знає президент Зеленський, але я твердо переконаний, що це саме той випадок, який потребує його втручання. Обшуки та арешт рахунків — це є спроби припинити мовлення будь-якого каналу. Це проблема не каналу і не якийсь окремий випадок. Це проблема України загалом і європейського вибору держави. Бо це точно не має нічого спільного ні з європейськими правилами, ні з європейськими цінностями», — вважає Порошенко.</p>
      <p>Раніше в ефірі телеканалу Прямий повідомили, що <a href="https://nv.ua/ukr/ukraine/politics/obshuki-prohodyat-u-vlasnika-pryamogo-novini-ukrajini-50052102.html">у власника каналу Володимира Макеєнка проводять обшуки.</a></p>
      <p>При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.</p>
      <p>Пізніше стало відомо, що <a href="https://nv.ua/ukr/ukraine/politics/obshuki-u-volodimira-makeyenka-nazvana-prichina-novini-ukrajini-50052117.html">обшуки проводять співробітники Держбюро розслідувань</a>.</p>
      <p>Читайте також:<br/><a href="https://nv.ua/ukr/ukraine/politics/obshuki-u-makeyenka-v-yevropeyskiy-solidarnosti-zrobili-zayavu-novini-ukrajini-50052138.html">&amp;nbsp«Створення режиму путінського зразка». Євросолідарність відреагувала на обшуки ДБР у власника Прямого</a></p>
      <p>Примітно, що екс-президент <a href="https://nv.ua/ukr/ukraine/politics/posipalisya-zvinuvachennya-yaki-rozsliduvannya-pochali-shchodo-poroshenka-50023196.html">Петро Порошенко проходить в якості свідка у справі про можливе ухилення від сплати податків при придбанні телеканалу Прямий</a>, яку розслідує ДБР.</p>
    </article>
  </body>
</html>