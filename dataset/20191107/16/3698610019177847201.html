<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zelenskiy-vetuvav-zakon-pro-verifikaciyu-pensiy-ta-subsidiy-328838_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T16:29:00+00:00"/>
    <meta property="og:title" content="Зеленський ветував закон про верифікацію пенсій та субсидій"/>
    <meta property="og:description" content="Метою документа є підвищення адресності держвиплат."/>
  </head>
  <body>
    <article>
      <h1>Зеленський ветував закон про верифікацію пенсій та субсидій</h1>
      <h2>Метою документа є підвищення адресності держвиплат.</h2>
      <address>
        <time datetime="2019-11-07T16:29:00+00:00">07 Nov 2019, 16:29</time>
      </address>
      <p>Президент Володимир <b><a href="https://dt.ua/POLITICS/zelenskiy-vetuvav-priynyatiy-radoyu-viii-sklikannya-zakon-pro-tsk-z-proceduroyu-impichmentu-324414_.html">Зеленський ветував</a></b> і направив у Верховну Раду закон про верифікацію та моніторинг державних виплат. Про це свідчать дані <a href="http://w1.c1.rada.gov.ua/pls/zweb2/webproc4_1?pf3511=66609">на сайті Верховної Ради.</a></p>
      <p>Наголошується, що метою документа є підвищення адресності державних виплат та сприяння розвитку системи соціального забезпечення.</p>
      <p>Законом, зокрема, пропонується ввести верифікацію держвиплат - пенсій, допомог, пільг, субсидій, стипендій, інших виплат, що здійснюються за рахунок коштів державного, місцевих бюджетів, фондів загальнообов'язкового державного соціального і пенсійного страхування.</p>
      <p>Закон також регулює основні питання збору, обробки та аналізу інформації, отриманої від суб'єктів надання інформації.</p>
      <p>Планувалось, що верифікація державних виплат буде здійснюватися в інформаційно-аналітичній платформі шляхом застосування комплексу заходів щодо збору, проведення аналізу і порівнянню параметрів інформації.</p>
      <p>Раніше повідомлялося, що в третьому кварталі <b><a href="https://dt.ua/ECONOMICS/na-skilki-virosla-pensiya-u-2019-roci-pensiyniy-fond-326508_.html">розмір середньої пенсії зріс на 14 гривень</a>. </b>А пенсія за віком збільшилася і зовсім на 7 гривень. Тобто, фактично, в 2019 році розмір пенсії не змінився порівняно з минулим роком.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>