<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/u-kiyevi-proyde-vechir-pam-yati-giyi-kancheli-328837_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T16:38:00+00:00"/>
    <meta property="og:title" content="У Києві пройде вечір пам'яті Гії Канчелі"/>
    <meta property="og:description" content="25 листопада у Києві покажуть фільм, присвячений композиторові, а також прозвучить його твір."/>
  </head>
  <body>
    <article>
      <h1>У Києві пройде вечір пам'яті Гії Канчелі</h1>
      <h2>25 листопада у Києві покажуть фільм, присвячений композиторові, а також прозвучить його твір.</h2>
      <address>
        <time datetime="2019-11-07T16:38:00+00:00">07 Nov 2019, 16:38</time>
      </address>
      <p>25 листопада в Національній музичній академії імені Чайковського відбудеться вечір пам'яті грузинського композитора <a href="https://dt.ua/CULTURE/pishov-z-zhittya-kompozitor-giya-kancheli-325117_.html"><b>Гії Канчелі</b></a>, який об'єднає дві події. Гості зможуть побачити фільм Ольги і Грегорі Антімоні "Гія Канчелі: Я не любив кларнет", а також послухати твір композитора "Мініатюри для кларнета і фортепіано – музика для театру і кіно".</p>
      <p>Документальний фільм про геніального композитора знімали в Києві, а твір Канчелі присвячено його другу, всесвітньо відомому кларнетисту Юліану Мілкісу. Його вже представили в 22 країнах світу. Світова прем'єра проекту відбулася в рамках Міжнародного фестивалю Odessa Classics 2019. Показ у Києві планувався ще за життя композитора, але тепер він набув особливого значення.</p>
      <p>"Це вже твір, що став культовим. Не важливо, в який з 22 країн я його грав – в дуже різних місцях по температменту: наприклад, у Німеччині та Італії, Ірландії та Росії, в Іспанії та Мексиці – абсолютно різні люди – скрізь плачуть. Це дивовижно", - поділився Мілкіс.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p> </p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>