<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638617/%D8%A7%D8%B2-%D9%87%D8%B1%D8%AA%D9%87%D8%AF%DB%8C%D8%AF-%D8%AF%D8%B4%D9%85%D9%86-%D9%81%D8%B1%D8%B5%D8%AA-%D8%AE%D9%88%D8%A7%D9%87%DB%8C%D9%85-%D8%B3%D8%A7%D8%AE%D8%AA-%D8%A2%D9%86%D9%87%D8%A7-%D8%B4%DA%A9%D8%B3%D8%AA-%D8%B1%D8%A7-%DB%8C%D8%A7%D8%AF%DA%AF%D8%B1%D9%81%D8%AA%D9%87-%D9%88-%D9%85%D8%A7-%D9%BE%DB%8C%D8%B1%D9%88%D8%B2%DB%8C-%D8%B1%D8%A7-%D8%A2%D9%85%D9%88%D8%AE%D8%AA%D9%87%E2%80%8C%D8%A7%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T10:57:00+00:00"/>
    <meta property="og:title" content="از هرتهدید دشمن، فرصت خواهیم ساخت/ آنها شکست را یادگرفته و ما پیروزی را آموخته‌ایم"/>
    <meta property="og:description" content="فرمانده کل سپاه گفت: به دشمنان می‌گوییم از هر تهدیدی که بسازید فرصت می‌سازیم و هر هدفی را دنبال کنید ما ناکامتان می‌کنیم."/>
  </head>
  <body>
    <article>
      <h1>
        <a href="https://www.bultannews.com/fa/news/638617/%D8%A7%D8%B2-%D9%87%D8%B1%D8%AA%D9%87%D8%AF%DB%8C%D8%AF-%D8%AF%D8%B4%D9%85%D9%86-%D9%81%D8%B1%D8%B5%D8%AA-%D8%AE%D9%88%D8%A7%D9%87%DB%8C%D9%85-%D8%B3%D8%A7%D8%AE%D8%AA-%D8%A2%D9%86%D9%87%D8%A7-%D8%B4%DA%A9%D8%B3%D8%AA-%D8%B1%D8%A7-%DB%8C%D8%A7%D8%AF%DA%AF%D8%B1%D9%81%D8%AA%D9%87-%D9%88-%D9%85%D8%A7-%D9%BE%DB%8C%D8%B1%D9%88%D8%B2%DB%8C-%D8%B1%D8%A7-%D8%A2%D9%85%D9%88%D8%AE%D8%AA%D9%87%E2%80%8C%D8%A7%DB%8C%D9%85">از هرتهدید دشمن، فرصت خواهیم ساخت/ آنها شکست را یادگرفته و ما پیروزی را آموخته‌ایم</a>
      </h1>
      <h2>فرمانده کل سپاه گفت: به دشمنان می‌گوییم از هر تهدیدی که بسازید فرصت می‌سازیم و هر هدفی را دنبال کنید ما ناکامتان می‌کنیم.</h2>
      <address><time datetime="2019-11-07T10:57:00+00:00">07 Nov 2019, 10:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرلشکر<b> حسین سلامی</b> فرمانده کل سپاه پاسداران انقلاب اسلامی در آیین افتتاح 700 پروژه عمرانی محرومیت‌زدایی سپاه تهران که صبح امروز پنج شنبه به صورت ویدئو کنفرانس و همزمان در سراسر کشور در <b>سپاه</b> تهران انجام شد، گفت: ما هیچ‌گاه نمی‌توانیم بجز به پیروزی به چیزی فکر کنیم، ما هیچ‌گاه با وجود این جوانان نمی‌توانیم شکست بخوریم.</p>
      <p>وی افزود: گروه‌های جهادی افسران و سربازان نبرد بزرگ هستند نبردی که عزت امت و ملت ایران را نشانه گرفته است، برخی جنگ‌ها سرزمین را نشانه می‌گیرند و برخی جنگ‌ها فخر، هویت و شرافت را نشانه می‌گیرند.</p>
      <p> </p>
      <p>فرمانده سپاه اظهار داشت: دشمن در <b>جنگ اقتصادی</b> و عملیات روانی عزت و عزمت و اقتدار و سربلندی ما را نشانه گرفته بود که تمام شد، گروه‌های جهادی هستند که همواره ایران روز است و همیشه میدان میدان کار است، شماها هستید که ملت ایران از سختی‌ها ساده‌تر عبور می‌کنند و به هدف بزرگ زودتر می‌رسند و قله‌های بزرگ را زودتر فتح می‌کنند.</p>
      <p> </p>
      <p>سرلشکر سلامی عنوان کرد: کمیت این ملت ایران کوچک نیست زیرا آن‌ها بزرگ هستند تا زمانی که خیرین هستند و شادی‌ها را تقسیم می‌کنند این شادی‌ها زیاد و مشکلات کاهش می‌یابند، شأن مردم داشتن زندگی شادتر و خوب است.</p>
      <p> </p>
      <p>وی اضافه کرد:  به دشمنان می‌گوییم از هر تهدیدی که بسازید فرصت می‌سازیم هر هدفی را دنبال کنید ما ناکامتان می‌کنیم، شما یادگرفته‌اید که از ما شکست بخورید و ما هم آموخته‌ایم که پیروز شویم.</p>
      <p> </p>
      <p>انتهای پیام/</p>
    </article>
  </body>
</html>