<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42687_Z-chuzho-kartki-ranishe-sudimiy-ternopolyanin-potsupiv-mayzhe-14-tisyach-hriven"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T10:17:00+00:00"/>
    <meta property="og:title" content="З чужої картки раніше судимий тернополянин поцупив майже 14 тисяч гривень"/>
    <meta property="og:description" content="Із заявою про крадіжку коштів з «електронного гаманця» до співробітників Тернопільського відділу поліції звернувся 46-річний жите"/>
  </head>
  <body>
    <article>
      <h1>З чужої картки раніше судимий тернополянин поцупив майже 14 тисяч гривень</h1>
      <address>
        <time datetime="2019-11-07T10:17:00+00:00">07 Nov 2019, 10:17</time>
      </address>
      <p><b>Із заявою про крадіжку коштів з «електронного гаманця» до співробітників Тернопільського відділу поліції звернувся 46-річний житель обласного центру.</b><br/><br/>За словами потерпілого, він перевіряв стан рахунку в банкоматі та випадково забув свою картку. Вже після того, як до нього надійшло смс-повідомлення про зняття 14 тисяч гривень, зрозумів, що хтось сторонній скористався його «електронним гаманцем».<br/><br/>Оперативники встановили особу зловмисника, який спокусився на чужі кошти. Ним виявився 28-річний житель Тернополя. Підозрюваний був судимий за майнові злочини. Гроші він встиг витратити на власні потреби.<br/><br/>За даним фактом розпочато кримінальне провадження. Дії підозрюваного слідчі кваліфікують за статтею 185 ККУ – крадіжка. Триває досудове розслідування.</p>
      <p>
        <i>Фото ілюстративне</i>
      </p>
    </article>
  </body>
</html>