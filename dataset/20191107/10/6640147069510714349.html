<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/fiat-la-fusione-con-peugeot-uccidera-la-panda/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T10:05:00+00:00"/>
    <meta property="og:title" content="Fiat, la fusione con Peugeot ucciderà la Panda?"/>
    <meta property="og:description" content="In seguito all’accordo di fusione FCA-PSA avvenuto nei giorni scorsi, continuano le “rimodulazioni” da parte del gruppo automobilistico. Fiat Chrysler Automobiles prevede di abbandonare il segmento delle citycar a causa dell’eccessivo aumento dei costi di produzione dovuti al nuovo piano normativo dell’UE per la riduzione delle emissioni di CO2, mettendo a repentaglio il futuro della Fiat più venduta, Panda."/>
  </head>
  <body>
    <article>
      <h1>Fiat, la fusione con Peugeot ucciderà la Panda?</h1>
      <address><time datetime="2019-11-07T10:05:00+00:00">07 Nov 2019, 10:05</time> by <a rel="author">Valentina Acri</a></address>
      <p>In seguito all’accordo di <b>fusione<i> FCA-PSA</i> </b>avvenuto nei giorni scorsi, <a href="https://www.tomshw.it/automotive/fusione-fca-psa-rimodulazione-della-gamma-alfa-romeo/">continuano le “rimodulazioni”</a> da parte del gruppo automobilistico. <i>Fiat Chrysler Automobiles</i> prevede di <b>abbandonare il segmento delle citycar </b>a causa dell’eccessivo <b>aumento dei costi</b> di produzione dovuti al nuovo piano normativo dell’UE per la <b>riduzione delle emissioni di CO2, </b>mettendo a repentaglio il futuro della Fiat più venduta, <b>Panda</b>.</p>
      <p>Le sorti delle citycar di casa Fiat potrebbero presto cambiare. Secondo quanto emerso dalle parole del CEO di FCA,<i> Michael Manley:</i></p>
      <blockquote>“In un futuro del tutto prossimo ci vedrete concentrati nuovamente su un segmento più elevato (B) che, comporterà di conseguenza, ad un allontanamento sostanziale dalle citycar”.</blockquote>
      <figure>
        <img src="https://www.tomshw.it/images/images/2019/11/foto-generiche-61090.768x432.jpg"/>
      </figure>
      <p><b>Il futuro di alcuni veicoli di casa Fiat è dunque al momento del tutto incerto</b>. Il nuovo gruppo automobilistico dovrà concentrarsi sulla produzione di veicoli che possano essere di successo e quindi, direttamente, <b>redditizi</b>. Le piccole citycar come Fiat Panda e Fiat 500, sulle quali <b>Fiat ha poco margine di guadagno</b>, potrebbero “a breve” scomparire dal mercato Europeo, forse in favore di una citycar condivisa tra i marchi della fusione e basata su un progetto “a quattro mani”.</p>
      <p><i>Fiat Chrysler Automobiles</i> preannuncia cosi la volontà di voler <b>rifocalizzare la propria produzione sul segmento B</b>. Ad oggi, Fiat è da considerarsi uno dei pochi brand a commercializzare citycar sul territorio europeo, Opel e Ford sono infatti usciti già da tempo dal segmento A. <i>Michael Manley</i> non ha indicato i tempi della “riorganizzazione,” ma secondo alcune indiscrezioni il cambio dei piani dovrebbe avvenire <b>entro il 2024</b>.</p>
      <p>Fiat dovrebbe proseguire con il lancio della sua <b>nuova 500e</b> che verrà costruita nello <b>stabilimento Mirafiori di Torino</b>, la cui produzione dovrebbe iniziare nel <b>secondo trimestre del 2020</b>. Il CEO, non ha fatto però<b> nessun accenno ai nuovi veicoli </b>che Fiat potrebbe introdurre nel segmento<b>.</b></p>
      <p>La fusione FCA-PSA darebbe libero accesso a Fiat alla <b>piattaforma modulare di PSA</b> che è alla base delle nuove auto del gruppo tra cui <b>Peugeot 208 e Opel Corsa</b>. Staremo dunque a vedere se Fiat abbandonerà effettivamente il segmento che va a costituire la percentuale maggiore delle sue vendite annuali.</p>
      <p> </p>
    </article>
  </body>
</html>