<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/07/rechter-ferd-grapperhaus-moet-beter-zoeken-naar-informatie-over-geert-wilders/"/>
    <meta property="og:site_name" content="ThePostOnline"/>
    <meta property="article:published_time" content="2019-11-07T10:44:00+00:00"/>
    <meta property="og:title" content="Rechter: Ferd Grapperhaus moet beter zoeken naar informatie over Geert Wilders"/>
    <meta property="og:description" content="Minister krijgt zes weken de tijd"/>
  </head>
  <body>
    <article>
      <h1>Rechter: Ferd Grapperhaus moet beter zoeken naar informatie over Geert Wilders</h1>
      <h2>Minister krijgt zes weken de tijd</h2>
      <address><time datetime="2019-11-07T10:44:00+00:00">07 Nov 2019, 10:44</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Minister Ferd Grapperhaus (Justitie en Veiligheid) krijgt zes weken de tijd om opnieuw te zoeken naar documenten die betrekking hebben op de vervolging van Geert Wilders om zijn ‘minder Marokkanen’-uitspraak in 2014. De rechtbank in Utrecht heeft donderdag bepaald dat de minister te beperkt heeft gezocht en een nieuwe, grondiger zoekslag moet maken.</p>
      <p>RTL Nieuws had via een WOB-procedure om de documenten gevraagd, maar kreeg niet alles boven tafel en stapte daarom naar de rechter.</p>
      <p>Het gaat om informatie die mogelijk aantoont dat toenmalig minister Ivo Opstelten destijds bij het Openbaar Ministerie heeft aangedrongen op de vervolging van de PVV-leider. Wilders heeft altijd gezegd dat het departement en het OM daarmee buiten hun boekje zijn gegaan. Het OM heeft altijd ontkend dat er actieve bemoeienis was. Het hoger beroep in het Wilders-proces is vorige maand opgeschort omdat het gerechtshof wilde wachten op mogelijke aanvullende stukken.</p>
      <p>RTL Nieuws diende in juni 2018 een WOB-verzoek in, maar de minister kwam toen met één document aanzetten, dat niet openbaar is gemaakt. Tijdens een hoger beroep is afgelopen zomer het onderzoek heropend, omdat er nieuwe feiten naar boven kwamen. Inmiddels zijn 25 documenten gevonden, maar die mogen volgens Grapperhaus niet allemaal openbaar worden.</p>
      <p>De rechtbank vindt nu dat de minister het WOB-verzoek nog steeds te beperkt heeft opgevat. Ook stelt de rechtbank dat er aanwijzingen zijn dat er meer documenten over de kwestie zijn dan de minister zelf heeft aangegeven in zijn laatste besluit. Het gaat de rechtbank om zowel digitale als fysieke documenten. De minister moet ook binnen deze zes weken beoordelen of deze informatie openbaar kan worden gemaakt.</p>
      <p>Grapperhaus had eind oktober zelf al aangegeven dat er een aanvullende zoektocht kwam naar informatie die mogelijk over het hoofd was gezien. Hij dacht er zeker tot de kerstvakantie voor nodig te hebben. Zijn woordvoerder zei donderdag dat het ministerie de uitspraak gaat bestuderen.</p>
      <p>De rechtbank veroordeelde Wilders in 2016, maar legde geen straf op. Zowel het OM als de politicus ging in beroep.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>