<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/europarlamentarul-usr-clotilde-armand-a-publicat-un-document-cu-odraslele-psd-alde-in-functii-publice-vedeti-lista-18551494"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T10:54:26+00:00"/>
    <meta property="og:title" content="Europarlamentarul USR Clotilde Armand a publicat un document cu &quot;odraslele PSD-ALDE în funcţii publice&quot;. Vedeţi LISTA"/>
    <meta property="og:description" content="Europarlamentarul USR Clotilde Armand a publicat, joi, pe Facebook, o listă cu numele copiilor unor membri PSD şi ALDE, despre care susţine că sunt angajaţi în funcţii publice. "/>
  </head>
  <body>
    <article>
      <h1>Europarlamentarul USR Clotilde Armand a publicat un document cu "odraslele PSD-ALDE în funcţii publice". Vedeţi LISTA</h1>
      <address><time datetime="2019-11-07T10:54:26+00:00">07 Nov 2019, 10:54</time> by <a rel="author">Firuta Flutur, Mediafax</a></address>
      <p>Europarlamentarul USR Clotilde Armand a publicat, joi, pe Facebook, o listă cu numele copiilor unor membri PSD şi ALDE, despre care susţine că sunt angajaţi în funcţii publice. </p>
      <p>"Las şi eu lista aceasta Guvernului Orban. Sper să-i fie de folos", a notat europarlamentarul USR, pe Facebook.</p>
      <p>Lista "odraslelor PSD-ALDE" în funcţii publice publicată de Clotilde Armand este:</p>
      <p>"- Fiul Vioricăi Dăncilă este angajat la Curtea de Conturi;<br/>- Fiul vitreg al lui Teodor Meleşcanu numit consul la Strsbourg;<br/>- Fiul lui Daniel Barbu (ALDE) consul la Edinburgh;<br/>- Fiica domnului Daea este angajată la Agenţia pentru Finanţarea Investiţiilor Rurale;<br/>- Fiica lui Florin Iordache lucrează la Cancelaria Băncii Naţionale. În trecut a lucrat la Ministerul Afacerilor Externe, Departamentul pentru Relaţia cu Românii de Pretutindeni. Altă întrebare?!<br/>- Fiica domnului Ţuţuianu este consilier juridic la Primăria Capitalei;<br/>- Fiul lui Dumitru Buzatu şi al senatoarei PSD Gabriela Creţu, numit secretar de stat: ''Îl recomandă cunoaşterea limbilor străine'';<br/>- Fiica senatoarei PSD Neamţ Emilia Arcan, a fost numită vicepreşedinte în cadrul Agenţiei Naţionale a Funcţionarilor Publici cu rang de secretar de stat;<br/>- Fiul domnului Tudorel Toader s-a angajat ca asistent la Universitatea Alexandru Ioan Cuza, în condiţiile în care codul de etică al Universităţii interzice angajarea rudelor;<br/>- Fiul şefului PSD Neamţ, numit secretar de stat în Ministerul Tineretului şi Sportului;<br/>- Fiica lui Nicolae Bădălău este angajată la protocolul Aeroportului Otopeni, acolo unde ocupă funcţia de Director al departamentului Conformare, Calitate, Siguranţă şi Mediu;<br/>- Fiica fostului eurodeputat PSD de Bacău Minodora Cliveti este consilier diplomatic la Reprezentanţa României la UE;<br/>- Fiul fostului ministru Victor Paul Dobre, este referent principal la Consulatul României în Chicago;<br/>- Fiul lui Ilie Grădinar zis Ilie Gigacalorie este ambasadorul României în Danemarca;<br/>- Fiica lui Constantin Preoteasa, fost şef al Direcţiei pentru Protecţia Copilului Gorj, este secretar general în Ministerul Românilor de Pretutindeni. Ea a deţinut, pe rând, diverse funcţii în Ministerul de Externe, înainte de promovarea de la MRP fiind director în cadrul MAE;<br/>- Fiul judecătoarei Maria Huza, fost preşedinte a Tribunalului Bucureşti şi prietenă a fostului ministru PSD Rodica Stănoiu, este secretar I la Ambasada României la Tokyo;<br/>- Fiul fostului şef al organizaţiei de pensionari PSD Dâmboviţa este secretar de stat în cadrul MAE;<br/>- Fiica fostului ministru PSD Constantin Niţă este secretar I la Reprezentanţa României la UE;<br/>- Fiul fostului ministru al Muncii Mariana Câmpeanu, angajat la ASF".</p>
      <p>Miercuri a apărut în Monitorul Oficial decizia de eliberare din funcţia de consilier onorific al vicepremierului pentru parteneriate Strategice a lui Mihnea Daniel Năstase, fiul lui Adrian Năstase şi a lui Tudor Buzatu, fiul lui Dumitru Buzatu (lider PSD Vaslui), din funcţia de secretar de stat.</p>
    </article>
  </body>
</html>