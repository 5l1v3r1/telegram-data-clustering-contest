<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-franciyi-policiya-pochala-evakuaciyu-taboru-migrantiv-v-parizhi-328795_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T10:48:00+00:00"/>
    <meta property="og:title" content="У Франції поліція почала евакуацію табору мігрантів в Парижі"/>
    <meta property="og:description" content="Раніше прем'єр-міністр країни оголосив про закриття таборів мігрантів, про скорочення квот для трудових мігрантів та обмеження на доступ до нетермінової медичної допомоги."/>
  </head>
  <body>
    <article>
      <h1>У Франції поліція почала евакуацію табору мігрантів в Парижі</h1>
      <h2>Раніше прем'єр-міністр країни оголосив про закриття таборів мігрантів, про скорочення квот для трудових мігрантів та обмеження на доступ до нетермінової медичної допомоги.</h2>
      <address>
        <time datetime="2019-11-07T10:48:00+00:00">07 Nov 2019, 10:48</time>
      </address>
      <p>На півночі Парижа, <b><a href="https://dt.ua/WORLD/bolgariya-takozh-oburilasya-slovami-makrona-pro-nelegalni-bolgarski-i-ukrayinski-bandi-328307_.html">французька поліція почала розчищення наметового табору мігрантів</a> </b>через день після того, як уряд оголосив про посилення міграційної політики. Автобуси вивезли сотні людей з району Порт-де-ла-Шапель, де нелегальні біженці живуть у наметах під і навколо естакад Паризької кільцевої дороги, повідомляє <a href="https://www.theguardian.com/world/2019/nov/07/french-police-begin-clearing-makeshift-migrant-camp-paris">the Guardian</a>.</p>
      <p>За повідомленнями поліції, більшість цих людей мають статус біженців, але не можуть знайти постійне житло.</p>
      <p>"Я більше не буду терпіти ці конструкції на узбіччі дороги тут або де-небудь ще в громадських місцях у Парижі", - сказав префект поліції Парижа Дідьє Лаллеман.</p>
      <p>Більше трьох тисяч чоловік спали на тротуарах та під мостами в північній частині Парижа Сен-Сеинт-Дені, маючи обмежений доступ до водопроводу і без душа. Багато скаржилися на щурів, а благодійні організації попереджали про жахливі санітарні умови.</p>
      <p>З моменту закриття величезного табору мігрантів у Кале в 2016 році все більше біженців переїжджають до Парижа, де їх табор час від часу зносять.</p>
      <p>5 листопада, у Франції вирішили, що іммігранти надто вже захопили ринок праці, тому там немає місця для вітчизняних робітників. Саме тому <b><a href="https://dt.ua/WORLD/franciya-virishila-vstanoviti-kvoti-dlya-robitnikiv-immigrantiv-328622_.html">Франція вперше встановить квоти на число робітників-іммігрантів</a></b> через нові правила Європейського Союзу.</p>
      <p>У середу прем'єр-міністр Едуард Філіп оголосив про закриття таборів мігрантів, квоти для трудових мігрантів та обмеження на доступ до нетермінової медичної допомоги для новоприбулих прохачів притулку в рамках прагнення показати, що уряд прислухається до побоювань виборців з приводу імміграції.</p>
      <p>Президент Франції Еммануель Макрон дав інтерв'ю правому журналу Valeurs Actuelles, вживши під час розмови фразу <b><a href="https://dt.ua/WORLD/makron-nazvav-ukrayinciv-u-franciyi-nelegalnimi-bandami-328104_.html">"нелегальні українські банди"</a></b>.</p>
      <p>"Я віддам перевагу легальним мігрантам з Гвінеї або Кот-Д'івуару, ніж нелегальним українським або болгарським бандам", - заявив він.</p>
      <p>У зв'язку з цією заявою <b><a href="https://dt.ua/POLITICS/mzs-viklikalo-posla-franciyi-cherez-slova-makrona-328228_.html">до МЗС України викликали для пояснень французького посла</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>