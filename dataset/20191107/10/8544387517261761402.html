<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/07/giannis-hristodoulopoulos-faust-2/"/>
    <meta property="og:site_name" content="neolaia.gr"/>
    <meta property="article:published_time" content="2019-11-07T10:33:59+00:00"/>
    <meta property="og:title" content="Ο Γιάννης Χριστοδουλόπουλος στο Faust"/>
    <meta property="og:description" content="Ο Γιάννης Χριστοδουλόπουλος ανεβαίνει για πρώτη φορά στη μουσική σκηνή του Faust με σκοπό να κάνει τις Δευτέρες μας ξεχωριστές!"/>
  </head>
  <body>
    <article>
      <h1>Ο Γιάννης Χριστοδουλόπουλος στο Faust</h1>
      <h2>Ένα από τα πιο ξεχωριστά live του φετινού χειμώνα, που έρχονται για να κερδίσουν τις εντυπώσεις του κοινού!</h2>
      <address><time datetime="2019-11-07T10:33:59+00:00">07 Nov 2019, 10:33</time> by <a rel="author">neolaia.gr Team</a></address>
      <h3>ΓΙΑΝΝΗΣ ΧΡΙΣΤΟΔΟΥΛΟΠΟΥΛΟΣ</h3>
      <h3>Κάθε Δευτέρα + μια ιστορία</h3>
      <h3>Από τις 18 Νοεμβρίου στη μουσική σκηνή του Faust!</h3>
      <p><b>Ο Γιάννης Χριστοδουλόπουλος</b> ανεβαίνει για πρώτη φορά στη μουσική σκηνή του <b>Faust</b> με σκοπό να κάνει τις Δευτέρες μας ξεχωριστές!</p>
      <p>Μία θεματική μουσική παράσταση με τον ίδιο επί σκηνής στο πιάνο του να τραγουδά και να παίζει, ξεδιπλώνοντας προσωπικές ιστορίες μέσα από τραγούδια δικά του, αλλά και σπουδαία τραγούδια του ελληνικού ρεπερτορίου που έχουν γράψει τη δική τους ιστορία.</p>
      <p>Κάθε ιστορία έχει φυσικά και κάποιον πρωταγωνιστή!</p>
      <figure>
        <img src="https://neolaia.gr/wp-content/uploads/2019/11/%CE%93%CE%A71-1-400x600.jpg"/>
      </figure>
      <p>Κάθε Δευτέρα, ο Γιάννης Χριστοδουλόπουλος με καλεσμένους μερικούς από τους σημαντικότερους Έλληνες τραγουδιστές, συνεργάτες και συνοδοιπόρους του Γιάννη μέσα στα χρόνια, θα μας αφηγηθούν μέσα από τα τραγούδια, τις πιο προσωπικές τους στιγμές.</p>
      <p>Οι πρώτοι τρεις καλεσμένοι του είναι:</p>
      <h4>18 ΝΟΕΜΒΡΙΟΥ ΓΙΩΡΓΟΣ ΜΑΡΓΑΡΙΤΗΣ</h4>
      <h4>25 ΝΟΕΜΒΡΙΟΥ ΜΙΡΕΛΑ ΠΑΧΟΥ</h4>
      <h4>2 ΔΕΚΕΜΒΡΙΟΥ ΕΛΕΩΝΟΡΑ ΖΟΥΓΑΝΕΛΗ και ακολουθούν πολλοί…</h4>
      <p>Σε αυτές τις ξεχωριστές στιγμές της κάθε βραδιάς ο σημαντικός στιχουργός, ραδιοφωνικός παραγωγός και δημοσιογράφος Αντώνης Ανδρικάκης θα υποδέχεται και θα παρουσιάζει τους καλεσμένους, βοηθώντας τους να ξετυλίξουν το νήμα της δικής τους ιστορίας, μέσα από διαδραστικές ερωτήσεις και συζήτηση μπροστά στο κοινό.</p>
      <p>Συμμετέχουν επίσης τρείς εξαιρετικοί σολίστ μουσικοί και δύο χαρισματικές νέες τραγουδίστριες: η <b>Μυρτώ Ναούμ και η Δήμητρα Μπουλούζου,</b> τραγουδώντας όλοι μαζί και ψάχνοντας για κάτι που ως το τέλος της βραδιάς θα μας έχει ενώσει.</p>
      <p>
        <i>
          <b>«Κάθε Δευτέρα και μια ιστορία»</b>
        </i>
        <i>με τον Γιάννη Χριστοδουλόπουλο επί σκηνής να σας υπόσχεται μία μουσική παράσταση γεμάτη μοναδικές, αγαπημένες μελωδίες, φρέσκο ήχο και δυνατές στιγμές συγκίνησης.</i>
      </p>
      <p>
        <i>«Το μόνο σίγουρο είναι ότι θα γίνουμε όλοι μια φωνή, θα μπλέξουμε τα τραγούδια που αγαπάμε και θα κάνουμε την κάθε βραδιά μια ξεχωριστή συλλεκτική ατμόσφαιρα ψυχής.</i>
      </p>
      <p>
        <i>Να είστε εκεί.»</i>
      </p>
      <p>Με εκτίμηση,</p>
      <p>
        <b>Γιάννης Χριστοδουλόπουλος </b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/46-theseis-praktikis-sto-eksoteriko/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/07/giannis-antetokounmpo-i-zoi-tou-ginetai-tainia/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/07/o-mihalis-paulis-mila-sto-neolaiagr-gia-to-judo-kai-to-kendo/"/>
        <a href="https://neolaia.gr/neo/synedeykseis"/>
        <a href="https://neolaia.gr/2019/11/07/koinoniko-merisma-aitiseis-kritiria-dikeouhoi/"/>
        <a href="https://neolaia.gr/2019/11/07/nikos-kouris-provlima-ygeias/"/>
        <a href="https://neolaia.gr/neo/epikairotita"/>
      </related>
    </article>
  </body>
</html>