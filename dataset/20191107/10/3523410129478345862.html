<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638610/%D8%B1%D9%88%D8%A7%DB%8C%D8%AA%DB%8C-%D8%AF%DB%8C%D8%AF%D9%86%DB%8C-%D8%A7%D8%B2-%D8%A2%D8%B3%D9%85%D8%A7%D9%86%DB%8C-%D8%B4%D8%AF%D9%86-%D8%B4%D9%87%DB%8C%D8%AF-%D9%85%D8%AC%D8%AA%D8%A8%DB%8C-%DA%A9%D8%B1%D9%85%DB%8C-%D8%AF%D8%B1-%D8%A7%D8%B2-%D8%A2%D8%B3%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T10:47:00+00:00"/>
    <meta property="og:title" content="روایتی دیدنی از آسمانی شدن شهید مجتبی کرمی در «از آسمان»"/>
    <meta property="og:description" content="«از آسمان» این هفته روایتی دیدنی از خانواده شهید مجتبی کرمی را به تصویر کشیده است."/>
  </head>
  <body>
    <article>
      <h1>
        <a href="https://www.bultannews.com/fa/news/638610/%D8%B1%D9%88%D8%A7%DB%8C%D8%AA%DB%8C-%D8%AF%DB%8C%D8%AF%D9%86%DB%8C-%D8%A7%D8%B2-%D8%A2%D8%B3%D9%85%D8%A7%D9%86%DB%8C-%D8%B4%D8%AF%D9%86-%D8%B4%D9%87%DB%8C%D8%AF-%D9%85%D8%AC%D8%AA%D8%A8%DB%8C-%DA%A9%D8%B1%D9%85%DB%8C-%D8%AF%D8%B1-%D8%A7%D8%B2-%D8%A2%D8%B3%D9%85%D8%A7%D9%86">روایتی دیدنی از آسمانی شدن شهید مجتبی کرمی در «از آسمان»</a>
      </h1>
      <h2>«از آسمان» این هفته روایتی دیدنی از خانواده شهید مجتبی کرمی را به تصویر کشیده است.</h2>
      <address><time datetime="2019-11-07T10:47:00+00:00">07 Nov 2019, 10:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ریحانه، دختر آقا مجتبی امسال به <b>مدرسه</b> رفته است؛ اولین کلمه‌ای که نوشتنش را یاد گرفت بابا بود. بابا برای ریحانه دو بخش دارد؛ یک بخش در خاطره‌های اوست و بخش دیگرش در رویا‌های کودکانه اش.</p>
      <p>شهید مجتبی کرمی سال ۹۴ در سوریه به شهادت رسید و آن زمان ریحانه سه ساله بود. بابای ریحانه را در شهر همدان به عنوان یک بچه هیئتی و فعال فرهنگی می‌شناختند. البته پاسدار سپاه انصارالحسین علیه السلام هم بود.</p>
      <p>«از آسمان» در برنامۀ این هفتۀ خود که جمعه هفدهم آبان رأس ساعت ۱۶ از شبکه دو پخش خواهد شد به زندگی این شهید پرداخته است.</p>
      <p>به گفتۀ امیر خورشیدی فرد تهیه کننده و کارگردان «<b>از آسمان</b>»، بینندگان این برنامه ضمن نشستن پای صحبت‌های همسر، دختر و خانواده و دوستان شهید، شاهد تصاویر پخش نشده‌ای از وی نیز خواهند بود.</p>
      <p>گفتنی است در تولید این روایت آقایان سعید سلیمانی، نادر گهرسودی، مرتضی اعطاسی، عباس خورشیدی و حمید بناء مشارکت داشته اند.</p>
    </article>
  </body>
</html>