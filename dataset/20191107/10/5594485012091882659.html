<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/trevozhni-novini-za-sstoyanieto-na-stefan-danailov_news707881.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T10:35:00+00:00"/>
    <meta property="og:title" content="Тревожни новини за състоянието на Стефан Данаилов"/>
    <meta property="og:description" content="Той има голяма метастаза в белия дроб, не дават на никого да припарва до актьора"/>
  </head>
  <body>
    <article>
      <h1>Тревожни новини за състоянието на Стефан Данаилов</h1>
      <h2>Той има голяма метастаза в белия дроб, не дават на никого да припарва до актьора</h2>
      <address>
        <time datetime="2019-11-07T10:35:00+00:00">07 Nov 2019, 10:35</time>
      </address>
      <p>https://blitz.bg/obshtestvo/trevozhni-novini-za-sstoyanieto-na-stefan-danailov_news707881.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573115677-clipboard02.jpg"/>
      </figure>
      <p>
        <b>Голяма метастаза в лимфен възел в областта на белия дроб е причината за тежкото състояние на Стефан Данаилов, който се бори за живота си в реанимацията на Военномедицинска академия (ВМС), съобщава в. <a href="https://www.monitor.bg/bg/a/view/stefan-danailov-s-goljama-metastaza-v-belija-drob-180125">Монитор</a>.</b>
      </p>
      <p>Дихателната недостатъчност, заради която се е наложило да му бъде направена трахеотомия и да бъде поставен на апаратно дишане, затруднява и сърдечната и бъбречната дейност на актьора. Метастазата е открита още при приемането на 76-годишния Стефан Данаилов във ВМА.</p>
      <p>
        <a href="https://blitz.bg/obshtestvo/vezhdi-rashidov-s-pritesnitelni-novini-za-sstoyanieto-na-stefan-danailov_news707544.html">
          <b>Вежди Рашидов с притеснителни новини за състоянието на Стефан Данаилов</b>
        </a>
      </p>
      <p>През 2013 г. Мастера бе диагностициран с Неходжкинов лимфом - заболяване, при което злокачествените клетки се образуват в лимфната система. Тогава засегнатият лимфен възел е в коремната област, но въпреки лечението сега медиците са открили голямо образувание в областта на белия дроб.</p>
      <p>
        <a href="https://blitz.bg/obshtestvo/ninova-s-bolka-i-trevoga-spodeli-kakvo-se-sluchva-ss-stefan-danailov_news707445.html">
          <b>Нинова с болка и тревога сподели какво се случва със Стефан Данаилов</b>
        </a>
      </p>
      <p>Посещенията при актьора са строго забранени, защото имунната му система практически не функционира. Лекарите отказват да предоставят информация освен на най-близките му - племенницата му Росица Обрешкова и доведения му син Росен Цанков.</p>
    </article>
  </body>
</html>