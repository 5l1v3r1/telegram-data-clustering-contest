<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/kyle-walker-bezbledny-w-bramce-manchesteru-city-liga-mistrzow,983610.html"/>
    <meta property="og:site_name" content="TVN24"/>
    <meta property="article:published_time" content="2019-11-07T10:25:00+00:00"/>
    <meta property="og:title" content="Kontuzja, czerwona kartka i przymusowa zmiana. Obrońca bezbłędny w bramce"/>
    <meta property="og:description" content="Atalanta zremisowała na San Siro z Manchesterem City 1:1 w meczu grupy C Ligi Mistrzów. Spotkanie miało nietypowy przebieg. Po urazie Edersona i czerwonej kartce Claudio Bravo w bramce gości musiał..."/>
  </head>
  <body>
    <article>
      <h1>Kontuzja, czerwona kartka i przymusowa zmiana. Obrońca bezbłędny w bramce</h1>
      <address>
        <time datetime="2019-11-07T10:25:00+00:00">07 Nov 2019, 10:25</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/e0ab8f1b-75a1-44b7-a318-4e8a14902f2c.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2a3414b6-746d-4080-83a9-bcd65a96181f-480p.mp4"/>
          <figcaption>Atalanta - Manchester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9a49cb0b-ddf8-4df6-9437-bc843f163ad5-480p.mp4" autoplay="" loop=""/>
          <figcaption>Listopadowe Wattsy cz. 8</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7ed08af1-5d59-4aa6-b063-d20b590e28c9-480p.mp4" autoplay="" loop=""/>
          <figcaption>Listopadowe Wattsy cz. 7</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/79c9e549-81fa-4944-b3e7-bf70ae8c71e3-480p.mp4" autoplay="" loop=""/>
          <figcaption>Listopadowe Wattsy cz. 6</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/d5a58f78-1db1-4f3e-8039-e976da5356e0-480p.mp4" autoplay="" loop=""/>
          <figcaption>Listopadowe Wattsy cz. 5</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/53e5925e-5126-4d3d-a354-e6a5da8678b3-480p.mp4" autoplay="" loop=""/>
          <figcaption>Listopadowe Wattsy cz. 4</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/372b8703-4663-4ddc-b349-9dea55169adb-480p.mp4" autoplay="" loop=""/>
          <figcaption>Listopadowe Wattsy cz. 3</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7d034bf4-9ac7-4bd1-ba3b-54a678f1fbea-480p.mp4" autoplay="" loop=""/>
          <figcaption>Listopadowe Wattsy cz. 2</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/d0bd72ae-5ed7-4f1f-b674-4db852c35fdb-480p.mp4" autoplay="" loop=""/>
          <figcaption>Listopadowe Wattsy cz. 1</figcaption>
        </figure>
        <figcaption>Atalanta zremisowała z Manchesterem City Foto: Getty Images | Video: Getty Images</figcaption>
      </slideshow>
      <h3>Atalanta zremisowała na San Siro z Manchesterem City 1:1 w meczu grupy C Ligi Mistrzów. Spotkanie miało nietypowy przebieg. Po urazie Edersona i czerwonej kartce Claudio Bravo w bramce gości musiał stanąć Kyle Walker. Obrońca z nowej roli wywiązał się w 100 procentach.</h3>
      <p>The Citizens prowadzenie objęli już w siódmej minucie, gdy gola strzelił Raheem Sterling. Później rzutu karnego nie wykorzystał Gabriel Jesus, a na drugą połowę nie wybiegł podstawowy bramkarz gości Ederson. Brazylijczyk doznał drobnego urazu i menedżer Pep Guardiola nie chciał ryzykować poważniejszej kontuzji. Edersona zastąpił doświadczony Claudio Bravo.</p>
      <h3>Walker na ratunek</h3>
      <p>Zaraz po przerwie do wyrównania doprowadził Mario Pasalić. Był to pierwszy celny strzał Atalanty meczu. Sytuacja Manchesteru City skomplikowała się w 81. minucie, gdy czerwoną kartkę po faulu na Josipie Ilicicu zobaczył Bravo. W tej sytuacji między słupki bramki The Citizens musiał wejść zawodnik z pola. Wybór padł na Walkera.</p>
      <p>Prawy obrońca ze swojej nowej roli wywiązał się znakomicie. W 88. minucie Walker obronił strzał z rzutu wolnego Rusłana Malinowskiego. Do końca meczu wynik się nie zmienił i dzięki temu Anglik może się pochwalić stuprocentową skutecznością – jeden strzał, jedna obrona.</p>
      <h3>"Odwaga i szybkość"</h3>
      <related>
        <a href="https://eurosport.tvn24.pl/liga-mistrzow,107/obronca-w-bramce-city-mistrzowie-anglii-pokpili-sprawe-z-atalanta,983556.html"/>
      </related>
      <p>- Od razu po czerwonej kartce musieliśmy podjąć decyzję, kto powinien wejść do bramki. Xabier Mancisidor, nasz trener bramkarzy, zasugerował, by miejsce Bravo zajął Walker. Xabier uznał, że dzięki swojej odwadze i szybkości Kyle będzie najlepszym wyborem – powiedział na pomeczowej konferencji prasowej Guardiola.</p>
      <p>- Mieliśmy szczęście, że rywale po zejściu Bravo oddali tylko jeden celny strzał, ale i tak chciałbym pogratulować Walkerowi jego postawy. Chciał pomóc drużynie i dokonał tego – dodał menedżer City.</p>
      <p>W najbliższą niedzielę Manchester City zagra na Anfield z Liverpoolem w hicie Premier League. Na razie nie wiadomo, czy gotowy do gry będzie Ederson.</p>
      <p>Autor: Kali/twis / Źródło: eurosport.pl</p>
    </article>
  </body>
</html>