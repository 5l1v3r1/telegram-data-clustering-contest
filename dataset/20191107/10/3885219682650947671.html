<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322171"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-07T10:02:00+00:00"/>
    <meta property="og:title" content="בהשקעה של כ-130 מיליון שקל: פרויקט הציפורים הגדול בישראל נפתח מחדש"/>
    <meta property="og:description" content="פארק הציפורים הגדול באגמון החולה, מאתרי התיירות הגדולים בישראל, עבר שיפוץ נרחב וכעת שופר לקהל מבקריו. &quot;מדובר באחד מסיפורי..."/>
  </head>
  <body>
    <article>
      <h1>בהשקעה של כ-130 מיליון שקל: פרויקט הציפורים הגדול בישראל נפתח מחדש</h1>
      <address><time datetime="2019-11-07T10:02:00+00:00">07 Nov 2019, 10:02</time> by <a rel="author">אלי אשכנזי</a></address>
      <figure>
        <img src="https://img.wcdn.co.il/f_auto,w_700,t_18/2/9/4/6/2946846-46.jpeg"/>
        <figcaption>חנוכת מרכז מבקרים חדש באגמון החולה. אגמון החולה (צילום: מיכאל חורי מערך ההסברה קק״ל)</figcaption>
      </figure>
      <p>מרכז המבקרים החדש של קק"ל אגמון החולה נחנך אתמול (רביעי), בהשקעה של כ-130 מיליון שקל, לאחר עשור שנות תכנון והקמה. הקרן הקיימת לישראל בחרה לקרוא למרכז החדש על שמו של ראש ממשלת קנדה לשעבר, סטיבן ג'יי הארפר, בטקס חגיגי.</p>
      <p>את המרכז חנכו יו"ר קק"ל, דניאל עטר והארפר שנרתם לקידום הפרויקט ותרם לו באופן אישי עוד בזמן כהונתו כראש ממשלה. יחד גזרו את הסרט אשר פותח רשמית את מרכז המבקרים החדש של באגמון, שנחשב לאתר הצפרות הגדול ביותר בישראל ואחד הגדולים בעולם.</p>
      <p>אגמון החולה נחשב בין אתרי התיירות הגדולים בישראל ומשמש כעוגן כלכלי ותיירותי לאזור הצפון כולו. האתר מושך אליו כ-420 אלף מבקרים בשנה מישראל ומהעולם. פתיחת מרכז המבקרים החדש מהווה בשורה משמעותית עבור מדינת ישראל בכלל ותושבי אזור הצפון בפרט וכמות המבקרים באתר צפויה לגדול משמעותית ולהשפיע לטובה במגוון מישורים על האזור כולו.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322119">יתקשרו - ללא ידע בעברית: היוזמה להסמכת עובדים זרים בניגוד לנהלי הבטיחות </a>
        <a href="https://news.walla.co.il/item/3322166"> המדינה מתנגדת לעתירת ההאקר הרוסי: "הפרת התחייבות כלפי ארה"ב" </a>
        <a href="https://news.walla.co.il/item/3320453"> החל מהשבוע הבא: מעונות היום בראשל"צ יפסיקו להשתמש בכלים חד פעמיים </a>
        <a href="https://tld.walla.co.il/item/3251652?lm_supplier=16893&amp;lm_bc=18500"> שעת עבודה ביום - 15 אלף שקל בחודש: "משתלם להיות פורץ" תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/4/6/2946879-46.jpeg"/>
        <figcaption>אגמון החולה נחשב לאחד מאתרי התיירות הגדולים. מרכז המבקרים החדש (צילום: מיכאל חורי מערך ההסברה קק״ל)</figcaption>
      </figure>
      <p>במרכז המבקרים החדש תוקם תחנת מציאות מדומה שתכלול מיטות וכורסאות מונגשות עם משקפי מציאות מדומה, בעזרתם ירגישו המבקרים את התחושה של להיות חלק מלהקת עגורים ולהשתתף בנדידה לאורך השבר הסורי אפריקאי, המציג את נתיבי הנדידה העולמיים. בנוסף, יוקם קיר הציפורים הגדול ביותר במזרח התיכון, שיכלול אינפורמציה אודות ציפורים וחידונים.</p>
      <p>כמו כן, מיצג המיני אגמון נועד להמחיש את השינויים שעבר אגמון החולה משחר ההיסטוריה, מייבוש החולה, אדמות הכבול, בצורה טופוגרפית המשלבת טכנולוגיה מתקדמת ומוחשית. פינה נוספת היא פינת קק"ל - בה תוצג ההיסטוריה של הקרן על מסכי לד חדשניים ואולם הכנסים, שישמש לתערוכת צילומי טבע.</p>
      <p>בנוסף במרכז המבקרים נבנה אודיטוריום הכולל כ-200 מקומות ישיבה, וישמש כבית קולנוע עבור תושבי הצפון אשר עד כה היו צריכים לנסוע מעל לשעה בכדי לצפות בסרט בקולנוע ומעתה יוכלו להנות מכך בקרבת מגוריהם. בנוסף באודיטוריום יוקרנו סרטים המתארים את ההיסטוריה של האגמון.</p>
      <figure>
        <img src="https://img.wcdn.co.il/f_auto,w_700,t_18/2/9/4/7/2947099-46.jpeg"/>
        <figcaption>קיר הציפורים הגדול ביותר במזרח התיכון יוקם במרכז החדש (צילום: מיכאל חורי מערך ההסברה קק״ל)</figcaption>
      </figure>
      <p>בחודשיים הראשונים יפתח המרכז לתקופת הרצה, במהלכה הכניסה למרכז תהיה ללא עלות, ובהמשך ייגבו דמי כניסה בתשלום סמלי כשמחצית מהתשלום יועבר לחקלאים המקומיים והמחצית השנייה לתחזוק השקעה וטיפוח במרכז המבקרים על ידי הקרן.</p>
      <p>"מרכז המבקרים החדש, יפתח את תיירות האזור וישפיע בצורה משמעותית על מעגלי התעסוקה וההכנסה באזור הצפון כולו", אמר יו"ר קק"ל. "אחוז אחד נוסף ממיליוני הצפרים בעולם שיגיעו לבקר במרכז יהוו תרומה אדירה לכלכלת הגליל. עבורנו, כמי שגדלו על סיפורי החלוצים וייבוש הביצות ההרואי של הקרן בשנות ה-50 של המאה הקודמת, תהיה זו גם סגירת מעגל מרגשת".</p>
      <figure>
        <img src="https://img.wcdn.co.il/f_auto,w_700,t_18/2/9/4/7/2947100-46.jpeg"/>
        <figcaption>תחנת המציאות המדומה במרכז החדש (צילום: מיכאל חורי מערך ההסברה קק״ל)</figcaption>
      </figure>
      <p>ראש ממשלת קנדה לשעבר סטיבן ג'יי הארפר אמר: "הפארק הזה הוא אחד מסיפורי השיקום הגדולים, ממש כמו שהמדינה הזו היא לעם היהודי. זה כבוד גדול שהמרכז הזה ייקרא על שמי, ואני אסיר תודה על האירוע היפה שקק"ל ערכה".</p>
      <p>פתיחת מרכז המבקרים החדש מצטרפת לפעילותה הענפה של הקרן למען הפריפריה ומשתלבת עם תכנית "רילוקיישן ישראלי" שמטרתה להביא מיליון תושבים חדשים ליישוב הנגב כמו גם חצי מיליון תושבים לגליל עד לשנת 2040. הקרן רואה בחיזוק הפריפריה מבחינת כלכלית, חברתית, תיירותית ותרבותית ערך עליון ופועלת כל העת למען מטרה זו.</p>
      <figure>
        <img src="https://img.wcdn.co.il/f_auto,w_700,t_18/2/9/4/6/2946847-46.jpeg"/>
        <figcaption>"המרכז החדש יפתח את תיירות האזור". חנוכת מרכז המבקרים (צילום: מיכאל חורי מערך ההסברה קק״ל)</figcaption>
      </figure>
      <figure>
        <img src="https://img.wcdn.co.il/f_auto,w_700,t_18/2/9/4/7/2947108-46.jpeg"/>
        <figcaption>"הפארק הזה הוא אחד מסיפורי השיקום הגדולים" (צילום: מיכאל חורי מערך ההסברה קק״ל)</figcaption>
      </figure>
    </article>
  </body>
</html>