<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638614/%D8%A7%D8%B2-%D9%BE%D8%AE%D8%B4-%D9%86%D8%A7%D8%B1%D8%AF%D9%88%D9%86-%D8%AA%D8%A7-%D8%B2%D8%B1%D8%A7%D9%81%D9%87-%D9%88-%D8%B3%D9%84%D8%B7%D8%A7%D9%86-%D9%BE%DA%A9%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T10:53:00+00:00"/>
    <meta property="og:title" content="از پخش «ناردون» تا «زرافه» و «سلطان پکن»"/>
    <meta property="og:description" content="در روزهای پایانی هفته فیلم‌های سینمایی و تلویزیونی مختلفی به روی‌آنتن خواهد رفت که از جمله آنها می‌توان به «ناردون»، «تلقین» و ... اشاره کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638614/%D8%A7%D8%B2-%D9%BE%D8%AE%D8%B4-%D9%86%D8%A7%D8%B1%D8%AF%D9%88%D9%86-%D8%AA%D8%A7-%D8%B2%D8%B1%D8%A7%D9%81%D9%87-%D9%88-%D8%B3%D9%84%D8%B7%D8%A7%D9%86-%D9%BE%DA%A9%D9%86">از پخش «ناردون» تا «زرافه» و «سلطان پکن»</a>
      </h1>
      <h2>در روزهای پایانی هفته فیلم‌های سینمایی و تلویزیونی مختلفی به روی‌آنتن خواهد رفت که از جمله آنها می‌توان به «ناردون»، «تلقین» و ... اشاره کرد.</h2>
      <address><time datetime="2019-11-07T10:53:00+00:00">07 Nov 2019, 10:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>فیلم‌های سینمایی</b> و تلویزیونی و انیمیشن «خدا نزدیک است»، «سبز به رنگ زمرد»، «تحفه هند»، «شرط ازدواج»، «بچه های کوچه دوازدهم»، «مدافعان شهر»، «شرط اول»، «خرس های مهربان»، «سفر به سلامت»، «لبخند تیم تالر»، «هرگز دیر نیست 1»، «طلا و مس»، «ناردون»، «حسابدار»، «آقای اوه»، «آقای رییس جمهور»، «چهار شگفت انگیز»، «دولت آزاد جونز»، «مرگ استالین»، «خرس قطبی کوچولو 2»، «نگین»، «در جستجوی دری»، «زرافه»، «نوشدارو»، «نبض نگاه»، «جوجه تیغی ها»، «دو روز تا ماندن»، «سلطان پکن»، «پیتر بل 1و 2»، «جنگجوی آزاد شده»، «قدمگاه»، «سقوط پنهان 1 و 2»، «برگی بر شاخه»، «سلطان جنایتکاران»، «گیتا»، «استرالیا»، «حالا تنهائیم»، «پسر ارشد من»، «برادران سیاه»، «مغازه عتیقه فروشی»، «سریع و خشن 1 و 2»، «کیت و لئوپولد»، «اولین قتل»، «پرستار تصادفی»، «سوغات فرنگ»، «آخرین فرصت»، «مانجی مرد کوهستان»، «اره ماهی» و «تلقین» چهارشنبه، پنج‌شنبه و جمعه 15، 16 و 17 آبان مصادف با شهادت حضرت امام حسن عسگری (ع) و آغاز امامت حضرت ولی عصر (عج) از شبکه‌های سیما روی آنتن می‌رود.</p>
      <p>
        <b>** شبکه یک سیما</b>
      </p>
      <p>به گزارش خبرگزاری فارس، فیلم سینمایی «خدا نزدیک است» به کارگردانی علی وزیریان، چهارشنبه 15 آبان ماه ساعت 9 از شبکه یک سیما پخش خواهد شد.</p>
      <p>در خلاصه داستان فیلم آمده است: رضا با موتور مسافرکشی می‌کند. او در نگاه اهالی، شیرین عقل است، لیکن در باطن جوانی با عاطفه و مهربان و برخوردار از سلامت کامل ذهنی است. در نزدیکی محل زندگی رضا، روستای کوچکی است که بخشی از جاده آن در مسیر سیل ویران شده ‌است. اهالی برای تردد به آنجا ناچارند با موتورهای مسافرکش و از راه جنگلی عبور کنند. در همین ایام، لیلا معلم جدید روستا از راه می‌رسد و برای رفتن به مدرسه ناچار می‌شود با موتور سفر کند. رضا دلباخته لیلا شده، رفته رفته احوالاتش به گونه‌ای تغییر می‌یابد که مادرش او را برای شفا به <b>امامزاده</b> می‌برد...</p>
      <p>بابک حمیدیان، الناز شاکردوست، سعید نیک‌پور، مینا جعفرزاده، صفر روحی، الهه باوند، رضا ترکمان و مجید بابایی در فیلم سینمایی «خدا نزدیک است» هنرنمایی کرده‌اند.</p>
      <p>
        <b>**************************************************</b>
      </p>
      <p>فیلم تلویزیونی «سبز به رنگ زمرد» به کارگردانی سید روح الله حجازی، چهارشنبه 15 آبان ماه ساعت 16 از شبکه یک سیما پخش خواهد شد.</p>
      <p>در خلاصه داستان فیلم آمده است: جنگ چند سالی است که به پایان رسیده است و مادر پیری در خانه اش بالای تپه مشرف به روستا و در کوران زمستان سوزناک در انتظار بازگشت فرزند مفقود الاثرش است. اتاق، وسایل و حتی مغازه پسرش را در روستا نگه داشته به امید آن روز که پسرش باز گردد. او به همین نیت چندین سال است که روضه ای برپا می کند و نذر می کند تا فرزندش به آغوشش برگردد. اما بارش برف زیاد و بسته شدن جاده مانع از ادای نذرش می شود. او نگران ادای دین اش است که از سوی مداح در راه مانده کسی خودش را به مجلس روضه پیرزن می رساند اما ...</p>
      <p>رابعه مدنی، رحمان باقریان، علیرضا جعفری و مروارید کاشیان در فیلم تلویزیونی «سبز به رنگ زمرد» هنرنمایی کرده‌اند.</p>
      <p>
        <b>**************************************************</b>
      </p>
      <p>فیلم سینمایی «تحفه هند» به کارگردانی محمدرضا زهتابی، پنج‌شنبه 16 آبان ماه ساعت 23 از شبکه یک سیما پخش خواهد شد.</p>
      <p>در این فیلم خواهیم دید: حسن به خاطر بیکاری به هر کاری حتی دزدی دست می‌زند تا اینکه دایی او برایش چند محل مختلف کار پیدا می‌کند اما حسن سر هیچ کاری دوام نمی‌آورد تا اینکه بالاخره حسن به عنوان شاگرد حجره حاجی به کار مشغول می‌شود و در همین هنگام به فرنگیس دختر آقای زمانی که از همسایگان حاجی است علاقمند می‌شود و ...</p>
      <p> </p>
      <p>اکبر عبدی، لیلا مصدقی، اسماعیل داورفر، شهلا ریاحی و حمیده خیرآبادی در فیلم سینمایی «تحفه هند» هنرنمایی کرده اند.</p>
      <p>
        <b>**************************************************</b>
      </p>
      <p>فیلم سینمایی «شرط ازدواج» به کارگردانی محسن منشی زاده، جمعه 17 آبان ماه ساعت 16 از شبکه یک سیما پخش خواهد شد.</p>
      <p>فیلم «شرط ازدواج»، داستان دختر و پسری را روایت می کند که پدرانشان شریک بودند، آنها به گونه ای وصیت کردند که پس از ازدواج هر یک از وراث، سهم الارث آنها پرداخت شود. عموی پسر که چشم به مال برادرزاده اش دارد وصیت نامه را به گونه ای دستکاری می کند که برادرزاده اش برای دریافت سهم الارث خود مجبور به ازدواج با دختر عمویش شود اما ...</p>
      <p>نیما شاهرخ شاهی، فریبا نادری، مهران رجبی و سوسن پرور در این فیلم هنرنمایی کرده‌اند.</p>
      <p>
        <b>**************************************************</b>
      </p>
      <p>
        <b>** شبکه دو سیما</b>
      </p>
      <p>فیلم تلویزیونی «بچه های کوچه دوازدهم» به کارگردانی شاپور قریب، چهارشنبه 15 آبان ماه ساعت 8 از شبکه دو سیما پخش خواهد شد.</p>
      <p>داستان این فیلم درباره حاج آقا حقیقت است که برای بهترین تزئین دو کوچه در یک محله جایزه تعیین کرده و همین عامل رقابت بین بچه‌ها می‌شود که ...</p>
      <p>سیدجواد هاشمی، آتش تقی‌پور، حمید مهین‌دوست، کبری فرخی و پروین سلیمانی در فیلم تلویزیونی «بچه های کوچه دوازدهم» بازی کرده اند.</p>
      <p>
        <b>**************************************************</b>
      </p>
      <p>فیلم تلویزیونی «مدافعان شهر» به کارگردانی محمد‌حسن عموری، چهارشنبه 15 آبان ماه ساعت 17:45 از شبکه دو سیما پخش خواهد شد.</p>
      <p>در این فیلم حمله رژیم بعثی عراق در چهارم مهر 59 و مواجه شدن با مقاومت نیروهای مردمی که باعث عقب نشینی دشمن شد، به تصویر کشیده می شود. شهر گیلانغرب در چهارم مهر سال 59 مورد حمله ارتش رژیم بعث عراق قرار گرفت که با مقاومت به یادماندنی مردم این شهر مواجه و منجر به عقب نشینی دشمن تا مسافت 10 کیلومتری این شهر شد. گیلانغرب با بیش از 72 هزار تن جمعیت در غرب کرمانشاه، در دوران دفاع مقدس توسط رژیم بعث عراق 150 بار بمباران و موشک باران شد و ...</p>
      <p>امیر پرویزی، مسعود محمدی، کاوه خداشناس، جعفر دهقان، بنیامین ایثاری و مهران عبدالله نژاد در این فیلم بازی کرده اند.</p>
      <p>
        <b>**************************************************</b>
      </p>
      <p>فیلم سینمایی «شرط اول» به کارگردانی مسعود اطیابی، پنج‌شنبه 16 آبان ماه ساعت 30 دقیقه بامداد از شبکه دو سیما پخش خواهد شد.</p>
      <p>فیلم قصه فردی به نام بهرام را روایت می کند که در یک حادثه، دچار مرگ مغزی می شود و با یک معجزه دوباره به زندگی برمی گردد.</p>
      <p>اکبر عبدی، کامبیز دیرباز، سیروس گرجستانی، نگار فروزنده و الناز شاکردوست در فیلم سینمایی «شرط اول» ایفای نقش کرده اند.</p>
      <p>
        <b>**************************************************</b>
      </p>
      <p>فیلم سینمایی «خرس های مهربان» به کارگردانی فیووان لیو، پنج‌شنبه 16 آبان ماه ساعت ‌‌8 صبح از شبکه دو سیما پخش می‌شود.</p>
      <p>خلاصه داستان این انیمیشن درباره یک مرد چوب بُر است که از فروش درختان جنگل می خواهد هزینه خرید بلیط سفر عید و بازگشت نزد خانواده اش را فراهم کند ولی حیوانات جنگل به خصوص دو خرس با او مشکل دارند ...</p>
      <p>
        <b>**************************************************</b>
      </p>
      <p>فیلم سینمایی «سفر به سلامت» به کارگردانی جان تورتِل تاب، جمعه 17 آبان ماه ساعت 30 دقیقه بامداد از شبکه دو سیما پخش می‌شود.</p>
      <p>در خلاصه داستان فیلم با بازی جان کندی، لئون و داگ ای داگ آمده است: دِریس پسر جوانی از اهالی جامائیکا است که در رشته دو میدانی به شکل حرفه ای مشغول به فعالیت است. رویای او شرکت در مسابقات المپیک می باشد، اما در روز مسابقه به خاطر یک اتفاق، موفق به پیروزی و راهیابی به المپیک نمی شود. او که بسیار ناراحت است، تصمیم می گیرد از طریق مردی که از دوستان سابق پدرش بوده و مربیِ رشته سورتمه سواری روی یخ است، تیمی تشکیل داده و از طریق رشته ی سورتمه روی یخ وارد المپیک شود. او پس از تلاش بسیار موفق می شود مربی را به تشکیل این تیم راضی کند. آنها تمرینات زیادی را پشت سر می گذارند و ...</p>
      <p>
        <b>**************************************************</b>
      </p>
      <p>فیلم سینمایی «لبخند تیم تالر» به کارگردانی آندریاس درِسِن، جمعه 17 آبان ماه ساعت 8 از شبکه دو سیما پخش خواهد شد.</p>
      <p>خلاصه داستان فیلم با بازی آروِد فرِیز، جاستوتس وُن دونانی و اکسِل پرال در مورد تیم تالر پسر بچه ای است که همیشه می خندد تا این که فردی ثروتمند و بدجنس به نام بارون او را در محل مسابقه سوارکاری می بیند و متوجه خنده او می شود. تیم دوست دارد که در مسابقات شرط بندی بر روی اسب ها برنده شود ولی موفقیتی ندارد. بارون با دیدن این دغدغه، به تیم پیشنهاد می دهد که خنده اش را به او بفروشد و در مقابل هر شرط بندی ای بکند برنده شود. تیم این کار را انجام داده و پس از آن هر شرطی را که می بندد می برد. تیم مدتی مشغول برد است و ...</p>
      <p>
        <b>**************************************************</b>
      </p>
      <p>فیلم سینمایی «هرگز دیر نیست 1» به کارگردانی جیاکومو کامپیوتی، جمعه 17 آبان ماه ساعت 17:30 از شبکه دو سیما پخش خواهد شد.</p>
      <p>این فیلم با بازی کلادیو سانتاماریا، نیکل گریمادو و لورنزو گوییدی داستان آلبرتو معلم جوانی است که به تازگی از جنگ بازگشته و در شرایط بیکاری و اوضاع نابسامان اجتماعی پس از جنگ ایتالیا، در حالی که با معدل بالایی فارغ اتحصیل شده در انتظار دریافت پستی برای تدریس در مدارس است که با بی عدالتی، از حق خود محروم می شود. در همین حین از سوی وزارتخانه آموزش، پستی در یک دارالتادیب نوجوانان به او پیشنهاد میشود و او به دلیل نیاز به شغل، آن پست را قبول می کند. آلبرتو به محض ورود به مرکز نگهداری جوانان بزهکار متوجه قوانین سفت و سخت آنجا که بی شباهت به زندان نیست، می شود تا حدی که او را به همراه داشتن هر گونه وسیله آموزشی برای آموزش دادن به جوانان محروم می کنند.آلبرتو در ابتدا از سوی جوانان طرد و مسخره می شود ولی ...</p>
      <p>
        <b>**************************************************</b>
      </p>
      <p>
        <b>** شبکه سه سیما</b>
      </p>
      <p>فیلم سینمایی «طلا و مس» به کارگردانی همایون اسعدیان، چهارشنبه 15 آبان ماه ساعت 14:30 از شبکه سه سیما پخش می‌شود.</p>
      <p>این فیلم زندگی یک جوان روحانی و همسرش را بیان می کند که با صفا و ایمان در کنار 2 کودک خود زندگی می کنند. آنها به دلیل محبت و آرامشی که در زندگی خود دارند هیچ کمبودی را حس نمی کنند تا این که به ناگهان زن دچار بیماری شدیدی می شود و به دلیل بستری در بیمارستان همسر و کودکانش را با مشکلات بسیار تنها می گذارد. پس از مدتی که از برگشتن او به خانه و زندگی بسیار سخت بر آنها می گذرد زن به این نتیجه می رسد که باید برای همسرش فرد مناسبی پیدا کند اما با تمسخر او مواجه می شود و ...</p>
      <p>بهروز شعیبی، نگار جواهریان، سحر دولتشاهی، رضا رادمنش و جواد عزتی در فیلم سینمایی «طلا و مس» نقش آفرینی کرده‌اند.</p>
      <p>
        <b>**************************************************</b>
      </p>
      <p>فیلم سینمایی «ناردون» به کارگردانی فریدون حسن‌پور، پنج‌شنبه 16 آبان ماه ساعت 10 از شبکه سه سیما پخش می‌شود.</p>
      <p>در این فیلم خواهید دید: فاضل پسری جوانی که با پدرش کل‌شکور زندگی می‌کند. کل‌شکور که ناخوش احوال است و با مرگ دست و پنجه می‌کند؛ اما درست لحظه‌ای که همه فکر می‌کنند در حال جان دادن است دوباره به دنیا بازمی‌گردد! در روستای آنها قبرستانی وجود ندارد و تا به حال اموات را در قبرستان روستای بالای رودخانه دفن می‌کردند. اما به‌خاطر پر شدن قبرستان دیگر اجازه دفن اموات را در آنجا ندارند. زمینی که آنها برای قبرستان مناسب می‌دانند متعلق به مردی طمعکار است که حاضر به فروش زمینش در قیمت مناسب نمی‌باشد. درد نداشتن قبر باعث نگرانی کل‌شکور شده است....</p>
      <p>امین حیایی، لیلا اوتادی و مهران غفوریان در فیلم سینمایی «ناردون» ایفای نقش کرده اند.</p>
      <p>
        <b>**************************************************</b>
      </p>
      <p>فیلم سینمایی «حسابدار» به کارگردانی گوین اکونر، پنج‌شنبه 16 آبان ماه ساعت 16 از شبکه سه سیما پخش خواهد شد.</p>
      <p>در این فیلم با بازی بن افلک، آنا کندریک، جی. کی. سیمونز، جان برنثال، جفری تامبر و جان لیسگو خواهیم دید: کریستین ولف نابغه ریاضی است که با اعداد بیشتر از مردم ارتباط برقرار می کند. او در ظاهر کارمند دفتر حسابداری در شهری کوچک است، اما در واقع او به عنوان حسابداری مستقل برای خطرناکترین جنایتکاران جهان کار می کند. بخش جنایی و اجرایی وزارت خزانه داری، که توسط ری کینگ اداره می شود، اطلاعاتی را به دست اورده که نشان می دهد ...</p>
      <p>
        <b>**************************************************</b>
      </p>
      <p>فیلم سینمایی «آقای اوه» به کارگردانی هانس هولم، جمعه 17 آبان ماه ساعت 30 دقیقه بامداد از شبکه سه سیما پخش می‌شود.</p>
      <p>در خلاصه فیلم با بازی رولف لاسگارد، بهار پارس و فیلیپ برگ آمده است: داستان این فیلم آشنایی اتفاقی خانواده‌ای ایرانی در سوئد با یک مرد سوئدی بد اخلاق است. اوه، پیرمردِ عبوس و ترش‌روی ۵۹ ساله محله است که به همسایه‌ها و دیگران روی خوش نشان نمی‌دهد و در فکر خودکشی است. در یکی از همان روزهای معمولی، پروانه و خانواده‌اش به خانه روبه‌رویی نقل مکان می‌کنند. مدتی بعد، تصادف سرنوشت‌سازِ آن‌ها با صندوق پستیِ اوه، مقدمه‌ای می‌شود به دوستیِ غیرمنتظره پروانه با اوه و ...</p>
      <p>
        <b>**************************************************</b>
      </p>
      <p>فیلم سینمایی «آقای رییس جمهور» به کارگردانی ابوالقاسم طالبی، جمعه 17 آبان ماه ساعت 14:30 از شبکه سه سیما پخش می‌شود.</p>
      <p>در این فیلم خواهید دید: مصطفی ریاحی و همسرش روزنامه نگار هستند و مقالات پرشوری را در نقد موضوع سرمایه گذاری و تبعیض های اجتماعات در نشریه خود (گواه) منتشر می نمایند. آنها قصد دارند ماهیت واقعی یک سیاستمدار به ظاهر اصلاح طلب و دموکرات به نام دکتر زهتاب فر را افشا نمایند به همین دلیل سعی می کنند از جشن پر نعمتی که او ترتیب داده است، گزارش مستندی تهیه نمایند. اما در نهایت نمی توانند دلیل محکمه پسندی مبنی بر اینکه بر ارتباط او با عناصر خارجی (صهیونیسم و...) به دادگاه ارائه دهند و مصطفی به خاطر شکایت دکتر زهتاب فر به زندان فرستاده می شود. پس از پلمب شدن دفتر نشریه مصطفی، تلاش های همسر او برای آزادی وی به نتیجه نمی رسد و ...</p>
      <p>یوسف مرادیان، اردلان شجاعی کاوه، مهشید افشارزاده، حسن جوهرچی، محمدرضا داوودنژاد، شهاب عسگری،  مرتضی نعمتی جو و کوروش سرمدی در این فیلم بازی کرده اند.</p>
      <p>
        <b>**************************************************</b>
      </p>
      <p>فیلم سینمایی «چهار شگفت انگیز» به کارگردانی جاش ترانک، جمعه 17 آبان ماه ساعت 19 از شبکه سه سیما پخش می‌شود.</p>
      <p>در خلاصه فیلم با بازی مایک تلر، کیت مارا و مایکل بی جردن آمده است: داستان فیلم درباره چهار جوان است که به جهانی خطرناک و متناوب سفر می‌کنند، جهانی که حالات بدنی آن‌ها را به طور شوک دهنده‌ای تغییر می‌دهد. این تیم چهار نفره یاد می‌گیرند تا قدرت‌های جدید خود را کنترل کنند و با همکاری یکدیگر جهان را از دست یک دوست سابق که تبدیل به دشمن شده است، نجات دهند ...</p>
      <p>
        <b>**************************************************</b>
      </p>
      <p>
        <b>** شبکه چهار سیما</b>
      </p>
      <p>فیلم سینمایی «دولت آزاد جونز» به کارگردانی گری راس، پنج‌شنبه 16 آبان ماه ساعت 20:30 از شبکه چهار سیما روی آنتن می‌رود.</p>
      <p>در خلاصه داستان فیلم با بازی متیو مک‌کانهی، گوگو امبتا را و ماهرشالا علی آمده است: نایت جونز، در جنگ داخلی آمریکا یکی از جنگجویان جبهه جنوب بود که پس از مدتی به دلیل رفتار نادرست فرماندهان با فقرا و بردگان از این جبهه خارج می شود و به زادگاهش بازمی گردد. او در زادگاهش، ارتشی با استفاده از بردگان فراری، دهقانان فقیر و بردگان آزاد شده تأسیس می کند و در منطقه‌ای در می سی سی پی به نام جونز کانتی، ایالتی مستقل تاسیس می کند. این تصمیم موجب درگیرهای فراوانی می شود اما نایت از تمامی این مبارزات جان سالم به در می برد تا اینکه ...</p>
      <p>
        <b>**************************************************</b>
      </p>
      <p>فیلم سینمایی «مرگ استالین» به کارگردانی آرماندو یانوچی، جمعه 17 آبان ماه ساعت 20:30 از شبکه چهار روی آنتن می‌رود.</p>
      <p>در خلاصه داستان فیلم با بازی آدریان مک‌لافلین، جفری تامبر، استیو بوشمی و اولگا کوریلنکو آمده است: استالین به دلیل علاقه اش به موسیقی دستور می دهد یکی از آهنگ های مورد علاقه اش را توسط ارکستر اجرا و روی صفحه گرامافون ضبط کنند. صفحه آماده می شود اما یکی از نوازندگان نامه ای انتقادی همراه صفحه برای استالین می فرستد، استالین با خواندن این نامه و به دلیل قهقه زدن در نهایت سکته می کند و می میرد. بعد از مرگ استالین رقابت و جنگ سیاسی بین معاونین او شروع می شود. جانشین استالین، گئورگی مالنکوف است. او بیش از آنکه به فکر مملکت داری باشد به دنبال پسری است که با استالین عکس انداخته، او می خواهد خودش نیز با همان پسر عکس بگیرد.  قائم‌ مقامِ کشور یعنی لاورنتی بریا قصد دارد قدرت را از چنگِ مالنکوف بیرون بکشد ...</p>
      <p>
        <b>**************************************************</b>
      </p>
      <p>
        <b>** شبکه پنج سیما</b>
      </p>
      <p>انیمیشن سینمایی «خرس قطبی کوچولو 2» به کارگردانی پیت دی ریکر، چهارشنبه 15 آبان ماه ساعت 9 از شبکه پنج پخش می‌شود.</p>
      <p>در خلاصه داستان فیلم با بازی ماکزیمیلین آرتاجو، سلین وت و لیندر ولف آمده است: لارز یک توله خرس قطبی است که با پدر و مادرش در قطب شمال زندگی می کند. او به همراه دوست فوک خود، روبی برای نجات یک پنگوئن به نام کاروزو نا خواسته وارد قطار انسان ها می شوند و به جنوب می روند بعد از پیاده شدن از قطار وارد یک کشتی می شوند و ...</p>
      <p>
        <b>**************************************************</b>
      </p>
      <p>فیلم تلویزیونی «نگین» به کارگردانی احمد معظمی، چهارشنبه 15 آبان ماه ساعت 13:30 از شبکه پنج پخش می‌شود.</p>
      <p>این فیلم درباره نگین دختر جوانی که مشکل مالی دارد و تصمیم می گیرد به هر طریقی شده پول به دست بیاورد. در یک شرط بندی بین او و دو دوست خلافکارش (مهناز و محبوبه) شکل می گیرد او چادر به سر کرده و به داخل یک خیریه می رود تا بتواند از آنها پول به دست بیاورد. نگین وارد خیریه شده و سراغ خانم معینی مسئول خیریه می رود و در نهایت خانم معینی یک انگشتر به او می دهد و می گوید با بردن انگشتر پیش شخصی به نام حاج اکبر می تواند قسمتی از مشکلاتش را حل کند. نگین به سراغ حاج اکبر در بازار می رود و در نهایت به همراه پسر حاج اکبر که با عجله به سمت خانه می رود وارد خانه ی حاج اکبر می شود. در خانه  حاج اکبر ولوله ای بر پا است و مادر حاج اکبر که چند ماهی است سرطان دارد در حال احتضار است. حاج اکبر و فامیل در حال چک و چانه زدن با دکتر هستند. مادر حاج اکبر نگین را مورد خطاب قرار می دهد و او را به فاطمه زهرا قسم می دهد که بالای سرش قران بخواند، این در حالی است که نگین خواندن صحیح قران را بلد نیست اما شروع به خواندن می کند و ...</p>
      <p>امیر محمد زند، حدیث امیر امینی، بهار کاتوزی، جمال اجلالی و ساغر عزیزی در تله فیلم «نگین» ایفای نقش کرده اند.</p>
      <p>
        <b>**************************************************</b>
      </p>
      <p>انیمیشن سینمایی «در جستجوی دری» به کارگردانی اندریو استانون، پنج‌شنبه 16 آبان ماه ساعت 13:30 از شبکه پنج سیما پخش می‌شود.</p>
      <p>در این انیمیشن خواهیم دید: دری ماهی آبی که در پیدا کردن نمو به مارلین کمک کرده حالا می خواهد از آنها برای یافتن والدینش کمک بگیرد مارلین و نمو سعی می کنند که به دری کمک کنند و بالاخره دری که حافظه کوتاه مدتش خوب کار نمی کند والدینش را به خاطر می آورد و ...</p>
      <p>
        <b>**************************************************</b>
      </p>
      <p>انیمیشن سینمایی «زرافه» به کارگردانی رمی بازانکون، جمعه 17 آبان ماه ساعت 9 از شبکه پنج پخش می‌شود.<br/>در این انیمیشن خواهیم دید: پدربزرگی به نوه خود داستان پسری با نام ماکی را می گوید که از چنگال تاجران برده فرار کرده و با زرافه ای دوست شده، از طول بیایان گذشته، با یک دزد دریایی برخورد کرده و پس از اتفاقات دیگری ...</p>
      <p>
        <b>**************************************************</b>
      </p>
      <p>فیلم سینمایی «نوشدارو» به کارگردانی نوانیات سینگ، جمعه 17 آبان ماه ساعت 13:30 از شبکه پنج پخش می‌شود.</p>
      <p>در این فیلم با بازی دارمندرا، سانی دیول و بابی دیول خواهیم دید: پوران یک طبیب سنتی است و فرمول ساخت نوشدارویی را از اجدادش به ارث برده و برای کمک به مردم فقیر آن را بدون گرفتن پول به آنها می دهد. یک کمپانی متقلب دارو سازی می خواهد فرمول این دارو گیاهی را از او بخرد اما پوران قبول نمی کند. این کمپانی وقتی نمی تواند پوران را بخرد زن جوانی را به عنوان کارآموز به خانه او می فرستد، برادر پوران به دختر علاقه مند می شود ولی این دختر وقتی موفق می شود از دست نوشته ها و فرمول نوشدارو عکس بگیرد و آنها را در اختیار شرکت متقلب دارویی قرار دهد از آنجا می رود. پوران مطلع می شود که این شرکت به اسناد نوشدارو دست یافته اند. پوران با کمک وکیل و برادرش از آنها شکایت می کند. اما در دادگاه هیچ شاهدی ندارند. آنها به طور اتفاقی متوجه می شوند سرقت اسناد توسط دختر انجام شده است و ...</p>
      <p>
        <b>**************************************************</b>
      </p>
      <p>
        <b>** شبکه شما</b>
      </p>
      <p>فیلم تلویزیونی «نبض نگاه» به کارگردانی سیدمجتبی اسدی پور، چهارشنبه 15 آبان ماه ساعت 13:30 از شبکه شما پخش خواهد شد.</p>
      <p>«نبض نگاه» داستان بیوه زنی به نام سیمین است که برای نجات فرزندش (نوید) که در حادثه تصادف ناخواسته، به زندان افتاده است، در تلاش است تا رضایت بگیرد. خانواده مقتول در خواست 600 میلیون تومان پول کرده اند تا رضایت بدهند، سیمین برای کسب رضایت 400 میلیون تومان پول کم دارد، سیمین مادر نوید، در خانه مردی به نام کمالی کار می کند، که ناگهان با جنازه دنیا که قرار است همسر دوم کمالی بشود مواجه می شود. سیمین مجبور می شود قتل دنیا که را به گردن بگیرد تا نگین دختر کمالی از اتهام قتل مبرا شود و از این طریق کمالی دیه ۶۰۰ میلیونی نوید را بپردازد و ...<br/>فاطمه گودرزی، حشمت آرمیده، رحمان مقدم، صادق یزدانی، پریا حیدری، عباس قاسمی، حمیدرضا زرگرانی و رقیه اسلانی در این فیلم بازی کرده‌اند.</p>
      <p>
        <b>**************************************************</b>
      </p>
      <p>فیلم تلویزیونی «جوجه تیغی ها» به کارگردانی حسین تبریزی، پنج‌شنبه 16 آبان ماه ساعت 24 از شبکه شما پخش خواهد شد.<br/>فیلم داستان زوجی را روایت کرده که به خاطر اختلافات سطحی که در زندگی برایشان پیش آمده در آستانه جدایی قرار دارند. شبی که به اتفاق قرار است در یک مجلس عروسی شرکت کنند، درگیریشان بیشتر می شود در همین حین یک دزد مسلح به خانه آنها آمده و از اختلافات این دو آگاه می شود، دزد که از موضوعات پیش آمده بین این زن و شوهر متعجب شده است، تصمیم می گیرد با استفاده از تجربیات و مطالعاتی که داشته موضوعات پیش آمده را برایشان حل کند که ...<br/>سعید آقاخانی، نسرین مقانلو، هومن برق نورد، افشین سنگ چاپ، منوچهر علی پور، محمد حمزه ای، پروین میکده و حدیث چهره پرداز در فیلم تلویزیونی «جوجه تیغی ها» هنرنمایی کرده‌اند.</p>
      <p>
        <b>**************************************************</b>
      </p>
      <p>فیلم تلویزیونی «دو روز تا ماندن» به کارگردانی عمار خطی، جمعه 17 آبان ماه ساعت 13:30 از شبکه شما پخش خواهد شد.<br/>در خلاصه داستان آمده است: بهروز جوان متاهلی است که حسابدار یک شرکت خصوصی است. وی با همدستی رئیس خود ضمن تهیه فاکتورهای جعلی پول زیادی به جیب زده است. همسر وی به خاطر فعالیت ها و دستاوردهای مشکوک مالی او قصد جدایی از او را دارد، برادر همسرش نیز که در همان شرکت کار می کند خبر از تخفات مالی بهروز دارد و با او درگیر است اما بهروز به هشدارهای او بی توجه است، بهروز که مدعی بوده به خاطر رفاه همسرش دست به این کار زده حالا فرد دیگری شده و زندگی اش در آستانه فروپاشی قرار گرفته اما نمی خواهد دست از اشتباهاتش بکشد که ...<br/>علی انصاریان، محمد رضا ژاله، فریدون امیر عبداللهیان و عارفه معماریان در فیلم تلویزیونی «دو روز تا ماندن» بازی کرده‌اند.</p>
      <p>
        <b>**************************************************</b>
      </p>
      <p>
        <b>** شبکه امید</b>
      </p>
      <p>فیلم سینمایی «سلطان پکن» به کارگردانی سام واتاس، چهارشنبه 15 آبان ماه ساعت 18 از شبکه امید پخش خواهد شد.</p>
      <p>در این فیلم خواهیم دید: یک پسر نوجوان به همراه پدر خود در شرکتی کار می کند. هنگامی که آنها سرگرم کار خود هستند، وارد بازار پکن می شوند ولی درآمدشون کافی نیست از این جهت مشغول نمایش فیلم در سینما می شوند ...</p>
      <p>
        <b>**************************************************</b>
      </p>
      <p>انیمیشن سینمایی «پیتر بل 1» به کارگردانی ماریا پیترز، پنج‌شنبه 16 آبان ماه ساعت 18 از شبکه امید پخش خواهد شد.</p>
      <p>در این انیمیشن خواهیم دید: پیتربل پسربچه ای بازیگوش است که شیطنت هایش در محله و مدرسه باعث دردسرهای کوچکی می شود. اما پدر پیتر نسبت به رفتارهای بازیگوشانه پیتر دید مثبتی دارد وآن را ملهم از روح پاک و بی آلایش کودکانه وی می بیند هرچند این مخالف با نظر معلم مدرسه ژوزف است که مرد بداخلاق و خسیس و حسودی است که به خواهر پیتر مارتا علاقمند است و قصد دارد با وی ازدواج نماید. پیتر به خاطر شیطنت هایش که در شهر در حال زبانزد شدن است مورد توجه خبرنگار روزنامه ای قرار می گیرد و از این به بعد عناوین صفحه اول این روزنامه به شیطنت های بل اختصاص داده می شود که ...</p>
      <p>
        <b>**************************************************</b>
      </p>
      <p>انیمیشن سینمایی «پیتر بل 2» به کارگردانی ماریا پیترز، جمعه 17 آبان ماه ساعت 18 از شبکه امید پخش خواهد شد.</p>
      <p>در این انیمیشن خواهیم دید: یک سرقت از خانه ژوزف انجام می شود و او دوباره تقصیر را به گردن پیتر می اندازد و پیتر به زندان می افتد؛ اما در زندان طی حوادثی معلوم می شود سرقت مذکور توسط یک فرد سابقه دار انجام گرفته و پاسلو رئیس زندان قصد دارد پیتر را آزاد کند که میفهمد پیتر قبلاً خودش فرار کرده است. قبل از انجام مراسم نامزدی پل پلینگاه خبرنگار و مارتا خواهر پیتر پل مطلع می شود که اگر به دفتر مرکزی روزنامه در کانادا سفر نکند روزنامه به زودی ورشکست خواهد شد و ...</p>
    </article>
  </body>
</html>