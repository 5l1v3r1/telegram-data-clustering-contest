<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231251/"/>
    <meta property="og:site_name" content="Українська правда"/>
    <meta property="article:published_time" content="2019-11-07T10:02:51+00:00"/>
    <meta property="og:title" content="У п'ятницю похолодає у двох регіонах, але сумувати не варто"/>
    <meta property="og:description" content="Найближчої доби температура в Україні трохи знизиться в двох регіонах, дощі ймовірні на Заході України."/>
  </head>
  <body>
    <article>
      <h1>У п'ятницю похолодає у двох регіонах, але сумувати не варто</h1>
      <address>
        <time datetime="2019-11-07T10:02:51+00:00">07 Nov 2019, 10:02</time>
      </address>
      <p>Найближчої доби температура в Україні трохи знизиться в двох регіонах, дощі ймовірні на Заході України.</p>
      <p><b>Джерело:</b> Facebook-сторінка синоптика Наталки <a href="https://www.facebook.com/tala.didenko/posts/2976724592357499">Діденко</a></p>
      <p><b>Деталі:</b> У п’ятницю – невелике зниження температури повітря в західних та північних областях до +9+14 градусів.</p>
      <p>На Півдні, Сході, у більшості центральних областей тепла погода втримається на рівні +14+20 градусів.</p>
      <p>Дощі пройдуть найближчої ночі на Півночі України, а в п’ятницю вдень опади ймовірні лише в західній частині. На решті території переважатиме суха повітряна маса.</p>
      <p>Вітер буде зі сходу, північного сходу, слабкий або помірний.</p>
      <p>У Києві 8-го листопада вночі пройдуть дощі, вдень буде сухо.</p>
      <p>Температура повітря мінімально становитиме +7+9 градусів, максимально +11+13 градусів.</p>
      <p>За словами синоптика, журитися з приводу невеликого похолодання не варто – на вихідних знову потепліє.</p>
      <p><b>Пряма мова:</b> "Якщо ви приготувалися до подальшого і цілком природного зниження температури повітря, захотіли солодко посумувати і навіть трохи поплакати від осінньої холодної похмурості, нічого у вас не вийде. Вихідними до нас знову прийде потепління! Доведеться радіти".</p>
      <footer>Українська правда</footer>
    </article>
  </body>
</html>