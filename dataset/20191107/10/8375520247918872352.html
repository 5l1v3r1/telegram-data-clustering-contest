<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/rosiyanina-shcho-vtik-z-pid-varti-zlovili-v-poli-pid-kijevom-foto-638346.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T10:12:06+00:00"/>
    <meta property="og:title" content="Росіянина, що втік з-під варти, зловили в полі під Києвом (фото)"/>
    <meta property="og:description" content="Для розшуку втікача правоохоронці максимально блокували територію на всіх можливих напрямках"/>
  </head>
  <body>
    <article>
      <h1>Росіянина, що втік з-під варти, зловили в полі під Києвом (фото)</h1>
      <address>
        <time datetime="2019-11-07T10:12:06+00:00">07 Nov 2019, 10:12</time>
      </address>
      <h4>Для розшуку втікача правоохоронці максимально блокували територію на всіх можливих напрямках</h4>
      <p>Поліція Київщини оперативно затримала втікача-росіянина, який втік з-під варти під час доправлення його до ізолятора тимчасового тримання.</p>
      <p>Про це <a href="https://kv.npu.gov.ua/news/Informacziya/policziya-kijivshhini-operativno-zatrimala-vtikacha-rosiyanina/">повідомляє</a> пресслужба Головного управління Нацполіції в Київській області.</p>
      <p>Нагадаємо, в аеропорту «Бориспіль» прикордонники спільно з працівниками Департаменту міжнародного поліцейського співробітництва затримали громадянина Російської Федерації, який розшукується правоохоронцями своєї держави за скоєння низки злочинів. Однак, під час доправлення зловмисника до ізолятора він <a href="https://glavcom.ua/kyiv/news/pid-kijevom-vtik-z-pid-varti-zlodiy-rosiyanin-foto-638302.html">скоїв втечу</a>.</p>
      <p>Одразу на пошуки злодія був піднятий по тривозі особовий склад Васильківського відділу поліції, залучені додаткові сили з прилеглих територіальних підрозділів поліції, задіяні піші та автопатрулі, спецпризначенці, кінологи. </p>
      <p>Правоохоронці максимально блокували територію на всіх можливих напрямках, куди міг своїм ходом направитися втікач.</p>
      <p>Громадськість, яка теж допомагала у пошуках зловмисника, на околицях міста Васильків помітила невідомого чоловіка, який тікав від них. Про це одразу люди повідомили пішим нарядам поліції. </p>
      <p>Бійці спецпідрозділу тактико-оперативного реагування та бійці полку поліції спеціального призначення швидко наздогнали втікача у полі та затримали. </p>
      <p>У подальшому затриманого доправлено до ізолятора тимчасово тримання, де він буде очікувати на рішення суду щодо обрання міри запобіжного заходу.    </p>
      <p>1 з 5<br/><a href="https://glavcom.ua/kyiv/news/rosiyanina-shcho-vtik-z-pid-varti-zlovili-v-poli-pid-kijevom-foto-638346.html#">на весь екран згорнути</a></p>
      <figure>
        <img src="https://glavcom.ua/img/gallery/6383/46/668373_big.jpeg"/>
      </figure>
      <figure>
        <img src="https://glavcom.ua/img/gallery/6383/46/668374_big.jpeg"/>
      </figure>
      <figure>
        <img src="https://glavcom.ua/img/gallery/6383/46/668375_big.jpeg"/>
      </figure>
      <figure>
        <img src="https://glavcom.ua/img/gallery/6383/46/668376_big.jpeg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Крім того, іноземець тепер відповідатиме згідно з законодавством України за втечу з-під варти. За даним фактом поліція відкрила кримінальне провадження за  ст. 393 (Втеча з місця позбавлення волі або з-під варти) Кримінального кодексу України. Санкція статті передбачає позбавлення волі від трьох до п’яти років.</p>
      <related>
        <a href="https://glavcom.ua/kyiv/news/pid-kijevom-vtik-z-pid-varti-zlodiy-rosiyanin-foto-638302.html"/>
        <a href="https://glavcom.ua/kyiv/news/u-kijevi-yunak-pishov-u-koledzh-i-znik-bezvisti-foto-638265.html"/>
        <a href="https://glavcom.ua/country/incidents/rozsliduvannja-sbu-chi-dopomogli-politsejski-vtekti-organizatoru-vbivstva-gandzjuk-637350.html"/>
      </related>
    </article>
  </body>
</html>