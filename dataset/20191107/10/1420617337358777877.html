<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/ostia-i-carabinieri-chiudono-tre-casi-di-furto-arrestati-i-responsabili.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T10:55:46+00:00"/>
    <meta property="og:title" content="Ostia, i Carabinieri chiudono tre casi di furto: arrestati i responsabili"/>
    <meta property="og:description" content=" I molteplici servizi di controllo organizzati dai Carabinieri del Gruppo di Ostia, finalizzati a prevenire e contrastare qualunque forma di illegalità e garantire la tutela della sicurezza sul territorio, hanno consentito di arrestare gli autori di 3 differenti furti. Il primo è avvenuto in piena notte ad Ostia, dove i Carabinieri hanno arrestato una 29enne, […]"/>
  </head>
  <body>
    <article>
      <h1>Ostia, i Carabinieri chiudono tre casi di furto: arrestati i responsabili</h1>
      <address><time datetime="2019-11-07T10:55:46+00:00">07 Nov 2019, 10:55</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p> I molteplici servizi di controllo organizzati dai Carabinieri del Gruppo di Ostia, finalizzati a prevenire e contrastare qualunque forma di illegalità e garantire la tutela della sicurezza sul territorio, hanno consentito di arrestare gli autori di 3 differenti furti.</p>
      <p>Il primo è avvenuto in piena notte ad <b>Ostia</b>, dove i Carabinieri hanno arrestato una 29enne, responsabile di furto in un esercizio commerciale. La donna si era infatti introdotta all’interno di un noto ristorante sito in lungomare <b>Paolo Toscanelli,</b> impossessandosi di due tablet ed alcune bottiglie di alcolici. La ladra è stata bloccata dai Carabinieri mentre tentava di allontanarsi. Nelle sue tasche rinvenuta e recuperata l’intera refurtiva.</p>
      <p>A <b>Ostia Antica</b>, i Carabinieri della locale Stazione sono stati contattati dal personale di vigilanza di un negozio che ha notato uno strano comportamento da parte di una delle clienti. Immediatamente giunti sul posto, i militari hanno bloccato la donna proprio mentre si apprestava ad uscire dalla rivendita, trovandola in possesso di numerosi articoli nascosti in un’ampia tasca del giubbotto. La donna, una 50enne già nota alle forze dell’ordine, è stata arrestata e sottoposta agli arresti domiciliari.</p>
      <p>In manette è finito anche un 20enne romeno che, introdottosi all’interno di un supermercato di Ostia, è stato notato dal personale di vigilanza mentre armeggiava con alcuni prodotti protetti da placche antitaccheggio. I Carabinieri della Sezione Radiomobile della Compagnia di Roma Ostia, allertati dai dipendenti, sono intervenuti e hanno bloccato il giovane, trovandolo in possesso di numerosi prodotti dai quali era stato asportato il dispositivo antitaccheggio. Il ladro è finito così in manette. L’arrestato è stato portato in caserma e trattenuto nelle camere di sicurezza, in attesa del rito direttissimo.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/tre-volte-si-per-briciole-di-luna-il-romanzo-di-maria-grazia-gentile.html"/>
        <a href="https://www.ilcorrieredellacitta.com/news/civitavecchia-46enne-sequestrato-massacrato-di-botte-e-rapinato-ma-la-sua-versione-non-convince.html"/>
        <a href="https://www.ilcorrieredellacitta.com/news/pomezia-donna-inciampa-sul-marciapiede-dissestato-e-sbatte-la-faccia-serie-le-ferite-riportate.html"/>
        <a href="https://www.ilcorrieredellacitta.com/news/lazio-celtic-ad-alta-tensione-due-tifosi-scozzesi-accoltellati-in-pieno-centro.html"/>
        <a href="https://www.ilcorrieredellacitta.com/news/pomezia-sorpresi-minori-e-lavoratori-in-nero-in-due-sale-scommesse-42mila-euro-di-multa-e-licenza-sospesa.html"/>
        <a href="https://www.ilcorrieredellacitta.com/news/pontina-traffico-bloccato-per-incidente-oltre-4km-di-coda-tra-spinaceto-e-il-gra.html"/>
      </related>
    </article>
  </body>
</html>