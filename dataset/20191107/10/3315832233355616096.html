<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4dc3e521f3073ae1/revolutie-in-fotbal-regula-surprinzatoare-pe-care-vor-sa-o-introduca-italienii-in-serie-a.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T10:40:08+00:00"/>
    <meta property="og:title" content="Revoluție în fotbal: Regula surprinzătoare pe care vor să o introducă italienii în Serie A"/>
    <meta property="og:description" content="Serie A ar putea fi primul campionat de top din lume în care o echipă ar putea efectua cinci schimbări."/>
  </head>
  <body>
    <article>
      <h1>Revoluție în fotbal: Regula surprinzătoare pe care vor să o introducă italienii în Serie A</h1>
      <address><time datetime="2019-11-07T10:40:08+00:00">07 Nov 2019, 10:40</time> by <a rel="author">Jurnal.md</a></address>
      <p>
        <b>Serie A ar putea fi primul campionat de top din lume în care o echipă ar putea efectua cinci schimbări.</b>
      </p>
      <p>Federația Italiană de Fotbal a solicitat măsura revoluționară, care poate fi introdusă dacă va fi acceptată de International Football Association Board.</p>
      <p>Președintele Federației Italiene, Gabriele Gravina, a trimis deja cererea celor de la IFAB, potrivit presei italiene.</p>
      <p>Cele cinci schimbări ar putea fi efectuate însă în numai trei pauze, pentru a nu se pierde atât de mult timp.</p>
      <p>Formațiile din prima ligă italiană au nu mai puțin de 12 rezerve pe bancă, astfel că antrenorii ar avea de unde alege în cazul introducerii noii reguli.</p>
      <p>În liga a treia italiană, Serie C, sunt permise deja cinci schimbări.</p>
      <p>În Liga Campionilor și Europa League este deja posibilă a patra schimbare în prelungiri, regulă care va fi valabilă și la Euro 2020.</p>
      <p>Federația Engleză permite din 2018 o schimbare suplimentară în Cupa Angliei începând cu faza sferturilor de finală, iar Football League permite a patra schimbare, în prelungiri, în Cupa Ligii Angliei, din 2017 încoace.</p>
    </article>
  </body>
</html>