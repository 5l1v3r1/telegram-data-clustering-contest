<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/07/228272/novice/kronika/Peski_cez_cesto_izven_prehoda_vanju_trcil_19_letnik/"/>
    <meta property="og:site_name" content="Dolenjski list"/>
    <meta property="article:published_time" content="2019-11-07T10:30:00+00:00"/>
    <meta property="og:title" content="Peški čez cesto izven prehoda, vanju trčil 19-letnik"/>
    <meta property="og:description" content="Metliške policiste so včeraj nekaj po 17. uri obvestili o prometni nesreči v Metliki, v kateri naj bi bili povoženi dve peški."/>
  </head>
  <body>
    <article>
      <h1>Peški čez cesto izven prehoda, vanju trčil 19-letnik</h1>
      <address><time datetime="2019-11-07T10:30:00+00:00">07 Nov 2019, 10:30</time> by <a rel="author">M. Ž.</a></address>
      <p>Metliške policiste so včeraj nekaj po 17. uri obvestili o prometni nesreči v Metliki, v kateri naj bi bili povoženi dve peški. Lažje poškodovano 43-letno in 20-letno peško so reševalci odpeljali v bolnišnico. Policisti so ugotovili, da je do nesreče prišlo zaradi nepravilnega ravnanja pešk, ki sta prečkali cesto izven prehoda za pešce, vanju pa je trčil 19-letni voznik osebnega avtomobila.</p>
      <p>
        <b>Vlomil v prodajalno</b>
      </p>
      <p>V Metliki je v noči na sredo nekdo skozi vrata vlomil v prodajalno in odnesel okoli 200 evrov. Z vlomom in tatvino je povzročil za 2000 evrov škode.</p>
      <p>
        <b>Bo pekel na žaru?</b>
      </p>
      <p>V okolici Dolenjskih Toplic pa je v noči na sredo nekdo z dvorišča objekta, v katerih ima prostore društvo, odnesel mehanizem za peko na žaru. Škode je za okoli 1000 evrov.</p>
      <p>
        <b>Prijeli Maročana</b>
      </p>
      <p>V Semiču so policisti med opravljanjem nalog varovanja državne meje izsledili in prijeli državljana Maroka, ki je nezakonito prestopil državno mejo.</p>
    </article>
  </body>
</html>