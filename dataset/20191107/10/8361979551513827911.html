<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/obshuki-u-makeyenka-v-yevropeyskiy-solidarnosti-zrobili-zayavu-novini-ukrajini-50052138.html"/>
    <meta property="og:site_name" content="НВ"/>
    <meta property="article:published_time" content="2019-11-07T10:22:00+00:00"/>
    <meta property="og:title" content="«Створення режиму путінського зразка». Євросолідарність відреагувала на обшуки ДБР у власника Прямого"/>
    <meta property="og:description" content="Європейська солідарність назвала обшуки у власника телеканалу Прямий Володимира Макеєнка наступом на свободу слова в Україні."/>
  </head>
  <body>
    <article>
      <h1>«Створення режиму путінського зразка». Євросолідарність відреагувала на обшуки ДБР у власника Прямого</h1>
      <h2>Європейська солідарність назвала обшуки у власника телеканалу Прямий Володимира Макеєнка наступом на свободу слова в Україні.</h2>
      <address>
        <time datetime="2019-11-07T10:22:00+00:00">07 Nov 2019, 10:22</time>
      </address>
      <p>«Влада почала реалізовувати свої плани наступу на свободу слова. Прямий канал залишається одним з небагатьох засобів масової інформації, що не співає осанну президенту Зеленському. Саме з цим ми пов'язуємо обшуки в офісі Володимира Макеєнка, який є власником Прямого каналу. Ключову роль в цих діях, як завжди, грає соратник Януковича Портнов і його "шістка" керівник ДБР Труба", - <a href="https://eurosolidarity.org/%d1%94%d0%b2%d1%80%d0%be%d0%bf%d0%b5%d0%b9%d1%81%d1%8c%d0%ba%d0%b0-%d1%81%d0%be%d0%bb%d1%96%d0%b4%d0%b0%d1%80%d0%bd%d1%96%d1%81%d1%82%d1%8c-%d0%b2%d0%bb%d0%b0%d0%b4%d0%b0-%d1%80%d0%be%d0%b7%d0%bf/">йдеться</a> в заяві політичної сили.</p>
      <p>Там підкреслили, що подібні дії є одним з елементів зміни геополітичного курсу країни і створення в Україні режиму путінського зразка.</p>
      <p>Раніше в ефірі телеканалу Прямий повідомили, що <a href="https://nv.ua/ukr/ukraine/politics/obshuki-prohodyat-u-vlasnika-pryamogo-novini-ukrajini-50052102.html">у власника каналу Володимира Макеєнка проводять обшуки.</a></p>
      <p>При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.</p>
      <p>Пізніше стало відомо, що <a href="https://nv.ua/ukr/ukraine/politics/obshuki-u-volodimira-makeyenka-nazvana-prichina-novini-ukrajini-50052117.html">обшуки проводять співробітники Держбюро розслідувань</a>.</p>
      <p>Примітно, що екс-президент <a href="https://nv.ua/ukr/ukraine/politics/posipalisya-zvinuvachennya-yaki-rozsliduvannya-pochali-shchodo-poroshenka-50023196.html">Петро Порошенко проходить в якості свідка у справі про можливе ухилення від сплати податків при придбанні телеканалу Прямий</a>, яку розслідує ДБР.</p>
    </article>
  </body>
</html>