<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ekspresas.co.uk/naujienos/pietryciu-anglijoje-nutekejus-cheminiu-medziagu-blogai-pasijuto-apie-60-zmoniu-54307/"/>
    <meta property="og:site_name" content="INFO Ekspresas"/>
    <meta property="article:published_time" content="2019-11-07T10:39:41+00:00"/>
    <meta property="og:title" content="Pietryčių Anglijoje nutekėjus cheminių medžiagų blogai pasijuto apie 60 žmonių"/>
    <meta property="og:description" content="Anglijos pietrytinėje Kento grafystėje mažiausiai 57 žmonės trečiadienį kreipėsi į medikus po numanomo cheminių medžiagų nuotėkio, pranešė Didžiosios Britanijos žiniasklaida."/>
  </head>
  <body>
    <article>
      <h1>Pietryčių Anglijoje nutekėjus cheminių medžiagų blogai pasijuto apie 60 žmonių</h1>
      <address><time datetime="2019-11-07T10:39:41+00:00">07 Nov 2019, 10:39</time> by <a rel="author">BNS, Info Ekspresas</a></address>
      <p>Anglijos pietrytinėje Kento grafystėje mažiausiai 57 žmonės trečiadienį kreipėsi į medikus po numanomo cheminių medžiagų nuotėkio, pranešė Didžiosios Britanijos žiniasklaida.</p>
      <p>Pranešimuose sakoma, kad visiems nukentėjusiesiems pasireiškė kvėpavimo sutrikimai, vėmimas, pykinimas, galvos svaigimas.</p>
      <p>Cheminių medžiagų nuotėkis įvyko Rumwood Green ūkio vaisių pakavimo skyriuje, Kento grafystėje, Maidstone miestelyje.</p>
      <p>Į įvykio vietą atvyko septynios ugniagesių ir greitosios pagalbos medikų brigados. Apie keturiasdešimt ugniagesių dirbo įvykio vietoje, bandydami išsiaiškinti, kokios cheminės medžiagos galėjo pasklisti į aplinką.</p>
      <p>Remiantis šiuo metu turimais duomenimis, ūkyje dirbę asmenys apsinuodijo anglies monoksidu.</p>
    </article>
  </body>
</html>