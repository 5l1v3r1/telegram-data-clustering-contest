<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/zelenskyj-zvilnyv-golovnogo-slidchogo-sbu-ta-uhvalyv-nyzku-kadrovyh-rishen/"/>
    <meta property="og:site_name" content="Рубрика"/>
    <meta property="article:published_time" content="2019-11-07T10:55:30+00:00"/>
    <meta property="og:title" content="Зеленський звільнив головного слідчого СБУ та ухвалив низку кадрових рішень"/>
    <meta property="og:description" content="Президент Володимир Зеленський звільнив Богдана Тиводара з посади начальника Головного слідчого управління Служби безпеки після 4 місяців роботи та ухвалив ще низку кадрових рішень у відомстві. Про це свідчать укази від 7 листопада на сайті глави держави. “Звільнити Тиводара Богдана Михайловича з посади начальника Головного слідчого управління Служби безпеки України”. Тиводар обіймав вищезазначену посаду з […]"/>
  </head>
  <body>
    <article>
      <h1>Зеленський звільнив головного слідчого СБУ та ухвалив низку кадрових рішень</h1>
      <address><time datetime="2019-11-07T10:55:30+00:00">07 Nov 2019, 10:55</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/54-620x420.jpeg"/>
      </figure>
      <p>
        <b>
          <b>Президент Володимир Зеленський звільнив Богдана Тиводара з посади начальника Головного слідчого управління Служби безпеки після 4 місяців роботи та ухвалив ще низку кадрових рішень у відомстві.</b>
        </b>
      </p>
      <p>Про це свідчать<a href="https://www.president.gov.ua/documents/all"> укази</a> від 7 листопада на сайті глави держави.</p>
      <p>“Звільнити Тиводара Богдана Михайловича з посади начальника Головного слідчого управління Служби безпеки України”.</p>
      <p>Тиводар обіймав вищезазначену посаду <a href="https://rubryka.com/2019/07/05/zelenskyj-uviv-kadrovi-zminy-v-kerivnytstvi-sbu/">з липня 2019 року.</a></p>
      <p>Окрім цього свого посту позбувся начальник управління СБУ у Дніпропетровській області Андрій Олійник (на посаді з червня 2018 року).</p>
      <p>Водночас Зеленський призначив Сергія Криворучка начальником управління СБУ Херсонської області.</p>
      <p>Юрія Борейчука на відповідний пост у Тернопольській області, Ювгена Борзілова – начальником управління Полтавщини, Сергія Заяця – на Івано-Франківщину, Павла Данюкова – на Волинь, Анатолія Денисенка начальником управління СБУ Вінницької області.</p>
      <p>Також Ігоря Носка призначено начальником Департаменту охорони державної таємниці та ліцензування СБУ.</p>
      <p>На “Свободі слова” Савіка Шустера 1 листопада Тиводар сказав, що у правоохоронців немає достатніх доказів для повідомлення підозри особам, які могли замовити вбивство херсонської активістки Катерини Гандзюк.</p>
    </article>
  </body>
</html>