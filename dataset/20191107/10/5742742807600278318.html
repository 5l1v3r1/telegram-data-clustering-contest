<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/uzivatele-pixelu-4-nyni-mohou-alternativni-cestou-ziskat-az-16nasobny-zoom-39373"/>
    <meta property="og:site_name" content="mobilenet.cz"/>
    <meta property="article:published_time" content="2019-11-07T10:00:00+00:00"/>
    <meta property="og:title" content="Uživatelé Pixelů 4 nyní mohou alternativní cestou získat až 16násobný zoom"/>
    <meta property="og:description" content="Upravená aplikace fotoaparátu umožňuje až 16× hybridní přiblížení 16násobný zoom u teleobjektivu je dostupný pouze uživatelům s rootem"/>
  </head>
  <body>
    <article>
      <h1>Uživatelé Pixelů 4 nyní mohou alternativní cestou získat až 16násobný zoom</h1>
      <address><time datetime="2019-11-07T10:00:00+00:00">07 Nov 2019, 10:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Upravená aplikace fotoaparátu umožňuje až 16× hybridní přiblížení <br/>   •  16násobný zoom u teleobjektivu je dostupný pouze uživatelům s rootem</b>
      </p>
      <p><a href="https://mobilenet.cz/clanky/pixel-4-a-pixel-4-xl-dorazily-maji-90hz-oled-displeje-a-prijaly-teleobjektivy-39173">Pixely 4</a> se po dlouhých letech vzdorování zařadily po bok většiny ostatních výrobců a hlavní kamerku doplnily o druhý fotoaparát, kterým se stal dvojnásobný teleobjektiv. Tento 16Mpx snímač o světelnosti f/2.4 a ohniskové vzdáleností 45 mm se chlubí, pomineme-li základní dvojnásobné optické přiblížení, až osminásobným hybridním zoomem. Díky chytrým algoritmům Super Res Zoom navíc pořízené fotografie vypadají více než slušně, avšak vyšší než osminásobné přiblížení výrobce nepovolí. To se rozhodl změnit člen <a href="https://www.xda-developers.com/google-camera-mod-16x-zoom-pixel-4/">XDA-Developers</a> pod přezdívkou <a href="https://forum.xda-developers.com/member.php?u=2712580">cstark27</a>, který je známý svými modifikacemi aplikace fotoaparátu od Googlu.</p>
      <figure>
        <iframe data-src="https://twitter.com/xdadevelopers/status/1191823617677561857?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>S využitím funkce Super Res Zoom se podařilo mu dosáhnout až 16násobného hybridního zoomu. Instalace modifikované aplikace, která umožňuje vyšší maximální zoom na <a href="https://mobilenet.cz/katalog/google-pixel-4">Pixelu 4</a> (<a href="https://mobilenet.cz/katalog/google-pixel-4-xl">XL</a>), ale i jiných Pixelech, navíc nevyžaduje root. To ovšem platí pouze u hlavního snímače. Pokud tedy chcete, aby byl 16× zoom dostupný i u teleobjektivu (jenž byl poprvé nasazen u Pixelů 4), je root potřeba.</p>
      <figure>
        <iframe data-src="https://twitter.com/MishaalRahman/status/1191823976647086083?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Technologicky vzato je údajně možné 16násobný zoom zajistit uživatelům bez rootu, zabere to však údajně ještě nějaký ten pátek. Pokud se chcete dozvědět více, můžete zamířit přímo <a href="https://forum.xda-developers.com/apps/google-camera-mods/gcam-google-pixel-1-2-3-t3875663">na stránku tvůrce</a> módu.</p>
      <h3>Technické parametry Google Pixel 4 128 GB</h3>
      <p>
        <a href="https://mobilenet.cz/katalog/google-pixel-4/specifikace/128-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>147,1 × 68,8 × 8,2 mm, 162 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>OLED, 5,7" (2 440 × 1 080 px)</td>
        </tr>
        <tr>
          <th>Fotoaparát</th>
          <td>12,2 Mpx (4 032 × 3 024), LED dioda, autofocus, video: 3 840 × 2 410 px, 30 FPS</td>
        </tr>
        <tr>
          <th>Chipset</th>
          <td>Qualcomm Snapdragon 855, CPU: 1×2,88 GHz + 3×2,42 GHz + 4×1,8 GHz, GPU: Adreno 640</td>
        </tr>
        <tr>
          <th>Paměť</th>
          <td>RAM: 6 GB, vnitřní paměť: 128 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: 42 Mb/s, LTE: ano, Wi-Fi: 802.11a/b/g/n/ac, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 10</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>2 800 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>listopad 2019, <a href="https://mobilenet.cz/katalog/google-pixel-4/kde-koupit">28 990 Kč</a></td>
        </tr>
      </table>
      <h3>Technické parametry Google Pixel 4 XL 128 GB</h3>
      <p>
        <a href="https://mobilenet.cz/katalog/google-pixel-4-xl/specifikace/128-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>160,4 × 75,1 × 8,2 mm, 193 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>OLED, 6,3" (3 040 × 1 440 px)</td>
        </tr>
        <tr>
          <th>Fotoaparát</th>
          <td>12,2 Mpx (4 032 × 3 024), LED dioda, autofocus, video: 3 840 × 2 410 px, 30 FPS</td>
        </tr>
        <tr>
          <th>Chipset</th>
          <td>Qualcomm Snapdragon 855, CPU: 1×2,88 GHz + 3×2,42 GHz + 4×1,8 GHz, GPU: Adreno 640</td>
        </tr>
        <tr>
          <th>Paměť</th>
          <td>RAM: 6 GB, vnitřní paměť: 128 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: 42 Mb/s, LTE: ano, Wi-Fi: 802.11a/b/g/n/ac, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 10</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>3 700 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>listopad 2019, <a href="https://mobilenet.cz/katalog/google-pixel-4-xl/kde-koupit">30 990 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/konec-benefitu-google-pixelum-4-neda-neomezeny-cloud-pro-fotografie-39194"/>
        <a href="https://mobilenet.cz/clanky/90-hz-bude-na-displeji-pixelu-4-casteji-zmenu-prinasi-listopadova-aktualizace-39356"/>
        <a href="https://mobilenet.cz/clanky/google-4k-videa-s-60-fps-u-pixelu-4-zvazoval-nakonec-od-toho-upustil-39268"/>
        <a href="https://mobilenet.cz/clanky/nove-pixely-4-jiz-znate-videli-jste-je-vsak-i-zevnitr-39258"/>
        <a href="https://mobilenet.cz/clanky/rychle-bezdratove-nabijeni-si-s-pixely-4-uzijete-mnohem-snadneji-39249"/>
        <a href="https://mobilenet.cz/clanky/nove-pixely-4-dorazi-do-cr-v-listopadu-zname-jejich-ceny-39203"/>
      </related>
    </article>
  </body>
</html>