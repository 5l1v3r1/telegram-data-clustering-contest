<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/dosyagnennya-zelenskogo-na-posadi-prezidenta-dumka-diplomata-novini-ukrajini-50052136.html"/>
    <meta property="og:site_name" content="НВ"/>
    <meta property="article:published_time" content="2019-11-07T10:24:00+00:00"/>
    <meta property="og:title" content="Поки ще вчиться. Відомий дипломат поділився думкою про Зеленського в ролі президента"/>
    <meta property="og:description" content="Стівен Пайфер, посол США в Україні в 1998—2000 роках, а тепер професор Стенфордського університету, в інтерв'ю НВ розповів, що думає про президента Володимира Зеленського."/>
  </head>
  <body>
    <article>
      <h1>Поки ще вчиться. Відомий дипломат поділився думкою про Зеленського в ролі президента</h1>
      <h2>Стівен Пайфер, посол США в Україні в 1998—2000 роках, а тепер професор Стенфордського університету, в інтерв'ю НВ розповів, що думає про президента Володимира Зеленського.</h2>
      <address>
        <time datetime="2019-11-07T10:24:00+00:00">07 Nov 2019, 10:24</time>
      </address>
      <p>«Зеленський поки ще вчиться бути президентом. Але є підстави для оптимізму: за останній час він сказав багато правильних речей для публіки», - констатує Пайфер.</p>
      <p>За словами колишнього дипломата, «якщо у Зеленського буде нормальний діалог з прем'єром і парламентом, він багато чого досягне». Жоден український президент не мав такої повноти влади, і для Зеленського це ключовий політичний актив, нагадує Пайфер.</p>
      <p>«Щоправда, якщо він не впорається, то муситиме звинувачувати в цьому тільки себе. Люди хочуть знати, які у Зеленського насправді відносини з Ігорем Коломойським. Зеленському варто пояснити це, в тому числі західної аудиторії», - переконаний екс-посол.</p>
      <p>На його думку, у політику із Зеленським прийшло «нове покоління українців, перше справжнє пострадянське покоління». І їм тільки належить вивчити, як працює механіка політичних процесів.</p>
      <p>Пайфер також з розумінням оцінив спроби Зеленського в найкоротший термін вирішити проблему реінтеграції Донбасу.</p>
      <p>«Проблему Криму швидко вирішити не вдасться, а з Донбасом є шанси. Зеленський - це шанс і для Володимира Путіна виправити свою політику щодо України, тому що відносини між Путіним і Петром Порошенком були токсичними. Якщо Путін захоче піти з Донбасу - я в це слабо вірю, але все ж, - Зеленський не буде для цього перешкодою. Якщо Зеленський хоче миру - треба спробувати його досягти. Питання в тому, чи є в його політиці досягнення миру червоні лінії, які він не буде переходити», - робить висновок колишній посол США в Україні.</p>
      <p>
        <i>
          <b>Читайте це інтерв'ю в свіжому номері журналу НВ - №41 від 7 листопада 2019 року.</b>
        </i>
      </p>
    </article>
  </body>
</html>