<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545355.html/%D8%AF%D9%85%D8%A7%DB%8C-%D8%B2%D8%A7%D9%87%D8%AF%D8%A7%D9%86-%D8%A8%D9%87-%D9%86%D9%82%D8%B7%D9%87-%D8%A7%D9%86%D8%AC%D9%85%D8%A7%D8%AF-%D8%B1%D8%B3%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T10:01:00+00:00"/>
    <meta property="og:title" content="دمای زاهدان به نقطه انجماد رسید"/>
    <meta property="og:description" content="رئیس اداره هواشناسی زاهدان گفت: بامداد امروز دمای هوای زاهدان با بیش از 10 درجه کاهش به چهاردهم درجه رسید و خنک ترین شهر استان شد."/>
  </head>
  <body>
    <article>
      <h1>دمای زاهدان به نقطه انجماد رسید</h1>
      <h2>خیز 12 درجه ای سرما در جنوب شرق؛</h2>
      <address>
        <time datetime="2019-11-07T10:01:00+00:00">07 Nov 2019, 10:01</time>
      </address>
      <p>رئیس اداره هواشناسی زاهدان گفت: بامداد امروز دمای هوای زاهدان با بیش از 10 درجه کاهش به چهاردهم درجه رسید و خنک ترین شهر استان شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن بستانی در گفت و گو با <a href="http://asrehamoon.ir/">عصرهامون</a>، اظهار کرد: بامداد امروز دمای هوای زاهدان به چهاردهم درجه رسید و این سردترین دمای زاهدان از هشتم اسفند سال گذشته تا امروز است.<br/><br/>وی ادامه داد: زاهدان با این دما هشتمین مرکز استان سرد کشور نیز شد به طوریکه سرمای هوا در آن حتی از شهرهای ارومیه، سنندج، تبریز و خرم آباد نیز سردتر بوده است.<br/><br/>رئیس اداره هواشناسی زاهدان افزود: علاوه بر زاهدان، بامداد امروز دمای خاش نیز به 2 درجه سلسیوس بالای صفر رسید و صبح خنکی برای مردم این شهرستان رقم زد.<br/><br/> بستانی خاطرنشان کرد: سرمای هوای حاکم در استان در نتیجه نفوذ زبانه های پرفشار و ریزش هوای سرد از عرض های بالاتر به استان است که انتظار می رود به تدریج روند کاهش دما در شهرهای جنوبی تر استان نیز روی دهد.<br/><br/>وی تصریح کرد: روند کاهش 5 تا 10 درجه ای دما از دو روز گذشته در استان آغاز شده است به نحوی که بیشترین کاهش دما با 12 درجه سلسیوس در نصرت آباد روی داده است.<br/><br/>رئیس اداره هواشناسی زاهدان گفت: در حالی امروز کمینه دمای نصرت آباد به 3.4 درجه سلسیوس بالای صفر رسید که قبل از نفوذ هوای سرد به استان کمینه دمای این شهر 15.6 درجه سلسیوس بوده است.<br/><br/>بستانی ادامه داد: تا امروز دمای زاهدان، خاش و ایرانشهر نیز بین 11 تا 10 درجه کاهش یافته است.<br/><br/>انتهای پیام/</p>
    </article>
  </body>
</html>