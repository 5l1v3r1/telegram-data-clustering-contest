<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740510"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T10:42:00+00:00"/>
    <meta property="og:title" content="ตังค์ซื้อของในเกมหมด รวบ2โจ๋ปล้นเซเว่นฯ-อ้างจำใจทำ"/>
    <meta property="og:description" content="รวบโจ๋ 2 ใน 3 รวมตัวปล้นเซเว่นฯ อ้างจำเป็นต้องทำเพราะจะเอาเงินไปซื้อของในเกมออนไลน์"/>
  </head>
  <body>
    <article>
      <h1>ตังค์ซื้อของในเกมหมด รวบ2โจ๋ปล้นเซเว่นฯ-อ้างจำใจทำ</h1>
      <address>
        <time datetime="2019-11-07T10:42:00+00:00">07 Nov 2019, 10:42</time>
      </address>
      <p>
        <b>รวบโจ๋ 2 ใน 3 รวมตัวปล้นเซเว่นฯ อ้างจำเป็นต้องทำเพราะจะเอาเงินไปซื้อของในเกมออนไลน์</b>
      </p>
      <p>เมื่อวันที่ 7 พ.ย. พ.ต.ท.ณัฐพงศ์ อำไพจิตร์ พ.ต.ต.จักรี กันธิยะ สว.กก.4 บก.ป. สนธิกำลังกับตำรวจ สส.ภ.2 และภ.จว.นครนายก บุกจับกุม นายนเรนทร์ฤทธิ์ หรือเบนซ์  ใบเตย อายุ 23 ปี และนายสมเจตน์ หรือแมน มาดี อายุ 20 ปี ผู้ต้องหาที่ร่วมกันปล้นร้านสะดวกซื้อ โดยจับกุม นายเบนซ์ ได้ที่บ้านพักในหมู่บ้านพฤกษาวิลล์ ต.หลักหก อ.เมืองปทุมธานี ส่วน นายแมน ได้ชิงมอบตัวแล้วก่อนหน้านี้<br/><br/>สืบเนื่องจากเมื่อเช้ามืดของวันที่ 28 ก.ย. นายเบนซ์  นายแมน และนายเหน่ง ร่วมกันก่อเหตุปล้นร้านเซเว่นอิเลฟเว่น สาขานครนายก-นางรอง ม.2 ต.สาริกา อ.เมืองนครนายก โดยใช้มีดคัตเตอร์และก้อนอิฐเป็นอาวุธ ก่อนได้เงินสดไปหลายพันบาท และบัตรทรูมันนี่อีก 20 ใบ มูลค่า 20,000 บาท จากนั้นก็รีบขับรถยนต์หลบหนีไป</p>
      <figure>
        <img src="https://www.dailynews.co.th/admin/upload/20191107/news_nCbrjdIvzo174409_533.jpg?v=20191108074?v=1265"/>
      </figure>
      <p>ต่อมาชุดจับกุมสืบทราบว่า นายเบนซ์ เป็นหัวหน้าแก๊งปล้นได้กบดานอยู่ที่บ้านพักในหมู่บ้านจึงนำกำลังเข้าปิดล้อมจับกุมตัวได้ดังกล่าว ทั้งนี้หลังจับกุม นายเบนซ์ได้แล้วนั้น ยังคงมีการตรึงกำลังปิดล้อมตามล่าผู้ร่วมก่อเหตุที่เหลืออย่างต่อเนื่อง เป็นเหตุให้ นายแมน ทนแรงกดดันไม่ไหวรีบเข้าขอมอบตัวกับตำรวจ ทำให้คงเหลือผู้ต้องหาอีก 1 ราย ที่ยังคงหลบหนีอยู่<br/><br/>จากการสอบสวนผู้ต้องหาทั้งคู่ ให้การรับสารภาพว่า ร่วมกันปล้นเซเว่นฯจริงแต่ทำไปด้วยความจำเป็น เนื่องจากติดเล่นเกมออนไลน์มากแล้วบังเอิญเงินไม่มีจึงคิดวางแผนปล้นหาเงินไปซื้อของในเกมออนไลน์ดังกล่าว.</p>
    </article>
  </body>
</html>