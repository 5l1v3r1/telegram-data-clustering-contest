<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Matilda-Blue-estrena-videoclip_0_2339766126.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T10:34:53+00:00"/>
    <meta property="og:title" content="Matilda Blue estrena el videoclip d''Es vent s'ho endú tot'"/>
    <meta property="og:description" content="La cançó forma part del disc 'De ayer ya hace tiempo' del grup d'Ernest Armengol"/>
  </head>
  <body>
    <article>
      <h1>Matilda Blue estrena el videoclip d''Es vent s'ho endú tot'</h1>
      <h2>La cançó forma part del disc 'De ayer ya hace tiempo' del grup d'Ernest Armengol</h2>
      <address>
        <time datetime="2019-11-07T10:34:53+00:00">07 Nov 2019, 10:34</time>
      </address>
      <p><a href="https://www.facebook.com/matildaoficial">Matilda Blue</a> és un projecte del cantant i compositor Ernest Armengol, actualment un dels vocalistes de Lax’n’Busto i antic cantant de Sol Lagarto. Com a Matilda Blue ha publicat el disc <i>De ayer ya hace tiempo</i> (RGB, 2019), que inclou la cançó <i>Es vent s'ho endú tot</i>, del qual estrena un videoclip dirigit i produït per Pere Espinosa, d'<a href="https://www.youtube.com/channel/UCT3lQrz5mC3cPN7vr2G6BKA"> Arts Clap</a>.</p>
      <p>El disc de Matilda Blue parla del pas del temps i reivindica que, tot i ser inevitable, no ha de ser necessàriament negatiu. En aquest cas, les seves cançons són com una maleta que s'ha anat omplint d'experiències i de records que són narrats amb maduresa, introspecció i nostàlgia positiva. Musicalment, el disc transita entre el seu adorat soul, sense allunyar-se de la sonoritat més clàssica del rock, amb un treballat vessant melòdic que l'acosta al pop.</p>
      <p>Enregistrat a La Casamurada, compta amb la producció d'Álex Vivero i s'acompanya de músics com Pere Foved (bateria), Enric Gómez (baix), Arecio Smith (teclats) i Salva Criado (guitarra).</p>
    </article>
  </body>
</html>