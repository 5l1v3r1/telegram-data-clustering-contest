<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740508"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T10:40:00+00:00"/>
    <meta property="og:title" content="หุ้นไทยปิดเขียวยกแผง! แรงซื้อโกลบอลเพย์หนุนตลาด   "/>
    <meta property="og:description" content="ตลาดหุ้นไทยปิดบวกแรง 16.89 จุด หลังเทรดวอร์คลี่คลายหนุนหุ้นกลุ่มโกลบอลเพย์ฟื้น  ทั้งPTT-PTTGC-TOP-IVL  โบรกแนะหุ้นปันผลสูง"/>
  </head>
  <body>
    <article>
      <h1>หุ้นไทยปิดเขียวยกแผง! แรงซื้อโกลบอลเพย์หนุนตลาด   </h1>
      <address>
        <time datetime="2019-11-07T10:40:00+00:00">07 Nov 2019, 10:40</time>
      </address>
      <p>
        <b>ตลาดหุ้นไทยปิดบวกแรง 16.89 จุด หลังเทรดวอร์คลี่คลายหนุนหุ้นกลุ่มโกลบอลเพย์ฟื้น  ทั้งPTT-PTTGC-TOP-IVL  โบรกแนะหุ้นปันผลสูง</b>
      </p>
      <p>นายภราดร เตียรณปราโมทย์  ผู้จัดการสายงานวิจัย  บล. เอเชียพลัส   เปิดเผยถึงภาวะตลาดหุ้นไทยปิดที่ระดับ1,640.88 จุด บวก 16.89  จุด  หรือ +1.04 %  ระหว่างวันเคลื่อนไหวสูงสุด 1,641.38 จุด และต่ำสุดที่ 1,620.12 จุด  ด้วยมูลค่าการซื้อขาย 59,050.68ล้านบาทว่า  ตลาดหุ้นไทยปิดบวกตามตลาดหุ้นในภูมิภาค  หลังจาก Bloomberg รายงานว่าจีนเตรียมระงับการขึ้นภาษีสินค้าบางรายการกับสหรัฐฯ ซึ่งเป็น sentiment เชิงบวก  คาดว่ามีโอกาสลงนามข้อตกลงในเร็ว ๆ นี้ ทำให้สถานการณ์ผ่อนคลาย ขณะที่ตลาดหุ้นดาวโจนส์ปรับตัวขึ้นแรงหนุนหุ้นในกลุ่ม <i>Global plays<br/></i> ฟื้นตัว เช่น PTTGC บวก 2.75 บาท หรือ 5.14% ปิดที่ 56.25 บาท IVL บวก 1.75 บาทหรือ 5.60% TOP บวก 3.50 บาทหรือ 5.11% ปิดที่  72 บาท PTT  บวก 0.50 บาท หรือ 1.10% ปิดที่  46 บาท</p>
      <figure>
        <img src="https://www.dailynews.co.th/admin/upload/20191107/news_majwkhPyOv173219_533.jpg?v=20191108053?v=3606"/>
      </figure>
      <h3>สำหรับตลาดหุ้นไทยตั้งแต่ 28 ต.ค.ค.ที่ผ่านมาจนถึงวันนี้ปรับเพิ่มขึ้นมากกว่า 60 จุด  โดยสถาบันในประเทศซื้อสุทธิ 18,000 ล้านบาท  โดยประเด็นที่ติดตามคือ MSCI เตรียมปรับเพิ่มน้ำหนัก 5% ของ China A-Share ลงในดัชนี MSCI Emerging Market ในวันพรุ่งนี้และมีผล 27 พ.ย.  ซึ่งจะมีหุ้นที่ถูกปรับเพิ่มน้ำหนักและลดน้ำหนักเข้าออกอาจมีผลต่อเงินทุนไหลเข้าหุ้นไทย  นอกจากนี้การที่กนง.ลดดอกเบี้ยและออก 4 มาตรการหนุนบาทอ่อนอาจทำให้เงินลงทุนชะลอการไหลเข้าตลาดหุ้นไทยเช่นกัน ด้านกลยุทธ์การลงทุนเน้นหุ้นปันผลสูง ประเมินกรอบการเคลื่อนไหวดัชนีพรุ่งนี้ที่ 1,620-1,660 จุด</h3>
      <p> <br/> </p>
    </article>
  </body>
</html>