<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/giambattista-valli-per-hm-in-vendita/"/>
    <meta property="og:site_name" content="Il Post"/>
    <meta property="article:published_time" content="2019-11-07T10:45:29+00:00"/>
    <meta property="og:title" content="È in vendita la collezione disegnata dallo stilista Giambattista Valli per H&amp;M"/>
    <meta property="og:description" content="Da oggi, 7 novembre, è in vendita la collezione che lo stilista Giambattista Valli ha disegnato per H&amp;M, la si può comprare in alcuni negozi (li trovate qui) e sul sito online. Giambattista Valli è uno stilista romano di alta moda, e la collezione che ha disegnato per l'azienda di abbigliamento economico è una"/>
  </head>
  <body>
    <article>
      <h1>È in vendita la collezione disegnata dallo stilista Giambattista Valli per H&amp;M</h1>
      <address>
        <time datetime="2019-11-07T10:45:29+00:00">07 Nov 2019, 10:45</time>
      </address>
      <p>Da oggi, 7 novembre, è in vendita la collezione che lo stilista Giambattista Valli ha disegnato per H&amp;M, la si può comprare in alcuni negozi (li trovate <a href="https://www2.hm.com/it_it/free-form-campaigns/giambattista-valli-designer-collaboration.html#store-locator">qui</a>) e sul sito online. <a href="https://www.ilpost.it/2015/11/20/giambattista-valli/">Giambattista Valli</a> è uno stilista romano di alta moda, e la collezione che ha disegnato per l’azienda di abbigliamento economico è una delle più elaborate tra quelle nate dalla collaborazione tra H&amp;M e importanti marchi e stilisti, come Karl Lagerfeld, Marni e Maison Margiela. La collezione è stata presentata con una sfilata a Roma il 24 ottobre ed è la prima disegnata da Valli con anche abiti da uomo e non solo da donna.</p>
      <figure>
        <iframe src="https://www.youtube.com/embed/WOCpJTYibs0" width="675" height="380" data-service="Youtube" scrolling="no"/>
      </figure>
      <p>I prezzi vanno dai 399 euro del vestito in tulle rosso indossato nel video pubblicitario dalla modella Kendall Jenner (che online è già esaurito) ai 14,99 euro per due paia di calze da donna alte fino al ginocchio.</p>
      <slideshow>
        <figure>
          <img src="https://www.ilpost.it/wp-content/uploads/2019/11/hmgoepprod-4.jpeg"/>
        </figure>
        <figure>
          <img src="https://www.ilpost.it/wp-content/uploads/2019/11/hmgoepprod-3.jpeg"/>
        </figure>
        <figure>
          <img src="https://www.ilpost.it/wp-content/uploads/2019/11/hmgoepprod-2.jpeg"/>
        </figure>
        <figure>
          <img src="https://www.ilpost.it/wp-content/uploads/2019/11/hmgoepprod-5.jpeg"/>
        </figure>
        <figure>
          <img src="https://www.ilpost.it/wp-content/uploads/2019/11/hmgoepprod-7.jpeg"/>
        </figure>
        <figure>
          <img src="https://www.ilpost.it/wp-content/uploads/2019/11/hmgoepprod.jpeg"/>
        </figure>
      </slideshow>
    </article>
  </body>
</html>