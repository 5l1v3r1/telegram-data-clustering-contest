<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89010"/>
    <meta property="og:site_name" content="Denník politika"/>
    <meta property="article:published_time" content="2019-11-07T23:35:03+00:00"/>
    <meta property="og:title" content="Škrtelov Basaksehir triumfoval v Rakúsku, Celtic a ManUnited majú v Európskej lige istý postup"/>
    <meta property="og:description" content="8.11.2019 (Webnoviny.sk) – Päťnásobný víťaz Európskej ligy FC Sevilla si suverénnym spôsobom zaistil miestenku do šestnásťfinále európskej futbalovej súťaže číslo dva. Hráči Sevilly spečatili svoj postup z A-skupiny vo víťaznej gólovej prestrelke na ihrisku Dudelange (5:2), kde sa hetrikom predviedol Munir a dva góly pridal Dabbur. Andalúzania inkasovali prvé dva góly v aktuálnom ročníku skupinovej fázy EL."/>
  </head>
  <body>
    <article>
      <h1>Škrtelov Basaksehir triumfoval v Rakúsku, Celtic a ManUnited majú v Európskej lige istý postup</h1>
      <address><time datetime="2019-11-07T23:35:03+00:00">07 Nov 2019, 23:35</time> by <a rel="author">Webnoviny</a></address>
      <p>8.11.2019 (Webnoviny.sk) – Päťnásobný víťaz Európskej ligy FC Sevilla si suverénnym spôsobom zaistil miestenku do šestnásťfinále európskej futbalovej súťaže číslo dva. Hráči Sevilly spečatili svoj postup z A-skupiny vo víťaznej gólovej prestrelke na ihrisku Dudelange (5:2), kde sa hetrikom predviedol Munir a dva góly pridal Dabbur. Andalúzania inkasovali prvé dva góly v aktuálnom ročníku skupinovej fázy EL.</p>
      <p>Rozhodujúcim gólom v nadstavenom čase, ktorého autorom bol Ntcham, zvíťazil Celtic Glasgow v E-skupine na ihrisku Lazia Rím 2:1, čo mu dáva definitívu účasti vo vyraďovacej časti. Päťdesiatnásobný škótsky majster v pohárovej Európe do štvrtka ešte nikdy v Taliansku nevyhral. Slovák Denis Vavro, obranca Lazia už nebol pri kľúčovom okamihu na hracej ploche.</p>
      <h3>Manchester stále neinkasoval gól</h3>
      <p>K postupujúcim klubom sa pridal Manchester United jednoznačným domácim víťazstvom v L-skupne nad Partizanom Belehrad 3:0 a naďalej si drží nulu v kolónke inkasovaných gólov.</p>
      <p>Šancu na prienik ďalej nevyužil v D-skupine PSV Eindhoven, keď po vedúcom góle inkasoval od domáceho mužstva LASK Linz až štyrikrát. V „efku“ držal v rukách postupové karty Eintracht Frankfurt, ale prehrou 1:2 v Liége so Standardom musel odložiť postupové oslavy. Inkasovaným gólom v nadstavenom čase si navyše situáciu skomplikoval.</p>
      <h3>Škrtelov tím prvezal vedenie v skupine</h3>
      <p>V náročnej pozícii bol líder nemeckej najvyššej súťaže Borussia Mönchengladbach, ale dočkal sa svojho prvého víťazstva v aktuálnej edícii Európskej ligy. Vo štvrtok zdolal AS Rím 2:1, pričom v akcii pri rozhodujúcom góle v nadstavenom čase nechýbal László Bénes. Vedenie v J-skupine prevzal turecký Basaksehir s obrancom Martinom Škrtelom po hladkom triumfe na štadióne rakúskeho tímu Wolfsberger AC 3:0.</p>
      <p>Maďarský Ferencváros Budapešť s Michalom Škvarkom síce nenadviazal na cenné víťazstvo nad CSKA Moskva 1:0, s ruským súperom remizoval 0:0, ale aj tento výsledok ho drží v hre o postup z H-skupiny.</p>
      <h3>Európska liga 2019/2020</h3>
      <p>4. kolo skupinovej fázy – štvrtok</p>
      <h4>A-skupina:</h4>
      <p><b>APOEL Nikózia (Cyp.) – FK Karabach (Azer.) 2:1 (0:1)</b><br/><b>Góly</b>: 59. Souza, 88. Efrem – 10. Medvedev</p>
      <p><b>F91 Dudelange (Lux.) – FC Sevilla (Šp.) 2:5 (0:4)</b><br/><b>Góly</b>: 69. a 80. Sinani – 27., 33. a 66. Munir, 17. a 36. Dabuur</p>
      <h4>B-skupina:</h4>
      <p><b>FC Kodaň (Dán.) – Dynamo Kyjev (Ukr.) 1:1 (1:0)</b><br/><b>Góly:</b> 4. Stage – 70. Verbič</p>
      <p>
        <b>FC Lugano (Švaj.) – Malmö FF (Švéd.) 0:0</b>
      </p>
      <h4>C-skupina:</h4>
      <p><b>FC Bazilej (Švaj.) – Getafe CF (Šp.) 2:1 (1:1)</b><br/><b>Góly:</b> 8. Cabral, 61. Frei – 45. Jaime Mata (z pok. kopu)</p>
      <p><b>FK Krasnodar (Rus.) – Trabzonspor (Tur.) 3:1 (2:0)</b><br/><b>Góly</b>: 27. a 34. Manuel Fernandes, 90.+ Ignatiev – 90.+ Nwakaeme</p>
      <h4>D-skupina:</h4>
      <p><b>LASK Linz (Rak.) – PSV Eindhoven (Hol.) 4:1 (0:1)</b><br/><b>Góly:</b> 56. Ranftl, 60. Frieser, 77. a 82. Klauss – 5. Schwaab (z pok. kopu)</p>
      <p><b>Rosenborg Trondheim (Nór.) – Sporting Lisabon (Portug.) 0:2 (0:2)</b><br/><b>Góly:</b> 16. Coates, 38. B. Fernandes</p>
      <h4>E-skupina:</h4>
      <p><b>CFR Kluž (Rum.) – Stade Rennes (Fr.) 1:0 (0:0)</b><br/><b>Gól:</b> 88. Rondón, <b>ČK</b>: 90. Rondón (Kluž)</p>
      <p><b>Lazio Rím (Tal.) – Celtic Glasgow (Škót.) 1:2 (1:1)</b><br/><b>Góly:</b> 8. Immobile – 38. Forrest, 90.+ Ntcham<br/>Denis Vavro (Lazio) hral do 82. min.</p>
      <h4>F-skupina:</h4>
      <p><b>Standard Liége (Belg.) – Eintracht Frankfurt (Nem.) 2:1 (0:0)</b><br/><b>Góly:</b> 56. Vanheuseden, 90.+ Lestienne – 65. Kostič</p>
      <h4>G-skupina:</h4>
      <p><b>Feyenoord Rotterdam (Hol.) – Young Boys Bern (Švaj.) 1:1 (1:0)</b><br/><b>Góly:</b> 18. S. Berghuis (z pok. kopu) – 71. Spielmann</p>
      <p><b>Glasgow Rangers (Škót.) – FC Porto (Portug.) 2:0 (0:0)</b><br/><b>Góly:</b> 69. Morelos, 73. S. Davis</p>
      <h4>H-skupina:</h4>
      <p><b>Ferencváros Budapešť (Maď.) – CSKA Moskva (Rus.) 0:0</b><br/>Michal Škvarka (FTC) hral do 84. min a v 20. min videl žltú kartu.</p>
      <p><b>Espanyol Barcelona (Šp.) – Ludogorec Razgrad (Bul.) 6:0 (3:0)</b><br/><b>Góly:</b> 5. Melendo, 20. Diego López, 36. Vargas (z pok. kopu), 52. Campuzano, 73. Pedrosa, 76. Ferreyra, <b>ČK</b>: 13. Forster, 35. Góralski (obaja Razgrad)</p>
      <h4>I-skupina:</h4>
      <p><b>FK Olexandria (Ukr.) – AS St. Étienne (Fr.) 2:2 (0:1)</b><br/><b>Góly:</b> 84. Bezborodko, 90.+ Zaderaka – 24. Chazrí (z pok. kopu), 72. M. Camara</p>
      <p><b>VfL Wolfsburg (Nem.) – KAA Gent (Belg.) 1:3 (1:0)</b><br/><b>Góly:</b> 20. Joao Victor – 50. Jaremčuk, 65. Depoitre, 76. Ngadeu</p>
      <h4>J-skupina:</h4>
      <p><b>Wolfsberger AC (Rak.) – Istanbul Basaksehir (Tur.) 0:3 (0:0)</b><br/><b>Gól:</b> 73. Višča, 84. a 87. Crivelli<br/>Martin Škrtel (Basaksehir) odohral celý duel.</p>
      <p><b>Borussia Mönchengladbach (Nem.) – AS Rím (Tal.) 2:1 (1:0)</b><br/><b>Góly:</b> 35. Fazio (vlastný), 90. Thuram – 64. Fazio<br/>László Bénes (Mönchengladbach) hral a v 45. min dostal žltú kartu.</p>
      <h4>K-skupina:</h4>
      <p><b>Sporting Braga (Portug.) – Besiktas Istanbul (Tur.) 3:1 (2:1)</b><br/><b>Góly:</b> 14. a 37. Paulinho, 81. Eduardo – 29. Boyd, <b>ČK</b>: 44. Lens (Besiktas)</p>
      <p><b>Wolverhampton Wanderers (Angl.) – ŠK Slovan Bratislava (SR) 1:0 (0:0)</b><br/><b>Gól:</b> 90.+ Jimenéz</p>
      <h4>L-skupina:</h4>
      <p><b>Manchester United (Angl.) – Partizan Belehrad (Srb.) 3:0 (2:0)</b><br/><b>Góly:</b> 22. Greenwood, 33. Martial, 49. Rashford</p>
      <p><b>FC Astana (Kaz.) – AZ Alkmaar (Hol.) 0:5 (0:1)</b><br/><b>Góly:</b> 29. a 77. Boadu, 52. Midtsjo, 57. Idrissi, 76. Chadzidiakos</p>
      <p>Viac k témam: <a href="https://www.webnoviny.sk/tag/europska-liga-uefa/"><u>Európska liga UEFA</u></a><br/>Zdroj: Webnoviny.sk – <a href="https://www.webnoviny.sk/skrtelov-basaksehir-triumfoval-v-rakusku-celtic-a-manunited-maju-v-europskej-lige-isty-postup/"><u>Škrtelov Basaksehir triumfoval v Rakúsku, Celtic a ManUnited majú v Európskej lige istý postup</u></a> © SITA Všetky práva vyhradené.</p>
    </article>
  </body>
</html>