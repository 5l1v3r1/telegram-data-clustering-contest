<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545545.html/%D9%86%D9%85%D8%A7%D8%B2-%D8%AC%D9%85%D8%B9%D9%87-%D9%86%DA%A9%D8%A7-%D8%AA%D9%88%D8%B3%D8%B7-%D8%A7%D8%A6%D9%85%D9%87-%D8%AC%D9%85%D8%B9%D9%87-%D9%85%D9%88%D9%82%D8%AA-%D8%A7%D9%82%D8%A7%D9%85%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T23:56:00+00:00"/>
    <meta property="og:title" content="نماز جمعه نکا توسط ائمه جمعه موقت اقامه می‌شود"/>
    <meta property="og:description" content="با انتصاب حجت الاسلام محمدباقر محمدی لائینی به عنوان نماینده ولی فقیه در مازندران، نمازجمعه شهرستان نکا توسط ائمه جمعه موقت اقامه می‌شود."/>
  </head>
  <body>
    <article>
      <h1>نماز جمعه نکا توسط ائمه جمعه موقت اقامه می‌شود</h1>
      <h2>تا معرفی امام جمعه جدید؛</h2>
      <address>
        <time datetime="2019-11-07T23:56:00+00:00">07 Nov 2019, 23:56</time>
      </address>
      <p>با انتصاب حجت الاسلام محمدباقر محمدی لائینی به عنوان نماینده ولی فقیه در مازندران، نمازجمعه شهرستان نکا توسط ائمه جمعه موقت اقامه می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، با معرفی نماینده ولی فقیه در مازندران و امام جمعه ساری، نمازجمعه این هفته شهرستان ساری توسط آیت‌الله محمدی لائینی و با حضور رئیس دفتر رهبر معظم انقلاب و رئیس ستاد هماهنگی ائمه جمعه کشور در مصلی امام خمینی(ره) این شهرستان اقامه می‌شود.<br/><br/>با قطعی شدن حضور حجت الاسلام محمدی لائینی در مرکز استان، شهرستان نکا در انتظار معرفی امام جمعه دائم در سطح این شهرستان است و تا زمان انتصاب قطعی نماینده ولی فقیه و امام جمعه نکا، نمازجمعه این شهرستان توسط ائمه جمعه موقت اقامه خواهد شد.<br/><br/>بر همین اساس طبق اعلام ستاد نمازجمعه نکا خطبه‌های این هفته نمازجمعه شهرستان توسط حجت‌الاسلام موحد خوانده و نماز به امامت وی در مصلی امام خمینی(ره) شهرستانن نکا اقامه می‌شود.<br/><br/>هچنین شنید‌ها از حضور حجت‌الاسلام محمدصادق محمدی لائینی برادر کوچکتر آیت‌الله محمدباقر محمدی لائینی در نکا و اقامه نمازجمعه هفته آینده این شهرستان در مصلی امام خمینی(ره) حکایت دارد.<br/><br/>البته نام‌های متفاوتی از افراد برای تصدی مسئولیت امامت جمعه نکا تاکنون مطرح شده اما طبق اخبار موثق به نظر می‌رسد حجت‌الاسلام محمدصادق محمدی لائینی از شانس بیشتری برای انتخاب توسط ستاد هماهنگی ائمه جمعه استان و انتصاب به عنوان امام جمعه این شهرستان برخوردار است.<br/><br/>بنابراین باید در روزهای آینده منتظر معرفی امام جمعه شهرستان نکا توسط مسئولان مربوطه ماند که تا قطعی شدن نام فرد منتصب ائمه جمعه موقت مسئولیت اقامه نمازجمعه در این شهرستان را برعهده خواهند داشت.<br/><br/>انتهای پیام/</p>
    </article>
  </body>
</html>