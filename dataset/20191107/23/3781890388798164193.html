<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740533"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T23:40:00+00:00"/>
    <meta property="og:title" content="&quot;มาเลเซีย&quot;ปล่อยตัว3นักเคลื่อนไหวฝ่ายค้าน&quot;กัมพูชา&quot;"/>
    <meta property="og:description" content="มาเลเซียยอมปล่อยตัว 3 นักเคลื่อนไหวฝ่ายค้านกัมพูชา ซึ่งถูกควบคุมตัวไว้ตามคำร้องขอของทางการกัมพูชา"/>
  </head>
  <body>
    <article>
      <h1>"มาเลเซีย"ปล่อยตัว3นักเคลื่อนไหวฝ่ายค้าน"กัมพูชา"</h1>
      <address>
        <time datetime="2019-11-07T23:40:00+00:00">07 Nov 2019, 23:40</time>
      </address>
      <p>
        <b>มาเลเซียยอมปล่อยตัว 3 นักเคลื่อนไหวฝ่ายค้านกัมพูชา ซึ่งถูกควบคุมตัวไว้ตามคำร้องขอของทางการกัมพูชา</b>
      </p>
      <p>สำนักข่าวรอยเตอร์รายงานจากกรุงกัวลาลัมเปอร์ประเทศมาเลเซียเมื่อวันที่ 7 พ.ย.ว่า นายเจอรัลด์ โจเซฟ เจ้าหน้าที่คณะกรรมการสิทธิมนุษยชนของมาเลเซียเปิดเผยว่า ทางการมาเลเซียได้ปล่อยตัว 3 นักเคลื่อนไหวฝ่ายค้านกัมพูชา หลังถูกควบคุมตัวไว้ตามคำร้องขอของทางการกัมพูชา โดยหนึ่งในนั้นคือนางมู ซกฮัว รองประธานพรรคกู้ชาติกัมพูชาของนายสม รังสี โดยนางซกฮัวถูกควบคุมตัวอยู่ที่สนามบินกรุงกัวลาลัมเปอร์ตั้งแต่คืนวันพุธที่ 6 พ.ย.ที่ผ่านมา เพราะมีแผนที่จะเดินทางกลับประเทศกัมพูชา เพื่อเป็นแกนนำในการประท้วงต่อต้านรัฐบาลกัมพูชาของสมเด็จฮุนเซน นายกรัฐมนตรีกัมพูชา<br/>เจ้าหน้าที่คณะกรรมการสิทธิมนุษยชนของมาเลเซีย ยืนยันว่า นักเคลื่อนไหวฝ่ายค้านทั้ง 3 คนนั้นจะพำนักอยู่ในโรงแรมแห่งหนึ่ง<br/><br/>เครดิตภาพREUTERS</p>
    </article>
  </body>
</html>