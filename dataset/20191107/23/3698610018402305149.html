<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/vse-po-100-zelenskiy-ozvuchiv-zavdannya-na-2020-rik-328868_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T23:40:00+00:00"/>
    <meta property="og:title" content="Все по 100: Зеленський озвучив завдання на 2020 рік"/>
    <meta property="og:description" content="Президент поставив завдання побудувати 100 шкіл, дитсадків і запустити 100 шкільних автобусів."/>
  </head>
  <body>
    <article>
      <h1>Все по 100: Зеленський озвучив завдання на 2020 рік</h1>
      <h2>Президент поставив завдання побудувати 100 шкіл, дитсадків і запустити 100 шкільних автобусів.</h2>
      <address>
        <time datetime="2019-11-07T23:40:00+00:00">07 Nov 2019, 23:40</time>
      </address>
      <p>Президент України Володимир Зеленський розповів про деякі пріоритетні напрямки фінансування, які <b><a href="https://dt.ua/ECONOMICS/zelenskiy-pidpisav-zmini-do-derzhbyudzhetu-2019-328843_.html">закладені в державний бюджет</a></b> України на 2020 рік.</p>
      <p>"Ніколи ще не було такого великого бюджету Міністерства оборони.<b> <a href="https://dt.ua/POLITICS/proekt-byudzhetu-dlya-minoboroni-na-2020-rik-pokrivaye-menshe-50-zayavlenih-genshtabom-potreb-325445_.htmll">На армію бюджет</a></b> збільшився на 16%, ми пишаємося цим, підтримуємо наших військових", - повідомив Зеленський в інтерв'ю, опублікованому в <a href="https://www.youtube.com/watch?v=r7MUy2gowZ8">Youtube</a> президента.</p>
      <p>Зеленський повідомив, що зараз амбітна пропозиція від Міністерства інфраструктури – збудувати близько 4 тис. км доріг у наступному році. "З урахуванням того, що дуже багато коштів кудись зникло, будівництво збільшиться десь на 60%. І це буде по всій країні. Люди побачать, що готується проект Запорізького мосту. Кілька мостів буде побудовано в наступному році", - зазначив він.</p>
      <p>Президент нагадав, що нещодавно відкрита після реконструкції траса Маріуполь-Запоріжжя була побудована за три місяці. "70 з 200 км цієї траси будувалися майже три роки. Ми збудували за три місяці 130 км. Дорога європейського рівня, всі задоволені. Зараз окружна дорога в Дніпрі починає будуватися, обговорюється окружна Києва, і ще кілька доріг. Але ми розуміємо, що взимку ми не можемо будувати. Тому у нас велике будівництво починається з 1 березня. Зараз будемо готуватися. Дорожній фонд ми збільшили бюджет на 40%, плюс ще гроші від міжнародних організацій", - розповів він.</p>
      <p>Зеленський також зазначив, що поставлено завдання побудувати там, де їх немає, або реконструювати 100 шкіл, і запущено 100, "ми взяли таку цифру", автобусів до цих шкіл, тому що багато з цих шкіл знаходяться в сільській місцевості і в поганому стані.</p>
      <p>"Тобто ми будуємо відразу школу, дорогу до цієї школи і автобус, який везе цих школярів. Ще буде побудовано 100 садків по всій країні. Також буде реконструкція 100 стадіонів", - додав він.</p>
      <p>Нагадаємо, у бюджеті на 2020 рік на національну безпеку і оборону передбачені <b><a href="https://dt.ua/UKRAINE/dlya-finansuvannya-potreb-zsu-u-2020-roci-potribno-mayzhe-220-mlrd-griven-319443_.html">витрати в розмірі 245, 8 млрд грн</a></b>, що становить 5,45% ВВП і відповідає вимогам документів стратегічного планування. Ці витрати порівняно з 2019 роком (212,0 млрд грн) збільшено на 33, 8 млрд грн, або на 16%.</p>
      <p>Детальніше про хронічне недофінансування армії читайте в статті Валентина Бадрака "<a href="https://dt.ua/internal/byudzhet-2020-shlagbaum-dlya-rozvitku-armiyi-325409_.html"><b>Бюджет-2020: шлагбаум для розвитку армії</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>