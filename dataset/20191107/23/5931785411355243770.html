<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/tiram-srusio-romu-u-nadoknadi-belgijanci-ukrotili-vukove-uspesan-i-drugi-skotski-velikan/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T23:20:08+00:00"/>
    <meta property="og:title" content="Tiram srušio Romu u nadoknadi, Belgijanci ukrotili „vukove“, uspešan i drugi škotski velikan"/>
    <meta property="og:description" content="Poznati su svi ishodi utakmica četvrtog kola Lige Evrope. Posle Seltika uspešan je bio i drugi velikan iz Glazgova. Rendžers je pobedio Porto i stekao odlične šanse da zauzme jedno od prva dva mesta u G grupi. Junaci pobede „policajaca“ bili su Morelos i Dejvis, koji su postigli golove u 69. odnosno 73. minutu. U […]"/>
  </head>
  <body>
    <article>
      <h1>Tiram srušio Romu u nadoknadi, Belgijanci ukrotili „vukove“, uspešan i drugi škotski velikan</h1>
      <address><time datetime="2019-11-07T23:20:08+00:00">07 Nov 2019, 23:20</time> by <a rel="author">Zile</a></address>
      <p>Poznati su svi ishodi utakmica četvrtog kola Lige Evrope.</p>
      <p>Posle Seltika uspešan je bio i drugi velikan iz Glazgova. Rendžers je pobedio Porto i stekao odlične šanse da zauzme jedno od prva dva mesta u G grupi. Junaci pobede „policajaca“ bili su Morelos i Dejvis, koji su postigli golove u 69. odnosno 73. minutu. U drugoj utakmici grupe Fejnord i Jang Bojs su podelili bodove na popularnom „tiganju“ u Roterdamu. Holanđani su poveli iz jedanaesterca, ali je Špilman izjednačio u nastavku.</p>
      <p>Bugari su se proveli kao bosi po trnju u Kataloniji. Espanjol je i drugi put pobedio Ludogorec, ovog puta mnogo lakše. Gosti su od 35. minuta igrali sa devetoricom, pa na kraju mogu da budu zadovoljni sa „samo“ pola tuceta lopti u mreži. Dobra vest za „ludu šumu“ stigla je iz Budimpešte gde su Ferencvaroš i moskovski CSKa igrali bez golova, pa su oni ostali na drugom mestu.</p>
      <p>Belgijski Gent je osvojio bodove u gradu automobila, nemačkom Volfsburgu. „Vukovi“ su potpuno van forme, pa su vezali treći uzastopni poraz u svim takmičenjima, a već sedam utakmica ne znaju za trijumf. I oni su srećni zbog ishoda druge utakmice u grupi, ukrajinska Oleksandrija nadokandila je dva gola prednosti Sent Etjena i sada te dve ekipe imaju po tri boda, dok je Volfsburg ostao na pet.</p>
      <p>Roma je prepustilia prvo mesto u grupi J porazom u Menhengladbahu. Lider nemačke Bundeslige slavio je sa 2:1. Prvo je Facio postigao po gol na obe strane. Njegovim autogolom domaći su poveli, ali je isti fudbaler izjednačio. Odluka je pala u 95. minutu, a strelac je bio sve bolji Markus Tiram.</p>
      <p>Na prvo mesto popela se ekipe turskog Bašakšehira, pobedivši austrijski Volfsberger sa 3:0 u gostima. Naš Nemanja Rnić je isključen u 70. minutu i tada je krenuo potop domaćina. Vića i Kriveli dva puta, doneli su trijumf gostima.</p>
      <p>Sve je jasno u K grupi, dalje će Braga i Vulverhempton. Portugalci su bili sigurni protiv Bešiktaša, koji još nema ni bod, a istakao se Paulinjo, dvostruki strelac za portugalski tim. „Vukovi“ su imali mnogo muke sa slovačkim šampionom, Neveš je promašio penal na startu drugog poluvremena, da bi gol odluke postigao Himenez u drugom minutu sudijske nadoknade.</p>
      <p>Grupa G:</p>
      <p><b>Rendžers – Porto 2:0</b>(0:0)<br/><b>Fejnord – Jang Bojs 1:1</b>(1:0)</p>
      <p>Grupa H:</p>
      <p><b>Espanjol – Ludogorec 6:0</b>(3:0)<br/><b>Ferencvaroš – CSKA 0:0</b></p>
      <p>Grupa I:</p>
      <p><b>Volfsburg – Gent 1:3</b>(1:0)<br/><b>Oleksandrija – Sent Etjen 2:2</b>(0:1)</p>
      <p>Grupa J:</p>
      <p><b>Menhengladbah – Roma 2:1</b>(1:0)<br/><b>Volfsberger – Bašakšehir 0:3</b>(0:0)</p>
      <p>Grupa K:</p>
      <p><b>Braga – Bešiktaš 3:1</b>(2:1)<br/><b>Vulverhempton – Slovan 1:0</b>(0:0)</p>
      <p>Grupa L:</p>
      <p><a href="https://www.sportskacentrala.com/2019/11/07/partizan-bezopasan-na-old-trafordu-ostala-samo-jedna-racunica-za-evropsko-prolece/"><b>Mančester Junajted – Partizan 3:0</b></a>(2:0)<br/><a href="https://www.sportskacentrala.com/2019/11/07/lose-vesti-za-partizan-iz-kazahstana-video/"><b>Astana – AZ Alkmar 0:5</b></a>(0:1)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/kelti-srusili-rim-u-94-minutu-uzaludan-gol-kostica/"/>
        <a href="https://www.sportskacentrala.com/2019/11/07/kostic-strelac-u-lijezu-iz-slobodnog-udarca-video/"/>
        <a href="https://www.sportskacentrala.com/2019/11/07/lose-vesti-za-partizan-iz-kazahstana-video/"/>
        <a href="https://www.sportskacentrala.com/2019/11/06/milosevic-o-utakmici-i-rasizmu-tosic-najavio-borbu-video/"/>
        <a href="https://www.sportskacentrala.com/2019/11/06/duarte-makazicama-ostavio-arsenal-bez-pobede-u-portugaliji-video/"/>
        <a href="https://www.sportskacentrala.com/2019/11/04/finac-deli-pravdu-partizanu-na-old-trafordu/"/>
        <a href="https://www.sportskacentrala.com/2019/10/25/ovo-niko-nije-ocekivao-skauti-ga-pratili-na-mecu-sa-seltikom-sms-u-januaru-napusta-lacio/"/>
        <a href="https://www.sportskacentrala.com/2019/10/24/kelti-preokretom-do-trijumfa-pepe-pravi-tobdzija-pobeda-bazela-u-spaniji/"/>
        <a href="https://www.sportskacentrala.com/2019/10/24/vucici-umakao-trijumf-az-silovito-protv-astane-nova-bruka-armejaca/"/>
      </related>
    </article>
  </body>
</html>