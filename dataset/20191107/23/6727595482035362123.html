<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kxip-trade-ravichandran-ashwin-to-delhi-capitals-get-rs-1-5-crore-and-jagadeesha-suchith-in-return333.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T23:11:00+00:00"/>
    <meta property="og:title" content="ടീം ക്യാപ്റ്റന്‍ രവിചന്ദ്രന്‍ അശ്വിനെ ദല്‍ഹിക്കു വിറ്റ് കിങ്‌സ് ഇലവന്‍ പഞ്ചാബ്; പകരം വാങ്ങിയത് ഒരു യുവ സ്പിന്നറെ"/>
    <meta property="og:description" content="Cricket Delhi Capitals Indian Cricket IPL Kings XI Punjab R. Ashwin Cricket ന്യൂദല്‍ഹി: ഇന്ത്യന്‍ സ്പിന്നര്‍ രവിചന്ദ്രന്‍ അശ്വിനെ ഐ.പി.എല്ലില്‍ കിങ്‌സ് ഇലവന്‍ പഞ്ചാബ് ദല്"/>
  </head>
  <body>
    <article>
      <h1>ടീം ക്യാപ്റ്റന്‍ രവിചന്ദ്രന്‍ അശ്വിനെ ദല്‍ഹിക്കു വിറ്റ് കിങ്‌സ് ഇലവന്‍ പഞ്ചാബ്; പകരം വാങ്ങിയത് ഒരു യുവ സ്പിന്നറെ</h1>
      <address><time datetime="2019-11-07T23:11:00+00:00">07 Nov 2019, 23:11</time> by <a rel="author">സ്പോര്‍ട്സ് ഡെസ്‌ക്</a></address>
      <p>ന്യൂദല്‍ഹി: ഇന്ത്യന്‍ സ്പിന്നര്‍ രവിചന്ദ്രന്‍ അശ്വിനെ ഐ.പി.എല്ലില്‍ കിങ്‌സ് ഇലവന്‍ പഞ്ചാബ് ദല്‍ഹി കാപിറ്റല്‍സിനു വിറ്റു. ഒന്നരക്കോടി രൂപയ്ക്കാണ് പഞ്ചാബ് ക്യാപ്റ്റനായ അശ്വിനെ നല്‍കി, പകരം കര്‍ണാടക സ്പിന്നര്‍ ജഗദീഷ സുചിത്തിനെ പഞ്ചാബ് വാങ്ങിയത്.</p>
      <p>ഇതോടൊപ്പം ന്യൂസിലന്‍ഡ് സ്പിന്നര്‍ ട്രെന്‍ഡ് ബോള്‍ട്ടിനെ ദല്‍ഹി പഞ്ചാബ് ആവശ്യപ്പെട്ടെങ്കിലും ദല്‍ഹി നല്‍കിയില്ല. എല്ലാവരും ഈ ഇടപാടില്‍ സന്തോഷവാന്മാരാണെന്നും അശ്വിനും സന്തോഷവാനാണെന്നും പഞ്ചാബ് സഹ ഉടമ നെസ് വാഡിയ വാര്‍ത്താ ഏജന്‍സിയായ പി.ടി.ഐയോടു പറഞ്ഞു.</p>
      <p>ഏഴരക്കോടി രൂപയാണ് അശ്വിന്റെ അടുത്ത ലേലത്തുക. നവംബര്‍ 14-നാണ് അശ്വിനെ ലേലത്തിന് ദല്‍ഹി വെയ്ക്കുന്നുണ്ടോ എന്ന കാര്യത്തില്‍ തീരുമാനമാകൂ.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അശ്വിന്റെ നായകത്വത്തില്‍ കഴിഞ്ഞ രണ്ട് സീസണിന്റെയും തുടക്കത്തില്‍ പഞ്ചാബ് മികച്ച പ്രകടനം കാഴ്ചവെച്ചെങ്കിലും പിന്നീട് നിറംമങ്ങി. 2018-ല്‍ ഏഴാമതായും ഈ വര്‍ഷം ആറാമതായുമാണ് അവര്‍ ഫിനിഷ് ചെയ്തത്.</p>
      <related>
        <a href="https://www.doolnews.com/rishabh-pant-fails-basics-of-wicketkeeping-fans-flood-twitter-with-memes433.html?utm_source=doolnews&amp;utm_medium=related"/>
      </related>
      <p>ചെന്നൈ സൂപ്പര്‍ കിങ്‌സുമൊത്താണ് അശ്വിന്‍ ഐ.പി.എല്‍ കരിയര്‍ ആരംഭിച്ചത്. ചെന്നൈയ്ക്ക് വിലക്കേര്‍പ്പെടുത്തിയ രണ്ട് സീസണുകളില്‍ റൈസിങ് പുണെ സൂപ്പര്‍ജൈന്റ്‌സിനൊപ്പമായി പിന്നീട് അദ്ദേഹം. എന്നാല്‍ ചെന്നൈ തിരിച്ചുവന്നശേഷം അശ്വിനെ ലേലത്തില്‍ പിടിച്ചത് പഞ്ചാബാണ്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>2008-ല്‍ പഞ്ചാബ് സെമിയില്‍ പ്രവേശിച്ചിരുന്നു. 2014-ല്‍ ഫൈനലിലെത്തിയെങ്കിലും തോറ്റു.</p>
      <p>ഇപ്പോള്‍ ബോര്‍ഡംഗമായി ഇന്ത്യന്‍ മുന്‍ പരിശീലകന്‍ അനില്‍ കുംബ്ലെ എത്തിയതോടെ പഞ്ചാബ് മികച്ച പ്രകടനം കാഴ്ചവെയ്ക്കുമെന്ന പ്രതീക്ഷയിലാണ് ആരാധകര്‍.</p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>