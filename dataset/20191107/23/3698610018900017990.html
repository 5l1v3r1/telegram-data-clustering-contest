<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-priynyav-virchu-gramotu-v-novogo-posla-yes-yakiy-rozkritikuvav-yogo-sudovu-reformu-328869_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T23:54:00+00:00"/>
    <meta property="og:title" content="Зеленський прийняв вірчу грамоту в нового посла ЄС, який розкритикував його судову реформу"/>
    <meta property="og:description" content="Вірчі грамоти президентові також вручили посли Швеції, Швейцарії, Грузії та Мексики."/>
  </head>
  <body>
    <article>
      <h1>Зеленський прийняв вірчу грамоту в нового посла ЄС, який розкритикував його судову реформу</h1>
      <h2>Вірчі грамоти президентові також вручили посли Швеції, Швейцарії, Грузії та Мексики.</h2>
      <address>
        <time datetime="2019-11-07T23:54:00+00:00">07 Nov 2019, 23:54</time>
      </address>
      <p>Президент Володимир Зеленський у четвер, 7 листопада, <b><a href="https://dt.ua/POLITICS/posli-p-yati-krayin-vruchili-virchi-gramoti-prezidentu-zelenskomu-318538_.html">прийняв вірчі грамоти</a></b> у нового глави представництва Євросоюзу в Україні, а також у послів Швеції, Швейцарії, Мексики та Грузії, повідомляє прес-служба глави держави.</p>
      <p>Посла ЄС Матті Маасікаса Зеленський запевнив у зацікавленості України у співробітництві з Євросоюзом у багатьох сферах, зокрема у сфері юстиції. Зазначимо, що кілька днів тому президент підписав закон про судову реформу, проігнорувавши жорстку критику Євросоюзу і Ради Європи. <b><a href="https://dt.ua/POLITICS/posol-yes-doluchivsya-do-kritiki-sudovoyi-reformi-zelenskogo-325287_.html">Критикував судову реформу Зеленського і посол Маасікас</a></b>. На його пропозицію щодо діалогу офіційний Київ не відреагував.</p>
      <p>Посольство Мексики в Україні очолила Ольга Беатріс Гарсія Гіллен, роботою грузинського посольства буде керувати Теймураз Шарашенідзе. Новим послом Швейцарії в Україні став Клод Вільд, посольство Швейцарії очолив Тобіас Тиберг.</p>
      <p>Естонський дипломат <b><a href="https://dt.ua/POLITICS/novim-poslom-yes-v-ukrayini-stane-matti-maasikas-zmi-314917_.html">Матті Маасікас замінив на посаді голови представництва Євросоюзу в Україні Х'юга Мінгареллі</a></b>, який працював у Києві з 2016 року.</p>
      <p>З 2011 по 2016 роки Маасікас очолював представництво Естонії в Євросоюзі, а потім повернувся до Таллінна на посаду заступника міністра з європейських питань.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>