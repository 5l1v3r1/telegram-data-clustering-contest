<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/briljantni-micic-odlicni-milutinov-i-micov/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T23:50:49+00:00"/>
    <meta property="og:title" content="Briljantni Micić, odlični Milutinov i Micov"/>
    <meta property="og:description" content="Odigrano je prvih pet utakmica 7. kola Evrolige, a osim Reala pobede su ostvarili Himki, Efes, Makabi i Milano. Efes je u Pireju izgubio prvu i treću četvrtinu, ali je razlika koju je ostvario u drugoj i četvrtoj bila sasvim dovoljna za ubedljiv trijumf. Vasilije Micić je odigrao još jedan sjajan meč, za 35 minuta […]"/>
  </head>
  <body>
    <article>
      <h1>Briljantni Micić, odlični Milutinov i Micov</h1>
      <address><time datetime="2019-11-07T23:50:49+00:00">07 Nov 2019, 23:50</time> by <a rel="author">Zile</a></address>
      <p>Odigrano je prvih pet utakmica 7. kola Evrolige, a osim Reala pobede su ostvarili Himki, Efes, Makabi i Milano.</p>
      <p>Efes je u Pireju izgubio prvu i treću četvrtinu, ali je razlika koju je ostvario u drugoj i četvrtoj bila sasvim dovoljna za ubedljiv trijumf. Vasilije Micić je odigrao još jedan sjajan meč, za 35 minuta ubacio je 27 poena uz 2 skoka, 5 asistencija i 2 ukradene lopte. Šutirao je 6/9 za 2 i 5/6 za 3 poena i ostvario indeks korisnosti 27. Pratio ga je Šejn Larkin koji je sa 24 poena i indeksom 31 bio MVP ovog meča. Kod Olimpijakosa Pol je bio najefikasniji sa 15 poena, Printezis jee ubacio 14, a Milutinov 10 poena uz 13 skokova bez promašaja iz igre (5/5).</p>
      <p>Posle poraza u Beogradu Himki je nastavio sa dobrim igrama. Predvođen Bukerom (20 poena) i Švedom (19 poena) slavio je u St. Peterburgu, a dvocifren u ovoj pobedi bio<br/>je i Gil sa 12 poena. Stefan Jović je za 22 minuta imao učinak od 5 poena, 3 skoka, 3 asistencije i 4 ukradene lopte. Kod Zenita ubedljivo najbolji bio je Holins sa 25<br/>poena.</p>
      <p>Peti vezani trijumf ostvario je Makabi koji je bio ubedljiv protiv Albe. Petoricu veoma raspoloženih igrača imao je klub iz Tel Aviva – Dibartolomeo je postigao 19,<br/>Vilbekin 16, Blek 13, Dorsi 12 i Kaspi 10 poena. Kod Albe Siva i Kavana po 14 poena, dok je Gidraitis meč završio sa 12 poena.</p>
      <p>Seriju pobeda nastavila je i Olimpija iz Milana. Italijani su u prvih sedam kola poraženi samo jednom, a večeras je oružje pred njima položila Baskonija. Dela Vale je postigao 15 poena, Rodrigez 13, a Vladimir Micov 12. Igrao je i Nemanja Nedović koji je za 14 minuta ubacio 2 poena. Kod gostiju Stauskas 15 poena, Henri i Fol po 13, a Šengelija 12 poena.</p>
      <p><b>Olimpijakos – Anadolu Efes 67:86</b> (24:21, 11:32, 23:14, 9:19)<br/><b>Zenit – Himki 73:87</b> (28:28, 15:24, 17:16 13:19)<br/><b>Makabi – Alba 104:78</b> (21:19, 31:18, 31:18, 21:23)<br/><b>Olimpija MIlano – Baskonija 81:74</b> (14:19, 26:15, 16:19, 25:21)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/previse-oscilacija-i-nervoze-zvezda-potonula-u-cetvrtoj-cetvrtini/"/>
        <a href="https://www.sportskacentrala.com/2019/11/04/krstic-kandidat-za-evroligin-tim-decenije-video/"/>
        <a href="https://www.sportskacentrala.com/2019/11/03/partizanu-cilj-evroliga-roster-i-dalje-nije-zatvoren/"/>
        <a href="https://www.sportskacentrala.com/2019/11/02/gruzijac-mvp-sestog-kola-evrolige/"/>
        <a href="https://www.sportskacentrala.com/2019/11/02/kk-crvena-zvezda-na-real-za-500-dinara/"/>
        <a href="https://www.sportskacentrala.com/2019/11/01/makabi-mocan-u-pireju-baskonija-deklasirala-bajern-real-prekinuo-seriju-poraza/"/>
        <a href="https://www.sportskacentrala.com/2019/11/01/micov-sa-armanijem-sasio-prvi-poraz-barselone/"/>
        <a href="https://www.sportskacentrala.com/2019/11/01/agonija-fenera-prva-pobeda-valensije/"/>
        <a href="https://www.sportskacentrala.com/2019/11/01/armejci-trojkama-pokorili-sankt-peterburg/"/>
      </related>
    </article>
  </body>
</html>