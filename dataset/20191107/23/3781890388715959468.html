<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740546"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T23:15:00+00:00"/>
    <meta property="og:title" content="'เหนือ-อีสาน'หนาวตอนเช้า-มีหมอก 'ใต้'ยังมีฝนสะสม"/>
    <meta property="og:description" content="'อุตุ' เผย ประเทศไทยตอนบนมีหมอกบางในตอนเช้า ภาคเหนือและภาคตะวันออกเฉียงเหนืออุณหภูมิจะลดลง 1-3 องศา สำหรับภาคใต้มีฝนตกต่อเนื่องและตกสะสม"/>
  </head>
  <body>
    <article>
      <h1>'เหนือ-อีสาน'หนาวตอนเช้า-มีหมอก 'ใต้'ยังมีฝนสะสม</h1>
      <address>
        <time datetime="2019-11-07T23:15:00+00:00">07 Nov 2019, 23:15</time>
      </address>
      <p>
        <b>"อุตุ" เผย ประเทศไทยตอนบนมีหมอกบางในตอนเช้า ภาคเหนือและภาคตะวันออกเฉียงเหนืออุณหภูมิจะลดลง 1-3 องศา สำหรับภาคใต้มีฝนตกต่อเนื่องและตกสะสม</b>
      </p>
      <p>เมื่อวันที่ 8 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า ประเทศไทยตอนบนมีหมอกบางในตอนเช้าและมีฝนบางแห่ง โดยภาคเหนือและภาคตะวันออกเฉียงเหนือยังคงมีอากาศเย็นในตอนเช้าโดยอุณหภูมิจะลดลง 1-3 องศา สำหรับภาคใต้มีฝนตกต่อเนื่องและมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนที่ตกสะสมไว้ด้วย<br/><br/>อนึ่ง พายุระดับ 4 (โซนร้อนรุนแรง) “นากรี”(NAKRI) ปกคลุมทะเลจีนใต้ตอนกลาง พายุนี้เคลื่อนตัวทางตะวันออกอย่างช้าๆ คาดว่าจะเคลื่อนวกกลับทางตะวันตกเข้าใกล้ชายฝั่งประเทศเวียดนามตอนกลางในช่วงวันที่ 10-11 พ.ย. 2562 โดยพายุนี้ยังไม่มีผลกระทบต่อประเทศไทยในระยะนี้ <br/><br/>ลักษณะสำคัญทางอุตุนิยมวิทยาบริเวณความกดอากาศสูงแผ่เสริมลงมาปกคลุมประเทศไทยตอนบนแล้ว ลักษณะเช่นนี้ทำให้ประเทศไทยตอนบนมีหมอกบางในตอนเช้าและมีฝนบางแห่ง โดยภาคเหนือและภาคตะวันออกเฉียงเหนือยังคงมีอากาศเย็นในตอนเช้าโดยอุณหภูมิจะลดลง สำหรับมรสุมตะวันออกเฉียงเหนือพัดปกคลุมอ่าวไทยและภาคใต้ ทำให้ภาคใต้ยังคงมีฝนต่อเนื่องและมีฝนตกหนักบางแห่ง<br/><br/>พยากรณ์อากาศสำหรับประเทศไทย<br/><br/>ภาคเหนืออากาศเย็นในตอนเช้า กับมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดแม่ฮ่องสอน เชียงใหม่ เชียงราย ลำพูน ลำปาง พะเยา และตาก <br/>อุณหภูมิต่ำสุด 21-23 องศาเซลเซียส <br/>อุณหภูมิสูงสุด 30-35 องศาเซลเซียส <br/>บริเวณยอดดอยอากาศหนาว อุณหภูมิต่ำสุด 9-14 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม.<br/><br/>ภาคตะวันออกเฉียงเหนืออากาศเย็นในตอนเช้า อุณหภูมิจะลดลง 2-3 องศา <br/>อุณหภูมิต่ำสุด 20-22 องศาเซลเซียส <br/>อุณหภูมิสูงสุด 32-33 องศาเซลเซียส <br/>บริเวณยอดภูอากาศหนาว อุณหภูมิต่ำสุด 12-14 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม.<br/><br/>ภาคกลางอุณหภูมิจะลดลง 1-2 องศา มีเมฆบางส่วน โดยมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดกาญจนบุรี ราชบุรี สมุทรสงคราม สมุทรสาคร และนครปฐม <br/>อุณหภูมิต่ำสุด 22-24 องศาเซลเซียส <br/>อุณหภูมิสูงสุด 33-35 องศาเซลเซียส <br/>ลมตะวันออก ความเร็ว 10-20 กม./ชม.<br/><br/>ภาคตะวันออกมีเมฆบางส่วน กับมีฝนฟ้าคะนอง ร้อยละ 10 ของพื้นที่ <br/>ส่วนมากบริเวณจังหวัดชลบุรี ระยอง จันทบุรี และตราด <br/>อุณหภูมิต่ำสุด 23-25 องศาเซลเซียส <br/>อุณหภูมิสูงสุด 32-35 องศาเซลเซียส <br/>ลมตะวันออกเฉียงเหนือ ความเร็ว 15-30 กม./ชม. <br/>ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตร<br/><br/>ภาคใต้ (ฝั่งตะวันออก)มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง <br/>บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส <br/>อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส <br/>ตั้งแต่จังหวัดสุราษฎร์ธานีขึ้นมา ลมตะวันออกเฉียงเหนือ ความเร็ว 15-30 กม/ชม. <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร <br/>ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. <br/>ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/><br/>ภาคใต้ (ฝั่งตะวันตก)มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง <br/>บริเวณจังหวัดระนอง พังงา ภูเก็ต กระบี่ และตรัง <br/>อุณหภูมิต่ำสุด 23-25 องศาเซลเซียส <br/>อุณหภูมิสูงสุด 31-33 องศาเซลเซียส <br/>ลมตะวันตก ความเร็ว 15-30 กม/ชม <br/>ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 1 เมตร<br/><br/>กรุงเทพมหานครและปริมณฑลมีเมฆบางส่วน โดยมีฝนฟ้าคะนอง ร้อยละ 10 ของพื้นที่ อุณหภูมิจะลดลง 1-2 องศา <br/>อุณหภูมิต่ำสุด 24-25 องศาเซลเซียส <br/>อุณหภูมิสูงสุด 33-36 องศาเซลเซียส <br/>ลมตะวันออก ความเร็ว 10-20 กม./ชม.</p>
    </article>
  </body>
</html>