<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/ronnie-binago-ang-paniniwala-sa-long-distance-relationship"/>
    <meta property="og:site_name" content="Journal Online"/>
    <meta property="article:published_time" content="2019-11-07T11:21:04+00:00"/>
    <meta property="og:title" content="Ronnie binago ang paniniwala sa long distance relationship"/>
    <meta property="og:description" content="TO some, hindi nagwu-work out ang LDR or long distance relationship pero hindi ito totoo sa singer-actor-host at soon-to-be-pilot na si Ronnie Liang dahil limang taon na umano sila ng kanyang New York-based girlfriend na isang nurse at isa na umanong American citizen."/>
  </head>
  <body>
    <article>
      <h1>Ronnie binago ang paniniwala sa long distance relationship</h1>
      <address><time datetime="2019-11-07T11:21:04+00:00">07 Nov 2019, 11:21</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>TO some, hindi nagwu-work out ang LDR or long distance relationship pero hindi ito totoo sa singer-actor-host at soon-to-be-pilot na si Ronnie Liang dahil limang taon na umano sila ng kanyang New York-based girlfriend na isang nurse at isa na umanong American citizen.</h3>
      <p>Inamin ng Pinoy Dream Academy 2nd runner-up in 2006 na kahit hindi siya ang naging big winner kundi si Yeng Constantino na sinundan ni Jay-R Siaboc, malaki umano ang nagawa ng nasabing reality show sa kanyang buhay at career.</p>
      <p>Bukod sa cash prize, nabigyan din umano siya ng isang brand new house and lot na ibinigay niya sa kanyang nakatatandang kapatid na babae na may asawa at walang sariling tirahan.</p>
      <p>Paglabas niya ng PDA ay doon na rin umano nagsimulang  bumuhos ang mga blessing sa kanya dahil nabigyan siya ng chance sa recording, acting, hosting at maging sa mga live shows and concerts.  Dito na rin umano nagsimulang magbago ang takbo ng buhay ng kanyang pamilya na hirap noon.</p>
      <p>“Noon kasi palipat-lipat kami ng tirahan dahil madalas kaming napapaalis sa aming nirerentahan sa kakulangan ng pambayad,” pagbabahagi ni Ronnie.</p>
      <p>“May maliit na talyer ang tatay pero ang kinikita niya ay hindi pa sapat sa amin ng mga kapatid ko kaya natuto akong maghanap-buhay at a young age.  Kung anu-ano ring trabaho ang pinasok ko para makatulong sa pamilya ko at matustusan ang aking pag-aaral.  Sa awa ng Diyos, nakapagtapos ako ng college sa Holy Angel University sa Angeles, Pampanga pero hindi ako nakapag-trabaho dahil nabaling na ang attention ko sa pagkanta at pag-arte,” aniya.</p>
      <p>Nang maganda na ang kita ni Ronnie ay nakapagpatayo na siya ng sarili nilang bahay at nabigyan din niya ang kanyang ama ng sarili nitong talyer  at natulungan din niya ang iba niyang mga kapatid pero three years ago ay sumakabilang-buhay ang kanyang ina.</p>
      <p>“Hindi na masasaksihan ng mother ko ang pag-graduate ko sa flying school,” aniya.</p>
      <p>This month ay nakatakdang grumadweyt si Ronnie bilang piloto sa APG International Aviation Academy sa Subic na inaasahang dadaluhan ng kanyang girlfriend na nasa New York, USA, at ang kanyang pamilya – ang kanyang ama at mga kapatid.  Pero bago ito ay haharapin muna niya ang kanyang concert sa Music Museum tonight, Friday, November 8 at 8 p.m. na pinamagatang “Love x Romance” produced ng Viva Live.  Magiging special guests ni Ronnie ang Pop Star na si Sarah Geronimo, Ella Cruz at Janine Tenoso.</p>
    </article>
  </body>
</html>