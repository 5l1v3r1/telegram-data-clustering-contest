<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740516"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T11:00:00+00:00"/>
    <meta property="og:title" content="'ธัญ'แนะเคล็ดลับ'มาส์กหน้า' ให้ผิวสวยเนียนนุ่มกระจ่างใส"/>
    <meta property="og:description" content="“ธัญ” (THANN) ร่วมกับแพทย์ผู้เชี่ยวชาญด้านผิวหนังและความงาม แนะนำเคล็ดลับ “มาร์กหน้า” เพื่อผิวสาวๆสวยเนียบนุ่ม กระจ่างใส"/>
  </head>
  <body>
    <article>
      <h1>'ธัญ'แนะเคล็ดลับ'มาส์กหน้า' ให้ผิวสวยเนียนนุ่มกระจ่างใส</h1>
      <address>
        <time datetime="2019-11-07T11:00:00+00:00">07 Nov 2019, 11:00</time>
      </address>
      <p>
        <b>“ธัญ” (THANN) ร่วมกับแพทย์ผู้เชี่ยวชาญด้านผิวหนังและความงาม แนะนำเคล็ดลับ “มาร์กหน้า” เพื่อผิวสาวๆสวยเนียบนุ่ม กระจ่างใส</b>
      </p>
      <p>เพราะปัญหาผิวพรรณเป็นเรื่องใหญ่สำหรับผู้หญิงที่อาจถึงกับทำให้สาวๆ สูญเสียความมั่นใจได้ การดูแลปรนนิบัติผิวอย่างถูกวิธีจึงเป็นเรื่องสำคัญที่จะช่วยทำให้ผิวพรรณของสาวๆ นั้นสวยสุขภาพดีอยู่เสมอ และการใช้ผลิตภัณฑ์มาส์กที่มีคุณสมบัติพิเศษจึงเป็นอีกหนึ่งขั้นตอนสำคัญในการดูแลผิวสวยให้กับสาวๆ ล่าสุดแบรนด์ผลิตภัณฑ์เพื่อการดูแลสุขภาพผิวและเส้นผม ‘ธัญ’ (THANN) ได้ร่วมกับแพทย์ผู้เชี่ยวชาญด้านผิวหนังและความงาม แพทย์หญิงอวิกา รงค์ทอง จัดกิจกรรมมาส์กหน้าปรนนิบัติผิวพร้อมเผยเคล็ดลับการมาส์กหน้าที่ถูกวิธี เพื่อให้สาวๆ ได้อวดผิวสวยอย่างเป็นธรรมชาติกับกลุ่มผลิตภัณฑ์ ‘ธัญ แฟเชียล มาส์ก ซีรีส์’ (THANN facial mask series) ทั้ง 3 ชนิด ได้แก่ ‘อีสเทิร์น ออร์เชิร์ด อินเทนซีฟ ไฮเดรติ้ง แฟเชียล มาส์ก’ (Eastern Orchard intensive hydrating facial mask), ‘รีไวทอลไลซิ่ง เฟซ มาส์ก’ (Revitalizing face mask) และ ‘ดีท็อกซิฟายอิ้ง เคลย์ มาส์ก’ (Detoxifying clay mask)</p>
      <figure>
        <img src="https://www.dailynews.co.th/admin/upload/20191107/news_uZDIffqxzg181422_533.jpg?v=20191108140?v=2405"/>
      </figure>
      <p>โดยแพทย์หญิงอวิกา รงค์ทอง แนะนำเคล็ดลับการปรนนิบัติผิวหน้าให้สวยสุขภาพดีด้วยการมาส์กหน้าอย่างถูกวิธี พร้อมเผยผิวสดโชว์หน้าสวยได้อย่างมั่นใจว่า “โดยปกติแล้วการดูแลผิวขั้นพื้นฐานหลักๆ คือการทำความสะอาดผิวให้หมดจด พร้อมเลือกบำรุงด้วยผลิตภัณฑ์บำรุงผิวให้เหมาะสมกับแต่ละสภาพผิว และสำคัญคือการปกป้องผิวจากแสงแดด ซึ่งนอกเหนือจากการดูแลผิวขั้นพื้นฐานเหล่านี้แล้วเรายังสามารถปรนนิบัติผิวตัวเองเพิ่มเติมด้วยผลิตภัณฑ์ที่จะช่วยดูแลปัญหาผิวได้อย่างตรงจุดและมีประสิทธิภาพกว่าการบำรุงทั่วๆ ไป อย่างการมาส์กหน้าซึ่งเป็นการดูแลผิวแบบล้ำลึก เพื่อช่วยฟื้นฟูผิวของเรา พร้อมบำรุงผิวได้ล้ำลึกมากขึ้น</p>
      <figure>
        <img src="https://www.dailynews.co.th/admin/upload/20191107/news_SdFVgPEcHw181423_533.jpg?v=20191108140?v=7422"/>
      </figure>
      <p>มาส์กหน้านั้นสามารถแบ่งประเภทตามลักษณะของเนื้อผลิตภัณฑ์ ได้แก่ ชีทมาส์ก (Sheet Mask) มีหลายชนิด อาทิ ทิชชู่ สำลี เจล เป็นต้น มาส์กชนิดนี้จะใช้เพียงครั้งเดียว ความถี่ในการมาส์กขึ้นอยู่กับคุณสมบัติของมาส์ก เช่น ถ้าเป็นมาส์กที่เน้นความชุ่มชื้น สามารถมาส์กได้ทุกวัน ถ้าเป็นมาส์กที่เน้นกระตุ้นการผลัดเปลี่ยนเซลล์ผิว หรือช่วยให้ผิวขาว (Whitening) ส่วนใหญ่จะใช้ 1-2 ครั้ง/สัปดาห์ ต่อมาที่มาส์กเนื้อโคลน จะแข็งตัวเมื่อมาส์กแห้ง ส่วนมากมีคุณสมบัติเรื่องดูดซับสิ่งสกปรกตกค้าง ความมันส่วนเกินของผิว ต้องล้างออกหากทิ้งไว้นานเกินไปจะทำให้หน้าแห้ง แนะนำให้ใช้ 1-2 ครั้ง/สัปดาห์ ถัดมาที่มาส์กชนิดลอกออก (Peel off) หรือรับเบอร์มาส์ก (Rubber Mask) สามารถลอกออกได้เมื่อมาส์กแห้ง บางชนิดสามารถดึงสิวเสี้ยนได้ ขึ้นอยู่กับความเหนียวของมาส์ก ไม่แนะนำให้มาส์กหน้าทิ้งไว้ข้ามคืน และแนะนำให้ใช้ 1-2 ครั้ง/สัปดาห์ และมาส์กแบบไม่ต้องล้างออก (Sleeping mask) มาส์กชนิดนี้มีความเข้นข้นกว่าครีมบำรุงผิวทั่วไป สามารถทาทิ้งไว้ข้ามคืนได้ และควรล้างออกในตอนเช้า สามารถใช้ได้ทุกวัน โดยเนื้อของมาส์กแทบทุกชนิดจะเน้นเติมความชุ่มชื้นสู่ผิวเป็นหลัก และจะมีส่วนผสมหรือสารสกัดหลัก (Active Ingredient) ที่ช่วยแก้ปัญหาผิวได้อย่างถูกจุด...</p>
    </article>
  </body>
</html>