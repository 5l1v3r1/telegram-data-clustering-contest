<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/07/deputatite-otnovo-se-narabotiha-nabyrzo-zasedavaha-30-minuti.428853"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T11:06:00+00:00"/>
    <meta property="og:title" content="Депутатите отново се наработиха набързо, заседаваха 30 минути"/>
    <meta property="og:description" content="Приеха промени в един закон и си тръгнаха | Dnes.bg"/>
  </head>
  <body>
    <article>
      <h1>Депутатите отново се наработиха набързо, заседаваха 30 минути</h1>
      <h2>Приеха промени в един закон и си тръгнаха</h2>
      <address><time datetime="2019-11-07T11:06:00+00:00">07 Nov 2019, 11:06</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Едва 30 минути продължи работата на парламента.</p>
      <p>Заседанието беше прекратено поради изчерпване на дневния ред.</p>
      <related>
        <a href="https://www.dnes.bg/politika/2019/10/30/kolko-prodyljava-edin-raboten-den-za-deputatite-pod-chas.427919"/>
      </related>
      <p>Все пак законотворците решиха, че ще заседават извънредно на 12 ноември, вторник, за да приемат на първо четене бюджетите на НЗОК и на Държавното бществено осигуряване.</p>
      <p>Иначе днес набързо приеха на първо четене промените в Закона за безопасно използване на ядрената енергия.</p>
      <p>Според поправките техническият надзор на съоръженията с повишена опасност на територията на ядрена централа ще се осъществява от специализиран орган. Той ще бъде под методическото ръководство на Агенцията за ядрено регулиране.</p>
      <p>Второто четене на промените в Закона за стоковите борси и тържища отпадна заради допълнително обсъждане в ресорната комисия, допълва БНР.</p>
      <p>С промените се предвижда всяка борса да урежда системата за разплащане, т.нар. клиринг  в своя правилник. Измененията в закона касаят уреждането на клирингов механизъм само за търговия на стоковия пазар и не касае пазара на финансови инструменти. Условията за неговото действие ще се регламентират в борсовия правилник на съответната стокова борса. С това ще отпадне съществуващият лицензионен режим на клиринговата къща, която играе ролята на банка за борсовата търговия. Това, според вносителите от Министерски съвет, ще доведе до намаляване на административната тежест върху бизнеса по създаването и функционирането на клиринга. От друга страна, това ще има положителен ефект за икономически оператори, търгуващи на борсата, при гарантиране на задълженията на страните по сключените договори.</p>
    </article>
  </body>
</html>