<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/makron-nato-v-komi-a-yevropa-stojit-na-krayu-prirvi-novini-svitu-50052161.html"/>
    <meta property="og:site_name" content="НВ"/>
    <meta property="article:published_time" content="2019-11-07T11:47:00+00:00"/>
    <meta property="og:title" content="НАТО в комі, а Європа стоїть на краю прірви — Макрон"/>
    <meta property="og:description" content="Президент Франції Еманнуель Макрон вважає, що Європа перебуває «на краю прірви» і повинна нарощувати оборонні можливості, не покладаючись на США."/>
  </head>
  <body>
    <article>
      <h1>НАТО в комі, а Європа стоїть на краю прірви — Макрон</h1>
      <h2>Президент Франції Еманнуель Макрон вважає, що Європа перебуває «на краю прірви» і повинна нарощувати оборонні можливості, не покладаючись на США.</h2>
      <address>
        <time datetime="2019-11-07T11:47:00+00:00">07 Nov 2019, 11:47</time>
      </address>
      <p>Про це Макрон заявив в інтерв'ю <a href="https://www.economist.com/europe/2019/11/07/emmanuel-macron-warns-europe-nato-is-brain-dead">The Economist.</a></p>
      <p>На думку президента, зараз відсутня стратегічна координація між США і європейськими союзниками, що призвело до паралічу Альянсу.</p>
      <p>«Те, що ми зараз бачимо, — це кома НАТО… Європа стоїть на краю прірви і повинна почати думати про себе стратегічно як про геополітичну державу, в іншому випадку, ми більше не будемо відповідати за нашу долю», — вважає Макрон.</p>
      <p>Президент Франції не зміг ствердно відповісти, чи прийде Альянс на допомогу країні-члену, в разі нападу ззовні.</p>
      <p>«Я не знаю», — відповів він.</p>
      <p>Раніше Макрон неодноразово акцентував увагу на необхідності посилення європейський оборонних можливостей, а також на створенні європейської армії.</p>
      <p>Заява Макрона прозвучала на тлі операції члена НАТО Туреччини на півночі Сирії проти курдських формувань, яка не знайшла підтримки серед членів Альянсу.</p>
      <p>Коментуючи турецький наступ, Макрон відзначав, що нездатність НАТО відреагувати на дії Анкари є «дуже великою помилкою» альянсу.</p>
      <p>У серпні Макрон заявив, що епоха домінування Заходу завершується, і в світі піднімаються «нові держави», серед яких Росія і Китай.</p>
      <p>Також <a href="https://nv.ua/ukr/world/geopolitics/makron-rosiyskoyu-movoyu-napisav-u-facebook-komplementarniy-post-pro-rosiyu-novini-rosiji-50038369.html">Макрон відзначився компліментарними заявами на адресу Росії, назвавши її абсолютно</a><a href="https://nv.ua/ukr/world/geopolitics/makron-rosiyskoyu-movoyu-napisav-u-facebook-komplementarniy-post-pro-rosiyu-novini-rosiji-50038369.html"> </a><a href="https://nv.ua/ukr/world/geopolitics/makron-rosiyskoyu-movoyu-napisav-u-facebook-komplementarniy-post-pro-rosiyu-novini-rosiji-50038369.html">"</a><a href="https://nv.ua/ukr/world/geopolitics/makron-rosiyskoyu-movoyu-napisav-u-facebook-komplementarniy-post-pro-rosiyu-novini-rosiji-50038369.html">європейською країною".</a></p>
      <p>В жовтні Франція заблокувала початок перемовин щодо вступу до Євросоюзу Албанії та Північної Македонії. Це дало привід оглядачам заявити про провал балканської політики Брюсселя.</p>
    </article>
  </body>
</html>