<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bb52a86b8c10c9d7/traficul-rutier-de-pe-strada-doina-tronsonul-strazii-socoleni-cimitirul-sfantul-lazar-suspendat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T11:07:34+00:00"/>
    <meta property="og:title" content="Traficul rutier de pe strada Doina, tronsonul străzii Socoleni–Cimitirul „Sfântul Lazăr”, suspendat"/>
    <meta property="og:description" content="Primăria municipiului Chişinău informează că sâmbătă, între orele 09:00 –20:00, va fi suspendat traficul rutier pe strada Doina, tronsonul cuprins între strada Socoleni și intrarea principală în cimitirul „Sfântul Lazăr”, sectorul Râșcani. Măsura este impusă de necesitatea executării lucrărilor de asfaltare a porțiunii de drum menționate."/>
  </head>
  <body>
    <article>
      <h1>Traficul rutier de pe strada Doina, tronsonul străzii Socoleni–Cimitirul „Sfântul Lazăr”, suspendat</h1>
      <address><time datetime="2019-11-07T11:07:34+00:00">07 Nov 2019, 11:07</time> by <a rel="author">Jurnal.md</a></address>
      <p>
        <b>Primăria municipiului Chişinău informează că sâmbătă, între orele 09:00 –20:00, va fi suspendat traficul rutier pe strada Doina, tronsonul cuprins între strada Socoleni și intrarea principală în cimitirul „Sfântul Lazăr”, sectorul Râșcani. Măsura este impusă de necesitatea executării lucrărilor de asfaltare a porțiunii de drum menționate.</b>
      </p>
      <p>Având în vedere necesitatea executării lucrărilor de reparație pe strada Doina, circulația transportului public de pasageri care traversează zona va fi organizată după cum urmează:</p>
      <p>· itinerarul rutei de autobuz <b>nr. 26</b> se scurtează până la strada Ceucari (dispeceratul RTEC);</p>
      <p>· itinerarul rutei de autobuz <b>nr. 10</b> se modifică după cum urmează: de pe bulevardul Renașterii Naționale pe Calea Orheiului, strada Petricani, strada Mircești, șoseaua Balcani și în continuare conform traseului stabilit, retur – pe același traseu;</p>
      <p>· itinerarele rutei de <b>autobuz</b> <b>nr. 28</b> și a rutei de <b>microbuz nr. 186</b> se modifică după cum urmează: de pe str. Kiev pe str. Bogdan Voievod, bd. Renașterii Naționale, Calea Orheiului, str. Petricani, str. Mircești, șos. Balcani și în continuare conform traseelor stabilite, retur – pe același traseu;</p>
      <p>· itinerarele rutelor de <b>microbuz</b> <b>nr. 132, nr. 134 și nr. 162</b> se scurtează până la intersecția străzilor Doina și Socoleni.</p>
      <p>Serviciile municipale de profil solicită înțelegere și scuze din partea cetățenilor pentru incomoditățile create.</p>
      <p>Menționăm că pe parcursul zilei de sâmbătă, accesul în Cimitirul „Sfântul Lazăr”, pentru serviciile de pompe funebre, va fi asigurat de pe strada Doina, din direcția șoseaua Balcani.</p>
      <p>Conducătorii auto care traversează zona sunt rugaţi să respecte semnalizarea rutieră temporară.</p>
    </article>
  </body>
</html>