<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/strzelno-grozne-zdarzenie-na-przejsciu-dla-pieszych,983452.html"/>
    <meta property="og:site_name" content="TVN24"/>
    <meta property="article:published_time" content="2019-11-07T11:22:00+00:00"/>
    <meta property="og:title" content="Piesze pod kołami ciężarówki, kierowca ukarany. &quot;Czy musi dojść do kolejnej tragedii?&quot;"/>
    <meta property="og:description" content="Na przejściu dla pieszych w Strzelnie (województwo kujawsko-pomorskie) potrącona została kobieta prowadząca rower, jej towarzyszka w ostatniej chwili uciekła spod kół ciężarówki. Policja ukarała ki..."/>
  </head>
  <body>
    <article>
      <h1>Piesze pod kołami ciężarówki, kierowca ukarany. "Czy musi dojść do kolejnej tragedii?"</h1>
      <address><time datetime="2019-11-07T11:22:00+00:00">07 Nov 2019, 11:22</time> by <a rel="author">mjz//rzw</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/4c3d0f0f-0b78-4442-b555-0d5b95fc2f5f.jpg?type=1&amp;srcmode=0&amp;srcx=4/5&amp;srcy=1/1&amp;srcw=49/50&amp;srch=49/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/5323b4d9-3440-4ab2-bbf1-20c9a115237f-480p.mp4"/>
          <figcaption>Piesze pod kołami ciężarówki. Kierowca ukarany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/53b169f8-1bb1-4e02-aaec-bf2dcdfd4147-480p.mp4"/>
          <figcaption>Groźne zdarzenie na przejściu dla pieszych w Strzelnie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/76028010-5703-4bf8-9373-4eb82d9da995-480p.mp4"/>
          <figcaption>Premier: obwodnica da nowe życie dla Strzelna i okolic...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/5b087026-1eda-443d-91fd-d67ab49b9b1a-480p.mp4"/>
          <figcaption>Spowodował wypadek, zginęły cztery osoby. Adrian G. skazany...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/6f2688a5fce7d48c8d19762b88c32c3b/b9dadc76-fa78-11e9-a6ae-0050569bf40f-480p.mp4"/>
          <figcaption>Śmiertelny wypadek w Warszawie. Kierowca ma trafić do aresztu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/36ff5383-ad43-4b70-a02c-e46b41ae7ce5-480p.mp4" autoplay="" loop=""/>
          <figcaption>Śmiertelny wypadek w Mierzęcicach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/cb177bdd-b620-4a32-bdea-df6e4bff10f9-480p.mp4" autoplay="" loop=""/>
          <figcaption>Wypadek w Zieleniu</figcaption>
        </figure>
        <figcaption>Piesze pod kołami ciężarówki. Kierowca ukarany<cite>Foto: StrzelnoOnline | Video: tvn24</cite></figcaption>
      </slideshow>
      <h3>Na przejściu dla pieszych w Strzelnie (województwo kujawsko-pomorskie) potrącona została kobieta prowadząca rower, jej towarzyszka w ostatniej chwili uciekła spod kół ciężarówki. Policja ukarała kierowcę mandatem i punktami karnymi. Mieszkańcy skarżą się na wzmożony ruch na uliczkach niewielkiego miasteczka i czekają na obwodnicę, obiecaną w kampanii wyborczej przez premiera Mateusza Morawieckiego.</h3>
      <p>Niewiele brakowało, żeby na przejściu dla pieszych w Strzelnie (woj. kujawsko-pomorskie) we wtorek około południa doszło do tragedii.</p>
      <h3>Potrącenie na przejściu dla pieszych w Strzelnie</h3>
      <related>
        <a href="https://www.tvn24.pl/pomorze,42/strzelno-walczy-o-obwodnice-problem-jest-bardzo-duzy,976283.html"/>
      </related>
      <p>Na kilkunastosekundowym nagraniu, które w internecie udostępnił portal StrzelnoOnline, widać, jak kilka samochodów, w tym ciężarówka, stoi przed przejściem dla pieszych. Czekają, aż piesi opuszczą zebrę. W pewnym momencie na pasy wkraczają dwie kobiety. Jedna z nich prowadzi rower. Specjalnie się nie rozglądają. Schodzą z chodnika bezpośrednio na jezdnię - nie zatrzymując się na krawężniku - dokładnie w chwili, gdy samochody ruszają.</p>
      <p>Jednej z kobiet udaje się uciec spod kół ciężarówki i nie wpaść pod jadący obok samochód osobowy. Druga z nich, prowadząca rower, zostaje potrącona. Choć sytuacja wygląda groźnie, piesza nie doznała poważniejszych obrażeń, ma jedynie złamany nadgarstek.</p>
      <related>
        <a href="https://www.tvn24.pl/wiadomosci-z-kraju,3/auto-nie-zatrzymalo-sie-do-kontroli-policjanci-ruszyli-w-poscig-strzaly-oddal-widzialas,982287.html"/>
      </related>
      <p>Niektórzy internauci, komentujący zdarzenie, zwracają uwagę, że wchodzące na jezdnię piesze mogły przebywać w "martwym polu" i nie być widoczne z kabiny ciężarówki. Mimo to - jak przekazał reporter TVN24 Mariusz Sidorkiewicz - policja ukarała kierowcę ciężarówki mandatem w wysokości 500 złotych, a także 10 punktami karnymi.</p>
      <p>Podobnych niebezpiecznych zdarzeń drogowych jest w Strzelnie wiele. Kilka dni przed opisywanym incydentem ciężarówka uderzyła w przechodzącą na pasach 80-latkę. W rozmowie z TVN24 jeden z mieszkańców Strzelna wyliczał, że codziennie do tego niewielkiego miasta wjeżdża 20 tysięcy samochodów. To w dużej mierze ciężarówki. Mieszkańcy od dawna domagają się wybudowania obwodnicy. Boją się o swoje bezpieczeństwo na drodze, ale także skarżą się na hałas, spaliny i wywoływane przez ciężkie pojazdy drgania, które - jak twierdzą - niszczą budynki.</p>
      <p>Jeśli ich głos nie zostanie wysłuchany, nie wykluczają blokady dróg. - Czy naprawdę musi dojść do kolejnej tragedii? Nie potrafimy tego zrozumieć - podkreślał w rozmowie z reporterem jeden z mieszkańców.</p>
      <h3>Premier: obwodnica da nowe życie dla Strzelna i okolic</h3>
      <p>9 października, na kilka dni przed wyborami parlamentarnymi, o potrzebie budowy obwodnicy Strzelna mówił premier Mateusz Morawiecki. Nagranie udostępnił portal CMG24.pl.</p>
      <related>
        <a href="https://www.tvn24.pl/wroclaw,44/wracali-z-urodzin-10-latka-nie-zyje-mlody-kierowca-ma-uslyszec-zarzut,975930.html"/>
      </related>
      <p>- Przedstawiłem niedawno program stu obwodnic. Jedną z najważniejszych obwodnic w Polsce, a z całą pewnością jedną z absolutnie najważniejszych obwodnic dla województwa kujawsko-pomorskiego, jest obwodnica w ciągu drogi krajowej numer 15, obwodnica Strzelna - mówił szef rządu.</p>
      <p>Przekonywał, że obwodnica "da nowe życie dla Strzelna i okolic, ale również poprawi warunki infrastruktury, komunikacyjne w tej części województwa kujawsko-pomorskiego". - Jestem przekonany, że ona znajdzie się na liście naszych stu obwodnic i będzie jedną z tych obwodnic, które będziemy realizowali w jak najszybszym tempie - zapewnił Morawiecki.</p>
      <p>Wśród działań, jakie PiS zapowiedział na pierwsze sto dni pracy nowego rządu<a href="https://www.tvn24.pl/wybory-parlamentarne-2019/wiadomosci-wyborcze,474/piatka-pis-na-pierwsze-100-dni-rzadu-oswiadczenie-jaroslawa-kaczynskiego-i-mateusza-morawieckiego,975302.html"> jest właśnie budowa "co najmniej 100 obwodnic", zaproponowana wraz z programem finansowania</a>.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/e979a73c-b291-49a9-b5be-a828c796916f.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Premier: obwodnica da nowe życie dla Strzelna i okolic (wideo z 9 października)<cite>Wideo: cmg24.pl</cite></figcaption>
      </figure>
      <h3>"Obwodnica Strzelna nie jest ujęta w programie"</h3>
      <p>Urzędnicy Generalnej Dyrekcji Dróg Krajowych i Autostrad przekonują jednak, że obecnie nie ma pieniędzy na obwodnicę.</p>
      <p>- Obwodnica Strzelna nie jest ujęta w programie budowy dróg na kolejne lata. Planujemy jednak w przyszłym roku w centrum miasta, gdzie stykają się dwie drogi krajowe, wybudować dwa ronda, które poprawią bezpieczeństwo i płynność ruchu – <a href="https://www.tvn24.pl/pomorze,42/strzelno-mieszkancy-walcza-o-obwodnice,976283.html">informował 10 października w rozmowie z TVN24 Tomasz Okoński z bydgoskiego oddziału GDDKiA.</a></p>
      <p>Premier Morawiecki obiecywał, że fundusz budowy obwodnic powstanie po wyborach. Podkreślał, że będzie to program wielomiliardowy. - Nawet według dzisiejszych kalkulacji Generalnej Dyrekcji Dróg Krajowych i Autostrad program na około 20 miliardów złotych - częściowo z budżetu krajowego, częściowo z budżetu unijnego, w zależności od tego, w jakim ciągu dróg znajdzie się dana obwodnica - dodał.</p>
      <related>
        <h4>Dowiedz się więcej...</h4>
        <a href="https://www.tvn24.pl/pomorze,42/strzelno-walczy-o-obwodnice-problem-jest-bardzo-duzy,976283.html"/>
        <a href="https://www.tvn24.pl/wroclaw,44/wracali-z-urodzin-10-latka-nie-zyje-mlody-kierowca-ma-uslyszec-zarzut,975930.html"/>
      </related>
    </article>
  </body>
</html>