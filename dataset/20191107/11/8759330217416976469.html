<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902773/-een-terugkeer-naar-anderlecht-neen-daar-droom-ik-niet-meer-van-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T11:45:00+00:00"/>
    <meta property="og:title" content="&quot;Een terugkeer naar Anderlecht? Neen, daar droom ik niet meer van&quot;"/>
    <meta property="og:description" content="Donderdagavond komen er weer heel wat Belgen in actie in de Europa League. Ook bij het Luxemburgse Dudelange, waar Bertrand Crasson nu de T1 is. Crasson bouwt aan een trainerscarrière, maar een terugkeer naar Anderlecht lijkt hem onmogelijk."/>
  </head>
  <body>
    <article>
      <h1>"Een terugkeer naar Anderlecht? Neen, daar droom ik niet meer van"</h1>
      <address>
        <time datetime="2019-11-07T11:45:00+00:00">07 Nov 2019, 11:45</time>
      </address>
      <p>
        <b>Donderdagavond komen er weer heel wat Belgen in actie in de Europa League. Ook bij het Luxemburgse Dudelange, waar Bertrand Crasson nu de T1 is. Crasson bouwt aan een trainerscarrière, maar een terugkeer naar Anderlecht lijkt hem onmogelijk.</b>
      </p>
      <p>Nochtans volgt hij Anderlecht wel nog steeds op de voet. Hij ziet dat zijn ex-club aan de beterhand is. "In het begin van dit seizoen had Vincent Kompany alle macht. Dan moet je delegeren, maar dat heeft hij onvoldoende gedaan. Frank Vercauteren is, met zijn ervaring, de man die ze nu nodig hadden", zo geeft Crasson aan bij <i>La Dernière Heure.</i></p>
      <p>Crasson heeft nog een altijd een groot hart voor Anderlecht. "Ik ben Anderlechtman voor het leven. Ik ben daar zeventien jaar geweest: vijf bij de jeugd en twaalf bij de eerste ploeg. Dat is een derde van mijn leven. Soms zie ik spelers die maar enkele jaren bij Anderlecht hebben gespeeld die denken dat ze legendes zijn. De Wilde, Baseggio, Zetterberg, Proto en uiteraard Deschacht: dat noem ik legendes."</p>
      <p>Crasson gelooft niet dat hij snel een telefoontje gaat krijgen van Anderlecht. "Een terugkeer naar Anderlecht? Nee, daar droom ik niet meer van", klinkt er duidelijke taal bij Crasson. Donderdagavond speelt Dudelange in eigen huis tegen Sevilla.</p>
      <aside>Lees meer<br/><a href="https://www.voetbalprimeur.be/nieuws/902757/anderlecht-weet-niet-veel-over-blessure-dimata-door-een-vertrouwensbreuk-.html?itm_source=www.voetbalprimeur.be&amp;itm_medium=highlighted-content">Anderlecht weet niet wanneer Dimata terugkeert: ‘Door een vertrouwensbreuk’</a></aside>
    </article>
  </body>
</html>