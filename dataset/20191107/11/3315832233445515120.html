<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bf77982e67ab38dd/un-moldovean-risca-sa-ramana-fara-50-000-de-euro-deoarece-nu-i-a-declarat-la-vama.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T11:49:08+00:00"/>
    <meta property="og:title" content="Un moldovean riscă să rămână fără 50.000 de euro, deoarece NU i-a declarat la vamă"/>
    <meta property="og:description" content="Un moldovean de 51 de ani a încercat să iasă din țară cu 50 de mii de euro nedeclarați, în bagajul de cală al cursei aeriene Chișinău – București. Acesta nu a putut explica vameșilor proveniența banilor. Suma de bani a fost ridicată, iar bărbatul riscă să achite și o amendă."/>
  </head>
  <body>
    <article>
      <h1>Un moldovean riscă să rămână fără 50.000 de euro, deoarece NU i-a declarat la vamă</h1>
      <address><time datetime="2019-11-07T11:49:08+00:00">07 Nov 2019, 11:49</time> by <a rel="author">Jurnal.md</a></address>
      <p>
        <b>Un moldovean de 51 de ani a încercat să iasă din țară cu 50 de mii de euro nedeclarați, în bagajul de cală al cursei aeriene Chișinău – București. Acesta nu a putut explica vameșilor proveniența banilor. Suma de bani a fost ridicată, iar bărbatul riscă să achite și o amendă.</b>
      </p>
      <p>În această dimineață, pe sensul de ieșire din țară, printre pasagerei rutei Chișinău – București se afla și un cetățean al Republicii Moldova în vârstă de 51 de ani.</p>
      <p>După verificarea documentelor de călătorie în baza procedurilor de control, cu ajutorul tehnicii din dotare, au fost sesizate neclarități privind conținutul bagajului de cală. Astfel, au fost informați angajații Serviciului Vamal și efectuate cercetările de rigoare.</p>
      <p>La deschiderea bagajului, s-a depistat bancnote străine a câte 50 de euro fiecare, în sumă de 50 de mii. Bărbatul a recunoscut că bagajul îi aparține, însă nu poate justifica legal posesia banilor.</p>
      <p>Mijloacele bănești au fost ridicate și transmise autorității vamale din cadrul Aeroportului Internațional Chișinău pentru efectuarea procedurilor ulterioare.</p>
      <p>Amintim că <a href="http://www.jurnal.md/ro/news/14f122a467c2098c/iurie-leanca-ar-fi-incercat-sa-scoata-din-tara-50-000-de-euro-dupa-miezul-noptii-folosindu-se-de-pasaportul-diplomatic.html">și ex-premierul Iurie Leancă, folosindu-se de pașaportul diplomatic, ar fi încercat, la începutul lunii august curent, să scoată din țară 50.000 de euro.</a></p>
      <p>Întrucât a refuzat să prezinte la vamă acte permisive pentru scoaterea mijloacelor bănești din Republica Moldova, acestuia nu i s-a permis trecerea frontierei de stat.</p>
    </article>
  </body>
</html>