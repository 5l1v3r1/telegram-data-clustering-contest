<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948798"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T11:38:50+00:00"/>
    <meta property="og:title" content="శ్రీరాముడు, సీత, రావణుడు, విభీషణుడు తదితర ట్విట్టర్ అకౌంట్లపై నిఘా!"/>
    <meta property="og:description" content="ADVT"/>
  </head>
  <body>
    <article>
      <h1>శ్రీరాముడు, సీత, రావణుడు, విభీషణుడు తదితర ట్విట్టర్ అకౌంట్లపై నిఘా!</h1>
      <address>
        <time datetime="2019-11-07T11:38:50+00:00">07 Nov 2019, 11:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>మీరఠ్: </b>సోషల్ మీడియాలోని ట్విట్టర్ ప్లాట్‌ఫాంలో శ్రీరాముడు, సీత, రావణుడు, విభీషణుడు పేర్లతో పాటు దేవతల పేర్లతో ఇటీవలి కాలంలో ట్విట్టర్ అకౌంట్లు విరివిగా కనిపిస్తున్నాయి. అయోధ్య వివాదంపై సుప్రీంకోర్టు తీర్పునివ్వనున్న నేపధ్యంలో ఇటువంటి అకౌంట్లు విరివిగా కనిపిస్తున్నాయి. వీటిలో హిందూ మతానికి సంబంధించిన అంశాలు ఉంటున్నాయి. ఇప్పుడు యూపిలోని మీరఠ్ పోలీసులు ఇటువంటి ట్విట్టర్ అకౌంట్లపై దృష్టి సారించారు. సైబర్ నిపుణుల బృందం ఈ పనిలో నిమగ్నమయ్యింది. బీజేపీ నేత డాక్టర్ లక్ష్మీకాంత్ వాజపేయి ఇలాంటి ట్విట్టర్ అకౌంట్లతో ఊహించని ఘటనలు ఎదురయ్యే అవకాశం ఉంటుందని అన్నారు. మరోవైపు ఇటువంటి ట్విట్టర్ అకౌంట్లను సృష్టిస్తున్నవారు తమ పేరు, ఆచూకీ బయటకు రాకుండా ఎంతో జాగ్రత్త పడుతున్నారు. రాముడి ట్విట్టర్ ఖాతాలో అడ్రస్ వైకుంఠం అని రాశారు. అలాగే సీత చిరునామా అయోధ్య అని, విభీషణుడిన చిరునామా దగ్గర కింగ్ ఆఫ్ లంక అని రాశారు.</p>
    </article>
  </body>
</html>