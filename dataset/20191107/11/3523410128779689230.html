<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638620/%D8%B5%D8%AF%DB%8C%D9%82%D9%87-%DA%A9%DB%8C%D8%A7%D9%86%D9%81%D8%B1-%D9%85%D9%87%D9%85%D8%A7%D9%86-%D8%AA%D8%A6%D8%A7%D8%AA%D8%B1-%D9%81%D8%AA%D8%AD-%D8%AE%D8%B1%D9%85%D8%B4%D9%87%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T11:03:00+00:00"/>
    <meta property="og:title" content="صدیقه کیانفر مهمان تئاتر فتح خرمشهر شد"/>
    <meta property="og:description" content="صدیقه کیانفر بازیگر پیشکسوت تئاتر، تلویزیون و رادیو با نمایش «پیرنِنا» در جشنواره تئاتر فتح خرمشهر حضور دارد."/>
  </head>
  <body>
    <article>
      <h1>
        <a href="https://www.bultannews.com/fa/news/638620/%D8%B5%D8%AF%DB%8C%D9%82%D9%87-%DA%A9%DB%8C%D8%A7%D9%86%D9%81%D8%B1-%D9%85%D9%87%D9%85%D8%A7%D9%86-%D8%AA%D8%A6%D8%A7%D8%AA%D8%B1-%D9%81%D8%AA%D8%AD-%D8%AE%D8%B1%D9%85%D8%B4%D9%87%D8%B1-%D8%B4%D8%AF">صدیقه کیانفر مهمان تئاتر فتح خرمشهر شد</a>
      </h1>
      <h2>صدیقه کیانفر بازیگر پیشکسوت تئاتر، تلویزیون و رادیو با نمایش «پیرنِنا» در جشنواره تئاتر فتح خرمشهر حضور دارد.</h2>
      <address><time datetime="2019-11-07T11:03:00+00:00">07 Nov 2019, 11:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، نمایش «پیر نِنا» کاری از گروه تئاتر «نیایش تهران» است که در بیست و دومین جشنواره ملی تئاتر فتح خرمشهر روی صحنه خواهد رفت.</p>
      <p>در این نمایش صدیقه کیانفر هنرمند پیشکسوت تئاتر، سینما، رادیو و تلویزیون به ایفای نقش می پردازد. این هنرمند در این نمایش نقش مادری را ایفا می‌کند که ۴۰ سال را در انتظار بازگشت تنها فرزندش سپری کرده است.</p>
      <p>اکبر قهرمانی کارگردانی این اثر نمایشی را بر عهده دارد که قرار است چهارشنبه ۱۵ آبان ماه ساعت ۱۹ در قالب بیست و دومین جشنواره ملی تئاتر فتح <b>خرمشهر</b> در تالار غدیر خرمشهر به روی صحنه برود.</p>
      <p>در خلاصه داستان نمایش آمده است: «۴۰ سال یلدای پیرننا در انتظار تنها فرزندش سپری شده او در یلدای ۴۱ در تدارک شب یلدا است که می پذیرد دیگر فرزندش باز نمی‌گردد.»</p>
      <p>دیگر عوامل این اثر نمایشی عبارتند از نویسنده علیرضا سعیدی کیاسری، طراح و کارگردان اکبر قهرمانی، مشاور کارگردان حسن وارسته، گروه کارگردانی سعیده اثنی عشری، بهاره مینایی، نیلوفر مدنی، طراح پوستر و بروشور فاطمه خدایاری، موسیقی شهرام عرب زاده.</p>
    </article>
  </body>
</html>