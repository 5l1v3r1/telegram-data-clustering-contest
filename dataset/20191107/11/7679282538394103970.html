<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttarakhand/story-mere-yuva-meri-shaan-chitrashi-rawat-says-do-not-run-fast-to-get-anything-in-life-2836653.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T11:38:47+00:00"/>
    <meta property="og:title" content="'मेरे युवा मेरी शान' में एक्ट्रेस चित्रांशी रावत बोलीं- जीवन में भागम भाग से बचे, तभी हासिल होगा लक्ष्य"/>
    <meta property="og:description" content="उत्तराखंड के कल यानी भविष्य को लेकर अल्मोड़ा में युवा सम्मेलन में पूर्व हॉकी प्लेयर और अब फिल्म एक्ट्रेस चित्रांशी रावत ने कहा कि मैं नेशनल लेवल हॉकी प्लेयर रही। लेकिन जब मुझे फिल्मों में काम करने का..."/>
  </head>
  <body>
    <article>
      <h1>'मेरे युवा मेरी शान' में एक्ट्रेस चित्रांशी रावत बोलीं- जीवन में भागम भाग से बचे, तभी हासिल होगा लक्ष्य</h1>
      <address><time datetime="2019-11-07T11:38:47+00:00">07 Nov 2019, 11:38</time> by <a rel="author">लाइव हिन्दुस्तान टीम,अल्मोड़ा</a></address>
      <p>उत्तराखंड के कल यानी भविष्य को लेकर अल्मोड़ा में युवा सम्मेलन में पूर्व हॉकी प्लेयर और अब फिल्म एक्ट्रेस चित्रांशी रावत ने कहा कि मैं नेशनल लेवल हॉकी प्लेयर रही। लेकिन जब मुझे फिल्मों में काम करने का मौका मिला तो मुझे ये नहीं पता था कि बॉलीवुड को बॉलीवुड बोला जाता है। क्योंकि मुझे पता नहीं था। मेरा लक्ष्य था कि हॉकी में मैं उत्तराखंड से देश का प्रतिनिधित्व करूं। लेकिन वो ''चक दे इंडिया' से पूरा हो गया।</p>
      <p>चित्रांशी ने कहा कि अचानक से देहरादून से सीधा मुंबई पहुंचीं। उन्होंने कहा कि आप कही भी चले जाओ देवभूमि देवभूमि है। चित्रांशी ने कहा कि ये बहुत जरूरी है कि पहाड़ के लोग राज्य के बारे में बात करें, यहां क्या चल रहा, जैसे खेल को लेकर भी या फिर किसी और को लेकर उसमें रूचि देखाएं। चित्रांशी ने कहा कि हमारे जैसे बनने की जरूरत नहीं है, आप जैसे हैं वैसे रहें और हमसे बेहतर बन सकते हैं। मुझे ऐसा पूरा यकीन है कि आप हमसे बहुत बेहतर हो सकते हैं। </p>
      <p>चित्रांशी ने कहा कि जीवन में भटकाव नहीं रहना है। आज के समय में आपके पास इंटरनेट हैं। जबकि हमारे समय में ये सब नहीं था। ऐसे में आप लोगों के पास इतनी सुविधाएं हैं कि जो चाहे कर सकते हैं। जल्दी-जल्दी मत भागिए। हमारे पास टैलेंट की कमी नहीं है। लेकिन सिर्फ इसको थोड़ा तरासना है और स्किल डेवलप करना है। आपको आज नहीं कल नहीं, परसो से सफलता मिलेगी ही मिलेगी।</p>
      <p>अपने यात्रा के बारे में बात करते हुए कहा स्पोर्ट्स बहुत जरूरी है। उन्होंने कहा कि अपने से सच्चाई रखो औऱ दूसरे से सच्चाई रखोंगे तो सब कुछ सही होगा। जहां तक बात स्पोर्ट्स की है तो उसे सबको खेलने चाहिए। क्योंकि मेंटल हेल्थ बहुत जरूरी है। स्पोर्ट्स एक ऐसा चीज जो ये बताता है कि आज हारे कोई बात नहीं लेकिन कल जीत जाओगे।</p>
    </article>
  </body>
</html>