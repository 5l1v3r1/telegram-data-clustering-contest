<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191107_04705229"/>
    <meta property="og:site_name" content="De Standaard"/>
    <meta property="article:published_time" content="2019-11-07T11:24:00+00:00"/>
    <meta property="og:title" content="Nationale Trofee voor Sportverdienste voor Red Lions"/>
    <meta property="og:description" content="De Red Lions hebben de Nationale Trofee voor Sportverdienste gewonnen. De Belgische hockeymannen volgen Nina Derwael op."/>
  </head>
  <body>
    <article>
      <h1>Nationale Trofee voor Sportverdienste voor Red Lions</h1>
      <address>
        <time datetime="2019-11-07T11:24:00+00:00">07 Nov 2019, 11:24</time>
      </address>
      <p>
        <b>De Red Lions hebben de Nationale Trofee voor Sportverdienste gewonnen. De Belgische hockeymannen volgen Nina Derwael op.</b>
      </p>
      <p>De Red Lions kroonden zich deze zomer tot Europees kampioen. In de finale speelden ze Spanje met 5-0 naar huis. Vorig jaar pakten ze de wereldtitel.</p>
      <p>Nu zijn de ogen gericht op de Olympische Spelen van volgend jaar in Tokio. Het doel is olympisch goud. In 2016 moesten de Red Lions nog tevreden zijn met zilver.</p>
      <p>De Nationale Trofee voor Sportverdienste is de oudste prijs die aan een Belgische sporter of sportploeg wordt uitgereikt en hij wordt toegekend door een jury van ex-topsporters. Een sporter kan de prijs slechts één keer winnen.</p>
      <p>In 1959 hebben de Belgische hockeymannen de prijs al eens gewonnen, maar omdat het om een andere generatie gaat in een ploegsport laat het reglement dat toe.</p>
      <p>Vorig jaar won turnster Nina Derwael. De jaren daarvoor wonnen David Goffin, Nafissatou Thiam , de aflossingsploeg 4x400m mannen en Daniel Van Buyten.</p>
    </article>
  </body>
</html>