<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/chiama-minacciando-il-suicidio-lo-ritrovano-nudo-e-ubriaco"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-07T11:28:16+00:00"/>
    <meta property="og:title" content="Chiama minacciando il suicidio: lo ritrovano nudo e ubriaco"/>
    <meta property="og:description" content="E' successo nel pomeriggio di ieri"/>
  </head>
  <body>
    <article>
      <h1>Chiama minacciando il suicidio: lo ritrovano nudo e ubriaco</h1>
      <h2>E' successo nel pomeriggio di ieri</h2>
      <address>
        <time datetime="2019-11-07T11:28:16+00:00">07 Nov 2019, 11:28</time>
      </address>
      <p>Sembrava volesse farla finita l’uomo che ha chiamato il numero di emergenza nella giornata di ieri per annunciare che si sarebbe tolto la vita gettandosi nel Cervo a Chiavazza.</p>
      <p>Immediatamente dopo la drammatica telefonata, quindi, è scattato l’allarme e sul posto indicato dall’aspirante suicida si sono precipitati i Vigili del Fuoco e delle volanti della Polizia.</p>
      <p>Una volta giunti in riva al torrente le Forze dell’Ordine hanno cominciato a cercare il disperato: quando lo hanno individuato, però, lo hanno trovato nudo e, nonostante il bagno nel torrente, ancora decisamente ubriaco.</p>
      <p>Chiarito che l’uomo non aveva nessuna intenzione di ammazzarsi, lo hanno affidato alle cure dei sanitari e denunciato per procurato allarme</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/scrive-facebook-volersi-togliere-la-vita"/>
        <a href="https://laprovinciadibiella.it/cronaca/balordi-bruciano-cassonetti-in-via-nazario-sauro-a-biella-due-bimbi-piccoli-e-una-donna-intossicati"/>
        <a href="https://laprovinciadibiella.it/cronaca/il-colpo-va-a-vuoto-ladro-arrabbiato-da-fuoco-ai-cassonetti"/>
      </related>
    </article>
  </body>
</html>