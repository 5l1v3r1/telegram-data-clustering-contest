<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/07/stankovic-uveren-u-zvezdino-prolece-u-evropi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-07T11:31:54+00:00"/>
    <meta property="og:title" content="Stanković uveren u Zvezdino proleće u Evropi"/>
    <meta property="og:description" content="Bivši fudbaler Crvene zvezde i legenda srpskog fudbala Dejan Stanković veruje da crveno-beli i posle poraza nad Totenhemom mogu da obezbede proleće u Evropi. Stanković, koji je bio prisutan sinoć na stadionu ,,Rajko Mitić“ svestan je činjenice da je moglo biti drugačije da su fudbaleri domaćeg tima iskoristili šanse koje su imali, ali ističe da […]"/>
  </head>
  <body>
    <article>
      <h1>Stanković uveren u Zvezdino proleće u Evropi</h1>
      <address><time datetime="2019-11-07T11:31:54+00:00">07 Nov 2019, 11:31</time> by <a rel="author">Nemanja</a></address>
      <p>Bivši fudbaler Crvene zvezde i legenda srpskog fudbala Dejan Stanković veruje da crveno-beli i posle poraza nad Totenhemom mogu da obezbede proleće u Evropi.</p>
      <p>Stanković, koji je bio prisutan sinoć na stadionu ,,Rajko Mitić“ svestan je činjenice da je moglo biti drugačije da su fudbaleri domaćeg tima iskoristili šanse koje su imali, ali ističe da se protiv ovakvih ekipa kao što je Totenhem, neiskorišćene prilike kažnjavaju.</p>
      <p><b>– Mogla je Zvezda da da gol, ne jedan, nego dva, ali, na ovakvim utakmicama šanse koje ti se ukažu moraš da iskoristiš. Videlo se to u drugom poluvremenu kada Zvezda nije imala više igru, primila brze golove. Jak je ovo poraz, ali je Zvezda pokazala mnogo puta da može da se podigne. Tako će biti i ovog puta, uveren sam. Zvezda još uvek može da bude treća u grupi i prođe dalje. Ima taj direktan duel sa Olimpijakosom, u Atini, gde joj i remi odgovara. Verujem da može to da izbori</b> – rekao je Dejan Stanković.</p>
      <p>Nekadašnji kapiten naše zemlje smatra da bi meč bio drugačiji da su iskorišćene te šanse crveno-belih.</p>
      <p><b> – Da smo dali gol, da je Pavkov dao i drugi, možda bismo mi opet izgubili, ali bi meč bio drugačiji. Pa opet, dobili smo jednog mladog igrača, a to je važno, nije lako igrati ovakve mečeve, pritisak je stvarno ogroman –</b> istakao je Stanković.</p>
      <p>Stanković je na poluvremenu utakmice uručio dres porodici Bunjevčević u znak sećanja na bivšeg igrača Crvene zvezde i Totenhema Gorana Bunjevčevića.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/07/pavkov-nije-doziveo-prelom-pauza-izvesna/"/>
        <a href="https://www.sportskacentrala.com/2019/11/06/milojevic-ovo-je-nivo-vise-poketino-bilo-je-sjajno-iskustvo-igrati-ovde/"/>
        <a href="https://www.sportskacentrala.com/2019/11/06/totenhem-surov-i-u-beogradu-video/"/>
        <a href="https://www.sportskacentrala.com/2019/11/06/son-ugasio-nade-delija-video/"/>
        <a href="https://www.sportskacentrala.com/2019/11/06/milojevic-spremio-iznenadjenje-son-i-kejn-napadaju-zvezdu/"/>
        <a href="https://www.sportskacentrala.com/2019/11/06/live-crvena-zvezda-u-19-totenhem-u-19/"/>
        <a href="https://www.sportskacentrala.com/2019/11/06/zvezda-zove-pozurite-na-blagajne-ima-jos-karata-za-totenhem/"/>
        <a href="https://www.sportskacentrala.com/2019/11/06/zvezda-englezi-i-magicni-novembar-totenhem-kao-repriza-liverpula-sto-da-ne/"/>
        <a href="https://www.sportskacentrala.com/2019/11/05/mrkela-zvezda-mora-da-bude-ta-koja-svake-godine-osvaja-titulu/"/>
      </related>
    </article>
  </body>
</html>