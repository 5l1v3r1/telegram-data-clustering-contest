<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/dve-seriozni-imena-otkazali-na-botev-(vraca)-pregovarq-se-s-oshte-dvama-1403860.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-07T11:11:00+00:00"/>
    <meta property="og:title" content="Две сериозни имена отказали на Ботев (Враца), преговаря се с още двама"/>
    <meta property="og:description" content="Ръководството на Ботев (Враца) усилено търси наследник на подалия оставка треньор Сашо Ангелов Досега двама наставници са отказали да поемат врачанския клуб, а преговори се водят с още поне двама, твърди Тема Спорт"/>
  </head>
  <body>
    <article>
      <h1>Две сериозни имена отказали на Ботев (Враца), преговаря се с още двама</h1>
      <address><time datetime="2019-11-07T11:11:00+00:00">07 Nov 2019, 11:11</time> by <a rel="author">Sportlive.bg</a></address>
      <p>Ръководството на <b><a href="https://www.sportlive.bg/tags/13003">Ботев (Враца)</a></b> усилено търси наследник на подалия оставка треньор Сашо Ангелов. Досега двама наставници са отказали да поемат врачанския клуб, а преговори се водят с още поне двама, твърди "Тема Спорт". Сред специалистите, които са отказали да поемат Ботев, са Ивайло Петев и смененият наскоро треньор на Берое Александър Томаш.</p>
      <p>Разговори към този момент обаче се водят с още един български наставник и един чужденец. Бившият треньор на Ботев (Пловдив) Николай Киров е влязъл в полезрението на врачани, а на ръководството е бил препоръчан и Нешко Милованович.</p>
      <p>Като опция пред елитния клуб стои и Антони Здравков. Сухия, за разлика от всички други, е познат най-много на местната футболна общественост, след като веднъж успя да спаси отбора от изпадане през сезон 2009-2010 г. По ирония на съдбата, той и тогава трябваше да оправя отбор, наследен от Сашо Ангелов.</p>
      <p>На този етап никой не изключва като възможност и Бойко Величков, макар че едва ли създателят на футболна академия АБВ ще се върне крачка назад, след като преди 3 години подаде оставка именно като наставник на врачани. Ръководството се надява, че смяната на треньора ще оправи атмосферата в съблекалнята, която напоследък не е много добра, пише изданието. <b><i><a href="https://www.sportlive.bg/bgfootball/bgfootballother/Botev-(Vraca)-nokautira-10-ot-Botev-(Pd)-za-osem-minuti-1382060.html">Вижте в този материал кога Ботев (Вр) за последно спечели мач в първенството. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Botev-(Vraca)-ostana-bez-trenxor-1403311.html"/>
        <a href="https://www.sportlive.bg/bgfootball/bgfootballother/Botev-(Vraca)-izpusna-Vitosha-dade-im-pyrvata-im-tochka-v-gostuvane-1403147.html"/>
        <a href="https://www.sportlive.bg/bgfootball/beroe/Rykovodstvoto-na-Beroe-prie-3-ot-4-te-hvyrleni-ostavki-1387304.html"/>
        <a href="https://www.sportlive.bg/worldfootball/bulgariansabroad/V-Kipyr-nalozhiha-globa-na-Ivajlo-Petev-667155.html"/>
        <a href="https://www.sportlive.bg/bgfootball/bgfootballother/Opiten-igrach-go-otnese-zaradi-zagubata-na-Botev-(Vr)-ot-Beroe-1390645.html"/>
      </related>
    </article>
  </body>
</html>