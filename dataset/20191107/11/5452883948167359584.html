<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/cultura/riapre-sezione-primavera-centro-arcobaleno-7-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-07T11:24:00+00:00"/>
    <meta property="og:title" content="Sant'Angelo dei Lombardi, riapre la sezione Primavera &quot;Centro Arcobaleno&quot;"/>
    <meta property="og:description" content="Open Day alla presenza del sindaco"/>
  </head>
  <body>
    <article>
      <h1>Sant'Angelo dei Lombardi, riapre la sezione Primavera "Centro Arcobaleno"</h1>
      <h2>Open Day alla presenza del sindaco</h2>
      <address><time datetime="2019-11-07T11:24:00+00:00">07 Nov 2019, 11:24</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Domani, venerdì 8 novembre alle ore 11.00 a S-Angelo dei Lombardi (AV), in Via Bartolomei, riaprirà le sue porte la Sezione Primavera del “Centro Arcobaleno”, rivolto a 20 bambini di età compresa tra 12 e 36 mesi. La gestione è affidata alla Cooperativa Sociale campana Raggio di Sole, che celebrerà l'occasione con un open day dedicato ai bambini e alle loro famiglie, per presentare il personale e l'offerta didattica dell'asilo. I piccoli fruitori della struttura saranno intrattenuti con animazione e attività ludiche all’interno degli spazi della scuola, che i genitori potranno vedere di persona. All'inaugurazione interverranno anche il Sindaco del Comune di S. Angelo dei Lombardi, Marco Marandino, il Presidente del Consorzio dei Servizi Sociali “Alta Irpinia”, Stefano Farina, e il Responsabile della Cooperativa Raggio di Sole, Raffaele Mosca. Durante la giornata, sarà possibile ricevere informazioni su iscrizione, costi e attività didattiche dallo staff della cooperativa presente, che distribuirà ai genitori la carta dei servizi di Raggio di Sole con tutti i dettagli sul metodo, i laboratori, gli standard minimi garantiti all'interno delle strutture e i criteri di selezione del personale di Raggio di Sole.</p>
    </article>
  </body>
</html>