<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1980491/michael-jackson%C4%B1n-%C3%A7oraplar%C4%B1n%C4%B1n-a%C3%A7%C4%B1k-art%C4%B1rmada-1-milyon-dolardan-sat%C4%B1lmas%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-07T11:15:00+00:00"/>
    <meta property="og:title" content="Michael Jackson'ın çoraplarının açık artırmada 1 milyon dolardan satılması bekleniyor"/>
    <meta property="og:description" content="Michael Jackson'ın ilk moonwalk'unda giydiği çorapların açık arttırmada en az 1 milyon dolara satılması bekleniyor. Jackson meşhur dans figürünü ilk kez 25 Mart 1983'te, Motown'ın 25. yıldönümü için hazırlanan, &quot;Motown 25: Dün, Bugün, Her Zaman&quot; slog"/>
  </head>
  <body>
    <article>
      <h1>Michael Jackson'ın çoraplarının açık artırmada 1 milyon dolardan satılması bekleniyor</h1>
      <address>
        <time datetime="2019-11-07T11:15:00+00:00">07 Nov 2019, 11:15</time>
      </address>
      <p>Michael Jackson'ın ilk moonwalk'unda giydiği çorapların açık arttırmada en az 1 milyon dolara satılması bekleniyor.<br/><br/>Jackson meşhur dans figürünü ilk kez 25 Mart 1983'te, Motown'ın 25. yıldönümü için hazırlanan, "Motown 25: Dün, Bugün, Her Zaman" sloganlı reklam çekimlerinde sergilemişti.<br/><br/>Şarkıcının o gün giydiği kristallerle bezeli özel yapım beyaz çoraplar, 13 Kasım'da açık artırmaya çıkacak.<br/><br/>İnternet üzerinden yapılacak satışı düzenleyen GottaHaveRockandRoll.com'a göre çorapların 1 milyon ila 2 milyon dolar (yaklaşık 6-12 milyon TL) getirmesi bekleniyor.<br/><br/>Söylenenlere göre Jackson çoraplarını, 1984'teki Zafer Turnesi (Victory Tour) sırasında, açık arttırmaya da dahil edilen imzalı bir mektupla beraber menajeri Frank DiLeo'ya vermişti.<br/><br/>Independent Türkçe'de yer alan habere göre, çorapların "çok iyi durumda olduğu, yalnızca sahnede giyildiği" belirtiliyor.<br/><br/>Açık arttırma 13 Kasım'da, birleşik Krallık saatiyle 14.00'da (Türkiye saatiyle 15.00 -çn) başlayacak.<br/><br/>Müzayededeki diğer eşyalar arasında Beyonce'un Jay-Z ile beraber çıktığı Kaçışta II (On The Run Tour II) turnesinde giydiği beyaz dantel kıyafet, eskiden Eric Clapton'a ait bir gitar ve Katy Perry'nin "Never Really Over" klibinde giydiği bir elbise de var.</p>
    </article>
  </body>
</html>