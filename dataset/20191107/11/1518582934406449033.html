<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/giornata-trading-troppo-lunga-banche-e-gestori-chiedono-un-taglio/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-07T11:14:16+00:00"/>
    <meta property="og:title" content="Giornata trading troppo lunga, banche e gestori chiedono un taglio"/>
    <meta property="og:description" content="Le banche e i gestori di fondi europei vogliono che la seduta di Borsa sia ridotta di un’ora e mezza. Una mossa che migliorerebbe l’efficienza del mercato, oltre che il benessere dei dipendenti. È la proposta avanzata dall‘Associazione per i mercati finanziari in Europa (AFME) insieme alla Investment Association (IA), che sottolineano come nel Vecchio Continente la giornata borsistica abbia una durata di 8 ore e mezza, tra le più lunghe al mondo. E che si paragona alle sei ore e mezza di Wall Street e le sei ore in Asia. Secondo la riforma proposta, la campanella di apertura suonerebbe così alle 10 ora italiana (le 9 di Londra), ovvero un’ora dopo rispetto all’orario attuale, mentre la chiusura verrebbe anticipata di 30 minuti alle 17. “Accorciare le ore concentrerebbe la liquidità, portando a costi di negoziazione più coerenti e offrirebbe più tempo ai trader e al mercato per digerire gli annunci aziendali”, hanno affermato in una nota congiunta AFME e IA, tra i cui membri spiccano Goldman Sachs, Barclays, BlackRock…"/>
  </head>
  <body>
    <article>
      <h1>Giornata trading troppo lunga, banche e gestori chiedono un taglio</h1>
      <address><time datetime="2019-11-07T11:14:16+00:00">07 Nov 2019, 11:14</time> by <a rel="author">Mariangela Tessa</a></address>
      <p>Le banche e i gestori di fondi europei vogliono che la <b>seduta di Borsa</b> sia ridotta di un’ora e mezza. Una mossa che migliorerebbe l’efficienza del mercato, oltre che il benessere dei dipendenti.</p>
      <p>È la proposta avanzata dall<b>‘Associazione per i mercati finanziari in Europa</b> (AFME) insieme alla <b>Investment Association (IA),</b> che sottolineano come nel Vecchio Continente la giornata borsistica abbia una durata di 8 ore e mezza, tra le più lunghe al mondo. E che si paragona alle sei ore e mezza di Wall Street e le sei ore in Asia.</p>
      <p>Secondo la riforma proposta, la campanella di apertura suonerebbe così alle 10 ora italiana (le 9 di Londra), ovvero un’ora dopo rispetto all’orario attuale, mentre la chiusura verrebbe anticipata di 30 minuti alle 17.</p>
      <blockquote>“Accorciare le ore concentrerebbe la liquidità, portando a costi di negoziazione più coerenti e offrirebbe più tempo ai trader e al mercato per digerire gli annunci aziendali”, hanno affermato in una nota congiunta AFME e IA, tra i cui membri spiccano Goldman Sachs, Barclays, BlackRock e BNP Paribas.</blockquote>
      <p>Tutto questo, senza contare, sostengono le associazioni, che le lunghe ore incidono sulla salute mentale e sul benessere degli operatori economici e rappresentano un ostacolo chiave all’assunzione di personale più diversificato, in particolare per quelli con impegni familiari.</p>
    </article>
  </body>
</html>