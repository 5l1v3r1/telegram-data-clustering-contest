<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/politsiya-zatrymala-rosijskogo-zlochyntsya-yakyj-vtik-pid-chas-transportuvannya-v-izolyator/"/>
    <meta property="og:site_name" content="Рубрика"/>
    <meta property="article:published_time" content="2019-11-07T11:13:12+00:00"/>
    <meta property="og:title" content="Поліція затримала російського злочинця, який втік під час транспортування в ізолятор"/>
    <meta property="og:description" content="Патрульний взвод поліції затримав росіянина, який сьогодні втік, після того як був затриманий в “Борисполі” українськими прикордонниками. Повідомляє Facebook-сторінка патрульної поліції Київської області. “120 хвилин треба було патрульним взводу тактико-оперативного реагування (ТОР) разом з поліцейськими патрульної служби особливого призначення, щоб затримати іноземця-втікача”. “Втікач був затриманий в місті Васильків білоцерківськими ТОРівцями та працівниками полку поліції особливого […]"/>
  </head>
  <body>
    <article>
      <h1>Поліція затримала російського злочинця, який втік під час транспортування в ізолятор</h1>
      <address><time datetime="2019-11-07T11:13:12+00:00">07 Nov 2019, 11:13</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/zatrymanyj-zlochynets-620x420.jpg"/>
      </figure>
      <p>
        <b>
          <b>Патрульний взвод поліції затримав росіянина, який сьогодні втік, після того як був затриманий в “Борисполі” українськими прикордонниками.</b>
        </b>
      </p>
      <p>Повідомляє <a href="https://www.facebook.com/kyivregionpatrolpolice/photos/a.1273157402857850/1565139060326348/?type=3&amp;theater">Facebook-сторінка</a> патрульної поліції Київської області.</p>
      <p>“120 хвилин треба було патрульним взводу тактико-оперативного реагування (ТОР) разом з поліцейськими патрульної служби особливого призначення, щоб затримати іноземця-втікача”.</p>
      <p>“Втікач був затриманий в місті Васильків білоцерківськими ТОРівцями та працівниками полку поліції особливого призначення. Чоловіка доставили до Васильківського відділку поліції для встановлення всіх обставин справи”.</p>
      <p>В четвер (7 листопада) вранці <a href="https://rubryka.com/2019/11/07/zatrymanyj-v-boryspoli-rosijskyj-zlochynets-vtik-koly-jogo-vezly-v-izolyator/">поліція повідомила,</a> що затриманий прикордонниками та поліцією в аеропорту “Бориспіль” російський злочинець втік з-під варти під час транспортування в ізолятор.</p>
      <p>51-річний громадянин Росії розшукується правоохоронцями своєї держави за скоєння низки злочинів.</p>
    </article>
  </body>
</html>