<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/politica/2019/11/07/news/e_morta_maria_pia_fanfani-240485671/"/>
    <meta property="og:site_name" content="Repubblica.it"/>
    <meta property="article:published_time" content="2019-11-07T11:55:00+00:00"/>
    <meta property="og:title" content="E' morta a 97 anni Maria Pia Fanfani"/>
    <meta property="og:description" content="Seconda moglie dello storico leader della Democrazia cristiana, aveva partecipato alla Resistenza.  E' stata attivissima nel mondo della cultura e nel"/>
  </head>
  <body>
    <article>
      <h1>E' morta a 97 anni Maria Pia Fanfani</h1>
      <h2>Seconda moglie dello storico leader della Democrazia cristiana, aveva partecipato alla Resistenza.  E' stata attivissima nel mondo della cultura e nel soccorso alle popolazioni colpite da calamità</h2>
      <address>
        <time datetime="2019-11-07T11:55:00+00:00">07 Nov 2019, 11:55</time>
      </address>
      <p>E' morta a Roma Maria Pia Fanfani, seconda moglie di Amintore, leader storico della Democrazia cristiana. Maria Pia Tavazzani era nata a Pavia il 29 novembre del 1922. penultima di sette figli. Frequenta l'Accademia di Brera a  Milano e nel 1942 sposa 'ingegnere Giuseppe Vecchi. Partecipa alla Resistenza come staffetta partigiana e la sua biografia racconta che, intercettata da una pattuglia tedesca, riuscì a sfuggire alla cattura. Nel 1975, in seconde nozze sposa Amintore Fanfani, anche lui vedovo. Nel 1983 diventa presidentessa del Comitato nazionale femminile della Croce rossa. Il suo sito registra decine e decine di interventi umanitari che ha organizzato e promosso in Italia e all'estero.<br/><br/>Numerosi i messaggi di cordoglio. "Apprendo con tristezza della scomparsa di Maria Pia Fanfani. Non solo nel ricordo di uno dei più importanti esponenti della politica italiana del dopoguerra, ma anche per le sue iniziative culturali, sociali, benefiche". Lo afferma il senatore di Forza Italia, <b>Maurizio Gasparri</b>. "Con Maria Pia Fanfani scompare una donna che ha percorso, per tutta la sua vita, una sola strada, quella della solidarietà e dell'umanità nei confronti del prossimo. L'impegno in Croce rossa italiana, così come la passione nelle sue opere quotidiane, per incontrare nella sua strada, le persone, emarginate, in situazione di disagio sociale e di bisogno, rimangono oggi l'eredità più importante". Così <b>Lorenzo Cesa</b>, segretario nazionale Udc<br/><br/> </p>
    </article>
  </body>
</html>