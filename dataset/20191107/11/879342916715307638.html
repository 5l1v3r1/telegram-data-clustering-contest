<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/suspilstvo/rezultati-vybuxu-zhytomyrskij-trasi-zahynuv-policejskyj"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T11:56:10+00:00"/>
    <meta property="og:title" content="Внаслідок вибуху на Житомирській трасі загинув поліцейський"/>
    <meta property="og:description" content="Унаслідок вибуху у автомобілі Мерседес, в який на Житомирській трасі у Києві кинули вибухівку, загинув 43-річний поліцейський, що здійснював фізичну охорону підприємця."/>
  </head>
  <body>
    <article>
      <h1>Внаслідок вибуху на Житомирській трасі загинув поліцейський</h1>
      <address>
        <time datetime="2019-11-07T11:56:10+00:00">07 Nov 2019, 11:56</time>
      </address>
      <p>
        <b>Унаслідок <a href="https://www.slovoidilo.ua/2019/11/06/novyna/suspilstvo/kyyevi-pidirvaly-avtomobil-policziya-vvela-plan-syrena">вибуху у автомобілі «Мерседес», в який на Житомирській трасі у Києві кинули вибухівку</a>, загинув 43-річний поліцейський, що здійснював фізичну охорону підприємця.</b>
      </p>
      <p>Про це повідомили в пресслужбі поліції.</p>
      <p>Повідомляється, що 43-річний поліцейський здійснював фізичну охорону підприємця. Ще двоє - 57-річний підприємець і 34-річний водій – з тілесними ушкодженнями різного ступеня тяжкості перебувають у медичних установах на стаціонарному лікуванні.</p>
      <p>«<i>Наразі слідством розглядається кілька версій скоєння цього кримінального правопорушення, однак пріоритетною є підприємницька діяльність 57-річного чоловіка</i>», - заявив тимчасово виконуючий обов’язки начальника головного управління Національної поліції у місті Києві Віктор Нечитайло.</p>
      <p>Зібрані відомості за цим фактом внесені до Єдиного реєстру досудових розслідувань. Слідчим відділом Святошинського управління поліції розпочато кримінальне провадження за ч. 2 ст. 115 (Умисне вбивство) Кримінального кодексу України. Санкція статті передбачає покарання до 15 років позбавлення волі або довічне ув’язнення. Зараз проводяться розшукові заходи, спрямовані на встановлення та затримання осіб, причетних до цього кримінального правопорушення.</p>
      <p>Як повідомлялося, у салоні автомобіля «Мерседес», у який на Житомирській трасі кинули вибухівку, <a href="https://www.slovoidilo.ua/2019/11/07/novyna/suspilstvo/vybux-zhytomyrskij-trasi-nazvaly-imya-poterpiloho">перебував директор фармацевтичної фірми Ігор Сало.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/07/novyna/suspilstvo/vybux-zhytomyrskij-trasi-nazvaly-imya-poterpiloho"/>
        <a href="https://www.slovoidilo.ua/2019/11/06/novyna/suspilstvo/kyyevi-pidirvaly-avtomobil-policziya-vvela-plan-syrena"/>
      </related>
    </article>
  </body>
</html>