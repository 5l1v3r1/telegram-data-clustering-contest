<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/pomer-na-misti-na-hmelnichchini-tragichno-zaginuv-32-richniy-mototsikl-10963213.html"/>
    <meta property="og:site_name" content="Всім"/>
    <meta property="article:published_time" content="2019-11-07T11:10:00+00:00"/>
    <meta property="og:title" content="Помер на місці: на Хмельниччині трагічно загинув 32-річний мотоцикліст"/>
    <meta property="og:description" content="Смертельна аварія сталася напередодні у Славутському районі. Чоловік на мотоциклі з’їхав у кювет та перекинувся. Від отриманих травм він помер на місці. "/>
  </head>
  <body>
    <article>
      <h1>Помер на місці: на Хмельниччині трагічно загинув 32-річний мотоцикліст</h1>
      <address><time datetime="2019-11-07T11:10:00+00:00">07 Nov 2019, 11:10</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Смертельна аварія сталася напередодні у Славутському районі. Чоловік на мотоциклі з’їхав у кювет та перекинувся.</li>
        <li>Від отриманих травм він помер на місці.</li>
      </ul>
      <p>Дорожньо-транспортна пригода сталася у середу, 6 листопада, в селі Гута Славутського району. 32-річний місцевий мешканець, їдучи на мотоциклі, не впорався з керуванням та з’їхав у кювет. У результаті мотоцикл перекинувся. Його водій отримав смертельні травми та помер на місці.</p>
      <p>Як повідомили у ГУ НП області, наразі по даному факту відкрили кримінальне провадження за частиною 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Слідчі з’ясовують усі обставини.</p>
    </article>
  </body>
</html>