<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rozmova-trampa-i-zelenskogo-rol-ukrajini-v-skandali-novini-svitu-50052158.html"/>
    <meta property="og:site_name" content="НВ"/>
    <meta property="article:published_time" content="2019-11-07T11:35:00+00:00"/>
    <meta property="og:title" content="«Зеленський помічає межу». Екс-посол США порадив Україні триматися подалі від скандалу навколо Трампа"/>
    <meta property="og:description" content="На тлі скандалу навколо можливого імпічменту Дональда Трампа Україні вкрай важливо зайняти відсторонену позицію від внутрішньої політики США, вважає екс-посол цієї країни в Україні Стівен Пайфер."/>
  </head>
  <body>
    <article>
      <h1>«Зеленський помічає межу». Екс-посол США порадив Україні триматися подалі від скандалу навколо Трампа</h1>
      <h2>На тлі скандалу навколо можливого імпічменту Дональда Трампа Україні вкрай важливо зайняти відсторонену позицію від внутрішньої політики США, вважає екс-посол цієї країни в Україні Стівен Пайфер.</h2>
      <address>
        <time datetime="2019-11-07T11:35:00+00:00">07 Nov 2019, 11:35</time>
      </address>
      <p>Про це він розповів в інтерв'ю НВ, відповідаючи на питання про те, як має поводитися українська влада в цій ситуації — у тому числі президент Володимир Зеленський та МЗС України.</p>
      <p>Україні важливо пам'ятати: все, що відбувається навколо скандалу між Трампом і Зеленським - це американський політичний процес, переконаний Пайфер.</p>
      <p>«І Україні не потрібно бути залученою у внутрішню політичну кухню США. Тут тонка межа між захистом своїх інтересів і втручанням в політику іншої держави. Мені так здається, Зеленський цю тонку межу помічає. Не треба провокувати Трампа», - порадив американський дипломат, який зараз є професором Стенфордського університету.</p>
      <p>Водночас, за його словами, Києву важливо спробувати зберегти двопартійну підтримку в Конгресі. «Не дивно, що, коли Трамп стверджує, що не тиснув на Зеленського, Зеленський намагається йому не суперечити. Україна нічого не виграла б, якби український президент почав говорити щось проти того, що говорить президент США», - визнає Пайфер.</p>
      <p>Насправді Україна - лише маленька частина цієї історії, і для неї це добре, вважає колишній посол США.</p>
      <p>«У центрі скандалу - Трамп. Американці вчергове задумалися, що за людина їхній президент, чому він вирішує особисті питання, використовуючи інструменти державної політики», - нагадує Пайфер.</p>
      <p>
        <b>
          <i>Читайте повну версію цього інтерв'ю в свіжому номері журналу НВ - № 41 від 7 листопада 2019 року.</i>
        </b>
      </p>
    </article>
  </body>
</html>