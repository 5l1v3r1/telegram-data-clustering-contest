<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/okul-bahcesinde-korkunc-olay-214418h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T11:27:30+00:00"/>
    <meta property="og:title" content="Okul bahçesinde korkunç olay"/>
    <meta property="og:description" content="İstanbul Avcılar'da Mehmetçik İlkokulu'nun bahçesinde servis aracının manevra yaptığı sırada çarptığı çocuk hayatını kaybetti. Sürücü gözaltına alındı. Kaza nedeniyle eğitime 1 gün ara verildi."/>
  </head>
  <body>
    <article>
      <h1>Okul bahçesinde korkunç olay</h1>
      <h2>İstanbul Avcılar'da Mehmetçik İlkokulu'nun bahçesinde servis aracının manevra yaptığı sırada çarptığı çocuk hayatını kaybetti. Sürücü gözaltına alındı. Kaza nedeniyle eğitime 1 gün ara verildi.</h2>
      <address>
        <time datetime="2019-11-07T11:27:30+00:00">07 Nov 2019, 11:27</time>
      </address>
      <p>Edinilen bilgiye göre, Mehmetçik İlkokulunun bahçesinde servis aracı şoförü Hüseyin Y. manevra yaptığı sırada 2. sınıf öğrencisi Eylül Mirzaoğlu'na (8) çarptı.</p>
      <p>Çarpmanın etkisiyle aracın altında kalan öğrenci, ağır yaralandı. Olay yerine sağlık ekipleri sevk edildi. Ağır yaralı öğrenci sağlık ekiplerinin ilk müdahalesinin ardından ambulansla hastaneye kaldırıldı.</p>
      <p>Mirzaoğlu hastanedeki tüm müdahalelere rağmen kurtarılamadı.</p>
      <p>Okula gelen polis ekipleri okulun bahçesinde güvenlik önlemi alarak inceleme başlattı.</p>
      <p>Servis şoförü gözaltına alınırken kaza nedeniyle okulda eğitime 1 gün ara verildi. </p>
    </article>
  </body>
</html>