<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/196568/o-magnitikos-tomografos-3-tesla-allazei-osa-gnorizoyme-gia-tis-diagnostikes-exetaseis"/>
    <meta property="og:site_name" content="CNN.gr"/>
    <meta property="article:published_time" content="2019-11-07T11:22:07+00:00"/>
    <meta property="og:title" content="Ο μαγνητικός τομογράφος 3 Tesla αλλάζει όσα γνωρίζουμε για τις διαγνωστικές εξετάσεις"/>
    <meta property="og:description" content="Ο μαγνητικός τομογράφος 3 Tesla αλλάζει όσα γνωρίζουμε για τις διαγνωστικές εξετάσεις"/>
  </head>
  <body>
    <article>
      <h1>Ο μαγνητικός τομογράφος 3 Tesla αλλάζει όσα γνωρίζουμε για τις διαγνωστικές εξετάσεις</h1>
      <h2>Ένας υπερσύγχρονος μαγνητικός τομογράφος, ο 3 Tesla Magnetom Vida βιομετρικής τεχνολογίας, βρίσκεται το τελευταίο διάστημα στην Αθήνα και είναι διαθέσιμος στους Έλληνες ασθενείς. Προσφέρει εξετάσεις υψηλής ακρίβειας ακόμα και σε πολύ δύσκολες περιπτώσεις, ενώ διαθέτει σύστημα προσαρμογής στα ιδιαίτερα χαρακτηριστικά και τις ανάγκες του κάθε ασθενούς και της κάθε εξέτασης. Έτσι, κάθε μαγνητική τομογραφία είναι πλέον εξατομικευμένη, αποφέροντας κάθε δυνατότητα ορθότερης διάγνωσης στους θεράποντες ιατρούς.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 13:22 , 07 November 2019</p>
      <p>Ο μαγνητικός τομογράφος 3 Tesla έχει εγκατασταθεί στο <a href="https://www.groupiaso.gr/">ΙΑΣΩ</a> και μπορεί να χρησιμοποιηθεί από όλους όσοι έχουν ανάγκη μια μαγνητική απεικόνιση, αλλά και από γιατρούς που στο πλαίσιο της διάγνωσης απαιτούν πιο εξειδικευμένες εξετάσεις. Στο <b>CNN</b><b> Greece</b> μίλησε ο <b>Ομότιμος καθηγητής Ακτινολογίας του Πανεπιστημίου Αθηνών κ.</b> <b>Δημήτριος Κελέκης</b>, που είναι και ο διευθυντής της Μονάδας Απεικονίσεων &amp; Επεμβατικής Ακτινολογίας του ΙΑΣΩ, που εξήγησε όλα τα πλεονεκτήματα του νέου μηχανήματος, τόσο για τον ασθενή όσο και τον γιατρό, επισημαίνοντας ιδιαίτερα την ικανότητα του σύγχρονου αυτού μαγνήτη να προσαρμόζεται στη σωματομετρία του κάθε ασθενούς και στην αναπνευστική και καρδιακή του συχνότητα, γεγονός που περιορίζει τα σφάλματα λόγω κίνησης και βοηθά ασθενείς με ιδιαίτερες ανάγκες όπως είναι οι κλειστοφοβικοί ασθενείς.</p>
      <p>Αναλυτικά η συνέντευξη του καθηγητή Δημήτριου Κελέκη στο CNN Greece:</p>
      <p>
        <b>Πότε έφτασε ο μαγνητικός τομογράφος 3 Tesla</b>
        <b> στην Ελλάδα; Πού βρίσκεται; Ποιος τον χειρίζεται;</b>
      </p>
      <p>Ο νέος μαγνητικός τομογράφος έφτασε στο ΙΑΣΩ περίπου προ τριμήνου και σήμερα μετά την φάση της εγκατάστασης και της εκπαίδευσης είναι σε πλήρη λειτουργία. Το μηχάνημα είναι εγκαταστημένο στο Μαιευτήριο ΙΑΣΩ, στο χώρο του τμήματος ιατρικών απεικονίσεων και επεμβατικής ακτινολογίας.</p>
      <p>Τον χειρίζεται το εξειδικευμένο και έμπειρο προσωπικό του τμήματος, ακτινολόγοι- τεχνολόγοι και ακτινολόγοι - ιατροί, υπό την καθοδήγηση και την επίβλεψη εμού, καθηγητή Πανεπιστημίου Αθηνών Δημήτριου Κελέκη.</p>
      <figure>
        <iframe src="https://www.youtube.com/embed/EQ6KuWIu9Gk" width="560" height="315" data-service="Youtube" scrolling="no"/>
      </figure>
      <p>
        <b>Ποια η ειδοποιός διαφορά του πιο εξελιγμένου Μαγνητικού Τομογράφου 3 TESLA</b>
        <b> Magnetom</b>
        <b> Vida</b>
        <b> Βιομετρικής τεχνολογίας που εγκαθιστά το ΙΑΣΩ;</b>
      </p>
      <p>Ο Magnetom Vida 3T είναι ο πιο εξελιγμένος μαγνητικός τομογράφος της γενιάς 3Τ με σύστημα βιομετρικής τεχνολογίας. Πρόκειται για έναν μαγνήτη με ισχυρό πεδίο, με σύστημα προσαρμογής στα ιδιαίτερα χαρακτηριστικά και τις ανάγκες του κάθε ασθενούς και της κάθε εξέτασης και με δυνατότητα για όλες τις σύγχρονες και εξειδικευμένες τεχνικές απεικόνισης.</p>
      <p>
        <b>Σε ποιους απευθύνεται;</b>
      </p>
      <p>Απευθύνεται σε όλους τους ασθενείς που χρειάζονται να υποβληθούν σε απλές μαγνητικές τομογραφίες ή σε ασθενείς και ιατρούς που χρειάζονται πιο εξειδικευμένες εξετάσεις, όπως για παράδειγμα πολυπαραμετρική προστάτη και μαστών, πολυπαραμετρική μήτρας, εξέταση χόνδρων σε αρθρώσεις, εξειδικευμένες εξετάσεις νευροαπεικόνισης όπως φασματοσκοπία και δεσμιδογραφία, απεικόνιση όλου του σώματος σε μικρό χρόνο και πολλές άλλες εφαρμογές.</p>
      <figure>
        <img src="https://cdn.cnngreece.gr/images/news/2019/11/07/tomografos-1.jpg"/>
      </figure>
      <p>
        <b>Πώς αλλάζει όλα όσα γνωρίζαμε μέχρι σήμερα για τις διαγνωστικές εξετάσεις και πώς μπορεί να διευκολύνει τον ασθενή;</b>
      </p>
      <p>Η ικανότητα του σύγχρονου αυτού μαγνήτη να προσαρμόζεται στη σωματομετρία του κάθε ασθενούς και στην αναπνευστική και καρδιακή του συχνότητα περιορίζει τα σφάλματα λόγω κίνησης και βοηθά ασθενείς με ιδιαίτερες ανάγκες όπως είναι οι κλειστοφοβικοί ασθενείς.</p>
      <p>
        <b>Ποιες τεχνολογίες κάνουν τον υπερσύγχρονο αυτόν τομογράφο να ξεχωρίζει;</b>
      </p>
      <p>Η βιομετρική τεχνολογία, τεχνικές όπως η απεικόνιση twist για τη λήψη αγγειογραφικών λήψεων υψηλής ευκρίνειας, όπως σε εξετάσεις ψηφιακής αγγειγραφίας, η τεχνική grasp για την πολυπαραμετρική ανάλυση μήτρας και προστάτη, αλλά και οι υψηλής ευκρίνειας τεχνικές διάχυσης για ανάδειξη της παθολογίας όλου του σώματος με μια μόνο εξέταση (whole body MRI).</p>
      <p>Ο υπερσύγχρονος μαγνητικός τομογράφος 3 Tesla βρίσκεται στο <b><a href="https://www.iaso.gr/">ΙΑΣΩ</a></b> και είναι ήδη έτοιμος να εξυπηρετήσει τους ασθενείς των οποίων η κατάσταση απαιτεί εξελιγμένες εξετάσεις. Με τη μεγαλύτερη ακρίβεια στην απεικόνιση και τη μικρότερη καταπόνηση για τον ασθενή, εύκολα, γρήγορα και ανώδυνα, ο θεράπων ιατρός έχει στα χέρια του αποτελέσματα που του δίνουν την πληρέστερη εικόνα για τον ασθενή του και τον οδηγούν στην καλύτερη δυνατή διάγνωση. Μια νέα εποχή στον τομέα της μαγνητικής τομογραφίας στη χώρα μας έχει ήδη ξεκινήσει.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197022/epixeirisi-epanapatrismos-o-kindynos-piso-apo-tis-epistrofes-maxiton-toy-isis-se-hpa-kai-ee">Επιχείρηση «Επαναπατρισμός»: Ο κίνδυνος πίσω από τις επιστροφές μαχητών του ISIS σε ΗΠΑ και ΕΕ</a>
        </li>
        <li>
          <a href="https://www.cnn.gr/news/ellada/story/197010/novartis-o-eisaggeleas-toy-areioy-pagoy-zita-tin-anathesi-tis-ypothesis-se-efetes">Novartis: Ο εισαγγελέας του Αρείου Πάγου ζητά την ανάθεση της υπόθεσης σε εφέτες</a>
        </li>
        <li>
          <a href="https://www.cnn.gr/news/ellada/story/196997/astynomiki-epixeirisi-se-kentro-diaskedasis-stin-athina-10-syllipseis-gia-narkotika">Αστυνομική επιχείρηση σε κέντρο διασκέδασης στην Αθήνα: 10 συλλήψεις για ναρκωτικά</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/41097/magnhtikos-tomografos">ΜΑΓΝΗΤΙΚΟΣ ΤΟΜΟΓΡΑΦΟΣ</a>
        </li>
        <li>
          <a href="https://www.cnn.gr/eidhseis/tag/2082/tesla">TESLA</a>
        </li>
        <li>
          <a href="https://www.cnn.gr/eidhseis/tag/14457/diagnostikes-exetaseis">ΔΙΑΓΝΩΣΤΙΚΕΣ ΕΞΕΤΑΣΕΙΣ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/11/197028/snapshot/2753362.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197030/snapshot/74315718_441236983197142_6304234786131017728_n.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197044/snapshot/2485526.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/11/197039/snapshot/2754000.jpg"/>
      </figure>
    </article>
  </body>
</html>