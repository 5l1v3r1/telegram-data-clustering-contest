<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-u-harkovi-zakryly-try-stantsiyi-metro-cherez-minuvannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T11:37:14+00:00"/>
    <meta property="og:title" content="Метро Харкова відновило роботу – вибухових пристроїв не знайдено"/>
    <meta property="og:description" content="У Харкові закривали станції метро Центральний ринок, Спортивна та Університет через анонімне повідомлення про мінування."/>
  </head>
  <body>
    <article>
      <h1>Метро Харкова відновило роботу – вибухових пристроїв не знайдено</h1>
      <address>
        <time datetime="2019-11-07T11:37:14+00:00">07 Nov 2019, 11:37</time>
      </address>
      <p>У Харкові закривали станції метро Центральний ринок, Спортивна та Університет через анонімне повідомлення про мінування.</p>
      <p><b>Оновлено 13.37:</b> <i>Метро Харкова відновило роботу.</i></p>
      <p>
        <i>Вибухотехніки обстежили понад шість тисяч квадратних метрів метрополітену та прилеглої території, а також евакуювали 830 осіб.</i>
      </p>
      <p>
        <i>– Жодних вибухових пристроїв чи небезпечних речовин правоохоронці не виявили, – йдеться у повідомленні.</i>
      </p>
      <p>Близько 9.30 на електронну пошту поліції Харкова надійшло повідомлення про замінування трьох станцій метро – Центральний ринок, Спортивна та Університет.</p>
      <p><b>Читайте:</b> <a href="https://fakty.com.ua/ua/ukraine/20191101-dzvinky-pro-minuvannya-yake-pokarannya-i-yak-zminyly-protseduru-reaguvannya/">Дзвінки про “мінування”: яке покарання і як змінили процедуру реагування</a></p>
      <p>Проводиться перевірка. На місцях працюють слідчо-оперативні групи та фахівці вибухотехнічного управління Нацполіції.</p>
      <p>На час перевірки ці станції закриті для пасажирів, а потяги на них не зупиняються.</p>
      <p>Нагадаємо, сьогодні, 7 листопада, в Києві станції Золоті Ворота, Червоний хутір, Академмістечко були <a href="https://fakty.com.ua/ua/ukraine/20191107-u-kyyevi-zachynyly-try-stantsiyi-metro/">закриті через анонімне повідомлення про мінування</a>.</p>
    </article>
  </body>
</html>