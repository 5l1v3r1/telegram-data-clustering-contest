<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/jobb/2019/11/tre-nye-til-smood-hos-mood/"/>
    <meta property="og:site_name" content="Kampanje"/>
    <meta property="article:published_time" content="2019-11-07T11:15:31+00:00"/>
    <meta property="og:title" content="Tre nye til Smood hos Mood"/>
    <meta property="og:description" content="- Vi har hatt mange gode søkere og de tre nyansatte er gode eksempler på kompetansen vi bygger byrået rundt, sier byråleder."/>
  </head>
  <body>
    <article>
      <h1>Tre nye til Smood hos Mood</h1>
      <address>
        <time datetime="2019-11-07T11:15:31+00:00">07 Nov 2019, 11:15</time>
      </address>
      <p>
        <b>- Vi har hatt mange gode søkere og de tre nyansatte er gode eksempler på kompetansen vi bygger byrået rundt, sier byråleder.</b>
      </p>
      <p>Halvannet år etter opprettelsen av sosialer medier-satsingen til Mood Communications, Smood Social, teller selskapet syv personer. Sist inn døra er Therese Grønlund, Mona Isaksen og Trine Slagnes. De er ansatt som sosiale medier-spesialister for å styrke Smood både kreativt og på performance.</p>
      <p><b>Trine Slagnes</b> kommer fra en stilling som digital spesialist og prosjektleder i Re:Media. Før det var hun markedskoordinator i DFDS. Hun har en master i markedsføring fra Markedshøyskolen.</p>
      <p><b>Therese Grønlund</b> har jobbet frilans innenfor Art Direction, sosiale medier og innovasjon. Hun er utdannet Art Director fra Westerdals og har en master i mediainnovasjon fra Breda i Nederland.</p>
      <p><b>Mona Isaksen</b> kommer fra stillingen digital innholdsprodusent i Tenk Kommunikasjon. Før det jobbet hun med influencere og filmproduksjon og hun har en bachelor i digitale medier fra Deakin University og en bachelor i litteratur fra UiO.</p>
      <p>- Smood har vokst veldig raskt og vi har en økende oppdragsmengde både fra egne og nye kunder. For å lykkes med SoMe må både det tekniske og kreative spille godt sammen og derfor ansetter vi folk med ulik erfaring. Vi har hatt mange gode søkere og de tre nyansatte er gode eksempler på kompetansen vi bygger byrået rundt, sier byråleder <b>Alexander Grimstad</b>.</p>
      <p>Smood styrer mot en omsetning på 15 millioner kroner og et resultat på to millioner kroner i 2019.</p>
    </article>
  </body>
</html>