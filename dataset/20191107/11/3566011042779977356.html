<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545390.html/%D8%AC%D9%85%D8%B9-%D8%A2%D9%88%D8%B1%DB%8C-----%D9%82%D9%84%D9%85-%D9%84%D9%88%D8%A7%D8%B2%D9%85-%D8%A2%D8%B1%D8%A7%DB%8C%D8%B4%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D9%86%D9%87%D8%A7%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T11:13:00+00:00"/>
    <meta property="og:title" content="جمع‌آوری ۳۰۰ قلم لوازم‌آرایشی قاچاق در نهاوند"/>
    <meta property="og:description" content="رئیس شبکه بهداشت و درمان نهاوند گفت: تعداد ۳۰۰ قلم انواع لوازم‌آرایشی و بهداشتی قاچاق و تاریخ‌مصرف گذشته در نهاوند کشف و ضبط شد."/>
  </head>
  <body>
    <article>
      <h1>جمع‌آوری ۳۰۰ قلم لوازم‌آرایشی قاچاق در نهاوند</h1>
      <h2>رئیس شبکه بهداشت و درمان نهاوند خبر داد؛</h2>
      <address>
        <time datetime="2019-11-07T11:13:00+00:00">07 Nov 2019, 11:13</time>
      </address>
      <p>رئیس شبکه بهداشت و درمان نهاوند گفت: تعداد ۳۰۰ قلم انواع لوازم‌آرایشی و بهداشتی قاچاق و تاریخ‌مصرف گذشته در نهاوند کشف و ضبط شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مومنعلی دارابی، رئیس شبکه بهداشت و درمان نهاوند در گفت‌وگو با خبرنگار <a href="http://asrehamedan.ir/30382">عصر همدان</a>؛ گفت: بازدید و سرکشی از واحدهای عرضه کنند لوازم‌آرایشی و بهداشتی از کارهای مستمر شبکه بهداشت و درمان نهاوند است.</p>
      <p>وی اظهار داشت: بازرسان این اداره به‌صورت مستمر و دوره‌ای از واحدهای صنفی مختلف در راستای حفظ سلامت شهروندان بازدید و بازرسی دارند.</p>
      <p>رئیس شبکه بهداشت و درمان نهاوند افزود: کنترل لوازم‌آرایشی و بهداشتی غیرمجاز، قاچاق و تاریخ‌مصرف گذشته ازجمله وظایف بازرسان است و با متخلفان طبق قانون برخورد خواهد شد.</p>
      <p>وی ادامه داد: در بازرسی اخیر از واحدهای صنفی شهرستان بیش از ۳۰۰ قلم انواع لوازم‌آرایشی و بهداشتی قاچاق و تاریخ‌مصرف گذشته کشف و ضبط شد.</p>
      <p>دارابی گفت: محصولات بهداشتی غیرمجاز ممکن است باعث بروز بیماری‌های پوستی و میکروبی شوند و با سلامت شهروندان در ارتباط هستند.</p>
      <p>وی بیان داشت: از شهروندان درخواست داریم با توجه به عوارض جبران‌ناپذیر مصرف کالاهای تاریخ‌مصرف گذشته حتماً از فروشندگان معتبر و دارای مجوز خرید کنند و موارد تقبلی و قاچاق را به شبکه بهداشت و درمان نهاوند گزارش کنند.</p>
      <p>رئیس شبکه بهداشت و درمان نهاوند همچنین گفت: در بازرسی نامحسوس از یک واحد دندان‌سازی که به‌صورت غیرمجاز فعالیت داشت تعدادی تجهیزات کشف و ضبط شد.</p>
      <p>وی افزود: طبق قانون برپایی مطب و انجام امور پزشکی و دندانپزشکی بدون داشتن مجوز از مراجع مربوطه جرم محسوب می‌شود و ما نیز طبق قانون با این‌گونه موارد برخورد می‌کنیم.</p>
      <p>دارابی اظهار داشت: در موارد اخیر پرونده برای متخلفان تشکیل شد و به مرجع قضایی معرفی شدند.</p>
      <p>وی گفت: از مردم درخواست داریم تا موارد مشکوک و مداخلات غیرقانونی در پزشکی را به بازرسان شبکه بهداشت و درمان اطلاع دهند و ما نیز طبق قانون به‌شدت با این موارد برخورد می‌کنیم.</p>
      <p>انتهای پیام/</p>
    </article>
  </body>
</html>