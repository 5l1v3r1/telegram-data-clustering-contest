<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pravoohoronci-priyshli-z-obshukami-do-vlasnika-telekanalu-pryamiy-328801_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T11:17:00+00:00"/>
    <meta property="og:title" content="Правоохоронці прийшли з обшуками до власника телеканалу &quot;Прямий&quot;"/>
    <meta property="og:description" content="Обшук у Володимира Макеєнка відбувається за постановою суду."/>
  </head>
  <body>
    <article>
      <h1>Правоохоронці прийшли з обшуками до власника телеканалу "Прямий"</h1>
      <h2>Обшук у Володимира Макеєнка відбувається за постановою суду.</h2>
      <address>
        <time datetime="2019-11-07T11:17:00+00:00">07 Nov 2019, 11:17</time>
      </address>
      <p>Телеканал "Прямий" повідомляє про обшуки у офіційного власника ЗМІ, колишнього депутата-"регіонала" Володимира Макеєнка. Обшуки розцінюють як "тиск і наступ на свободу слова", йдеться на сайті телеканалу у четвер, 7 листопада.</p>
      <p>Вказується, що слідчий, який прийшов до помешкання Макеєнка, не повідомляє, який правоохоронний орган він представляє. Обшук відбувається за постановою суду, за якою справою телеканал не повідомляє.</p>
      <p>Водночас агентство "Інтерфакс-Україна" з посиланням на прессекретарку Державного бюро розслідувань (ДБР) інформує, що обшуки проводить Бюро у рамках розслідування провадження про купівлю-продаж "Прямого".</p>
      <p>Державне бюро розслідувань проводить розслідування у справі про <a href="https://dt.ua/UKRAINE/dbr-priyshlo-z-obshukami-na-telekanal-pryamiy-316115_.html"><b>можливі зловживання під час купівлі-продажу телеканалу</b></a>. Справу було порушено за заявою колишнього заступника глави Адміністрації президента часів Віктора Януковича Андрія Портнова.</p>
      <p>Наприкінці червня Вікторія Сюмар повідомила, що Петро <a href="https://dt.ua/POLITICS/poroshenko-zbirayetsya-kupiti-telekanal-pryamiy-315524_.html"><b>Порошенко готовий купити телеканал "Прямий"</b></a> у Володимира Макеєнка, якщо у того "виникнуть проблеми".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cHM6Ly9wcm0udWEv">Прямой</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>