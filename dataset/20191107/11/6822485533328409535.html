<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816020.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T11:35:00+00:00"/>
    <meta property="og:title" content="سرلشکر سلامی: از هرتهدید دشمن، فرصت خواهیم ساخت/ آنها شکست را یادگرفته و ما پیروزی را آموخته‌ایم"/>
    <meta property="og:description" content="به گزارش تسنیم، سرلشکر حسین سلامی فرمانده کل سپاه پاسداران انقلاب اسلامی در آیین افتتاح 700 پروژه عمرانی محرومیت‌زدایی سپاه تهران که صبح امروز پنج شنبه به صورت ویدئو کنفرانس و همزمان در سراسر کشور در سپاه تهران انجام شد، گفت: ما هیچ‌گاه نمی‌توانیم بجز به پیروزی به چیزی فکر کنیم، ما هیچ‌گاه با وجود این جوانان نمی‌توانیم شکست بخوریم."/>
  </head>
  <body>
    <article>
      <h1>سرلشکر سلامی: از هرتهدید دشمن، فرصت خواهیم ساخت/ آنها شکست را یادگرفته و ما پیروزی را آموخته‌ایم</h1>
      <address>
        <time datetime="2019-11-07T11:35:00+00:00">07 Nov 2019, 11:35</time>
      </address>
      <p>فرمانده کل سپاه گفت: به دشمنان می‌گوییم از هر تهدیدی که بسازید فرصت می‌سازیم هر هدفی را دنبال کنید ما ناکامتان می‌کنیم، شما یادگرفته‌اید که از ما شکست بخورید و ما هم آموخته‌ایم که پیروز شویم.</p>
      <p>به گزارش تسنیم، سرلشکر حسین سلامی فرمانده کل سپاه پاسداران انقلاب اسلامی در آیین افتتاح 700 پروژه عمرانی محرومیت‌زدایی سپاه تهران که صبح امروز پنج شنبه به صورت ویدئو کنفرانس و همزمان در سراسر کشور در سپاه تهران انجام شد، گفت: ما هیچ‌گاه نمی‌توانیم بجز به پیروزی به چیزی فکر کنیم، ما هیچ‌گاه با وجود این جوانان نمی‌توانیم شکست بخوریم.</p>
      <p>سرلشکر سلامی: دستور فرمانده معظم کل قوا به سپاه برای محرومیت‌زدایی / دشمن را با کوچک‌ترین تجاوز ضربه فنی می‌کنیم<br/>وی افزود: گروه‌های جهادی افسران و سربازان نبرد بزرگ هستند نبردی که عزت امت و ملت ایران را نشانه گرفته است، برخی جنگ‌ها سرزمین را نشانه می‌گیرند و برخی جنگ‌ها فخر، هویت و شرافت را نشانه می‌گیرند.</p>
      <p>فرمانده سپاه اظهار داشت: دشمن در جنگ اقتصادی و عملیات روانی عزت و عزمت و اقتدار و سربلندی ما را نشانه گرفته بود که تمام شد، گروه‌های جهادی هستند که همواره ایران روز است و همیشه میدان میدان کار است، شماها هستید که ملت ایران از سختی‌ها ساده‌تر عبور می‌کنند و به هدف بزرگ زودتر می‌رسند و قله‌های بزرگ را زودتر فتح می‌کنند.</p>
      <p>سرلشکر سلامی عنوان کرد: کمیت این ملت ایران کوچک نیست زیرا آن‌ها بزرگ هستند تا زمانی که خیرین هستند و شادی‌ها را تقسیم می‌کنند این شادی‌ها زیاد و مشکلات کاهش می‌یابند، شأن مردم داشتن زندگی شادتر و خوب است.</p>
      <p>وی اضافه کرد:  به دشمنان می‌گوییم از هر تهدیدی که بسازید فرصت می‌سازیم هر هدفی را دنبال کنید ما ناکامتان می‌کنیم، شما یادگرفته‌اید که از ما شکست بخورید و ما هم آموخته‌ایم که پیروز شویم.</p>
    </article>
  </body>
</html>