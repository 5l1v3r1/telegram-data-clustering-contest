<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/07/mihaela-fileva-se-vpuska-v-novo-profesionalno-nachinanie.428849"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T11:11:00+00:00"/>
    <meta property="og:title" content="Михаела Филева се впуска в ново професионално начинание"/>
    <meta property="og:description" content="Изпълнителката влиза в света на Кока-Кола Хеленик в България чрез различни роли | Dnes.bg"/>
  </head>
  <body>
    <article>
      <h1>Михаела Филева се впуска в ново професионално начинание</h1>
      <h2>Изпълнителката влиза в света на Кока-Кола Хеленик в България чрез различни роли</h2>
      <address><time datetime="2019-11-07T11:11:00+00:00">07 Nov 2019, 11:11</time> by <a rel="author" href="https://www.dnes.bg/author/269" target="_blank">Мартин Иванов</a></address>
      <p>Михаела Филева се включи в специален проект на Кока-Кола Хеленик в България, чрез който стана част от екипа на компанията и влезе в света и ролята на търговски представител, финансист, ИТ специалист и се включи в производството на емблематичните безалкохолни напитки в производствения център в Костинброд.</p>
      <p>“Музиката е моята страст, но определено Кока-Кола Хеленик ме въвлече в изключително кариерно преживяване! Приех това предизвикателство, защото много исках да разбера какви са хората, възможностите за развитие и атмосферата в голяма международна компания. Най-ценното за мен е, че се запознах не само с работата на различните отдели, но и с уникалните професионалисти в тях, от които научих много и които със своето позитивно отношение и енергия ме накараха да се почувствам част от екипа“, споделя изпълнителката.</p>
      <figure>
        <img src="https://img-cdn.dnes.bg/d/images/photos/0428/0000428849-innerl1.jpg"/>
      </figure>
      <p>Поредица от няколко видеоклипа, които представят пълното професионално преобразяване на Михаела Филева, са част от интерактивната дигитална платформа Discover Coca-Cola Hellenic, която дава на всеки регистрирал се възможността също като изпълнителката да влезе в света на Кока-Кола Хеленик в България, като същевременно научава повече за компанията, забавлява се с различни игрови предизвикателства и печели награди. Михаела се впуска в ежедневната работа на търговски представител, справя се със сложните финансови операции, участва в разработването на иновативно ИТ решение и става част от магията на производствения процес на емблематичните напитки в Костинброд.</p>
      <p>В глобален мащаб Кока-Кола Хеленик Ботълинг Къмпани оперира на 28 пазара, разположени на 3 континента и за шеста година е обявена за най-устойчивата компания за напитки в Европа според Индекса за устойчивост на Дау Джоунс (DJSI). Любопитен факт е, че "актьорите" във видеоклиповете са служители на компанията, а сценариите - също написани от тях, се придържат към реални бизнес ситуации от работното им ежедневие.</p>
      <figure>
        <img src="https://img-cdn.dnes.bg/d/images/photos/0428/0000428849-innerl2.jpg"/>
      </figure>
      <p>В България компанията предоставя възможността на над 1750 души да се развиват в разнообразни кариерни направления и да трупат професионален опит и знания както в страната, така и в чужбина.</p>
      <p>У нас дейностите на компанията включват бутилиращ бизнес с два производствени центъра в Банкя и Костинброд, където по-рано тази година беше открита нова линия за PET бутилки на стойност 40 млн. лв., превърнала го в един от най-модерните производствени центрове във всички 28 държави от Групата Кока-Кола Хеленик; услуги в областта на счетоводство, финанси, човешки ресурси и управление на бизнес данни; роботизация и автоматизация на процесите (RPA), както и модерни ИТ решения и иновации, подпомагащи бизнеса на цялата Група.</p>
    </article>
  </body>
</html>