<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pomezia-si-dimettono-due-consiglieri-del-movimento-5-stelle-per-mengozzi-pomezia-domani-e-crisi-aperta.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-07T11:51:35+00:00"/>
    <meta property="og:title" content="Pomezia, si dimettono due consiglieri del Movimento 5 Stelle: per Mengozzi (Pomezia Domani) «è crisi aperta»"/>
    <meta property="og:description" content="«I consiglieri Giovanni Ruo e Teodorico Minicucci hanno presentato le dimissioni dal loro ruolo istituzionale per motivi personali. A loro va il nostro ringraziamento per il lavoro svolto fino ad oggi, in modo egregio, come presidenti di commissione, nonostante le difficoltà personali comunicate al gruppo già da tempo. Accogliamo calorosamente i due nuovi consiglieri Alessandro Moauro e […]"/>
  </head>
  <body>
    <article>
      <h1>Pomezia, si dimettono due consiglieri del Movimento 5 Stelle: per Mengozzi (Pomezia Domani) «è crisi aperta»</h1>
      <address><time datetime="2019-11-07T11:51:35+00:00">07 Nov 2019, 11:51</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>«I consiglieri <b>Giovanni Ruo</b> e<b> Teodorico Minicucci</b> hanno presentato le dimissioni dal loro ruolo istituzionale per motivi personali. A loro va il nostro ringraziamento per il lavoro svolto fino ad oggi, in modo egregio, come presidenti di commissione, nonostante le difficoltà personali comunicate al gruppo già da tempo. Accogliamo calorosamente i due nuovi consiglieri <b>Alessandro Moauro</b> e <b>Fabio Tibaldi</b> che saranno un valore aggiunto alla squadra», così in una nota il Movimento 5 Stelle di Pomezia.</p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/ruominicus-681x272.png"/>
          <figcaption>I consiglieri dimissionari Ruo e Minicucci</figcaption>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/nuovi-consiglieri-100x75.png"/>
          <figcaption>I nuovi consiglieri del M5S di Pomezia</figcaption>
        </figure>
      </slideshow>
      <h3>Le reazioni: per Stefano Mengozzi (Pomezia Domani) «è crisi nel M5S»</h3>
      <p>«E’ notizia di questa mattina che altri due consiglieri comunali del M5s di Pomezia si sono dimessi. Si tratta del capogruppo <b>Gianni Ruo</b> e del presidente della commissione Sociale<b> Teodorico Minicucci</b>. Siamo a quattro in poco più di un anno di amministrazione. Peraltro, devo sottolineare che a dimettersi sono forse i consiglieri che hanno dimostrato maggiore capacità di confronto e di proposta, dunque una perdita significativa per il consiglio comunale».</p>
      <p>«E’ evidente che c’è qualcosa che non funziona in questa amministrazione a guida 5 Stelle. Ed è altrettanto evidente che dietro i “motivi personali” possa esserci il riconoscimento di questa incapacità di guidare l’ente. Chiederò ai colleghi della minoranza di richiedere la convocazione di un consiglio comunale straordinario con all’ordine del giorno la discussione sulla situazione politica cittadina. I 5 Stelle prendano atto, come già sono stati capaci di fare in passato, che la città non può aspettare davanti alle bizze di un assessore o all’inconcludenza di chi dovrebbe dare risposte ai cittadini!».</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/pomezia-si-dimettono-due-consiglieri-del-movimento-5-stelle-per-mengozzi-pomezia-domani-e-crisi-aperta.html"/>
        <a href="https://www.ilcorrieredellacitta.com/news/pigneto-i-carabinieri-arrestano-due-pusher.html"/>
        <a href="https://www.ilcorrieredellacitta.com/news-anzio/anzio-aggredito-fuori-scuola-da-una-donna-un-ragazzo-ipovedente-di-13-anni.html"/>
        <a href="https://www.ilcorrieredellacitta.com/news/ostiense-chiuso-un-bar-ristorante-per-gravissime-carenze-igienico-sanitarie.html"/>
        <a href="https://www.ilcorrieredellacitta.com/news/dramma-sulla-via-casilina-anziano-travolto-e-ucciso-mentre-attraversa-la-strada.html"/>
        <a href="https://www.ilcorrieredellacitta.com/news/ostia-i-carabinieri-chiudono-tre-casi-di-furto-arrestati-i-responsabili.html"/>
      </related>
    </article>
  </body>
</html>