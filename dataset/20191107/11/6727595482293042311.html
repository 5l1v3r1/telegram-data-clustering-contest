<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-ahead-of-bjps-meet-with-governor-shiv-sena-accuses-ally-of-poaching-mlas934580.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T11:32:00+00:00"/>
    <meta property="og:title" content="'ബി.ജെ.പി പണം നല്‍കി സ്വാധീനിക്കുന്നു'; മഹാരാഷ്ട്രയില്‍ ശിവസേന എം.എല്‍.എമാര്‍ ബി.ജെ.പിയിലേക്ക്?"/>
    <meta property="og:description" content="Bjp Maharashtra National News Sivasena India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം സംബന്ധിച്ച് തര്‍ക്കം തുടരവെ ബി.ജെ.പിക്കെതിരെ ഗുരുതര ആരോപണവുമായി ശിവസേന. ബി.ജെ.പി"/>
  </head>
  <body>
    <article>
      <h1>'ബി.ജെ.പി പണം നല്‍കി സ്വാധീനിക്കുന്നു'; മഹാരാഷ്ട്രയില്‍ ശിവസേന എം.എല്‍.എമാര്‍ ബി.ജെ.പിയിലേക്ക്?</h1>
      <address><time datetime="2019-11-07T11:32:00+00:00">07 Nov 2019, 11:32</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം സംബന്ധിച്ച് തര്‍ക്കം തുടരവെ ബി.ജെ.പിക്കെതിരെ ഗുരുതര ആരോപണവുമായി ശിവസേന. ബി.ജെ.പി തങ്ങളുടെ എം.എല്‍.എമാരെ വേട്ടയാടാന്‍ ശ്രമിക്കുന്നുവെന്നാണ് ശിവസേനയുടെ ആരോപണം. എം.എല്‍.എമാരെ പണം നല്‍കി വിലക്ക് വാങ്ങാന്‍ ബി.ജെ.പി ശ്രമിക്കുന്നതായി പാര്‍ട്ടി മുഖപത്രമായ സാമ്‌നയില്‍ ശിവസേന ആരോപിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പുതിയതായി തെരഞ്ഞെടുക്കപ്പെട്ട എം.എല്‍.എയെ പണം കൊടുത്തു സ്വാധീനിക്കാന്‍ ശ്രമിച്ചതായി പരാതിപ്പെട്ടെന്നും ശിവസേന ആരോപിക്കുന്നു. എന്നിരുന്നാലും എം.എല്‍.എമാര്‍ കൂറുമാറില്ലെന്ന ആത്മവിശ്വാസത്തിലാണ് ശിവസേന.</p>
      <p>അതേസമയം സര്‍ക്കാര്‍ രൂപീകരണത്തിന് അവകാശവാദം ഉന്നയിക്കാനായി ബി.ജെ.പി ഇന്ന് ഗവര്‍ണറെ കാണുന്നുണ്ട്.</p>
      <related>
        <a href="https://www.doolnews.com/over-18000-bsnl-staff-are-opt-for-vrs8834.html?utm_source=doolnews&amp;utm_medium=related"/>
      </related>
      <p>നവംബര്‍ ഒമ്പതിന് നിലവിലെ സര്‍ക്കാരിന്റെ കാലാവധി അവസാനിക്കുന്ന സാഹചര്യത്തിലാണ് ബി.ജെ.പിയുടെ തിരക്കിട്ട നീക്കം. അടുത്ത ദിവസം നല്ല വാര്‍ത്ത പ്രതീക്ഷിക്കുന്നുണ്ടെന്നാണ് മുതിര്‍ന്ന ബി.ജെ.പി നേതാവ് സുധീര്‍ മുന്‍ഗാതിവാര്‍ പറഞ്ഞത്.</p>
      <p>‘നിങ്ങള്‍ക്ക് എത്രശ്രമിച്ചാലും ജലത്തെ തമ്മില്‍ വേര്‍ത്തിരിക്കാനാവില്ല. അതുപോലെയാണ് ശിവസേനയുടെയും ബി.ജെ.പിയുടെയും കാര്യവും. ഞങ്ങളില്‍ ഒന്നിച്ചുതന്നെയുണ്ടാവും. ഞങ്ങളൊരു നല്ല വാര്‍ത്തയ്ക്കുവേണ്ടി കാത്തിരിക്കുകയാണ്. അത് എപ്പോള്‍ വേണമെങ്കിലും സംഭവിക്കാം’,</p>
      <p>ബി.ജെ.പി-ശിവസേന സഖ്യംതന്നെ സര്‍ക്കാര്‍ രൂപീകരിക്കുമെന്നും മറ്റുള്ളവര്‍ എന്ത് ചിന്തിച്ചാലും അത് തങ്ങളെ ബാധിക്കില്ലെന്നും അദ്ദേഹം പറഞ്ഞിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>