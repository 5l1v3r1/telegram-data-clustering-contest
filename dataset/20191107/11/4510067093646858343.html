<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/inchis-pentru-alegeri-centrul-de-relatii-cu-publicul-din-primaria-oradea-isi-suspenda-vineri-activitatea-152618.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-07T11:49:00+00:00"/>
    <meta property="og:title" content="Închis pentru alegeri! Centrul de relații cu publicul din Primăria Oradea își suspendă vineri activitatea"/>
    <meta property="og:description" content="Centrul de relații cu publicul din Primăria Oradea își va suspenda activitatea de-a lungul zilei de vineri. Măsura va fi luată pentru desfășurarea în bune condiții a activității de preluare a buletinelor de vot pentru alegerea președintelui României."/>
  </head>
  <body>
    <article>
      <h1>Închis pentru alegeri! Centrul de relații cu publicul din Primăria Oradea își suspendă vineri activitatea</h1>
      <address><time datetime="2019-11-07T11:49:00+00:00">07 Nov 2019, 11:49</time> by <a rel="author" href="https://www.ebihoreanul.ro/contact/Dan%20Simai#redactia_form" target="_blank">Dan Simai</a></address>
      <figure>
        <img src="https://cdn.ebihoreanul.ro/static/gallery_big/ghiseu_inchis.JPG"/>
      </figure>
      <p>
        <b>Orădenii care au de lucru la Primărie vor trebui să își rezolve problemele astăzi sau să amâne până luni.</b>
      </p>
      <p>Centrul de relații cu publicul din Primărie își va suspenda activitatea de-a lungul zilei de vineri.</p>
      <p>”Având în vedere că în data de 8 noiembrie 2019 (vineri), în piramida de la parterul instituției se vor prelua buletinele de vot pentru alegerea Președintelui României, activitatea de relații cu publicul din Piramidă se va suspenda pe parcursul întregii zile, în vederea bunei desfășurări a acestei operațiuni”, se menționează într-un comunicat al Primăriei.</p>
      <p>În cursul zilei de joi centrul de relații cu publicul va rămâne deschis până la ora 18.</p>
    </article>
  </body>
</html>