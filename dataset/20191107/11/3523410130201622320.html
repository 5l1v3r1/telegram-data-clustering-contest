<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638624/%D8%B1%D8%A6%D8%A7%D9%84-%D9%85%D8%A7%D8%AF%D8%B1%DB%8C%D8%AF-%D9%82%D8%A7%D8%B7%D8%B9%D8%A7%D9%86%D9%87-%D9%86%D8%B3%D8%AE%D9%87-%DA%AF%D8%A7%D9%84%D8%A7%D8%AA%D8%A7%D8%B3%D8%B1%D8%A7%DB%8C-%D8%B1%D8%A7-%D9%BE%DB%8C%DA%86%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T11:19:00+00:00"/>
    <meta property="og:title" content="رئال مادرید قاطعانه نسخه گالاتاسرای را پیچید"/>
    <meta property="og:description" content="در شب برتری قاطعانه تیم فوتبال رئال مادرید، صعود پاری‌سن‌ژرمن و بایرن مونیخ قطعی شد و منچسترسیتی و اتلتیکومادرید از پیروزی محروم شدند."/>
  </head>
  <body>
    <article>
      <h1>
        <a href="https://www.bultannews.com/fa/news/638624/%D8%B1%D8%A6%D8%A7%D9%84-%D9%85%D8%A7%D8%AF%D8%B1%DB%8C%D8%AF-%D9%82%D8%A7%D8%B7%D8%B9%D8%A7%D9%86%D9%87-%D9%86%D8%B3%D8%AE%D9%87-%DA%AF%D8%A7%D9%84%D8%A7%D8%AA%D8%A7%D8%B3%D8%B1%D8%A7%DB%8C-%D8%B1%D8%A7-%D9%BE%DB%8C%DA%86%DB%8C%D8%AF">رئال مادرید قاطعانه نسخه گالاتاسرای را پیچید</a>
      </h1>
      <h2>در شب برتری قاطعانه تیم فوتبال رئال مادرید، صعود پاری‌سن‌ژرمن و بایرن مونیخ قطعی شد و منچسترسیتی و اتلتیکومادرید از پیروزی محروم شدند.</h2>
      <address><time datetime="2019-11-07T11:19:00+00:00">07 Nov 2019, 11:19</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفته چهارم مرحله گروهی رقابت‌های <b>لیگ قهرمانان اروپا</b> با صعود تیم فوتبال پاری‌سن‌ژرمن، شکست اتلتیکومادرید، برتری قاطعانه رئال مادرید و تساوی منچسترسیتی به پایان رسید.</p>
      <p>در گروه اول، رئال مادرید با نمایشی مقتدرانه 6 بر صفر صفر میهمانش، گالاتاسرای را در هم کوبید و به صعود امیدوار شد. طوفان میزبان در همان 15 دقیقه اول سه گل رودریگو در دقایق 4 و 7 و راموس در دقیقه 14 (از روی نقطه پنالتی) را در پی داشت و بنزما با گلزنی در دقایق 44 و 81 و رودریگو  با زدن سومین گلش در دقیقه 2+90 بر شکوه برتری رئال افزودند. با این نتیجه، گالاتاسرای یک امتیازی امتیاز از جام وداع کرد. در بازی همزمان گروه اول، پاری‌سن‌ژرمن با تنها گل ایکاردی در دقیقه 22، یک بر صفر در خانه مقابل بروژ به برتری رسید و با 12 امتیاز صعودش به مرحله بعدی را قطعی کرد. رئال مادرید هفت امتیازی هم نسبت به بروژ دو  امتیازی شانس بسیار بیشتری برای صعود دارد.</p>
      <p>براساس این گزارش، در گروه دوم، تاتنهام در خانه ستاره سرخ به برتری 4 بر صفر رسید. لوسلسو در دقیقه 34، مین در دقایق 57 و 61 و اریکسن در دقیقه 85 برای تاتنهام گل زدند. با این نتیجه، صعود بایرن 12 امتیازی قطعی شد و تاتنهام 7 امتیازی بالاتر از ستاره سرخ سه امتیازی در رده دوم ایستاد.</p>
      <p>سه‌شنبه شب همچنین در گروه سوم لیگ قهرمانان اروپا، آتالانتا در ورزشگاه «سن‌سیرو» به‌عنوان میزبان موفق به کسب تساوی یک - یک مقابل منچسترسیتی شد. پس از اینکه استرلینگ در دقیقه هفت سیتی را پیش انداخت، ژسوس در دقیقه 43 یک پنالتی را برای تیم گواردیولا از دست داد. در نهایت گل پاسالیچ در دقیقه 49 بازی را به تساوی کشاند. اخراج براوو، سنگربان منچسترسیتی در دقیقه 81  آخرین اتفاق بازی بود.</p>
      <p>در دیگر بازی این گروه، دیناموزاگرب در خانه مقابل شاختار دونتسک به تساوی 3 - 3 رسید. پتکوویچ در دقیقه 25، ایوانسیچ در دقیقه 83 و آدمی در دقیقه 89 برای دینامو و پاتریک در دقیقه 13، مورائس در دقیقه 3+90 و تته در دقیقه 8+90  برای شاختار موفق به گلزنی شدند. ضمن اینکه مارلوس از شاختار در دقیقه 79 از بازی اخراج شد. در جدول، پس از سیتی 10 امتیازی، دینامو زاگرب  و شاختار با پنج امتیاز دوم و سوم هستند.</p>
      <p>این نتایج در حالی رقم خورد که در گروه چهارم، اتلتیکومادرید در خانه بایرلورکوزن ناباورانه 2 بر یک شکست خورد. توماس (بازیکن حریف) در دقیقه 41 و ولند در دقیقه 55 برای میزبان و موراتا در دقیقه 4+90 برای اتلتیکو گل زدند. ضمن اینکه امیری از لورکوزن در دقیقه 84 از بازی اخراج شد. در جدول پس از یوونتوس که با 10 امتیاز صعودش را قطعی کرده است، اتلتیکو با هفت و لورکوزن و لوکوموتیو با سه امتیاز دوم تا چهارم هستند.</p>
    </article>
  </body>
</html>