<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/nemecti-policiste-vysetruji-smrt-trileteho-chlapce-zrejme-ho-ubodala-sestra-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T11:01:00+00:00"/>
    <meta property="og:title" content="Němečtí policisté vyšetřují smrt tříletého chlapce. Zřejmě ho ubodala sestra"/>
    <meta property="og:description" content="Policisté na západě Německa vyšetřují smrt tříletého chlapce, kterého zřejmě ubodala jeho patnáctiletá nevlastní sestra. Informovala o tom dnes agentura DPA. Po dívce z města Detmold v Severním Porýní-Vestfálsku policie několik hodin pátrala, dopadla ji nakonec v nedalekém městě Lemgo."/>
  </head>
  <body>
    <article>
      <h1>Němečtí policisté vyšetřují smrt tříletého chlapce. Zřejmě ho ubodala sestra</h1>
      <address><time datetime="2019-11-07T11:01:00+00:00">07 Nov 2019, 11:01</time> by <a rel="author">ČTK</a></address>
      <p>Chlapcovo bezvládné tělo našli rodinní příslušníci v domě v sedmdesátitisícovém Detmoldu ve středu večer. Dítě podlehlo několika bodným ranám. "Vše nasvědčuje tomu, že šlo o nůž," uvedl na dotaz k použité zbrani mluvčí státního zastupitelství Christopher Imig.</p>
      <figure>
        <img src="https://g.denik.cz/1/e2/utocnik-s-nozem-v-jordansku-zranil-osm-lidi-polovinu-cizincu_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/utocnik-s-nozem-v-jordansku-zranil-osm-lidi-mezi-nimi-i-zahranicni-turisty-20191106.html">Útočník s nožem v Jordánsku zranil osm lidí. Byli mezi nimi i zahraniční turisté Přečíst článek ›</a>
      </aside>
      <p>O motivu činu policisté ani prokuratura zatím nic nesdělili. Rodina, ve které k tragédii došlo, pochází podle Imiga z Polska.</p>
      <p>Po nevlastní sestře, která je ze zabití chlapce podezřelá, policie od středečního večera pátrala pomocí vrtulníku i služebních psů. Dopadla ji nakonec dnes dopoledne ve městě Lemgo, asi deset kilometrů severně od Detmoldu. Na stopu se jí policisté dostali díky svědkovi.</p>
      <figure>
        <img src="https://g.denik.cz/1/d3/indira-gandhi-charlie-chaplin-a-jawaharlal-nehru02_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/vrazda-indira-gandhiova-sklari-chodnik-pamatnik-sikhove-nove-dilli-indie-smrt.html">Před 35 lety zavraždili Indiru Gándhíovou. Připomíná ji i dílo českých sklářů Přečíst článek ›</a>
      </aside>
    </article>
  </body>
</html>