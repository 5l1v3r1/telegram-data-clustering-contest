<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pompeo-ta-maas-pidtrimali-zelenskogo-novini-svitu-50052290.html"/>
    <meta property="og:site_name" content="НВ"/>
    <meta property="article:published_time" content="2019-11-07T20:52:00+00:00"/>
    <meta property="og:title" content="Помпео та Маас пообіцяли підтримувати Зеленського в боротьбі з корупцією"/>
    <meta property="og:description" content="Німеччина та США налаштовані надавати підтримку президенту України Володимиру Зеленському в боротьбі з корупцією."/>
  </head>
  <body>
    <article>
      <h1>Помпео та Маас пообіцяли підтримувати Зеленського в боротьбі з корупцією</h1>
      <h2>Німеччина та США налаштовані надавати підтримку президенту України Володимиру Зеленському в боротьбі з корупцією.</h2>
      <address>
        <time datetime="2019-11-07T20:52:00+00:00">07 Nov 2019, 20:52</time>
      </address>
      <p>Про це заявили міністр закордонних справ Німеччини Гайко Маас та держсекретар США Майк Помпео, повідомляє <a href="https://www.ukrinform.ua/rubric-polytics/2814084-maas-i-pompeo-obicaut-pidtrimuvati-zelenskogo-u-borotbi-z-korupcieu.html">Укрінформ</a>.</p>
      <p>"Ми вважаємо, що Україна зараз переживає дуже позитивний момент, який настав з обранням президента Зеленського. І тому ми налаштовані підтримувати його в його зусиллях", - сказав Маас.</p>
      <p>За його словами, є два пріоритети для України: боротьба з корупцією й мир на Донбасі. З огляду на на перше Німеччина, за словами міністра, вже виділила за останні роки 1,5 млн євро і буде продовжувати підтримувати проекти.</p>
      <p>При цьому Маас віддав належне зусиллям Зеленського у питанні досягнення миру і висловив упевненість, що незабаром вдасться досягти більшого прогресу.</p>
      <p>У свою чергу Помпео нагадав про підтримку Вашингтона, який в цьому році надав 250 млн доларів в якості допомоги на безпеку і оборону, 140 млн дол - додатково на системи безпеки, як це було і в фінансових роках 2018 та 2017.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/402/original/76a1a94633791dc7f09300366a31ab39.png?stamp=1&amp;q=85&amp;w=115"/>
      </figure>
      <p>Стівен Пайфер<br/>Україна і США. Чи можливо зберегти відносини?</p>
      <p>"Вашингтон також продовжує зусилля з подолання корупції в Україні… Ми раніше й в наступному році будемо наполегливо працювати над тим, аби Президент Зеленський мав можливість подолати корупцію у своїй власній країні", - заявив держсекретар.</p>
      <p>За словами Помпео, в США дуже добре розуміють ситуацію з українською корупцією, як і в Європі добре розуміють небезпеку і виклики, які несе з собою українська корупція.</p>
    </article>
  </body>
</html>