<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2025302/pies-perioches-tha-plixoun-entona-kerika-fenomena-tis-epomenes-ores.html"/>
    <meta property="og:site_name" content="News.gr"/>
    <meta property="article:published_time" content="2019-11-07T20:55:52+00:00"/>
    <meta property="og:title" content="Ποιες περιοχές θα πλήξουν έντονα καιρικά φαινόμενα τις επόμενες ώρες"/>
    <meta property="og:description" content="Ισχυρές βροχές και καταιγίδες που τοπικά θα συνοδεύονται από χαλαζοπτώσεις"/>
  </head>
  <body>
    <article>
      <h1>Ποιες περιοχές θα πλήξουν έντονα καιρικά φαινόμενα τις επόμενες ώρες</h1>
      <address>
        <time datetime="2019-11-07T20:55:52+00:00">07 Nov 2019, 20:55</time>
      </address>
      <h3>Ισχυρές βροχές και καταιγίδες που τοπικά θα συνοδεύονται από χαλαζοπτώσεις</h3>
      <p>Βροχές και <a href="https://www.news.gr/tag/kategides">καταιγίδες</a> θα εκδηλωθούν κατά τη διάρκεια τη νύχτας προς Παρασκευή σε πολλές περιοχές της ηπειρωτικής χώρας, τις Σποράδες και τα νησιά του Βορείου Αιγαίου, σύμφωνα με την πρόβλεψη του meteo του Εθνικού Αστεροσκοπείου Αθηνών.</p>
      <p>Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από <a href="https://www.news.gr/tag/chalazi">χαλαζοπτώσεις</a> και πολύ ενισχυμένους ριπαίους ανέμους. Την Παρασκευή, ισχυρές βροχές και καταιγίδες που τοπικά θα συνοδεύονται από χαλαζοπτώσεις και πολύ ενισχυμένους ριπαίους <a href="https://www.news.gr/tag/anemi">ανέμους</a> θα εκδηλωθούν σχεδόν στο σύνολο της ηπειρωτικής χώρας, συμπεριλαμβανομένης της Αττικής και της Θεσσαλονίκης, τις Κυκλάδες, τις Σποράδες και τα νησιά του Βορείου Αιγαίου.</p>
      <p>Μέχρι το βράδυ πάντως τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα. Οι ατμοσφαιρικές συνθήκες ευνοούν τη μεταφορά σημαντικών ποσοτήτων σκόνης από την Αφρική.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2025530/provlimata-stin-ilektrodotisi-sta-ioannina-apo-tis-kategides.html"/>
        <a href="https://www.news.gr/ellada/article/2017793/se-klio-kakokerias-eos-tin-triti-i-chora.html"/>
        <a href="https://www.news.gr/kosmos/article/2017712/ripes-anemou-163-chlm-tin-ora-sarosan-tis-ditikes-aktes-sti-gallia.html"/>
      </related>
    </article>
  </body>
</html>