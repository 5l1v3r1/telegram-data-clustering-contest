<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-feralpisalo-lecco-streaming-video-tv-al-turina-per-la-coppa-italia-serie-c/1945423/"/>
    <meta property="og:site_name" content="IlSussidiario"/>
    <meta property="article:published_time" content="2019-11-07T20:48:51+00:00"/>
    <meta property="og:title" content="DIRETTA/ Feralpisalò Lecco (risultato finale 1-0): i bresciani volano agli ottavi!"/>
    <meta property="og:description" content="Diretta Feralpisalò Lecco, risultato finale 1-0: il gol di Davide Mordini basta ai Leoni del Garda che superano i sedicesimi di Coppa Italia Serie C."/>
  </head>
  <body>
    <article>
      <h1>DIRETTA/ Feralpisalò Lecco (risultato finale 1-0): i bresciani volano agli ottavi!</h1>
      <h2>Diretta Feralpisalò Lecco, risultato finale 1-0: il gol di Davide Mordini basta ai Leoni del Garda che superano i sedicesimi di Coppa Italia Serie C, e giocheranno ora contro la Pro Patria.</h2>
      <address><time datetime="2019-11-07T20:48:51+00:00">07 Nov 2019, 20:48</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA FERALPISALO’ LECCO (RISULTATO FINALE 1-0)</h4>
      <p><b>Feralpisalò Lecco 1-0</b>: la partita dello stadio Lino Turina si conclude con la vittoria dei Leoni del Garda, che volano agli ottavi della <b>Coppa Italia Serie C</b> e affronteranno la Pro Patria. La Feralpisalò sostanzialmente ha sempre controllato, fin dal gol di <b>Davide Mordini</b> arrivato al 10’ minuto e per tutto il primo tempo, e poi ancora nella ripresa quando ha provato a realizzare il gol del raddoppio che avrebbe chiuso i conti. Il Lecco ha iniziato a pressare nella trequarti offensiva ma i bresciani non sono mai andati in sofferenza, gestendo molto bene il possesso del pallone; trovandosi con le spalle al muro inevitabilmente i bluceleste hanno accelerato negli ultimissimi minuti e proprio nel recupero ci sono state due occasioni abbastanza vistose. La prima con un cross basso che ha attraversato tutta l’area raggiungendo Strambelli, che però ha calciato alto da due passi. La seconda con lo stesso Strambelli che ha servito Vignati, il cui tiro è stato arginato dalla difesa avversaria; Giudici ha raccolto la respinta ma Giudici lo ha ostacolato mettendo in angolo. Feralpisalò che dunque si prende una vittoria importante, continuando la sua corsa nel torneo. (agg. di Claudio Franceschini)</p>
      <h4>STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Feralpisalò Lecco</b>, mercoledì 6 novembre 2019, non sarà trasmessa sui canali televisivi in chiaro o a pagamento sul digitale terrestre o sul satellite. Elevensports offrirà in esclusiva ai suo abbonati la <b>diretta streaming video</b> via internet dell’incontro, collegandosi tramite pc sul sito elevensports.it, oppure con dispositivi mobili come tablet o smartphone o tramite una smart tv sull’applicazione ufficiale Elevensports.</p>
      <h4>FERALPISALO’ LECCO (1-0): GOL DI MORDINI!</h4>
      <p><b>Feralpisalò Lecco 1-0</b>: i Leoni del Garda sono in vantaggio nella partita valida per i sedicesimi di Coppa Italia Serie C. E’ successo poco, e allora il gol trovato da <b>Davide Mordini</b> al 10’ è ancora più importante: l’azione è nata da un errore in disimpegno di Samake, che ha consegnato palla a Maiorino. Il trequartista ha servito Mordini che da fuori area ha lasciato partire un tiro che non ha dato scampo a Safarikas; secondo gol consecutivo per il laterale sinistro, che nel Monday Night di campionato aveva punito la Triestina. La Feralpisalò ha avuto circa 10 minuti ottimi, nei quali avrebbe potuto raddoppiare e chiudere i conti; Maiorino ha trovato una deviazione determinante che ha fatto terminare il pallone in calcio d’angolo, Fall di testa si è fatto anticipare da Altare sul più bello, poi improvvisamente è uscito il Lecco che al 21’ ha avuto un’occasione incredibile con D’Anna, ma Liverani ha respinto alla grande. E’ stato solo uno spavento per i bresciani, che sono tornati a pressare: ancora la combinazione tra Maiorino e Mordini, ma stavolta il destro a giro del difensore è terminato alto. Feralpisalò che sta comandando, nel punteggio e anche nel gioco: vedremo come finirà al Turina. (agg. di Claudio Franceschini)</p>
      <h4>FERALPISALO’ LECCO (0-0): SI COMINCIA!</h4>
      <p>Prende il via <b>Feralpisalò Lecco</b>: abbiamo già visto che con Gaetano D’Agostino la squadra lombarda si è nettamente ripresa, ottenendo 5 punti nelle ultime tre partite. Si tratta di fatto di un punto in meno di quanto i bluceleste avevano raccolto nelle prime 10 giornate del girone A di Serie C; di queste, sette erano state condotte da Marco Gaburro che aveva battuto la Pro Vercelli e la Pergolettese – in trasferta – e, per dirla tutta, aveva pagato un calendario poco favorevole avendo dovuto affrontare Arezzo, Siena, Monza e Alessandria. Il Lecco al Rigamonti-Ceppi, il suo stadio, ha ottenuto 4 punti in 6 partite; sono invece 7 in altrettante sfide i punti fuori casa, dove la squadra segna di più (6 gol contro 4) e ha subito lo stesso numero di reti (11). La Coppa Italia Serie C, dove i lombardi hanno già vinto in trasferta contro l’AlbinoLeffe nel girone di agosto, potrebbe essere l’occasione buona per riprendere ancor più la marcia: staremo a vedere se le cose andranno effettivamente in questo modo, adesso mettiamoci comodi perché finalmente la diretta di Feralpisalò Lecco comincia! (agg. di Claudio Franceschini)</p>
      <h4>IL PROTAGONISTA ATTESO</h4>
      <p>Come protagonista di <b>Feralpisalò Lecco</b> vogliamo premiare Gaetano D’Agostino, allenatore dei lombardi che lo scorso 4 ottobre ha ereditato la panchina da Marco Gaburro, esonerato dopo la sconfitta interna contro l’Alessandria. Qualcuno lo ricorderà come calciatore: un regista di centrocampo che ha giocato 4 partite nella Roma prima di emergere a Bari, conquistare un posto di rilievo a Messina e infine approdare all’Udinese, dove in quattro stagioni ha conquistato la nazionale (5 presenze) e ha fatto interessare a sé una Juventus in ricostruzione dopo la Serie B. Alla fine D’Agostino, che era quasi un calciatore dei bianconeri del Piemonte, era finito alla Fiorentina; da qui è iniziata la parte finale della sua carriera che comunque lo ha visto disputare altre 39 partite di Serie A con Siena e Pescara. Poi la Serie D con la Fidelis Andria (appena due mesi) chiudendo con Benevento e Lupa Roma; ha allenato la Virtus Francavilla portandola ai playoff di Serie C e con il Lecco ha ottenuto 5 punti in 6 partite, frenando la Juventus U23 all’ultimo secondo e riuscendo a vincere addirittura in casa della Carrarese. (agg. di Claudio Franceschini)</p>
      <h4>TESTA A TESTA</h4>
      <p>In vista di <b>Feralpisalò Lecco</b> possiamo notare che questa sarà la prima partita tra le due squadre: un inedito interessante nel calcio italiano, con società che hanno storie diverse ma si ritrovano nei sedicesimi di Coppa Italia Serie C. I bluceleste hanno un passato glorioso, ma poi per varie vicissitudini hanno dovuto accettare di scendere nelle serie minori e soltanto lo scorso anno sono riusciti a tornare in Serie C, dominando il loro girone di quarta divisione e diventando la prima formazione in ordine cronologico a ottenere la promozione. La Feralpisalò è una di quelle realtà che stanno provando ad emergere negli ultimi anni: i Leoni del Garda sono competitivi da qualche stagione e stanno onorando al meglio il campionato, l’anno scorso avevano una rosa che avrebbe potuto centrare la Serie B ma sono mancati ai playoff. Ci riprovano ora, inseriti nel girone B; il Lecco si è ritrovato per motivi geografici nel girone A, dunque nessun incrocio a meno che le due formazioni non si ritrovino agli spareggi, difficile ipotizzarlo ora anche se i bluceleste appaiono davvero in ripresa dopo il disastroso avvio. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Feralpisalò Lecco</b>, che si gioca giovedì 7 novembre 2019 alle ore 20.00 presso lo stadio Turina di Salò, sarà una sfida valevole per i sedicesimi di finale di <b>Coppa Italia Serie C 2019-2020</b>. I Leoni del Garda arrivano all’appuntamento lanciati da una notevole serie positiva, con cinque vittorie e un pareggio ottenuti nelle prime sei giornate di campionato. L’avvento di Stefano Sottili in panchina ha fatto cambiare marcia alla squadra per una serie sì partita proprio nel precedente turno di Coppa Italia, superato con la Feralpisalò <a href="https://www.ilsussidiario.net/news/diretta-sudtirol-feralpisalo-streaming-video-tv-coppa-italia-serie-c-a-bolzano/1934439/"><b>andata a vincere a domicilio sul campo del Sudtirol</b></a>. Dall’altra parte il Lecco uscito da una lunga crisi con <b>la vittoria di <a href="https://www.ilsussidiario.net/news/diretta-carrarese-lecco-streaming-video-tv-baldini-vuole-spiccare-il-volo-serie-c/1943235/">domenica scorsa sul campo della Carrarese</a></b>, in generale il cambio in panchina con l’avvento di Gaetano D’Agostino sembra aver fatto bene ai bluceleste. I lecchesi tornano a giocare in Coppa dopo aver eliminato nella fase preliminare Giana Erminio ed Albinoleffe ed ora proveranno a rilanciarsi per crescere anche in vista del campionato, dove devono risalire dalla parte bassa della classifica del girone A.</p>
      <h4>PROBABILI FORMAZIONI FERALPISALO’ LECCO</h4>
      <p>Le probabili formazioni che dovrebbero affrontarsi in Feralpisalò Lecco, giovedì 7 novembre 2019 alle ore 20.00 presso lo stadio Turina di Salò, sfida valevole per i sedicesimi di finale di Coppa Italia di Serie C. La Feralpisalò allenata da Stefano Sottili schiererà un 4-3-2-1: De Lucia, Zambelli, Giani, Rinaldi, Contessa, Magnino, Pesce, Altobelli, Scarsella, Maiorino, Andrea Caracciolo. Il Lecco guidato in panchina da Gaetano D’Agostino risponderà con un 3-4-3 così schierato: Safarikas, Merli Sala, Malgrati, Bastrini, Carissoni, Moleri, Bobb, Pastore, Giudici, Capogna, Negro.</p>
      <h4>LE QUOTE PER LE SCOMMESSE</h4>
      <p>Per chi scommetterà sul match, le quote dell’agenzia Snai considerano la Feralpisalò favorita sul Lecco. Quota per l’affermazione interna fissata a 2.10, l’eventuale pareggio viene proposto a una quota di 3.30, mentre la vittoria in trasferta viene proposta a una quota di 2.90. Per chi invece punterà sul totale dei gol realizzato nel corso della partita, over 2.5 quotato 1.80, mentre la quota dell’under 2.5 viene offerta a 2.05.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-atp-nextgen-2019-sinner-humbert-streaming-video-tv-orario-tennis/1946301/"/>
        <a href="https://www.ilsussidiario.net/news/risultati-europa-league-classifica-diretta-gol-live-score-della-4-giornata/1945304/"/>
        <a href="https://www.ilsussidiario.net/news/diretta-monchengladbach-roma-streaming-video-tv-sfida-delicata-europa-league/1945478/"/>
        <a href="https://www.ilsussidiario.net/news/diretta-wolfsburg-gent-streaming-video-tv-tedeschi-in-crisi-europa-league/1945481/"/>
        <a href="https://www.ilsussidiario.net/news/diretta-manchester-united-partizan-streaming-video-tv-red-devils-in-europa-league/1945476/"/>
        <a href="https://www.ilsussidiario.net/news/diretta-wolfsberger-basaksehir-streaming-video-tv-per-i-sedicesimi-europa-league/1945479/"/>
      </related>
    </article>
  </body>
</html>