<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/aggiunto-silenziosamente-supporto-al-pro-controller-nintendo-switch-android-10-679540/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T20:32:16+00:00"/>
    <meta property="og:title" content="Aggiunto silenziosamente il supporto al Pro Controller di Nintendo Switch in Android 10"/>
    <meta property="og:description" content="Android supporta già parecchi controller anche se alcuni non funzionano perfettamente dal momento che non sono stati mappati del tutto...."/>
  </head>
  <body>
    <article>
      <h1>Aggiunto silenziosamente il supporto al Pro Controller di Nintendo Switch in Android 10</h1>
      <address><time datetime="2019-11-07T20:32:16+00:00">07 Nov 2019, 20:32</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p><b>Android supporta già parecchi controller</b> anche se alcuni non funzionano perfettamente dal momento che non sono stati mappati del tutto. I popolarissimi DualShock 4 e Xbox One Controller sono ovviamente tra quelli che non hanno problemi con il robottino verde, ma fino a ieri non si poteva dire la stessa cosa del Pro Controller di <a href="https://www.androidworld.it/tag/nintendo-switch/">Nintendo Switch</a>.</p>
      <p>Con l’arrivo di <a href="https://www.androidworld.it/tag/android-10/">Android 10</a> invece <b>la mappatura completa è stata aggiunta</b> anche per quest’ultimo. La scoperta è stata fatta, da parte dei tipi <a href="https://www.xda-developers.com/android-10-nintendo-switch-pro-controller-mapping-support/">XDA</a>, grazie a un <a href="https://android.googlesource.com/platform/frameworks/base/+/94db68e0319b5c81aee0da8312f9638fc33b0727%5E%21/#F1">commit</a> che riporta il layout dei pulsanti. Già prima era possibile connettere il Pro Controller a uno smartphone o a un tablet, ma <b>ora tutto dovrebbe funzionare a dovere</b>. Per provare la novità vi basta abbinare il vostro smartphone aggiornato ad Android 10 usando il pulsante di accoppiamento accanto alla porta USB-C sul Pro Controller.</p>
      <p>Via: <a href="https://9to5google.com/2019/11/06/android-nintendo-pro-controller-support/">9To5Google</a></p>
    </article>
  </body>
</html>