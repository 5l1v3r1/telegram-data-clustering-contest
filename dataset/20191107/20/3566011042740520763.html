<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545422.html/%D8%AA%D9%88%D8%B2%DB%8C%D8%B9-%D8%A2%D8%B1%D8%AF-%D9%86%D8%A7%D9%85%D8%B1%D8%BA%D9%88%D8%A8--%D9%BE%D8%AE%D8%AA-%D9%86%D8%A7%D9%86-%D9%86%D8%A7%D9%85%D8%B1%D8%BA%D9%88%D8%A8-%D8%AA%D8%B1-%D8%AA%D9%86%D9%87%D8%A7-%D9%86%DB%8C%D9%85%DB%8C-%D8%A7%D8%B2-%DA%A9%DB%8C%D9%81%DB%8C%D8%AA-%D9%86%D8%A7%D9%86-%D8%AF%D8%B1-%D8%A7%D8%AE%D8%AA%DB%8C%D8%A7%D8%B1-%D9%86%D8%A7%D9%86%D9%88%D8%A7%DB%8C%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T20:19:00+00:00"/>
    <meta property="og:title" content="توزیع آرد نامرغوب، پخت نان نامرغوب تر/تنها نیمی از کیفیت نان در اختیار نانوایان است"/>
    <meta property="og:description" content="رئیس اتحادیه نانوایان شهرستان بروجن گفت: توزیع آرد نامرغوب با ارقام مختلف در بین واحدهای نانوایی، یکی از دلایل مهم پخت و توزیع نان نامرغوب در بین مردم می باشد."/>
  </head>
  <body>
    <article>
      <h1>توزیع آرد نامرغوب، پخت نان نامرغوب تر/تنها نیمی از کیفیت نان در اختیار نانوایان است</h1>
      <h2>رئیس اتحادیه نانوایان شهرستان بروجن:</h2>
      <address>
        <time datetime="2019-11-07T20:19:00+00:00">07 Nov 2019, 20:19</time>
      </address>
      <p>رئیس اتحادیه نانوایان شهرستان بروجن گفت: توزیع آرد نامرغوب با ارقام مختلف در بین واحدهای نانوایی، یکی از دلایل مهم پخت و توزیع نان نامرغوب در بین مردم می باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://www.jahanbinnews.ir/">جهانبین نیوز</a>؛ ابراهیم حقیقت رئیس اتحادیه نانوایان شهرستان بروجن در گفت و گو با خبرنگار جهانبین نیوز، گفت: 270 واحد نانوایی دولتی و آزادپز در سطح شهرستان بروجن روزانه بیش از 175 هزار قرص نان را پخت و در بین مردم توزیع می کنند.</p>
      <p> </p>
      <p>وی با بیان اینکه 2 کارخانه آرد خوشه زرین و زاگرس آرد مصرفی واحدهای نانوایی را به صورت روزانه تأمین می کنند، افزود: این دو واحد تولیدی 15 هزار و 968 کیسه آرد را ماهیانه در اختیار اتحادیه نانوایان شهرستان بروجن قرار می دهد.</p>
      <p> </p>
      <p>ابراهیم حقیقت توزیع آرد نامرغوب با ارقام مختلف در بین واحدهای نانوایی را، یکی از دلایل مهم پخت و توزیع نان نامرغوب عنوان و اظهار داشت: آرد برداشت شده از مزارع کشاورزی نیازمند 3 تا 12 ماه خواب در سیلو می باشد.</p>
      <p> </p>
      <p>رئیس اتحادیه نانوایان شهرستان بروجن گفت: تبدیل گندم به آرد پس از برداشت از مزرعه و جداسازی سبوس و نول (آرد گز) از آن، کیفیت آرد توزیعی را کاهش و منجر به پخت نان نامرغوب می شود.</p>
      <p> </p>
      <p>وی با بیان اینکه از ابتدای امسال تاکنون نسبت به برخورد و قطع سهمیه آرد 14 واحد نانوایی به دلیل عدم رعایت موارد بهداشتی اقدام شده است، اضافه کرد: استفاده از دستکاه های صنعتی مستهلک و بکار بردن مواد و افزودنی های غیرمجاز دیگر دلیل پخت نان نان نامرغوب در شهرستان بروجن می باشد.</p>
      <p> </p>
      <p>ابراهیم حقیقت گفت: 83 واحد آزادپز فاقد مجوز قانونی در سطح شهرستان بروجن وجود دارد که لازم است اداره صنعت، معدن و تجارت، اماکن و بهداشت و درمان نسبت به برخورد و تعیین تکلیف این واحدها اقدام نمایند.</p>
      <p> </p>
      <p> </p>
      <p>انتهای پیام/</p>
    </article>
  </body>
</html>