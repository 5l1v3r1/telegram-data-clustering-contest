<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ldquo-chicche-rdquo-gossip-elisabetta-gregoraci-marcata-stretto-218400.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-07T20:11:31+00:00"/>
    <meta property="og:title" content="'chicche' di gossip - elisabetta gregoraci marcata stretto da matteo baldo, ex di lindasy lohan"/>
    <meta property="og:description" content="“CHICCHE” DI GOSSIP - ELISABETTA GREGORACI MARCATA STRETTO DA MATTEO BALDO, EX DI LINDSAY LOHAN - BOBO VIERI HA UNA PENDENZA A FORMENTERA: NON HA SALDATO UNA PARCELLA DA 13 MILA EURO DI SPESE LEGALI - UN NOTO CANTANTE NASCONDE UN PASSATO FOCOSO CON UNO STILISTA FAMOSISSIMO. AI TEMPI, FACEVANO COPPIA FISSA. OGGI INVECE..."/>
  </head>
  <body>
    <article>
      <h1>'chicche' di gossip - elisabetta gregoraci marcata stretto da matteo baldo, ex di lindasy lohan</h1>
      <address>
        <time datetime="2019-11-07T20:11:31+00:00">07 Nov 2019, 20:11</time>
      </address>
      <p>
        <b>“CHICCHE” DI GOSSIP - ELISABETTA GREGORACI MARCATA STRETTO DA MATTEO BALDO, EX DI LINDSAY LOHAN - BOBO VIERI HA UNA PENDENZA A FORMENTERA: NON HA SALDATO UNA PARCELLA DA 13 MILA EURO DI SPESE LEGALI - UN NOTO CANTANTE NASCONDE UN PASSATO FOCOSO CON UNO STILISTA FAMOSISSIMO. AI TEMPI, FACEVANO COPPIA FISSA. OGGI INVECE...</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254825/803586.htm">
          <img src="https://cdn-static.dagospia.com/img/foto/05-2016/marco-damore-7-803586.jpg"/>
        </a>
        <figcaption>marco damore 7</figcaption>
      </figure>
      <p>
        <b>Da “Chi”</b>
      </p>
      <p>
        <b>Arriva Ciro, l’immortale</b>
      </p>
      <p>I primi di dicembre sbarcherà al cinema uno dei film più attesi dell’anno, “L’immortale”, ispirato al personaggio di Ciro di Marzio di Gomorra e diretto e interpretato da Marco D’Amore (che anche in Gomorra è Ciro). Il film partirà dall’infanzia di Ciro, sopravvissuto a un terremoto mentre la sua famiglia è deceduta, e si chiuderà con quello che sarà l’inizio della nuova serie di Gomorra su Sky.</p>
      <figure>
        <a href="https://www.dagospia.com/mediagallery/Dago_fotogallery-254825/1148682.htm">
          <img src="https://cdn-static.dagospia.com/img/foto/04-2019/gregoraci-1148682.png"/>
        </a>
        <figcaption>gregoraci</figcaption>
      </figure>
      <p>
        <b>Il corteggiatore della Gregoraci</b>
      </p>
      <p>Se da un lato Flavio Briatore è uscito allo scoperto con la sua giovane fidanzata su “Chi”, Elisabetta Gregoraci è sommersa di rose rosse dal cavalier Matteo Baldo, ex di Lindasy Lohan e corteggiatore per lungo tempo di Diletta Leotta.</p>
      <p>
        <b>Anonymous</b>
      </p>
      <figure>
        <a href="https://www.dagospia.com/mediagallery/Dago_fotogallery-254825/1235080.htm">
          <img src="https://cdn-static.dagospia.com/img/foto/11-2019/matteo-baldo-e-lindsay-lohan-1235080.jpg"/>
        </a>
        <figcaption>Matteo Baldo e Lindsay Lohan</figcaption>
      </figure>
      <p>Un noto cantante nasconde una passato focoso con uno stilista famosissimo. Ai tempi, il giovane non conosceva la popolarità che oggi lo avvolge. Ai tempi, il cantante e lo stilista facevano coppia fissa. Oggi si sono allontanati e il creatore di melodie è felicemente sposato.</p>
      <p>
        <b>Michelle di nuovo in pista</b>
      </p>
      <p>In questi giorni Michelle Hunziker ha iniziato le riprese della seconda edizione di “All Together Now”. Confermato J-Ax. Nel cast come giudici ci saranno: Loredana Bertè, Iva Zanicchi e i due producer musicali Takagi e Kedra. Le riprese finiranno i primi di dicembre. La messa in onda? Quella è prevista per il 2020.</p>
      <p>
        <b>Il debito spagnolo di Vieri</b>
      </p>
      <figure>
        <a href="https://www.dagospia.com/mediagallery/Dago_fotogallery-254825/1154308.htm">
          <img src="https://cdn-static.dagospia.com/img/foto/05-2019/bobo-vieri-1154308.png"/>
        </a>
        <figcaption>bobo vieri</figcaption>
      </figure>
      <p>A Formentera e Ibiza c’è un debito non saldato da Bobo Vieri, che ammonta a tredicimila euro per una vecchia causa che ha vinto, ma non ha saldato le spese legali di chi, insieme con lui, ha affrontato la causa. E ora per questo si prevede un’altra causa per il neopapà e marito dell’ex velina Costanza Caracciolo.</p>
      <p>
        <b>POLITICALLY (S)CORRECT</b>
      </p>
      <p>
        <b>In Senato, look da rivedere</b>
      </p>
      <p>Simona Malpezzi, 47enne senatrice del PD, ex renziana, attraversa il transatlantico in jeans fascianti con vistosa cascata di strass sulle tasche, scarpe dorate con tacco alto e fibbia a contrasto, borsa Gucci e molteplici braccialetti al polso. Non ci siamo. Non per il partito, ma per il look per nulla senatoriale.</p>
      <figure>
        <a href="https://www.dagospia.com/mediagallery/Dago_fotogallery-254825/856089.htm">
          <img src="https://cdn-static.dagospia.com/img/foto/12-2016/michelle-hunziker-856089.jpg"/>
        </a>
        <figcaption>michelle hunziker</figcaption>
      </figure>
      <p>
        <b>Un premio ai giovani artisti</b>
      </p>
      <p>Se Giulio Squillacciotti ha vinto la dodicesima edizione del Talent Prize all’Ex Mattatoio di Roma, è il mecenate Emmanuele Emanuele a monopolizzare l’attenzione del premio per i giovani talenti di Arte contemporanea, fondato da Guido Talarico. Il suo premio è andato alla pittoscultura “SN 1604” di Genuardi /Ruta.</p>
      <p>
        <b>Il bello di Montecitorio</b>
      </p>
      <p>C’è un commesso di Montecitorio che riscuote un successo incredibile presso il pubblico femminile della Camera. “Altro che deputati… Quello sì che è un bell’uomo”, sussurrano alla buvette le parlamentari e lui avanza fiero del suo fascino che pare non abbia, per ora, rivali...</p>
    </article>
  </body>
</html>