<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545514.html/%D8%A8%D8%A7%D8%AF%DA%A9%D9%86%DA%A9-%D9%87%D8%A7%DB%8C-%D8%A8%DB%8C%D8%B3%D8%AA-%D9%88-%D8%B4%D8%B4%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%DA%A9%D9%88%D8%AF%DA%A9-%D9%88-%D9%86%D9%88%D8%AC%D9%88%D8%A7%D9%86-%D8%AF%D8%B1-%D9%87%D9%85%D8%AF%D8%A7%D9%86-%D8%A8%D9%87-%D9%BE%D8%B1%D9%88%D8%A7%D8%B2-%D8%AF%D8%B1%D8%A2%D9%85%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T20:26:00+00:00"/>
    <meta property="og:title" content="بادکنک های بیست و ششمین جشنواره تئاتر کودک و نوجوان در همدان به پرواز درآمد"/>
    <meta property="og:description" content="افتتاحیه بیست و ششمین جشنواره بین‌المللی تئاتر کودک و نوجوان هم زمان با آغاز ولایت حضرت مهدی عج با حضور مسئولان استانی و هنرمندان در همدان برگزار شد."/>
  </head>
  <body>
    <article>
      <h1>بادکنک های بیست و ششمین جشنواره تئاتر کودک و نوجوان در همدان به پرواز درآمد</h1>
      <address>
        <time datetime="2019-11-07T20:26:00+00:00">07 Nov 2019, 20:26</time>
      </address>
      <p>افتتاحیه بیست و ششمین جشنواره بین‌المللی تئاتر کودک و نوجوان هم زمان با آغاز ولایت حضرت مهدی عج با حضور مسئولان استانی و هنرمندان در همدان برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/30533">عصر همدان</a>؛ عصر امروز با حضور مسئولین استانی و هنرمندان در پیاده راه بوعلی شهر همدان، افتتاحیه بیست و ششمین جشنواره بین‌المللی تئاتر کودک و نوجوان برگزار شد.</p>
      <p>در ابتدای این جشنواره مجری برنامه با اجرای نمایش و شعر خوانی لحظات مفرحی را برای کودکان و نوجوانان فراهم کرد.</p>
      <p>در ادامه احمدرضا احسانی، مدیرکل اداره فرهنگ و ارشاد استان همدان  با عرض تبریک آغاز ولایت امام مهدی عجل اظهار داشت: در این جشنواره ۳۰۳ اثر از سراسر ایران و کشورهای خارجی کاندیدا بودند که ۵۳ اثر منتخب داشتیم.</p>
      <figure>
        <img src="http://newsroom.dana.ir/content/upload/f728079e-5487-44cd-b8d0-a3ac7bb18ea5.jpg"/>
      </figure>
      <p>احسانی خاطر نشان کرد: در این جشنواره ۴۰۰ نفر مهمان داریم که ۵۰ نفر از مهمانان خارجی هستند.</p>
      <p>وی با بیان اینکه مدرسینی از کشورهای خارجی در این جشنواره حضور دارند گفت: در این جشنواره علاوه بر کلاس های آموزشی و ورک شاپ ، ۲۰ اجرا در مناطق محروم و حاشیه شهر و بازدید از کودکان بدسرپرست را در دستور کار داریم.</p>
      <p>مدیرکل اداره فرهنگ و ارشاد با بیان اینکه بیش از ۵۰ اجرای نمایش در طول یک هفته در استان همدان خواهیم داشت گفت: جوایز خوبی را تدارک دیدیم و برنامه های شاد و مفرحی برنامه ریزی شده است.</p>
      <p>در ادامه حمید رضا حاجی بابایی نماینده مردم همدان و فامنین در مجلس شورای اسلامی با بیان اینکه سال های قبل موفق شدیم جشنواره فیلم کودک و نوجوان را در همدان داشته باشیم گفت: اما در یکی دو سال اخیر به استان دیگر واگذار شد و ما باید همدان را شهر فرهنگی و گردشگری معرفی کنیم.</p>
      <p>سپس  امیر خجسته، دیگر نماینده مردم همدان و فامنین در مجلس شورای اسلامی با بیان اینکه در آینده نزدیک جشنواره فیلم و کودک در همدان برگزار می‌شود گفت: توجه شما نسبت به کودکان قابل ارزش است و از همه دست اندرکاران این جشنواره تقدیر و تشکر می‌کنم.</p>
      <figure>
        <img src="http://newsroom.dana.ir/content/upload/2ccf7d56-68e1-4ce3-822a-aa53463e0965.jpg"/>
      </figure>
      <p>وی افزود: ۹ کشور و ۵۰ میهمان در این جشنواره حضور دارند و جشنواره یک هفته در همدان برگزار می‌شود.</p>
      <p>در ادامه مجید قناد، دبیر جشنواره بین‌المللی تئاتر کودک و نوجوان با ابراز خوشحالی از اینکه این جشنواره در همدان اجرا و برگزار می‌شود گفت: به خاطر تلاش شبانه روزی دست اندرکاران تشکر می‌کنم و خانواده ها بچه ها را برای دیدن این تئاتر ها تشویق کنند و آنها را برای دیدن تئاتر به سالن ها ببرند.</p>
      <p>در این مراسم همچنین گروه سرود نور المهدی به اجرای قطعات حماسی پرداخت و لحظاتی را سرشار از عطر حماسه و ایثار و ایستادگی کردند.</p>
      <p> </p>
      <figure>
        <img src="http://newsroom.dana.ir/content/upload/381e9f24-635d-4635-84f8-a3597153c118.jpg"/>
      </figure>
      <p>در پایان این مراسم از کودکان و فرزندان شهدای مدافع حرم با اهدای جوایزی تقدیر شد.</p>
      <p>انتهای پیام/</p>
    </article>
  </body>
</html>