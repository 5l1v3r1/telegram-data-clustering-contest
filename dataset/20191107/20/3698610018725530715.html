<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-ukrayini-anonsuvali-drugiy-etap-monetizaciyi-pilg-i-subsidiy-328857_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T20:11:00+00:00"/>
    <meta property="og:title" content="В Україні анонсували другий етап монетизації пільг і субсидій"/>
    <meta property="og:description" content="У платіжках будуть вказувати повну вартість послуг ЖКГ, без урахування субсидій та пільг."/>
  </head>
  <body>
    <article>
      <h1>В Україні анонсували другий етап монетизації пільг і субсидій</h1>
      <h2>У платіжках будуть вказувати повну вартість послуг ЖКГ, без урахування субсидій та пільг.</h2>
      <address>
        <time datetime="2019-11-07T20:11:00+00:00">07 Nov 2019, 20:11</time>
      </address>
      <p>В Україні стартував другий етап реформи у сфері <b><a href="https://dt.ua/WORLD/v-ukrayini-pochalasya-monetizaciya-zhitlovih-subsidiy-298555_.html">монетизації пільг</a></b> — це забезпечення переходу до надання вже власне пільг у грошовій формі.</p>
      <p>В результаті проведення монетизації пільг з листопада місяця в платіжках буде зазначатися повна вартість послуг, без урахування пільг чи субсидій. Про це заявив під час брифінгу заступник міністра соціальної політики Віталій Музиченко.</p>
      <p>Він нагадав, що готівкові кошти за рахунок монетизації будуть перераховуватися на рахунок в Ощадбанку, або на той банк, де субсидіант отримує пенсію. Про взаєморозрахунки між банком і постачальником пільговика повідомлять по смс, якщо він вказував свій номер телефону. Також щомісяця в смс буде надаватися інформація про суму нарахованої субсидії.</p>
      <p>"Хотів би звернути увагу, що пільги і субсидії, як правило, покривають лише частину платежу. Тобто, в даному випадку ці соціальні гарантії базуються на тому, що частина платежу оплачує держава у вигляді пільги або субсидії, частину платежу сплачує власне споживач. Тому пільговик, який отримує кошти готівкою, повинен самостійно забезпечити оплату комунальних послуг з урахуванням розміру пільги, яку він отримав у готівковому вигляді", — додав заступник міністра соцполітики.</p>
      <p>Музиченко нагадав, що минулого року вступив в силу закон про житлово-комунальні послуги, згідно з яким в 2019 році Україна повинна перейти до надання пільг і субсидій у грошовій формі безпосередньо громадянам.</p>
      <p>Як повідомляло DT.UA? моделі<b> <a href="https://dt.ua/ECONOMICS/u-kabmini-pidrahuvali-vitracheni-na-monetizaciyu-subsidiy-koshti-311541_.html">монетизації субсидій</a></b> останні три роки змінювалися тричі. Тільки в березні цього року відбулася перша хвиля реальної монетизації. За три місяці субсидіантам <b><a href="https://dt.ua/ECONOMICS/u-kabmini-pidrahuvali-vitracheni-na-monetizaciyu-subsidiy-koshti-311541_.html">виплатили грошима мільярд гривень</a> </b>на оплату рахунків ЖКГ.</p>
      <p>Детальніше про монетизацію субсидій читайте у матеріалі Юлії Самаєвої та Алли Котляр <b>"<a href="https://dt.ua/finances/zhivimi-groshima-289099_.html">Живими грошима</a>"</b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>