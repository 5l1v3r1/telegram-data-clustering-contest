<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816079.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T20:56:00+00:00"/>
    <meta property="og:title" content="ائتلاف دریایی آمریکا در خلیج فارس آغاز به کار کرد!"/>
    <meta property="og:description" content="به گزارش فارس، ائتلاف تحت رهبری آمریکا مدعی شد از امروز پنجشنبه رسماً عملیات دریایی خودش را در بحرین برای محافظت ادعایی از کشتی‌ها در آب‌های خلیج فارس آغاز کرده است. "/>
  </head>
  <body>
    <article>
      <h1>ائتلاف دریایی آمریکا در خلیج فارس آغاز به کار کرد!</h1>
      <address>
        <time datetime="2019-11-07T20:56:00+00:00">07 Nov 2019, 20:56</time>
      </address>
      <p>ائتلاف دریایی تحت رهبری آمریکا مدعی شد از امروز پنجشنبه عملیات‌ ادعایی خودش در آب‌های خلیج فارس را با هدف ادعایی محافظت از کشتی‌ها آغاز کرده است.</p>
      <p>به گزارش فارس، ائتلاف تحت رهبری آمریکا مدعی شد از امروز پنجشنبه رسماً عملیات دریایی خودش را در بحرین برای محافظت ادعایی از کشتی‌ها در آب‌های خلیج فارس آغاز کرده است. </p>
      <p>دولت آمریکا از چند ماه پیش اعلام کرده قصد دارد این ائتلاف را برای محافظت از عبور و مرور کشتی‌ها تشکیل دهد. با این حال، شمار زیادی از کشورها به خصوص کشورهای اروپایی دعوت آمریکا برای پیوستن به این ائتلاف را رد کرده است. </p>
      <p>بحرین که میزبان ناوگان پنجم نیروی دریایی آمریکا است در ماه آگوست به این ائتلاف پیوستند. عربستان سعودی و امارات هم از ماه سپتامبر به ائتلاف آمریکا پیوستند. </p>
      <p>از میان کشورهای غربی، استرالیا و انگلیس با اعزام کشتی به منطقه با هدف ادعایی محافظت از عبور و مرور کشتی‌ها موافقت کرده‌اند. آلبانی جدیدترین عضو این ائتلاف است که جمعه هفته گذشته پیوستن خود به آن را اعلام کرد. </p>
      <p>«جیم مالی»، فرمانده نیروی دریایی آمریکا در منطقه غرب آسیا گفته هدف از این عملیات محافظت از آب‌های خلیج [فارس] است. </p>
      <p>او مدعی شده است: «با آنکه عملیات سنتینل تهدیدمحور است هدف آن ایجاد تهدید نیست. ما کشتی‌های توانمندی برای مأموریت گشت‌زنی به کار گرفته‌ایم ولی غیر از متعهد شدن به دفاع از یکدیگر در صورت حمله قصد انجام هیچ فعالیت تهاجمی نداریم.»</p>
      <p>وی اضافه کرد: «تعهد ما به منطقه کوتاه‌مدت نیست، بلکه بادوام است و ما تا زمانی که لازم باشد به عنوان بخشی از سنتینل عملیات خواهیم کرد.»</p>
    </article>
  </body>
</html>