<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89002"/>
    <meta property="og:site_name" content="Denník politika"/>
    <meta property="article:published_time" content="2019-11-07T20:35:05+00:00"/>
    <meta property="og:title" content="Boston opäť povolal Cehlárika do prvého tímu, v Providence sa zaradil k lídrom"/>
    <meta property="og:description" content="7.11.2019 (Webnoviny.sk) – Slovenský útočník Peter Cehlárik zrejme dostane ďalšiu šancu v tíme Bostonu v NHL. Vedenie Bruins povolalo 24-ročného krídelníka z tímu AHL Providence spoločne so spoluhráčom Zachom Senyshynom. Informuje o tom vedenie Bostonu Bruins na sociálnych sieťach."/>
  </head>
  <body>
    <article>
      <h1>Boston opäť povolal Cehlárika do prvého tímu, v Providence sa zaradil k lídrom</h1>
      <address><time datetime="2019-11-07T20:35:05+00:00">07 Nov 2019, 20:35</time> by <a rel="author">Webnoviny</a></address>
      <p>7.11.2019 (Webnoviny.sk) – Slovenský útočník Peter Cehlárik zrejme dostane ďalšiu šancu v tíme Bostonu v NHL. Vedenie Bruins povolalo 24-ročného krídelníka z tímu AHL Providence spoločne so spoluhráčom Zachom Senyshynom. Informuje o tom vedenie Bostonu Bruins na sociálnych sieťach.</p>
      <p>Žilinský rodák Cehlárik v tejto sezóne odohral dosiaľ dva zápasy za Boston v NHL bez bodového zisku. V tíme Providence Bruins v AHL sa však zaradil medzi lídrov, keď v siedmich zápasoch nazbieral 10 bodov za 6 gólov a 4 asistencie a k tomu pridal aj 4 plusové body. Cehlárik by sa mal v tréningu zaradiť do druhého útoku Bostonu po boku Dantona Heinena a Davida Krejčího. Momentálne druhý najlepší tím Východnej konferencie NHL sa najbližšie predstaví v piatok na ľade Detroitu.</p>
      <p>Viac k témam: <a href="https://www.webnoviny.sk/tag/nhl/"><u>NHL</u></a><br/>Zdroj: Webnoviny.sk – <a href="https://www.webnoviny.sk/boston-opat-povolal-cehlarika-do-prveho-timu-v-providence-sa-zaradil-k-lidrom/"><u>Boston opäť povolal Cehlárika do prvého tímu, v Providence sa zaradil k lídrom</u></a> © SITA Všetky práva vyhradené.</p>
    </article>
  </body>
</html>