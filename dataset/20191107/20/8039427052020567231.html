<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948924"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T20:32:33+00:00"/>
    <meta property="og:title" content="జగన్ ట్వీట్‌పై నారా లోకేశ్ కౌంటర్"/>
    <meta property="og:description" content="ADVT అమరావతి : అగ్రిగోల్డ్ బాధితులకు ఇచ్చిన వాగ్దానం ప్రకారం పదివేల లోపు డిపాజిట్ చేసిన వారికి చెల్లింపులను ప్రారంభించడం సంతోషంగా ఉందని ముఖ్యమంత్రి జగన్మోహన్ రెడ్డి ట్విట్టర్ వేదికగా సంతోషం వ్యక్తం చేశారు. అగ్రిగోల్డ్ బాధితులు వివిధ రాష్ట్రాల్లో ఉన్నా సరే, తమ ప్రభుత్వం ఆదుకుందని, అందరి దీవెనల వల్లే ఇది సాధ్యమైందని జగన్ ప్రకటించారు.  అయితే టీడీపీ జాతీయ ప్రధాన కార్యదర్శి నారా లోకేశ్ సీఎంకు కౌంటర్ ఇచ్చారు. అగ్రిగోల్డ్ స్కామ్ జరిగింది మహామేత హయాంలోనని, బాధితులకు న్యాయం జరగకుండా అడ్డుపడింది దొంగబ్బాయని ట్విట్టర్ వేదికగా విరుచుకుపడ్డారు. అగ్రిగోల్డ్ ఆస్తులు కొట్టేయడానికి పక్కా స్కెచ్‌తోనే వైసీపీ నేతలు గతంలో కేసులు వేసి, ఆస్తుల కొనుగోలుకు ముందుకొచ్చిన కంపెనీలను బెదిరించారని తీవ్రంగా ఆరోపించారు.  బాధితులకు 1,150 కోట్లు చెల్లిస్తామని చెప్పి, మడమ తిప్పడం వెనక రహస్యమేందని ఆయన ప్రశ్నించారు. అగ్రిగోల్డ్ సూత్రధారులతో జె-ట్యాక్స్ కోసం జరుగుతున్న చర్చలు కొలిక్కి వచ్చే వరకూ బాధితులకు వైకాపా న్యాయం చేయడం కలేనని లోకేశ్ ఎద్దేవా చేశారు."/>
  </head>
  <body>
    <article>
      <h1>జగన్ ట్వీట్‌పై నారా లోకేశ్ కౌంటర్</h1>
      <address>
        <time datetime="2019-11-07T20:32:33+00:00">07 Nov 2019, 20:32</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>అమరావతి :</b> అగ్రిగోల్డ్ బాధితులకు ఇచ్చిన వాగ్దానం ప్రకారం పదివేల లోపు డిపాజిట్ చేసిన వారికి చెల్లింపులను ప్రారంభించడం సంతోషంగా ఉందని ముఖ్యమంత్రి జగన్మోహన్ రెడ్డి ట్విట్టర్ వేదికగా సంతోషం వ్యక్తం చేశారు. అగ్రిగోల్డ్ బాధితులు వివిధ రాష్ట్రాల్లో ఉన్నా సరే, తమ ప్రభుత్వం ఆదుకుందని, అందరి దీవెనల వల్లే ఇది సాధ్యమైందని జగన్ ప్రకటించారు.  అయితే టీడీపీ జాతీయ ప్రధాన కార్యదర్శి నారా లోకేశ్ సీఎంకు కౌంటర్ ఇచ్చారు. అగ్రిగోల్డ్ స్కామ్ జరిగింది మహామేత హయాంలోనని, బాధితులకు న్యాయం జరగకుండా అడ్డుపడింది దొంగబ్బాయని ట్విట్టర్ వేదికగా విరుచుకుపడ్డారు. అగ్రిగోల్డ్ ఆస్తులు కొట్టేయడానికి పక్కా స్కెచ్‌తోనే వైసీపీ నేతలు గతంలో కేసులు వేసి, ఆస్తుల కొనుగోలుకు ముందుకొచ్చిన కంపెనీలను బెదిరించారని తీవ్రంగా ఆరోపించారు.  బాధితులకు 1,150 కోట్లు చెల్లిస్తామని చెప్పి, మడమ తిప్పడం వెనక రహస్యమేందని ఆయన ప్రశ్నించారు. అగ్రిగోల్డ్ సూత్రధారులతో జె-ట్యాక్స్ కోసం జరుగుతున్న చర్చలు కొలిక్కి వచ్చే వరకూ బాధితులకు వైకాపా న్యాయం చేయడం కలేనని లోకేశ్ ఎద్దేవా చేశారు.</p>
    </article>
  </body>
</html>