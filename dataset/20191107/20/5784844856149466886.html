<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/googlov-veliki-nacrt-boja-proti-tehnoloski-odvisnosti-kos-papirja.html?RSS7ef750f82a84fb4cd6e91e9b771ca91f"/>
    <meta property="og:site_name" content="Računalniške novice"/>
    <meta property="article:published_time" content="2019-11-07T20:45:00+00:00"/>
    <meta property="og:title" content="Googlov veliki načrt boja proti tehnološki odvisnosti: kos papirja"/>
    <meta property="og:description" content="Papirnati telefon, brez šale - je del Googlovega eksperimenta &quot;digitalnega dobrega počutja&quot;. Prejšnji teden je tehnološki gigant objavil svojo novo &quot;napravo&quot;, ki vsebuje tiskanje i"/>
  </head>
  <body>
    <article>
      <h1>Googlov veliki načrt boja proti tehnološki odvisnosti: kos papirja</h1>
      <address>
        <time datetime="2019-11-07T20:45:00+00:00">07 Nov 2019, 20:45</time>
      </address>
      <p>Papirnati telefon, brez šale - je del Googlovega eksperimenta "digitalnega dobrega počutja". Prejšnji teden je tehnološki gigant objavil svojo novo "napravo", ki vsebuje tiskanje informacij, do katerih bi sicer prišli preko telefona - navodila za pot, telefonske številke, igre itd. Kot lahko vidimo v spodnjem videoposnetku so vse te informacije natisnjene na papir, ki je potem zložen na osem delov - in dobimo papiranti telefon. </p>
      <p>Kot omenjeno, papirnati telefon ni šala, temveč realnost. "Glavni namen papirnatega telefona je ljudem ponuditi alternativno rešitev za celodnevno nošenje telefona. Vse informacije pa čakajo na kosu papirja", pravi Emma Turpin, vodja ekipe na v laboratoriju Google Creative Lab. Dodala je še, da so mnenja, da bo za ljudi eksperiment zelo koristen.</p>
      <p>Pot do telefona Paper Phone se je začela, ko je ekipa začela razmišljati o tem, kako bi ljudem priskrbeli "digitalni detoks". Adrian Westaway, direktor "tehnologije in čarovnije" pri dizajnerskem studiu Special Projects v Londonu, ki so se povezali z Googlom, je povedal: "Številni ljudje, s katerimi smo se pogovarjali glede tega, da bi morali za cel dan nekje doma pustiti telefon, so bili zgroženi glede dotične ideje. Praktično nihče si dandanes več ne predstavlja, kako je preživeti dan brez telefona kajne"?</p>
      <p>Ekipa je tako ustvarila Paper Phone, kot način, kakor pravi Westaway, kako na nek nežen, empatičen način preživeti nekaj časa brez mobilnega telefona. To za večino ljudi verjetno predstavlja "misijo nemogoče", vendar Google verjame, da lahko njihov papirnati telefon pripomore k rešitvi problema.</p>
      <p>
        <b>Kaj je glavna ideja papirnatega telefona?</b>
      </p>
      <p>Paper Phone je eden zadnjih poizkusov odgovorov Googla na kritike, ki mu očitajo, da prispeva k epidemiji tehnološke odvisnosti. Med podobne projekte spadajo še Unlock Clock, ki nas opozarja na to, kako pogosto odklenemo telefon in WeFlip, kjer skupine ljudi skupaj ugasnejo telefon in tako preživijo nekaj časa v "tehnološki tišini". Google - poleg ostalih gigantov iz Silicijeve doline - na svoj račun dobiva številne negativne komentarje, ki pravijo, da ustvarja produkte, ki spodbujajo brezglavo tipkanje, podrsavanje in konstantno gledanje v telefon. Vse to nadomešča človeško interakcijo, ki bi po mnenju kritikov morala še vedno biti na prvem mestu. </p>
      <p>Obstaja pa razlika v tem, ali nenehno gledamo v telefone in posodabljamo Instagram časovnico, torej neka ne najbolj koristna aktivnost, ali pa na drugi strani uporabljamo naše naprave za dejansko nekaj koristnega, za neko aktivnost, ki nam življenje izboljša, ali olajša: recimo naročevanje živil za pripravo zdravega obroka, deljenje stroškov s cimri, ali izvajanje aktivnosti, za katere so telefoni v štartu bili dejansko narejeni - za klicanje. Ljudje pogosto ne ločimo več kaj je tisti koristno in kaj je nepotrebno in obremenjujoče kajne? Googlov papiranti telefon je tukaj za to, da pomaga.</p>
      <p>Imetniki pametnih telefonov se v vse večji meri zavedamo, da pametne naprave ne uporabljamo na pameten način oz. še več, da jih uporabljamo na "neumen način". S tem seveda ni nič narobe, dokler ne prestopimo meje zdravega načina uporabe naprav. Po tem pa lahko dejansko začnemo govoriti o tehnološki zasvojenosti. Google in podobne korporacije imajo ogromno moč, da lahko stvari spremenijo v smer, ki si jo pač same zastavijo - ali je ta smer dobra za uporabnike, ali pa bodo na prvo mesto postavili lasten zaslužek, je odvisno od vsakega podjetja posebej.                 </p>
      <p>Strokovnjaki za digitalni detoks pravijo, da je Googlov papirnati telefon ponovna obnovitev produkta, ki je bil prisoten že veliko pred pametnim telefonom: planer. Tiffany Shlain, avtorica knjige <a href="https://www.amazon.com/24-Power-Unplugging-One-Week/dp/1982116862"><i>24/6: The Power of Unplugging One Day a Week</i></a>, se sprašuje, zakaj bi človek izbral Paper Phone in ne majhno, prenosno knjigico, ki vsebuje vse ključne informacije. "V bistvu sem zelo poziticno presenečena", pravi glede uporabe papirnatega telefona. Dandnes ste verjetno opazili, da se v modo vračajo takšni in drugačni planerji, ki jih ljudje uporabljamo na različne načine. Kot bomo videli v nadaljevanju, je Google pri kreaciji papirnatega telefona izhajal ravno iz teh. </p>
      <p>
        <b>Paper Phone nastail zaradi klasičnih, tiskanih planerjev</b>
      </p>
      <p>Westaway priznava, da je inspiracijo za Paper Phone v veliki meri črpal iz osebnih dnevnikov, ki vsebujejo prazne strani, ki so namenjene pisanju idej. "Največji izziv, s katerim smo se soočali, je bil, kako najti pravo ravnotežje med čisto praktičnostjo in majhnim elementom navdušenja", je povedal Westaway.</p>
      <p>Julie Albright, avtorica knjige <i><a href="https://www.amazon.com/Left-Their-Own-Devices-Reshaping/dp/1633884449">Left to Their Own Devices: How Digital Natives Are Reshaping the American Dream</a></i> se loteva še ene zanimive teme, ki je povezana s tehnološko odvisnostjo. Zanima jo namreč dinamika med mladimi in tehnologijo. Ona se je odločila, da proti Googlo zavzame prav poseben položaj, kajti kot sama pravi Google napačno postavlja odnos med digitalnim dobrim počutjem in uporabo telefona. Albrightova pravi, da lahko telefoni in digitalno dorbro počutje živijo v sožitju.  </p>
      <p>"Digitalno dobro počutje je odvisno od pravega ravnotežja med časom, ki ga prežimo z našimi napravami in časom, ki ga preživimo "zunaj", v fizičnem svetu, kjer se soočamo z družbenimi, emocionalnimi in spiritualnimi potrebami", še dodaja. Problem, ki je tako ali tako že kar nekaj časa prisoten v modernem svetu je, da ljudje nadomeščajo ostale, zdrave aktivnosti, kot so vadba, preživljanje časa v naravi, ali druženje na klasičen način z družino in prijatelji, z igranjem videoiger, brskanjem po družbenih omrežjih itd. </p>
      <p>Albrightova pravi, da je boljši način, kako izvesti digitalni detoks, da smo enostavno bolj kritični in bolj "pametni" pri uporabi naših telefonov. S tem ne mislimo na to, da je pa zdaj potrebno takoj zmanjšati količino uporabe, kajti to bo slabo vplivalo na dolgoročne rezultate. Avtorica predlaga, da sami pri sebi ali znotraj družine ustvarimo neke "svete prostore". Brez skrbi, ne gre za gradnjo kakih svetišč, temveč gre preprosto za neka območja, ali dejansko prostore, kjer so telefoni prepovedani, spodbujana pa je človeška interakcija. Lahko je to tudi določen čas, kot je recimo večerja. Za vse tiste, ki si želijo začeti z digitalnim detoksom, Albrightova pravi, da je morda za začetek pametno razmišljati o nakupu alarmne ure, telefon pa med spanjem odstraniti iz spalnice. Eden od načinov, kako začeti je tudi ta, da si preprosto začnemo stvari zapisovati v nek zvezek, ali beležko, s čimer se izognemo nenehnemu gledanju v telefon. </p>
      <p>Mnogo je govora o tem, kako moramo paziti na svoje otroke, ki preveč časa preživijo za ekrani kajne? Kaj pa mi, odrasli? Priklenjeni smo na takšne in drugačne ekrane, telefone, računalnike, televizije in še več, pa vendarle se največ časa ukvarjamo s tem, kako drugi uporabljajo naprave in zakaj nam vseeno ne gre tako slabo. Vsak lahko najprej analizira samega sebe in vsak lahko izboljša svoj način življenja s tem, kako uporablja telefon in ostale naprave. Nekaj nasvetov je izpostavljenih zgoraj, seveda pa bomo veseli še kakšnega v komentarjih spodaj. </p>
      <figure>
        <iframe src="https://www.youtube.com/embed/mAKzUcM0w_s" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.technologyreview.com/s/614669/googles-big-plan-to-fight-tech-addiction-a-piece-of-paper/">TechnologyReview</a></footer>
    </article>
  </body>
</html>