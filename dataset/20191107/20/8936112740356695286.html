<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/napieta-atmosfera-w-napoli-arkadiusza-milika-i-piotra-zielinskiego,983786.html"/>
    <meta property="og:site_name" content="TVN24"/>
    <meta property="article:published_time" content="2019-11-07T20:56:00+00:00"/>
    <meta property="og:title" content="Gwizdy i krzyki na treningu Napoli. &quot;Najemnicy&quot;"/>
    <meta property="og:description" content="Napięta atmosfera panuje wokół drużyny Napoli, której piłkarzami są reprezentanci Polski Arkadiusz Milik i Piotr Zieliński. Od pewnego czasu trwa konflikt wewnątrz klubu, a teraz do awantury włączy..."/>
  </head>
  <body>
    <article>
      <h1>Gwizdy i krzyki na treningu Napoli. "Najemnicy"</h1>
      <address>
        <time datetime="2019-11-07T20:56:00+00:00">07 Nov 2019, 20:56</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/4408b566-fd67-4524-8fa9-4ab483b30df4.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3a97cc73-1f34-4a36-bd6b-7cce1074d970-480p.mp4"/>
          <figcaption>Napoli - Salzburg</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/224cd485-4689-4f3a-be75-358a9f97ee65-480p.mp4"/>
          <figcaption>Roma - Napoli 2:1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/1d3d608d-3bb7-4e27-991f-2480b445cbca-480p.mp4"/>
          <figcaption>SSC Napoli - Atalanta</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/3f114f88-23c9-4776-9bfa-0b1acf7c191b-480p.mp4"/>
          <figcaption>FC Salzburg - SSC Napoli</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/e1f7862b-7e27-41c3-9bbb-6440c6cbbd08-480p.mp4" autoplay="" loop=""/>
          <figcaption>Napoli gotowe na mecz z Salzburgiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figcaption>Napoli zaledwie zremisowało z Salzburgiem u siebie Foto: Getty Images | Video: Getty Images</figcaption>
      </slideshow>
      <h3>Napięta atmosfera panuje wokół drużyny Napoli, której piłkarzami są reprezentanci Polski Arkadiusz Milik i Piotr Zieliński. Od pewnego czasu trwa konflikt wewnątrz klubu, a teraz do awantury włączyli się kibice, którzy są wściekli na zawodników za słabe wyniki.</h3>
      <p>
        <a href="https://player.pl/">
          <b>Mecze ligi włoskiej można oglądać w kanałach ELEVEN SPORTS w Player.pl</b>
        </a>
      </p>
      <p>Włoskie media relacjonują, że około 150 fanów Napoli zgromadziło się w czwartek po południu w pobliżu Stadio San Paolo. Otoczeni przez policjantów kibice odpalili race i wywiesili na bramie wjazdowej transparent z napisem "Szacunek".</p>
      <h3>"Zasługujemy na więcej"</h3>
      <related>
        <a href="https://eurosport.tvn24.pl/pilka-nozna,105/nieskuteczne-napoli-zaprzepascilo-szanse-na-awans,983216.html"/>
      </related>
      <p>Ultrasi Napoli zgromadzili się niedaleko szatni piłkarzy. Niepochlebne okrzyki musiały dojść do uszu zawodników.</p>
      <p>Równie nerwowo było podczas otwartego treningu, na który weszło już blisko tysiąc fanów z Neapolu. Mieli oni wygwizdać piłkarzy i nazywać ich "najemnikami". Skandowano m.in. "Zasługujemy na więcej". Kibice domagali się dymisji trenera Carlo Ancelottiego. Dostało się także prezesowi Aurelio De Laurentiisowi.</p>
      <h3>Konflikt z Ancelottim</h3>
      <p>Jak zaznacza miejscowa prasa, w Napoli nie brakuje obecnie sporów. Szef klubu najpierw był poróżniony z Ancelottim, a potem skrytykował również dwóch piłkarzy, z którymi solidarni postanowili być pozostali gracze. Zawodnicy z kolei narzekali na metody pracy syna głównego szkoleniowca - Davide, który jest także jego asystentem.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/4408b566-fd67-4524-8fa9-4ab483b30df4.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Wyniki piłkarzy Napoli nie podobają się ich fanom<cite>Źródło: Getty Images</cite></figcaption>
      </figure>
      <p>Do eskalacji konfliktu doszło we wtorkowy wieczór po meczu grupowym Ligi Mistrzów z FC Salzburg (1:1). De Laurentiis już wcześniej zarządził, że drużyna ma później udać się do ośrodka treningowego i tam zostać aż do kolejnego spotkania w Serie A.</p>
      <h3>Zignorowali prezesa</h3>
      <related>
        <a href="https://eurosport.tvn24.pl/pilka-nozna,105/bunt-w-napoli-trener-i-pilkarze-przeciwko-decyzji-prezydenta,983290.html"/>
      </related>
      <p>Decyzja nie spodobała się trenerowi, który ostentacyjnie nie poszedł na konferencję prasową. Z kolei piłkarze zignorowali polecenie prezesa i po meczu udali się prosto do domów. Władze klubu zapowiedziały wyciągnięcie konsekwencji, ale nie podały szczegółów.</p>
      <p>Obecny sezon w Napoli na pewno nie toczy się zgodnie z oczekiwaniami. Wicemistrzowie Włoch mieli walczyć o scudetto, a tymczasem zawodzą na całej linii i zajmują obecnie dopiero siódme miejsce w tabeli Serie A. Po 18. kolejkach do prowadzącego Juventusu tracą już jedenaście punktów.</p>
      <p>Nic dziwnego, że pozycja Carlo Ancelottiego jest zagrożona, a konflikty w klubie nie sprzyjają poprawie formy zespołu.</p>
      <p>Autor: dasz / Źródło: PAP, eurosport.pl, gazzetta.it</p>
    </article>
  </body>
</html>