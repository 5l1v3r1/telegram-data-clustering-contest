<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/centre-asks-states-to-remain-alert-ahead-of-sc-s-ayodya-case-369.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T20:22:00+00:00"/>
    <meta property="og:title" content="അയോധ്യ വിധി: എല്ലാ സംസ്ഥാനങ്ങളിലും സുരക്ഷ വര്‍ധിപ്പിക്കണമെന്ന് കേന്ദ്ര നിര്‍ദേശം"/>
    <meta property="og:description" content="Ayodhya Ayodhya Case Central Government India ന്യൂദല്‍ഹി: അയോധ്യ കേസിലെ വിധി വരുന്നതിനു മുന്നോടിയായി സംസ്ഥാനങ്ങളില്‍ സുരക്ഷ വര്‍ധിപ്പിക്കണമെന്ന് കേന്ദ്ര സര്‍ക്കാര്‍ നിര്‍"/>
  </head>
  <body>
    <article>
      <h1>അയോധ്യ വിധി: എല്ലാ സംസ്ഥാനങ്ങളിലും സുരക്ഷ വര്‍ധിപ്പിക്കണമെന്ന് കേന്ദ്ര നിര്‍ദേശം</h1>
      <address><time datetime="2019-11-07T20:22:00+00:00">07 Nov 2019, 20:22</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: അയോധ്യ കേസിലെ വിധി വരുന്നതിനു മുന്നോടിയായി സംസ്ഥാനങ്ങളില്‍ സുരക്ഷ വര്‍ധിപ്പിക്കണമെന്ന് കേന്ദ്ര സര്‍ക്കാര്‍ നിര്‍ദേശം. പ്രശ്‌ന സാധ്യതാ മേഖലകളില്‍ സുരക്ഷ വര്‍ധിപ്പിക്കണമെന്നാണ് സംസ്ഥാന സര്‍ക്കാരുകള്‍ക്ക് കേന്ദ്രം കൊടുത്തിരിക്കുന്ന നിര്‍ദേശം.</p>
      <p>പ്രശ്‌ന ബാധിത പ്രദേശങ്ങളില്‍ മതിയായ സുരക്ഷാ ഉദ്യോഗസ്ഥരെ വിന്യസിക്കണമെന്നും രാജ്യത്ത് എവിടെയും അനിഷ്ട സംഭവങ്ങള്‍ നടക്കില്ലെന്നും ഉറപ്പുവരുത്തണമെന്നും ആഭ്യന്തര മന്ത്രാലയത്തിന്റെ നിര്‍ദേശത്തില്‍ പറയുന്നു. നിലവില്‍ ഉത്തര്‍പ്രദേശില്‍ 4000 അര്‍ദ്ധ സൈനികരെ സുരക്ഷയ്ക്ക് വേണ്ടി നിയമിച്ചിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/no-horse-trading-no-poaching-dont-form-govt-without-sena-rss-to-bjp534.html?utm_source=doolnews&amp;utm_medium=related"/>
      </related>
      <p>അതേസമയം, അയോധ്യ കേസിലെ വിധി വരുന്നതിനു മുന്നോടിയായി സോഷ്യല്‍ മീഡിയ അക്കൗണ്ടുകള്‍ നിരീക്ഷിക്കാന്‍ 16000 വോളണ്ടിയര്‍മാരെ നിയമിച്ചിട്ടുണ്ട്. ഫൈസാബാദ് പൊലീസാണ് സോഷ്യല്‍ മീഡിയയില്‍ ആക്ഷേപകരമായ കാര്യങ്ങള്‍ പ്രചരിപ്പിക്കുന്നുണ്ടോ എന്ന് നിരീക്ഷിക്കാന്‍ വോളണ്ടിയര്‍മാരെ നിയമിച്ചിരിക്കുന്നത്.</p>
      <p>കൂടാതെ അയോധ്യയിലെ 1600 പ്രദേശങ്ങളിലായി ആളുകളെ നിരീക്ഷിക്കാന്‍ 16000 വോളണ്ടിയര്‍മാരെ വേറേയും നിയമിച്ചിട്ടുണ്ടെന്ന് മുതിര്‍ന്ന പൊലീസ് ഉദ്യോഗസ്ഥന്‍ ആശിഷ് തിവാരി പറഞ്ഞിരുന്നു.</p>
      <p>സുപ്രീം കോടതി ചീഫ് ജസ്റ്റിസ് രഞ്ജന്‍ ഗൊഗോയ് നവംബര്‍ 17നു വിരമിക്കുന്നതിനു മുന്നോടിയായി അയോധ്യ കേസില്‍ വിധി പ്രസ്താവമുണ്ടാകുമെന്നാണ് പ്രതീക്ഷിക്കുന്നത്.</p>
      <related>
        <a href="https://www.doolnews.com/pc-george-mla-against-kerala-government-236.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>രാമ ഭൂമിക്കുവേണ്ടി പ്രകടനം വിളിക്കാനോ, വിഗ്രഹങ്ങള്‍ സ്ഥാപിക്കാനോ, ദൈവങ്ങളെ അധിക്ഷേപിക്കാനോ സോഷ്യല്‍ മീഡിയ ഉപയോഗിക്കരുതെന്ന് ജില്ലാ മജിസ്ട്രേറ്റ് അനുജ് കുമാര്‍ ഝ ഉത്തരവിറക്കിയിരുന്നു. ഡിസംബര്‍ 28 വരെ ഈ ഉത്തരവ് നിലനില്‍ക്കും.</p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>