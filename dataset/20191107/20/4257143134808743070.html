<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/a-tek-megkoszonte-a-budapestieknek"/>
    <meta property="og:site_name" content="infostart"/>
    <meta property="article:published_time" content="2019-11-07T20:13:16+00:00"/>
    <meta property="og:title" content="A TEK megköszönte a budapestieknek"/>
    <meta property="og:description" content="A Terrorelhárítási Központ azt közölte, hogy 20:20 órakor feloldotta azokat a korlátozó intézkedéseket, amelyeket a török elnök budapesti látogatása miatt vezetett be a főváros egyes területein."/>
  </head>
  <body>
    <article>
      <h1>A TEK megköszönte a budapestieknek</h1>
      <address><time datetime="2019-11-07T20:13:16+00:00">07 Nov 2019, 20:13</time> by <a rel="author">Infostart / MTI</a></address>
      <h3>A Terrorelhárítási Központ azt közölte, hogy 20:20 órakor feloldotta azokat a korlátozó intézkedéseket, amelyeket a török elnök budapesti látogatása miatt vezetett be a főváros egyes területein.</h3>
      <p>Közleményében a TEK köszönetet mond a budapesti közlekedők türelméért és együttműködéséért, ami lehetővé tette, hogy a védett személy akadálytalanul és biztonságosan haladhasson a programhelyszínek között.</p>
      <p>Hozzátették, köszönet illeti a hazai társzerveket és a török partnerszolgálat szakembereit is, akik színvonalas együttműködésükkel segítették a TEK munkáját és a küldöttség magas szintű védelmének megszervezését.</p>
      <p>
        <i>Nyitókép: MTI/Illyés Tibor</i>
      </p>
    </article>
  </body>
</html>