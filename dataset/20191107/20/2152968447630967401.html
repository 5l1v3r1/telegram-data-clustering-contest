<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/07/64-g-sled-smyrtta-mu-djeims-diin-vyzkrysva-vyv-film.428878"/>
    <meta property="og:site_name" content="Dnes.bg"/>
    <meta property="article:published_time" content="2019-11-07T20:43:00+00:00"/>
    <meta property="og:title" content="64 г. след смъртта му – Джеймс Дийн &quot;възкръсва&quot; във филм"/>
    <meta property="og:description" content="Той ще влезе в роля благодарение на новите дигитални технологии | Dnes.bg"/>
  </head>
  <body>
    <article>
      <h1>64 г. след смъртта му – Джеймс Дийн "възкръсва" във филм</h1>
      <h2>Той ще влезе в роля благодарение на новите дигитални технологии</h2>
      <address><time datetime="2019-11-07T20:43:00+00:00">07 Nov 2019, 20:43</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Джеймс Дийн не е жив вече 64 години, но култовият актьор ще попадне в кастинга на нов филм за войната във Виетнам, като той ще възкръсне благодарение на новите технологии, съобщава Асошиейтед прес, цитиран от БТА.</p>
      <p>Новата лента е със заглавие "Finding Jack" (Търсенето на Джак) и в нея компютърно генерираният Дийн ще играе една от главните роли. Неговият дигитален образ ще бъде възстановен въз основа на филми и снимки, а гласът му ще бъде озвучен от друг актьор.</p>
      <p>Дигитално генерирани посмъртни изпълнения на актьори намериха място напоследък в някои продукции. Но при тях ставаше дума за роли, които те бяха вече изиграли. Към тях трябва да причислим актьорите Кари Фишър и Питър Къшинг от "Междузвездни войни", които се завърнаха на екран след смъртта си в "Rogue One: История от Междузвездни войни".</p>
      <p>Но идеята да се даде нова "дигитална" роля на един от най-обичаните холивудски екранни герои не се посреща радушно от американските кинодейци и бе подложена на. Актьорът Крис Еванс, който се превъплъщава в главната роля на "Капитан Америка", бе един от тези, които възроптаха срещу това решение. "Остава сега да накараме компютър да нарисува картина на Пикасо или да напише и изпее няколко нови песни от името на Джон Ленън!", написа актьорът в Twitter.</p>
      <p>Но продуцентите на новия филм защитиха своя избор. Те припомниха думите на легендарния актьор, с които са се опитали да се съобразят:"Ако човек може да прехвърли границата между живота и смъртта, ако остане жив в паметта на хората и след кончината си, той вероятно е бил велик човек. Безсмъртието е единствената форма на истинския успех!".</p>
      <p>Новият филм ще бъде екранизация по романа "Finding Jack" на писателя Гарет Крокър. Режисьори са Антон Ърнст и Тати Голик, а снимките ще започнат на 17 ноември.</p>
    </article>
  </body>
</html>