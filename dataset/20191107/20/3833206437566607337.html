<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Edinstveniyat-naslednik-na-milionite-na-Slavi-Trifonov-Provalyate-mi-zhivota-912047"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-07T20:28:00+00:00"/>
    <meta property="og:title" content="Единственият наследник на милионите на Слави Трифонов: Проваляте ми живота!"/>
    <meta property="og:description" content="Единственият наследник на Слави Трифонов - неговият племенник Теодор, изригна скандално в социалните..."/>
  </head>
  <body>
    <article>
      <h1>Единственият наследник на милионите на Слави Трифонов: Проваляте ми живота!</h1>
      <address>
        <time datetime="2019-11-07T20:28:00+00:00">07 Nov 2019, 20:28</time>
      </address>
      <p>Единственият наследник на Слави Трифонов - неговият племенник Теодор, изригна скандално в социалните мрежи, че животът му е провален.</p>
      <p>Младежът, който неволно попадна в публичното пространство заради славата на чичо си, заяви, че не му е приятно да бъде светска личност и предпочита да запази анонимността си. Най-болезнено племенникът на Дългия приемал факта, че се спекулира с любовния му живот, което му пречело да има сериозна приятелка. </p>
      <p>"Здравейте, мисля, че дойде моментът и аз да коментирам гнусните статии, които се пишат по мой адрес: колко пъти ме оженихте и разведохте, нямате никакво право да се мешате и да проваляте личния ми живот. Той си е мой, аз мога да бъда с която се чувствам щастлив. Измисляте си неща, които вредят на мен и на моите близки.</p>
      <p>Няма една истина в това, което казвате, но пиша това с цел да защитя името си и да кажа, че всичко, което пишете, е лъжа. И никой не може да ми каже с коя да бъда или не. Замислете се вие, които пишете това, че и вие имате деца и няма да ви е приятно един ден и за вашите деца да пишат така", изля гнева си Теодор.</p>
      <p>За неговия живот не се знае много, освен, че учи в престижен университет в Шанхай, където го изпратил именнно чичо му. Слави е поел разноските по обучението на сина на сестра си Петя. От години се говори, че точно Теодор е човекът, който ще наследи богатството на Трифонов.</p>
      <p>Младежът често гостува на чичо си в София и от снимките му се вижда, че всячески се опитва да го имитира. Освен, че се облича със скъпарските дрехи на любимия дизайнер на Дългия - Филип Плейн, Тео редовно държи да се показва като баровец, пушейки скъпи пури и пийвайки марково уиски, допълва още "Ретро".</p>
    </article>
  </body>
</html>