<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/07/daydream-morto-lunga-vita-alla-realta-virtuale-smartphone-google-apre-tutti-software-cardboard-679534/"/>
    <meta property="og:site_name" content="AndroidWorld"/>
    <meta property="article:published_time" content="2019-11-07T20:15:24+00:00"/>
    <meta property="og:title" content="Daydream è morto, lunga vita alla Realtà Virtuale su smartphone! Google apre a tutti il software di Cardboard"/>
    <meta property="og:description" content="Nel 2014 l’arrivo di Cardboard era stato accolto con un certo entusiasmo: si trattava di uno dei primi kit fai-da-te..."/>
  </head>
  <body>
    <article>
      <h1>Daydream è morto, lunga vita alla Realtà Virtuale su smartphone! Google apre a tutti il software di Cardboard</h1>
      <address><time datetime="2019-11-07T20:15:24+00:00">07 Nov 2019, 20:15</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Nel 2014 l’arrivo di <a href="https://www.androidworld.it/tag/google-cardboard/">Cardboard</a> era stato accolto con un certo entusiasmo: si trattava di <b>uno dei primi kit fai-da-te per la realtà virtuale su smartphone</b>, una tecnologia che sembrava essere sul punto di esplodere. Invece le cose sono andate diversamente e tutto è <a href="https://www.androidworld.it/2019/09/15/google-daydream-sta-morendo-lentamente-qualcuno-ne-sta-accorgendo-663059/">scivolato silenziosamente ai margini dell’attenzione generale</a>. <a href="https://www.androidworld.it/tag/google/">Google</a> stessa dice di aver spedito più di 15 milioni di Cardboard, ma ha notato che il suo uso è calato nel tempo, fino ad arrivare alla <a href="https://www.androidworld.it/2019/10/16/daydream-vr-no-pixel-4-672758/">comunicazione di chiusura di Daydream</a>, lo scorso mese.</p>
      <p>Ora che le attività sono ufficialmente cessate, Mountain View <b>si allontana di un altro passo dal progetto aprendo il codice del visore</b> e postando <a href="https://arvr.google.com/cardboard/manufacturers/">le sue specifiche tecniche online</a> per chiunque sia interessato. In effetti la moda della <a href="https://www.androidworld.it/tag/realta-virtuale/">Realtà Virtuale</a> che ha travolto il settore della tecnologia nei primi anni del decennio sembra essere quasi del tutto passata, con le residue attenzioni rivolte verso le potenzialità della <a href="https://www.androidworld.it/tag/realta-aumentata/">Realtà Aumentata</a>.</p>
      <p>Google ha dichiarato che ora che il progetto è open source <b>continuerà a contribuire al suo sviluppo aggiungendo nuove funzioni</b>, ma al di là dell’annunciare l’arrivo di un pacchetto SDK per Unity, <b>non ci sono molte altre promesse</b>. Se volete dare un’occhiata alla documentazione per sviluppatori la potete trovare <a href="https://developers.google.com/cardboard">qui</a>, mentre l’SDK di Cardboard è stato <a href="https://github.com/googlevr/cardboard">postato su GitHub</a>.</p>
      <p>Via: <a href="https://www.theverge.com/2019/11/6/20952495/google-cardboard-open-source-phone-based-vr-daydream">The Verge</a></p>
    </article>
  </body>
</html>