<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902853/-flick-kan-langer-verblijf-in-m-nchen-krijgen-ten-hag-blijft-topkandidaat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T20:24:00+00:00"/>
    <meta property="og:title" content="'Flick kan langer verblijf in München krijgen, Ten Hag blijft topkandidaat'"/>
    <meta property="og:description" content="Bayern München gaat mogelijk tóch geen opvolger voor de ontslagen Niko Kovac aanstellen. Hans-Dieter Flick zal als interim-trainer de leiding hebben tijdens Der Klassiker tegen Borussia Dortmund en blijft misschien wel langer aan bij Der Rekordmeister."/>
  </head>
  <body>
    <article>
      <h1>'Flick kan langer verblijf in München krijgen, Ten Hag blijft topkandidaat'</h1>
      <address>
        <time datetime="2019-11-07T20:24:00+00:00">07 Nov 2019, 20:24</time>
      </address>
      <p>
        <b>Bayern München gaat mogelijk tóch geen opvolger voor de ontslagen Niko Kovac aanstellen. Hans-Dieter Flick zal als interim-trainer de leiding hebben tijdens Der Klassiker tegen Borussia Dortmund en blijft misschien wel langer aan bij Der Rekordmeister.</b>
      </p>
      <p>Volgens <i>Sport1</i> heeft Flick 'zijn lot in eigen handen'. Als Bayern genoeg indruk maakt tijdens de topper tegen BVB, is de kans aanwezig dat de 54-jarige oud-assistent het seizoen mag afmaken als eindverantwoordelijke aan de Säbener Straße. Naar verluidt zou een groot deel van de selectie prima kunnen leven met een langer verblijf van Flick.</p>
      <figure>
        <iframe data-src="https://twitter.com/Plettigoal/status/1192507208325632007?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De naam van Erik ten Hag blijft nog altijd nadrukkelijk rondzingen in München. De Ajax-trainer verklaarde deze week dat hij niet van plan is om voortijdig op te stappen in Amsterdam, maar geldt volgens <i>Sport1</i> als 'Wunschkandidat' voor het nieuwe seizoen. Arsène Wenger lijkt afgehaakt. De geroutineerde Fransman was in beeld om Kovac – al dan niet tot het einde van het seizoen – op te volgen, maar volgens <i>BILD</i> hebben beide partijen het bij één gesprek gehouden.</p>
    </article>
  </body>
</html>