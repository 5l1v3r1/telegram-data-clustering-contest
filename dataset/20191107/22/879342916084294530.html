<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/polityka/policziya-zayavoyu-portnova-vidkryla-spravu-stosovno-zhurnalistiv"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T22:10:01+00:00"/>
    <meta property="og:title" content="Поліція за заявою Портнова відкрила справу стосовно журналістів"/>
    <meta property="og:description" content="Національна поліція відкрила кримінальне провадження за заявою екс-глави Адміністрації президента Януковича Андрія Портнова."/>
  </head>
  <body>
    <article>
      <h1>Поліція за заявою Портнова відкрила справу стосовно журналістів</h1>
      <address>
        <time datetime="2019-11-07T22:10:01+00:00">07 Nov 2019, 22:10</time>
      </address>
      <p>
        <b>Національна поліція відкрила кримінальне провадження за заявою екс-глави Адміністрації президента Януковича Андрія Портнова.</b>
      </p>
      <p>Про це в четвер, 7 листопада, повідомляє пресслужба Міністерства внутрішніх справ.</p>
      <p>«<i>Слідчі почали кримінальне провадження за фактом перешкоджання законній професійній діяльності журналістів (ст. 171 КК) і порушення недоторканності приватного життя (ст. 182 КК)</i>», - йдеться в повідомленні.</p>
      <p>Сам Портнов на своєму Telegam-каналі уточнив, що подана ним заява стосується журналістів Радіо Свобода.</p>
      <p>Як повідомлялося раніше, слідчі почали розслідування за фактом висловлювань Портнова на адресу журналістів Радіо Свобода щодо тієї ж статті про загрозу або насильство відносно журналіста (171 і ч. 1 ст. 345-1). На це Портнов пригрозив «симетричною відповіддю".</p>
      <p>«<i>Через годину я зареєструю в Національній поліції повністю симетричну заяву про своє кримінальне провадження щодо журналістів Радіо Свобода про незаконне стеження і перешкоджання професійній діяльності за ст. 182 і 171 КК України</i>», - написав він у своєму Telegam-каналі.</p>
      <p>Раніше <a href="https://www.slovoidilo.ua/2019/11/01/novyna/polityka/portnov-oprylyudnyv-personalni-dani-vodiya-sxem">Портнов оприлюднив персональні дані</a> члена знімальної групи програми «Схеми: корупція в деталях».</p>
      <p>Національна поліція <a href="https://www.slovoidilo.ua/2019/11/07/novyna/suspilstvo/pohrozy-zhurnalistam-radio-svoboda-policziya-rozpochala-kryminalne-provadzhennya">розпочала кримінальне провадження</a> за фактом звернень про погрози журналістам «Радіо Свобода».</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/01/novyna/polityka/portnov-oprylyudnyv-personalni-dani-vodiya-sxem"/>
        <a href="https://www.slovoidilo.ua/2019/10/04/kolonka/leonyd-shvets/polityka/imenem-portnova.-kolonka-leonida-shvecya"/>
        <a href="https://www.slovoidilo.ua/2019/11/07/novyna/suspilstvo/pohrozy-zhurnalistam-radio-svoboda-policziya-rozpochala-kryminalne-provadzhennya"/>
      </related>
    </article>
  </body>
</html>