<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18550572-creierul-uman-se-reorganizeaza-in-urma-unor-traume-corporale"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Creierul uman se ''reorganizează'' în urma unor traume corporale"/>
    <meta property="og:description" content="Atunci când un membru este amputat, regiunea din creier care se ocupă de controlarea acestuia este dedicată membrelor rămase."/>
  </head>
  <body>
    <article>
      <h1>Creierul uman se ''reorganizează'' în urma unor traume corporale</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18550572/1/creier-neuroplasticitate-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Atunci când un membru este amputat, regiunea din creier care se ocupă de controlarea acestuia este dedicată membrelor rămase.</p>
      <p>Cercetătorii au identificat dovezi ale neuroplasticităţii, capacitatea căilor neuronale de a se reorganiza, în cazul fiinţelor umane. Studii anterioare au prezentat dovezi ale acestui fenomen în cazul animalelor, dar acest studiu recent este primul care tratează acest subiect în cazul oamenilor, notează <a href="http://medicalxpress.com/news/2019-11-human-brain-rewire-traumatic-bodily.html?fbclid=IwAR0ABB8ultXP1a-ykOerVglebp68tdVJeOWQ6_ymgPiHiUxQcecnaQhQZok">Medicalxpress</a>.</p>
      <p>În cadrul unui studiu, în care au participat 48 de paersoane, dintre care 19 au trecut prin amputarea unui braţ, oamenii de ştiinţă au vrut să identifice modul în care căile neuronale se organizează. Astfel, cu ajutorul imagisticii prin rezonanţă magnetică funcţională (fRMN), cercetătorii au putut identifica modul în care zonele din creier dedicate braţului amputat au fost „reorganizate” astfel încât să fie folosite pentru controlul braţului rămas.</p>
      <p>„Când o persoană atinge ceva cu mâna dreaptă, o &lt;&lt;zonă dedicată mâinii&gt;&gt; specifică în partea stângă a creierului se aprinde ", a spus Scott Frey, expert în neuroştiinţe. „Reacţia opusă se întâmplă cu mâna stângă. Dar când cineva pierde o mână, am găsit că ambele zone din creier, pentru mâna stânga şi dreapta, devin dedicate mâinii sănătoase rămase. Acesta este un exemplu izbitor de reorganizare funcţională sau <a href="https://www.descopera.ro/cultura/12308645-cum-ne-a-schimbat-tehnologia-creierul-7-moduri-in-care-se-manifesta-transformarea">plasticitate a creierului uman</a>”, mai adaugă acesta.</p>
      <p>„Ne putem gândi la zonele creierului care procesează senzaţiile din corpul nostru ca fiind organizate într-un mod asemănător unei hărţi, cu teritorii separate dedicate regiunilor specifice ale corpului, cum ar fi mâinile, faţa sau picioarele”, a explicat dr. Frey. Atunci când unei persoane îi este amputat un braţ sau suferă de o leziune a <a href="https://www.descopera.ro/dnews/13701406-un-medicament-revolutionar-vindeca-leziunile-maduvei-spinarii">măduvei spinării</a>, creierul reorganizează această „hartă” şi modul în care senzaţiile sunt procesate. De exemplu, în cazul pierderii unei mâini, <a href="https://www.descopera.ro/stiinta/18429661-cercetatorii-au-descoperit-noi-zone-din-creier-pe-care-le-folosim-atunci-cand-citim">zona din creier dedicată</a> procesării impulsurilor venite de la aceasta ajunge să fie preluată de către funcţiile cerebrale care folosesc regiunile învecinate.</p>
      <p>Dr. Frey explică faptul că această formă de neuroplasticitate poate avea loc între regiuni apropiate din creier, dar şi în cazul unor regiuni aflate la distanţe mai mari, în cele două <a href="https://www.descopera.ro/stiinta/15665067-care-este-diferenta-dintre-emisfera-stanga-si-emisfera-dreapta-a-creierului">emisfere cerebrale.</a></p>
      <p>Studiile viitoare vor trebui să exploreze modul în care neuroplasticitatea afectează senzaţiile pe care o persoană le percepe. De asemenea, o mai bună înţelegerea a modului de funcţionare a reţelelor neuronale oferă perspectiva dezvolatării unor proteze mai bune, care ar putea oferi <a href="https://www.descopera.ro/dnews/12033519-in-premiera-mondiala-o-tehnologie-extraordinara-i-a-redat-unui-barbat-simtul-tactil-e-cu-adevarat-incredibil-video">senzaţia de atingere</a>.</p>
      <p>Studiul a fost publicat în jurnalul <i>NeuroImage</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18429661-cercetatorii-au-descoperit-noi-zone-din-creier-pe-care-le-folosim-atunci-cand-citim">Cercetătorii au descoperit noi zone din creier pe care le folosim atunci când citim</a>
        </b>
      </p>
      <p>
        <b>
          <a href="https://www.descopera.ro/stiinta/18461083-un-studiu-nou-a-identificat-amprentele-constientei-in-creierul-uman">Un studiu nou a identificat ”amprentele” conştienţei în creierul uman</a>
        </b>
      </p>
      <p>
        <b>
          <a href="https://www.descopera.ro/lumea-digitala/18286079-implanturile-cerebrale-ale-neuralink-ar-putea-sa-reprezinte-suicidul-mintii-umane">Implanturile cerebrale ale Neuralink ar putea să reprezinte suicidul minţii umane</a>
        </b>
      </p>
      <p>
        <b>
          <a href="https://www.descopera.ro/stiinta/18508321-modul-in-care-ne-amintim-este-legat-de-modul-in-care-invatam">Modul în care ne amintim este legat de modul în care învăţăm</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/natura/18472489-blob-fiinta-cu-720-de-sexe-si-fara-creier-care-poate-invata"/>
        <a href="https://www.descopera.ro/stiinta/18429661-cercetatorii-au-descoperit-noi-zone-din-creier-pe-care-le-folosim-atunci-cand-citim"/>
        <a href="https://www.descopera.ro/lumea-digitala/18239184-elon-musk-a-dezvaluit-planul-de-preluare-a-controlului-computerelor-direct-din-creier"/>
        <a href="https://www.descopera.ro/dnews/18237678-legatura-dintre-inima-si-creier-mai-puternica-decat-stiam"/>
      </related>
    </article>
  </body>
</html>