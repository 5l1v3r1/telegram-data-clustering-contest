<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740563"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T22:45:00+00:00"/>
    <meta property="og:title" content="ผีแดงเปิดรังไล่ต้อนปาร์ติซานลิ่วรอบ32ทีมยูโรป้า"/>
    <meta property="og:description" content="'ผีแดง' เปิดรังไล่ต้อน 'ปาร์ติซาน' ลิ่วรอบ 32 ทีมสุดท้าย ศึกฟุตบอล 'ยูฟ่า ยูโรป้า ลีก' แน่นอนแล้ว"/>
  </head>
  <body>
    <article>
      <h1>ผีแดงเปิดรังไล่ต้อนปาร์ติซานลิ่วรอบ32ทีมยูโรป้า</h1>
      <address>
        <time datetime="2019-11-07T22:45:00+00:00">07 Nov 2019, 22:45</time>
      </address>
      <p>
        <b>"ผีแดง" เปิดรังไล่ต้อน "ปาร์ติซาน" ลิ่วรอบ 32 ทีมสุดท้าย ศึกฟุตบอล "ยูฟ่า ยูโรป้า ลีก" แน่นอนแล้ว</b>
      </p>
      <p>การแข่งขันฟุตบอลยูฟ่า ยูโรป้า ลีก 2019/20 รอบแบ่งกลุ่ม เมื่อวันพฤหัสบดีที่ผ่านมา ในกลุ่ม L "ผีแดง" แมนเชสเตอร์ ยูไนเต็ด เปิดโรงละครแห่งความฝัน สนามหญ้าสวย โอลด์ แทรฟฟอร์ด ไล่ต้อนเอาชนะทีมรองบ่อน ปาร์ติซาน เบลเกรด จากเซอร์เบีย แบบสบายแข้ง 3-0 พร้อมทำสถิติยังไม่เสียประตูเลยในยูโรป้าซีซั่นนี้<br/><br/>โดย "ผีแดง" ได้ประตูจาก เมสัน กรีนวูด นาที 22, อองโตนี มาร์กซิยาล นาที 33 และ มาร์คัส แรชฟอร์ด นาที 49 ทำให้ แมนฯ ยูไนเต็ด มีเพิ่มเป็น 10 คะแนน จาก 4 นัด นำเป็นจ่าฝูงของกลุ่ม พร้อมการันตีการผ่านเข้าสู่รอบ 32 ทีมสุดท้ายต่อไปแน่นอนแล้ว ส่วน ปาร์ติซาน มี 4 คะแนนเท่าเดิมแข่งเท่ากัน รั้งที่ 3<br/><br/>ผลอีกหนึ่งคู่ในกลุ่มนี้ อัสตานา (คาซัคสถาน) แพ้ อาแซด อัล์คมาร์ (เนเธอร์แลนด์) 0-5<br/><br/>ส่วนผลในกลุ่มอื่น ๆ มีดังต่อไปนี้<br/><b>กลุ่ม A</b><br/>ฮาโปเอล ชนะ คาราบัค 2-1<br/>เอฟ 91 ดูเดแล็งก์ - เซบีย่า<br/><b>กลุ่ม B</b><br/>โคเปนเฮเกน เสมอ ดินาโม เคียฟ 1-1<br/>ลูกาโน เสมอ มัลโม 0-0<br/><b>กลุ่ม C</b><br/>บาเซิล ชนะ เคเตาเฟ 2-1<br/>คราสโนดาร์ ชนะ แทร็บซอนสปอร์ 3-1<br/><b>กลุ่ม D</b><br/>โรเซนบอร์ก แพ้ สปอร์ติง ลิสบอน 0-2<br/>แอลเอเอสเค ลินซ์ ชนะ พีเอสวี ไอนด์โฮเฟน 4-1<br/><b>กลุ่ม E</b><br/>ลาซิโอ แพ้ เซลติก 1-2<br/>ซีเอฟอาร์ คลูจ ชนะ แรนส์ 1-0<br/><b>กลุ่ม F</b><br/>สตองดาร์ด ลีแอช ชนะ ไอน์ทรัค แฟรงค์เฟิร์ต 2-1<br/><b>กลุ่ม G</b><br/>เฟเยนูร์ด ร็อตเธอร์ดัม เสมอ ยัง บอยส์ เบิร์น 1-1<br/>เรนเจอร์ส ชนะ ปอร์โต 2-0<br/><b>กลุ่ม H</b><br/>เอสปันญอล ชนะ ลูโดโกเรตส์ 6-0<br/>เฟเรนซ์วารอส เสมอ ซีเอสเคเอ มอสโก 0-0<br/><b>กลุ่ม I</b><br/>โวล์ฟสบวร์ก แพ้ เกนท์ 1-3<br/>โอเล็กซานเดรีย เสมอ แซงต์-เอเตียน 2-2<br/><b>กลุ่ม J</b><br/>มึนเชนกลัดบัค ชนะ โรมา 2-1<br/>โวล์ฟสแบร์เกอร์ แพ้ อิสตันบูล บาซัคเซเฮียร์ 0-3<br/><b>กลุ่ม K</b><br/>บรากา ชนะ เบซิคตัส 3-1<br/>วูล์ฟแฮมป์ตัน ชนะ สโลวาน บราติสลาวา 1-0.</p>
    </article>
  </body>
</html>