<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/oleksandriya-sent-etyen-liga-yevropi-rezultat-matchu-07-11-2019-50052302.html"/>
    <meta property="og:site_name" content="НВ"/>
    <meta property="article:published_time" content="2019-11-07T22:14:00+00:00"/>
    <meta property="og:title" content="Ліга Європи. Олександрія драматично врятувалася від поразки проти Сент-Етьєна"/>
    <meta property="og:description" content="Олександрія з рахунком 2:2 зіграла внічию вдома проти Сент-Етьєна в четвертому турі групового раунду Ліги Європи, забивши два голи на останніх хвилинах матчу."/>
  </head>
  <body>
    <article>
      <h1>Ліга Європи. Олександрія драматично врятувалася від поразки проти Сент-Етьєна</h1>
      <h2>Олександрія з рахунком 2:2 зіграла внічию вдома проти Сент-Етьєна в четвертому турі групового раунду Ліги Європи, забивши два голи на останніх хвилинах матчу.</h2>
      <address>
        <time datetime="2019-11-07T22:14:00+00:00">07 Nov 2019, 22:14</time>
      </address>
      <p>Читайте також:<br/><a href="https://nv.ua/ukr/sport/football/oleksandriya-sent-etyen-divitisya-video-goliv-matchu-ligi-yevropi-07-11-2019-50052307.html">&amp;nbspОлександрія — Сент-Етьєн. Відео голів та огляд матчу Ліги Європи</a></p>
      <p>В першу третину години гри українська команда могла двічі забити в ворота суперника, але Руфф'є врятував французький колектив після ударів від Банади.</p>
      <p>На 23-й хвилині Сент-Етьєн заробив право на пенальті, коли правила порушив Паньків, що дозволило гостям вийти вперед завдяки голу від Хазрі.</p>
      <p>Читайте також:<br/><a href="https://nv.ua/ukr/sport/football/oleksandriya-sent-etyen-divitisya-onlayn-match-liga-yevropi-07-11-2019-50052038.html">&amp;nbspОлександрія — Сент-Етьєн 2:2. Події по хвилинах матчу Ліги Європи</a></p>
      <p>Сент-Етьєн зміцнив свою перевагу на 73-му оберті секундної стрілки. Це Буанга віддав пас на Камара, той увірвався в штрафну Олександрії та пробив повз голкіпера.</p>
      <p>Проте, господарі знайшли в собі сили не тільки скоротити рахунок на 84-й хвилині, але й вирвати нічию в доданий час. Спершу Безбородько з близької відстані пробив-таки Руфф'є, а потім Задерака красивим ударом з льоту пробив у дальню дев’ятку.</p>
      <p>За підсумками чотирьох турів Олександрія займає останнє, четверте місце в групі, оскільки Сент-Етьєн, який також набрав три очки, випереджає український за особистими зустрічами, зігравши з конкурентом вдома 1:1.</p>
      <h3>Олександрія — Сент-Етьєн 2:2</h3>
      <p><i>Голи:</i> Безбородько, 84, Задирака, 90+1 — Хазрі, 24 (з пенальті), Камара, 72</p>
      <p><b>Олександрія</b>: Паньків — Пашаєв, Дубра, Бухал, Мірошниченко — Гречишкін, Банада, Ковалець — Лучкевич (Задерака, 78), Шастал (Безбородько, 46), Третьяков (Стецьків, 84).</p>
      <p><b>Сент-Етьєнн: </b>Руфф'є - Дебюші, Фофана, Перрен, Колодзейчак — Буанга, Юссуф, Ахолу — Норден (Будебуз, 87), Беріч (Камара, 55), Хазрі (Габріель Сілва, 73).</p>
      <p><i>Попереджені:</i> Паньків — Фофана, Юссуф</p>
      <p>
        <b>НВ</b>
      </p>
    </article>
  </body>
</html>