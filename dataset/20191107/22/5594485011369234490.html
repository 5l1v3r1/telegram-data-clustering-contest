<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/svetski/lyubovnitsata-na-uitni-khyustn-s-pikantni-razkritiya-za-lesbo-vrzkata-im_news707905.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T22:30:00+00:00"/>
    <meta property="og:title" content="Любовницата на Уитни Хюстън с пикантни разкрития за лесбо връзката им"/>
    <meta property="og:description" content="Дългоочакваните мемоари на Крофърд &quot;Песен за теб: моят живот с Уитни Хюстън&quot; вече излязоха на пазара"/>
  </head>
  <body>
    <article>
      <h1>Любовницата на Уитни Хюстън с пикантни разкрития за лесбо връзката им</h1>
      <h2>Дългоочакваните мемоари на Крофърд "Песен за теб: моят живот с Уитни Хюстън" вече излязоха на пазара</h2>
      <address>
        <time datetime="2019-11-07T22:30:00+00:00">07 Nov 2019, 22:30</time>
      </address>
      <p>https://blitz.bg/layfstayl/svetski/lyubovnitsata-na-uitni-khyustn-s-pikantni-razkritiya-za-lesbo-vrzkata-im_news707905.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573114073-rr3.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573114073-rr1.jpg"/>
        </figure>
      </slideshow>
      <p><b>Интимната приятелка на покойната Уитни Хюстън реши да разкрие много лични подробности за отношенията си със звездата. 58-годишната Робин Крофърд е прекарала повече от десетилетия редом до поп звездата, която почина внезапно през 2012 година на 48-годишна възраст.</b><br/> <br/>Дългоочакваните мемоари на Крофърд "Песен за теб: моят живот с Уитни Хюстън" вече излязоха на пазара.<br/> <br/>В книгата Робин проговаря за пръв път за връзката си с Уитни, с която се запознали, когато и двете били тийнейджърки през 80-те години.</p>
      <figure>
        <img src="https://static.blitz.bg/documents/thumbnails/520/201911/1573114073-rr1.jpg"/>
      </figure>
      <p>„Достигнах до един момент, в който почувствах нужда да защитя нашето приятелство. Усетих необходимостта да се изправя и да споделя за жената зад този невероятен талант“, пише в откъс от книгата“, публикуван в „Пийпъл“.<br/><br/><a href="https://blitz.bg/layfstayl/svetski/zadava-se-skandal-lyubovnitsata-na-uitni-khyustn-s-razkritiya-za-vrzkata-im_news670934.html?pr3vi3w=true"><b>Задава се скандал: Любовницата на Уитни Хюстън с разкрития за връзката им</b></a><br/> <br/>Робин била на 19, когато се запознала с Уитни, която била почти на 17. Двете работели заедно в летен лагер в Ню Джърси през 1980 година.<br/> <br/>Тогава тя обещала на новата си най-добра приятелка: „Ще се грижа за теб“. Тя спазила това обещание и след като Хюстън се сдобила със световна слава и развила шеметна кариера в следващите две десетилетия.<br/> <br/>Наложило се, обаче, връзката им да премине от интимна в чисто платонична, след като певицата направила големия си пробив, сключвайки договор с музикалната легенда Клайв Дейвис.<br/> <br/>Робин разкрива, че Уитни сложила край на „физическата част“ от връзката им един ден през 1982 година и ѝ подарила Библия, за да може да приема нещата по-леко.<br/> <br/>„Тя каза, че повече не можем да бъде близки физически, защото това би направило нашето пътешествие още по-трудно. Тя каза, че ако хората разберат за нас, ще го използват срещу нас, а през 80-те беше така“, споделя Робин.<br/> <br/>Семейството на певицата също я притискало да приключи лесбийската си връзка. „Уитни ми каза, че майка ѝ – госпъл певицата Сиси Хюстън „каза, че не е естествено две жени да бъдат толкова близки“. Но ние бяхме толкова толкова близки“, пише в книгата.<br/> <br/>По думите на Робин, след като Хюстън сложила край на романса им, тя уважила желанието ѝ.<br/> <br/>През годините двете поддържали близко приятелство, което давало повод за клюки относно сексуалността на звездата.<br/> <br/>„Никога не сме говорили за етикети като „лесбийка“ или „гей“. Просто живеехме живота си и аз се надявах, че може да продължи така вечно. Искахме да бъдем заедно и това означаваше само ние двете“, споделя Робин.<br/> <br/>„Уитни знае, че я обичах и аз знам, че тя ме обичаше. Ние наистина бяхме всичко една за друга. Заклехме се да винаги да се подкрепяме“, добавя тя.<br/> </p>
      <figure>
        <img src="https://static.blitz.bg/documents/thumbnails/520/201911/1573114073-rr3.jpg"/>
      </figure>
      <p>В същата година, когато Уитни слага край на връзката си с Робин, певицата започнала отношения с актьора Еди Мърфи и футболната звезда Рандал Кънингам.<br/> <br/>Уитни се жени за Боби Браун през 1992 година, а Робин е неотлъчно до нея като нейна почетна шаферка.<br/> <br/>В момента Робин работи като фитнес инструктор и води тих живот с партньорката си Лиса Хинтълман, която е изпълнителен директор на агенция за таланти, и двете им осиновени деца.<br/><br/><b>Превод и редакция: БЛИЦ </b><br/> <br/> </p>
    </article>
  </body>
</html>