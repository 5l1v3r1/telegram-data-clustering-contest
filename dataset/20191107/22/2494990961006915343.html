<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/07/news/roma-beffata-nel-recupero-tutto-si-complica-1237123/"/>
    <meta property="og:site_name" content="Il Tempo"/>
    <meta property="article:published_time" content="2019-11-07T22:12:00+00:00"/>
    <meta property="og:title" content="Roma beffata nel recupero. Tutto si complica"/>
    <meta property="og:description" content="Fa tutto Fazio: autorete e gol. II Borussia M. festeggia al '95' con Thuram"/>
  </head>
  <body>
    <article>
      <h6 class="kicker">EUROPA LEAGUE</h6>
      <h1>Roma beffata nel recupero. Tutto si complica</h1>
      <h2>Fa tutto Fazio: autorete e gol. II Borussia M. festeggia al '95' con Thuram</h2>
      <address>
        <time datetime="2019-11-07T22:12:00+00:00">07 Nov 2019, 22:12</time>
      </address>
      <p>La Roma cade a Moenchengladbach per 2-1. Fa tutto Federico Fazio autore dell’autorete dell’1-0 tedesco e del gol del momentaneo 1-1 prima del nuovo vantaggio dei padroni di casa con Thuram. Si complica la strada per la qualificazione ai sedicesimi per i giallorossi ora appaiati al secondo posto a cinque punti con il Moenchengladbach.</p>
      <p>L’avvio di primo tempo è equilibrato con la Roma che va vicina al vantaggio al 29’ con Pastore: l’ex Palermo è protagonista di una serpentina in area conclusa con un tiro respinto da Sommer. Al 35’ la Roma si fa male da sola e passa in svantaggio: Thuram dalla sinistra crossa in area e Fazio nel tentativo di respingere mette nella propria porta siglando l’autogol dell’1-0. Nella ripresa il Borussia ha subito la chance per raddoppiare: Fazio devia un tiro di Thuram ma la palla finisce a Stindl che calcia fuori da pochi passi. La risposta giallorossa è affidata all’autore dell’autorete: Kolarov scodella la palla in area da calcio piazzato e Fazio mette in rete in spaccata. L’episodio scuote la Roma vicina al raddoppio in ripartenza: Veretout ruba palla e fa ripartire Dzeko che lancia Kluivert autore di un mancino fuori misura da posizione defilata. Ma nel finale c’è la beffa: Thuram sfrutta una sponda di testa e sigla il gol del 2-1 definitivo.</p>
      <p> La Roma cade a Moenchengladbach per 2-1. Fa tutto Federico Fazio autore dell’autorete dell’1-0 tedesco e del gol del momentaneo 1-1 prima del nuovo vantaggio dei padroni di casa con Thuram. Si complica la strada per la qualificazione ai sedicesimi per i giallorossi ora appaiati al secondo posto a cinque punti con il Moenchengladbach. L’avvio di primo tempo è equilibrato con la Roma che va vicina al vantaggio al 29’ con Pastore: l’ex Palermo è protagonista di una serpentina in area conclusa con un tiro respinto da Sommer. Al 35’ la Roma si fa male da sola e passa in svantaggio: Thuram dalla sinistra crossa in area e Fazio nel tentativo di respingere mette nella propria porta siglando l’autogol dell’1-0. Nella ripresa il Borussia ha subito la chance per raddoppiare: Fazio devia un tiro di Thuram ma la palla finisce a Stindl che calcia fuori da pochi passi. La risposta giallorossa è affidata all’autore dell’autorete: Kolarov scodella la palla in area da calcio piazzato e Fazio mette in rete in spaccata. L’episodio scuote la Roma vicina al raddoppio in ripartenza: Veretout ruba palla e fa ripartire Dzeko che lancia Kluivert autore di un mancino fuori misura da posizione defilata. Ma nel finale c’è la beffa: Thuram sfrutta una sponda di testa e sigla il gol del 2-1 definitivo.</p>
    </article>
  </body>
</html>