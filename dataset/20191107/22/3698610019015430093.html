<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dubnevich-mozhe-zavtra-opinitisya-v-sizo-rishennya-sudu-328864_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T22:22:00+00:00"/>
    <meta property="og:title" content="Дубневич може завтра опинитися в СІЗО — рішення суду"/>
    <meta property="og:description" content="Апеляційна палата змінила запобіжний захід для депутата Дубневича."/>
  </head>
  <body>
    <article>
      <h1>Дубневич може завтра опинитися в СІЗО — рішення суду</h1>
      <h2>Апеляційна палата змінила запобіжний захід для депутата Дубневича.</h2>
      <address>
        <time datetime="2019-11-07T22:22:00+00:00">07 Nov 2019, 22:22</time>
      </address>
      <p>Апеляційна палата Вищого антикорупційного суду змінила запобіжний захід і взяла народного депутата Ярослава Дубневича під варту з можливістю застави у 90 мільйонів гривень.</p>
      <p>Таким чином Апеляційна палата розглянула апеляційну скаргу адвоката на запобіжний захід народному депутатові Ярославу Дубневичу.</p>
      <p>Апеляційна палата не погодилася з рішенням нижчої інстанції, що визначила Дубневичу заставу 100 млн гривень без арешту.</p>
      <p>За словами адвоката, заставу Дубневич може внести протягом двох місяців. Втім, за словами прокурора, частину коштів він вже вніс. Якщо завтра він не внесе всю суму (90 млн гривень), то відправиться в СІЗО.</p>
      <p>Раніше повідомлялося про те, що депутат Ярослав Дубневич, якого підозрюють у багатомільйонних махінаціях щодо "Укрзалізниці", <b><a href="https://dt.ua/POLITICS/dubnevich-podav-apelyaciyu-na-100-mln-grn-zastavi-328413_.html">оскаржив рішення суду</a></b> про заставу у 100 мільйонів гривень.</p>
      <p>Депутату інкримінують ч. 5 ст. 191 КК (привласнення, розтрата майна або заволодіння ним шляхом зловживання службовим становищем). За даними слідства, будучи депутатом Верховної Ради восьмого скликання і головою транспортного комітету, <a href="https://dt.ua/UKRAINE/ukrzaliznicya-rozkrila-shemu-mahinaciy-brativ-dubnevichiv-324350_.html"><b>Дубневич-молодший разом зі спільниками розробив схему про узгодженому завищення ціни при реалізації стрілочної продукції ПАТ "Укрзалізниця"</b></a>, чим завдали держкомпанії 93 млн гривень збитків.</p>
      <p>Нагадаємо, що Верховна Рада раніше проголосувала за зняття депутатської недоторканності, однак закон набуде чинності тільки з 1 січня 2020 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>