<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2695290/policisti-prosijo-za-informacije-o-prometni-nesreci-v-mariboru"/>
    <meta property="og:site_name" content="STA.si"/>
    <meta property="article:published_time" content="2019-11-07T22:22:28+00:00"/>
    <meta property="og:title" content="Policisti prosijo za informacije o prometni nesreči v Mariboru"/>
    <meta property="og:description" content="Mariborski policisti prosijo za informacije o okoliščinah prometne nesreče, ki se je zgodila okoli 18.20 pri Mercatorju na Tržaški cesti v Mariboru. V nesreči sta bila udeležena srebrna osebna avtomobila VW Golf in Škoda Octavia, slednjo pa je po trčenju prevrnilo na bok. Nesreča se je končala s poškodbami."/>
  </head>
  <body>
    <article>
      <h1>Policisti prosijo za informacije o prometni nesreči v Mariboru</h1>
      <address>
        <time datetime="2019-11-07T22:22:28+00:00">07 Nov 2019, 22:22</time>
      </address>
      <p>
        <i>Maribor, 7. novembra - Mariborski policisti prosijo za informacije o okoliščinah prometne nesreče, ki se je zgodila okoli 18.20 pri Mercatorju na Tržaški cesti v Mariboru. V nesreči sta bila udeležena srebrna osebna avtomobila VW Golf in Škoda Octavia, slednjo pa je po trčenju prevrnilo na bok. Nesreča se je končala s poškodbami.</i>
      </p>
      <p>Podrobnosti o poškodovanih na policijski upravi Maribor niso razkrili, morebitne priče nesreče pa prosijo, da se zaradi razjasnitve okoliščin prometne nesreče zglasijo na Postaji prometne policije Maribor oziroma pokličejo na 02/ 450 20 30 ali 113.</p>
    </article>
  </body>
</html>