<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/07/trump-beneficenza-new-york-trump-foundation/"/>
    <meta property="og:site_name" content="Il Post"/>
    <meta property="article:published_time" content="2019-11-07T22:26:14+00:00"/>
    <meta property="og:title" content="Un tribunale di New York ha ordinato al presidente degli Stati Uniti Donald Trump di dare 2 milioni di dollari in beneficenza"/>
    <meta property="og:description" content="La giudice di New York Saliann Scarpulla ha ordinato al presidente degli Stati Uniti Donald Trump di dare 2 milioni di dollari in beneficenza per compensare il fatto di aver usato fondi destinati alla Trump Foundation – una fondazione filantropica legata al presidente chiusa nel 2018 – per finanziare la sua campagna"/>
  </head>
  <body>
    <article>
      <h1>Un tribunale di New York ha ordinato al presidente degli Stati Uniti Donald Trump di dare 2 milioni di dollari in beneficenza</h1>
      <address>
        <time datetime="2019-11-07T22:26:14+00:00">07 Nov 2019, 22:26</time>
      </address>
      <p>La giudice di New York Saliann Scarpulla <a href="https://www.bbc.com/news/world-us-canada-50338231">ha ordinato</a> al presidente degli Stati Uniti Donald Trump di dare 2 milioni di dollari in beneficenza per compensare il fatto di aver usato fondi destinati alla Trump Foundation – una fondazione filantropica legata al presidente <a href="https://www.ilpost.it/2018/12/18/trump-foundation-chiude-procura-new-york/">chiusa nel 2018</a> – per finanziare la sua campagna elettorale nel 2016. La Trump Foundation aveva chiuso dopo che la procuratrice generale di New York aveva accusato la fondazione di avere compiuto illegalità «intenzionali e ripetute», avendo operato con il fine quasi esclusivo di «servire gli interessi imprenditoriali e politici di Trump». In particolare aveva usato dei fondi raccolti per sostenere i reduci di guerra per finanziare la campagna per le primarie repubblicane in Iowa.</p>
      <p>Scarpulla ha detto che Trump deve donare 2 milioni di dollari che sarebbero andati alla Trump Foundation a otto organizzazioni che si occupano di beneficenza e che non sono legate alla famiglia Trump.</p>
    </article>
  </body>
</html>