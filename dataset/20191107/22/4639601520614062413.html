<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/vimatv/epistrefei-i-kakokairia-o-kairos-apo-ton-g-kalliano-sto-one-channel/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T22:03:13+00:00"/>
    <meta property="og:title" content="Επιστρέφει η κακοκαιρία – Ο καιρός από τον Γ. Καλλιάνο στο One Channel"/>
    <meta property="og:description" content="Την Παρασκευή, οι βροχές θα επεκταθούν και στις υπόλοιπες ηπειρωτικές περιοχές της χώρας."/>
  </head>
  <body>
    <article>
      <h1>Επιστρέφει η κακοκαιρία – Ο καιρός από τον Γ. Καλλιάνο στο One Channel</h1>
      <h2>Την Παρασκευή, οι βροχές θα επεκταθούν και στις υπόλοιπες ηπειρωτικές περιοχές της χώρας.</h2>
      <address><time datetime="2019-11-07T22:03:13+00:00">07 Nov 2019, 22:03</time> by <a rel="author">ΤοΒΗΜΑ Team</a></address>
      <p>Εν μέσω κακοκαιρίας βρίσκεται η δυτική Ελλάδα έως και αργά το βράδυ της Πέμπτης.</p>
      <p>Την Παρασκευή, οι βροχές θα επεκταθούν και στις υπόλοιπες ηπειρωτικές περιοχές της χώρας.</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>Φαίνεται δε ότι οι περιοχές που θα «πληγούν» με τις πιο ισχυρές βροχοπτώσεις κατά τη διάρκεια της Παρασκευής θα είναι η Πελοπόννησος, η Στερεά Ελλάδα (πιθανώς και η Αττική), η Εύβοια, η κεντρική και ανατολική Μακεδονία και η Θράκη αργότερα.</p>
      <p>Εκτός από βροχές θα εκδηλωθούν και τοπικές καταιγίδες ακόμη και μέσα στο λεκανοπέδιο. Τα φαινόμενα κατά τόπους ίσως να έχουν και ελαφρώς έντονο χαρακτήρα.</p>
      <p>Κατά την έλευση της κακοκαιρίας, μέσα στην Παρασκευή η θερμοκρασία θα υποχωρήσει κατά 4-5 βαθμούς στις περισσότερες περιοχές της χώρας.</p>
      <p>Μπορεί στις περιοχές του Αιγαίου να εκδηλωθούν βροχοπτώσεις αλλά και πιθανές καταιγίδες την Παρασκευή, δεν φαίνεται όμως ότι θα είναι κάτι το αξιόλογο τόσο ως προς την ένταση όσο και ως προς τη διάρκεια των φαινομένων. Μόνο στη νότια Κρήτη ίσως κατά τόπους οι καταιγίδες να είναι λίγο πιο έντονες.</p>
      <p>Πάντως βροχές θα εκδηλωθούν τόσο στο βόρειο και βορειοανατολικό Αιγαίο, όσο και στις Κυκλάδες, την Κρήτη, τα Δωδεκάνησα αλλά και τα νησιά του ανατολικού Αιγαίου αλλά με γενικά τοπικού χαρακτήρα φαινόμενα.</p>
      <figure>
        <iframe src="https://www.youtube.com/embed/PX2AyC5ZVyI" width="640" height="360" data-service="Youtube" scrolling="no"/>
      </figure>
      <h3>Ο καιρός του Σαββάτου</h3>
      <p>Κατά τη διάρκεια του Σαββάτου ο καιρός θα βελτιωθεί σχετικά ενώ δεν θα λείψουν οι τοπικές βροχές στα δυτικά, τα βόρεια και τα νησιά του ανατολικού Αιγαίου. Στο βόρειο Ιόνιο και στην Ήπειρο ίσως οι βροχές να έχουν λίγο πιο έντονο χαρακτήρα αφού υπάρχει το ενδεχόμενο να εκδηλωθούν εκεί τοπικές καταιγίδες.</p>
      <p>Υπάρχει η πιθανότητα νέα κακοκαιρίας η οποία θα επηρεάσει πάλι τις περισσότερες περιοχές της χώρας από την Κυριακή.</p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>