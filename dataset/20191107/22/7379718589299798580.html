<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/07/emmanuel-macron-la-nato-ormai-e-in-stato-di-morte-cerebrale"/>
    <meta property="og:site_name" content="euronews"/>
    <meta property="article:published_time" content="2019-11-07T22:29:34+00:00"/>
    <meta property="og:title" content="Emmanuel Macron: &quot;La Nato? Ormai è in stato di morte cerebrale&quot;"/>
    <meta property="og:description" content="Sta sollevando un polverone l'intervista rilasciata dal presidente francese a The Economist. Secondo Macron, l'aggressione unilaterale turca in Siria avrebbe finito di svuotare di significato un'organizzazione già provata"/>
  </head>
  <body>
    <article>
      <h1>Emmanuel Macron: "La Nato? Ormai è in stato di morte cerebrale"</h1>
      <address><time datetime="2019-11-07T22:29:34+00:00">07 Nov 2019, 22:29</time> by <a rel="author">Antonio Michele Storto</a></address>
      <figure>
        <img src="https://static.euronews.com/articles/stories/04/28/48/02/773x435_cmsv2_b5f5f246-7226-54c5-8441-600b53d8c3fe-4284802.jpg"/>
      </figure>
      <p>Un peso morto, un organismo "in stato di morte cerebrale": cosi il presidente francese Emmanuel Macron descrive la NATO in un'intervista rilasciata al settimanale The Economist. Secondo Macron, la <b>mancanza di coordinamento</b> tra <b>Stati Uniti ed Europa</b> e il <b>comportamento unilaterale della Turchia</b> in Siria, starebbero rendendo sempre l'Alleanza atlantica una scatola vuota.</p>
      <figure>
        <iframe data-src="https://twitter.com/euronewses/status/1192390184052166656" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Non c'è alcun coordinamento nelle decisioni strategiche degli Stati Uniti con i partner e stiamo assistendo ad un<b>'aggressione guidata da un altro stato Nato</b>, la Turchia, in un'area in cui <b>sono in gioco i nostri interessi</b>", ha sottolineato, facendo riferimento all'intervento militare turco in Siria. "Quel che e' successo e' un problema enorme per la Nato."</p>
      <p>Parole che hanno scosso i restanti paesi sotto l'ombrello atlantico: <b>Angela Merkel</b> ha detto non condividere la <b>visione "radicale" di Macron</b>, mentre il <b>Segretario di stato Mike Pompeo</b> ha ribadito la richiesta americana di una <b>migliore "condivisione dell'onere finanziario della NATO"</b>, pur ricordando - a margine di una conferenza stampa a Lipsia - come l'Alleanza atlantica sia rimasta "storicamente una delle più importanti partnership strategiche" nel mondo.</p>
      <p>"Credo che una dichiarazione del genere non fosse necessaria - ha detto Merkel, a margine di un incontro col segretario generale Nato Jens Stoltenberg - e il punto di vista di Macron non mi trova affatto d'accordo, anche se abbiamo problemi e la nostra alleanza è perfettibile"</p>
      <p><b>Applausi sono arrivati invece da Mosca</b>, che ha definito quella del presidente francese come una <b>diagnosi "sincera"</b>. "Parole d'oro" ha commentato la portavoce del Cremlino <b>Maria Zakharova</b> "essenziali e totalmente oneste".</p>
    </article>
  </body>
</html>