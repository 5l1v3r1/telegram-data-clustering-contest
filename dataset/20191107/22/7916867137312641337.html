<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134414-rezultatyvus-giedraitis-komandos-neisgelbejo-alba-sutriuskinta-tel-avive.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T22:56:00+00:00"/>
    <meta property="og:title" content="Rezultatyvus Giedraitis komandos neišgelbėjo – ALBA sutriuškinta Tel Avive"/>
    <meta property="og:description" content="Roko Giedraičio atstovaujama Berlyno ALBA (1-6) ketvirtadienio vakarą Eurolygoje patyrė šeštąjį pralaimėjimą paeiliui. Vokietijos klubas išvykoje 78:104 (19:21, 18:31, 18:31, 23:21) buvo sutriuškintas Tel Avivo „Maccabi“ (5-2) komandos. Giedraitis aikštelėje praleido 19 minučių, pelnė 12 taškų (3/5 dvit., 2/3 trit.), atkovojo 4 ir perėmė 2 kamuolius, išprovokavo vieną pražangą, pats du sykius pažeidė taisykles ir tiek pat kartų suklydo bei surinko 12 ..."/>
  </head>
  <body>
    <article>
      <h1>Rezultatyvus Giedraitis komandos neišgelbėjo – ALBA sutriuškinta Tel Avive</h1>
      <address>
        <time datetime="2019-11-07T22:56:00+00:00">07 Nov 2019, 22:56</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-205743-any1000x1000.jpg">
          <img src="https://www.basketnews.lt/paveikslelis-205743-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Roko Giedraičio atstovaujama Berlyno ALBA (1-6) ketvirtadienio vakarą Eurolygoje patyrė šeštąjį pralaimėjimą paeiliui.</p>
      <p>Vokietijos klubas išvykoje <a href="https://www.basketnews.lt/rungtynes/ziureti/82925-tel-avivo-maccabi-berlyno-alba.html"><b>78:104</b> (19:21, 18:31, 18:31, 23:21)</a> buvo sutriuškintas Tel Avivo „Maccabi“ (5-2) komandos.</p>
      <p>Giedraitis aikštelėje praleido 19 minučių, pelnė 12 taškų (3/5 dvit., 2/3 trit.), atkovojo 4 ir perėmė 2 kamuolius, išprovokavo vieną pražangą, pats du sykius pažeidė taisykles ir tiek pat kartų suklydo bei surinko 12 naudingumo balų.</p>
      <p>Po pirmojo ketvirčio ALBA padėtis atrodė kontroliuojama, tačiau antrajame ir trečiajame kėliniuose „Maccabi“ smogė galingai – per abu ketvirčius bendrai įmetė 62 taškus (Berlyno klubas vos 36) ir po trisdešimties žaidimo minučių pirmavo 28 taškais – 83:55.</p>
      <p>Lemiamo ketvirčio pradžioje Johnas Dibartolomeo ir Tyleris Dorsey pataikė dvitaškius, o „Maccabi“ pranašumas išaugo iki 32 taškų – 87:55.</p>
      <p>Nors paskutinį kėlinį ALBA dviem taškais laimėjo, deficitas, kurį „Maccabi“ Vokietijos komandai sukrovė per tris pirmuosius ketvirčius, buvo per didelis, todėl Tel Avivo klubas šventė pergalę.</p>
      <p>
        <i>„Maccabi“: Johnas DiBartolomeo 19 (3/4 trit., 24 naud. bal.), Scottie Wilbekinas 16 (4/7 trit.), Tarikas Blackas 13, Tyleris Dorsey 12, Omri Casspi 10, Nate‘as Woltersas 9.</i>
      </p>
      <p>
        <i>ALBA: Paytonas Siva (8 rez. perd.) ir Tyleris Cavanaugh po 14, Rokas Giedraitis 12 (3/5 dvit., 2/3 trit.).</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/8ru0NmMaEbs" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201541-crop100x150.jpg"/>
      </figure>
      <p><a href="https://www.basketnews.lt/zaidejai/21024-john-dibartolomeo.html">John Dibartolomeo</a> Taškai: 19 Naudingumas: 24 Dvitaškiai: 75% 3/4 Perimti kamuoliai: 3</p>
    </article>
  </body>
</html>