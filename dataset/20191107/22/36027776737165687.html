<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/07/ozbekiston-musulmonlari-idorasi-bahs-munozaraga-sababchi-bolgan-toshkentlik-imom-maruzasi-yuzasidan-bayonot-berdi/"/>
    <meta property="og:site_name" content="Daryo"/>
    <meta property="article:published_time" content="2019-11-07T22:27:00+00:00"/>
    <meta property="og:title" content="O‘zbekiston musulmonlari idorasi bahs-munozaraga sababchi bo‘lgan toshkentlik imom ma’ruzasi yuzasidan bayonot berdi"/>
    <meta property="og:description" content="Imom ma’ruzasida Najmiddin Kubro nazari tushgan itning qabrini aylangan inson quturish kasalligidan xalos bo‘lishi to‘g‘risidagi rivoyat aytilgan"/>
  </head>
  <body>
    <article>
      <h1>O‘zbekiston musulmonlari idorasi bahs-munozaraga sababchi bo‘lgan toshkentlik imom ma’ruzasi yuzasidan bayonot berdi</h1>
      <address>
        <time datetime="2019-11-07T22:27:00+00:00">07 Nov 2019, 22:27</time>
      </address>
      <p>O‘zbekiston musulmonlar idorasi ijtimoiy tarmoqlarda baxs-munozalarga sabab bo‘lgan Toshkentdagi “Iskandarxo‘ja” masjidi imom noibi Majidov Murodning ma’ruzasidagi Najmiddin Kubro hazratlari bilan bo‘lgan it voqeasi yuzasidan <a href="http://muslim.uz/index.php/maqolalar/item/17399-izhtimoij-tarmo-larda-munozaraga-sabab-b-lajotgan-masalaga-ani-lik-kiritildi">bayonot berdi</a>.</p>
      <figure>
        <img src="https://s.daryo.uz/wp-content/uploads/2019/10/Masjid.jpg"/>
        <figcaption>Foto: “Daryo”</figcaption>
      </figure>
      <p>Ma’ruzada ulug‘ zotning nazari tushgan itning qabrini aylangan inson quturish kasalligidan xalos bo‘lishi to‘g‘risidagi rivoyat aytilgan.</p>
      <p>Qayd etilishcha, O‘zbekiston musulmonlari idorasi mutaxassislari Majidov Murod bilan mazkur masala yuzasidan suhbat olib borgan. Imom-domla mutasavvif olimlar asarlarida kelgan voqealarni bayon qilish asnosida it qabrini aylanish masalasini asossiz ma’lumotlarga tayangan holda noto‘g‘ri gapni aytib yuborganini tan olgan.</p>
      <p>“Ta’kidlash zarurki, O‘zbekiston musulmonlari idorasi imom-domlalarni doimo hujjat-dalil bilan gapirishga undaydi. Zero, dinimizni targ‘ib qilishda asossiz rivoyatlarga hojat yo‘q”, — deyiladi O‘zbekiston musulmonlari idorasi xabarida.</p>
    </article>
  </body>
</html>