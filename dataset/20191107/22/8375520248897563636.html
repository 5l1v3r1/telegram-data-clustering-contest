<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/vishcha-kvalifikaciyna-komisiya-suddiv-ukrajini-pripinyaje-svoji-povnovazhennya-638520.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T22:37:40+00:00"/>
    <meta property="og:title" content="Вища кваліфікаційна комісія суддів України припиняє свої повноваження"/>
    <meta property="og:description" content="Комісією проведено кваліфікаційне оцінювання близько 3 200 суддів"/>
  </head>
  <body>
    <article>
      <h1>Вища кваліфікаційна комісія суддів України припиняє свої повноваження</h1>
      <address>
        <time datetime="2019-11-07T22:37:40+00:00">07 Nov 2019, 22:37</time>
      </address>
      <h4>Комісією проведено кваліфікаційне оцінювання близько 3 200 суддів</h4>
      <p>У зв’язку з прийняттям Верховною Радою України Закону України від 16 жовтня 2019 року № 193-ІХ «Про внесення змін до Закону України «Про судоустрій і статус суддів« та деяких законів України щодо діяльності органів суддівського врядування« повноваження нинішнього складу Вищої кваліфікаційної комісії суддів України припиняються.</p>
      <p>Про це йдеться у зверненні, опублікованому на сайті ВККС.</p>
      <p>«Протягом своєї діяльності ВККС провела два конкурси на зайняття вакантних посад суддів касаційних судів у складі Верховного суду, конкурси у Вищий антикорупційного суду, на зайняття посад суддів місцевих загальних судів та місцевих адміністративних судів», – повідомляють у зверненні.</p>
      <p>Крім того, був оголошений конкурс у Вищий суд з питань інтелектуальної власності та його Апеляційної палати і конкурс на посади суддів апеляційних судів.</p>
      <p>Також Комісія провела кваліфікаційне оцінювання близько 3,2 тис. суддів.</p>
      <p>«На жаль, не все із запланованого втілено в життя. Сподіваємося, що новий склад Комісії використає весь досвід і напрацювання своїх попередників для зміцнення судової системи та утвердження верховенства права в Україні», – йдеться в повідомленні.</p>
    </article>
  </body>
</html>