<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134413-be-kuzminsko-rungtyniaves-olympiakos-nusileido-anadolu-efes-klubui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-07T22:41:00+00:00"/>
    <meta property="og:title" content="Be Kuzminsko rungtyniavęs „Olympiakos“ nusileido „Anadolu Efes“ klubui"/>
    <meta property="og:description" content="Kęstučio Kemzūros treniruojamai Pirėjo „Olympiakos“ (2-5) stipriausioje Senojo žemyno lygoje ir toliau nesiseka. Lietuviškasis Graikijos klubas Eurolygos susitikime namuose 67:86 (24:21, 11:32, 23:14, 9:19) nusileido Stambulo „Anadolu Efes“ (5-2) komandai ir taip patyrė antrąjį pralaimėjimą paeiliui. Mindaugas Kuzminskas susitikime nerungtyniavo trenerio sprendimu. Nors komandas trečiojo kėlinio pabaigoje skyrė 12 taškų (55:67), Brandonas Paulas ketvirtį ..."/>
  </head>
  <body>
    <article>
      <h1>Be Kuzminsko rungtyniavęs „Olympiakos“ nusileido „Anadolu Efes“ klubui</h1>
      <address>
        <time datetime="2019-11-07T22:41:00+00:00">07 Nov 2019, 22:41</time>
      </address>
      <p>Nuotr.: BasketNews.lt/D.Lukšta</p>
      <figure>
        <a href="https://www.basketnews.lt/paveikslelis-180629-any1000x1000.jpg">
          <img src="https://www.basketnews.lt/paveikslelis-180629-any630x500.jpg"/>
        </a>
      </figure>
      <p>Nuotr. BasketNews.lt/D.Lukšta</p>
      <p>Kęstučio Kemzūros treniruojamai Pirėjo „Olympiakos“ (2-5) stipriausioje Senojo žemyno lygoje ir toliau nesiseka.</p>
      <p>Lietuviškasis Graikijos klubas Eurolygos susitikime namuose <a href="https://www.basketnews.lt/rungtynes/ziureti/82926-pirejo-olympiakos-stambulo-anadolu-efes.html"><b>67:86</b> (24:21, 11:32, 23:14, 9:19)</a> nusileido Stambulo „Anadolu Efes“ (5-2) komandai ir taip patyrė antrąjį pralaimėjimą paeiliui.</p>
      <p>Mindaugas Kuzminskas susitikime nerungtyniavo trenerio sprendimu.</p>
      <p>Nors komandas trečiojo kėlinio pabaigoje skyrė 12 taškų (55:67), Brandonas Paulas ketvirtį uždarė taikliu tolimu metimu ir atsilikimą sumažino iki 9 taškų – 58:67.</p>
      <p>Per pirmąsias 7 lemiamo ketvirčio minutes „Anadolu Efes“ spurtavo 14:9 ir pirmavo jau 14 taškų – 81:67.</p>
      <p>Per likusį rungtynių laiką „Olympiakos“ varžovų prisivyti nebesugebėjo, o finalinė sirena simbolizavo susitikimo pabaigą ir penktąją Stambulo klubo pergalę.</p>
      <p>
        <i>„Olympiakos“: Brandonas Paulas 15, Georgias Printezis 14, Nikola Milutinovas 10 (13 atk. kam.).</i>
      </p>
      <p>
        <i>„Anadolu Efes“: Vasilije Micičius 27 (6/9 dvit., 5/6 trit., 5 rez. perd., 27 naud. bal.), Shane'as Larkinas 24 (31 naud. bal.), Rodrigue'as Beaubois ir Bryantas Dunstonas po 10.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/Fqyhq5mO5UA" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200905-crop100x150.jpg"/>
      </figure>
      <p><a href="https://www.basketnews.lt/zaidejai/14015-shane-larkin.html">Shane Larkin</a> Taškai: 24 Naudingumas: 31 Baudų metimai: 78% 7/9 Dvitaškiai: 80% 4/5</p>
    </article>
  </body>
</html>