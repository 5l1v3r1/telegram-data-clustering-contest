<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/india-win-2nd-t20-against-bangladesh823.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T22:32:00+00:00"/>
    <meta property="og:title" content="നൂറാം മത്സരത്തില്‍ 'ഹിറ്റ്മാന്‍' നയിച്ചു, അനായാസം പകരംവീട്ടി ഇന്ത്യ; വിജയലക്ഷ്യം മറികടന്നത് 94 പന്തില്‍"/>
    <meta property="og:description" content="Bangladesh Cricket Cricket Indian Cricket Rohit Sharma Shikhar Dhawan Shreyas Iyer Yuzvendra Chahal Cricket രാജ്‌കോട്ട്: ആദ്യ മത്സരത്തില്‍ കൈവിട്ട മത്സരത്തിന്റെ ക്ഷീണം തീ"/>
  </head>
  <body>
    <article>
      <h1>നൂറാം മത്സരത്തില്‍ 'ഹിറ്റ്മാന്‍' നയിച്ചു, അനായാസം പകരംവീട്ടി ഇന്ത്യ; വിജയലക്ഷ്യം മറികടന്നത് 94 പന്തില്‍</h1>
      <address><time datetime="2019-11-07T22:32:00+00:00">07 Nov 2019, 22:32</time> by <a rel="author">സ്പോര്‍ട്സ് ഡെസ്‌ക്</a></address>
      <p>രാജ്‌കോട്ട്: ആദ്യ മത്സരത്തില്‍ കൈവിട്ട മത്സരത്തിന്റെ ക്ഷീണം തീര്‍ക്കാന്‍ 26 പന്തുകള്‍ ശേഷിക്കെ അനായാസം വിജയം നേടി ഇന്ത്യ. ബംഗ്ലാദേശിനെതിരെ രാജ്‌കോട്ടില്‍ നടന്ന രണ്ടാം ട്വന്റി20 മത്സരത്തില്‍ എട്ടു വിക്കറ്റിനായിരുന്നു ഇന്ത്യയുടെ ജയം.</p>
      <p>സ്‌കോര്‍: 20 ഓവറില്‍ ആറ് വിക്കറ്റിന് 153. ഇന്ത്യ 15.4 ഓവറില്‍ രണ്ട് വിക്കറ്റിന് 154.</p>
      <p>തന്റെ 100-ാം ട്വന്റി20 മത്സരത്തില്‍ ക്യാപ്റ്റന്‍ രോഹിത് ശര്‍മ (85) മുന്നില്‍ നയിച്ചതോടെ പിന്നീട് വന്നവര്‍ ബംഗ്ലാദേശ് ഉയര്‍ത്തിയ ഭേദപ്പെട്ട വിജയലക്ഷ്യം വെറും 94 പന്തില്‍ നേടുകയായിരുന്നു. 43 പന്തില്‍ ആറ് സിക്‌സറും ആറ് ഫോറുമായി അടിച്ചുതകര്‍ത്ത രോഹിതാണ് ഇന്ത്യയുടെ വിജയശില്‍പ്പി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ശിഖര്‍ ധവാന്‍ (31), ശ്രേയസ്സ് അയ്യര്‍ (13 പന്തില്‍ 24) എന്നിവരും മികച്ച പ്രകടനം നടത്തി. ഇന്ത്യക്കു നഷ്ടപ്പെട്ട രണ്ട് വിക്കറ്റുകള്‍ നേടിയത് അമിനുള്‍ ഇസ്‌ലാമാണ്. 118 റണ്‍സാണ് ആദ്യ വിക്കറ്റില്‍ രോഹിതും ധവാനും ചേര്‍ന്നു നേടിയത്.</p>
      <related>
        <a href="https://www.doolnews.com/india-will-go-without-sanju-samson-in-the-2nd-t20i-against-bangladesh721.html?utm_source=doolnews&amp;utm_medium=related"/>
      </related>
      <p>നേരത്തേ ടോസ് നഷ്ടപ്പെട്ടെങ്കിലും ആദ്യം ബാറ്റിങ് ലഭിച്ച ബംഗ്ലാദേശ് തുടക്കം ഗംഭീരമാക്കി. 7.2 ഓവറില്‍ ഓപ്പണിങ് കൂട്ടുകെട്ട് 60 റണ്‍സിലെത്തിച്ചെങ്കിലും പിന്നീട് കാര്യമായി റണ്‍നിരക്ക് ഉയര്‍ത്താനോ നല്ല കൂട്ടുകെട്ട് പടുത്തുയര്‍ത്താനോ സാധിച്ചില്ല.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മുഹമ്മദ് നയിം (36), സൗമ്യ സര്‍ക്കാര്‍ (30), മഹ്മുദുള്ള (30) എന്നിവര്‍ ഭേദപ്പെട്ട പ്രകടനം കാഴ്ചവെച്ചു. യുസ്‌വേന്ദ്ര ചാഹല്‍ രണ്ട് വിക്കറ്റ് നേടിയപ്പോള്‍, ദീപക് ചാഹര്‍, ഖലീല്‍ അഹമ്മദ്, വാഷിങ്ടണ്‍ സുന്ദര്‍ എന്നിവര്‍ ഓരോ വിക്കറ്റ് വീതം വീഴ്ത്തി.</p>
      <p>ആദ്യ മത്സരം ബംഗ്ലാദേശാണു ജയിച്ചതോടെ. ഇതോടെ മൂന്നു കളികളുടെ പരമ്പരയിലെ അവസാന മത്സരം ഫൈനലിനു തുല്യമായി.</p>
      <figure>
        <iframe src="https://www.youtube.com/embed/0seQqbuQ9mA" width="500" height="281" data-service="Youtube" scrolling="no"/>
      </figure>
    </article>
  </body>
</html>