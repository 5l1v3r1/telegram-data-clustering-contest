<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/voenen-ekspert-ss-skeptichna-prognoza-za-armiyata-ni_news708024.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T22:05:00+00:00"/>
    <meta property="og:title" content="Военен експерт със скептична прогноза за армията ни"/>
    <meta property="og:description" content="13 млрд. евро са предвидени за общи проекти за разработване на въоръжение, заяви проф. Тодор Тагарев"/>
  </head>
  <body>
    <article>
      <h1>Военен експерт със скептична прогноза за армията ни</h1>
      <h2>13 млрд. евро са предвидени за общи проекти за разработване на въоръжение, заяви проф. Тодор Тагарев</h2>
      <address>
        <time datetime="2019-11-07T22:05:00+00:00">07 Nov 2019, 22:05</time>
      </address>
      <p>https://blitz.bg/analizi-i-komentari/voenen-ekspert-ss-skeptichna-prognoza-za-armiyata-ni_news708024.html Blitz.bg</p>
      <figure>
        <img src="https://static.blitz.bg/documents/thumbnails/730/201804/1525104948-v.jpg"/>
        <figcaption>Снимка е илюстративна, Източник: Министерство на отбраната</figcaption>
      </figure>
      <p><b>Възможно е Европа да върви на повече скорости и в областта на отбраната, но не е ясно как страната ни ще я настигне. </b><br/><br/>Това каза бившият министър на отбраната проф. Тодор Тагарев във връзка с провелата се в София Международна конференция "Европейската отбрана - една цел, много предизвикателства", предава<a href="https://focus-news.bg/news/2019/11/07/2717454/prof-todor-tagarev-vazmozhno-e-evropa-da-varvi-na-poveche-skorosti-i-v-oblastta-na-otbranata-no-ne-e-yasno-kak-stranata-ni-shte-ya-nastigne.html"> "Фокус".</a><br/><br/>В бюджета на ЕК за следващия програмен период ще има близо 4 млрд. евро за научни изследвания в областта на отбраната.<br/><br/>13 млрд. евро са предвидени за общи проекти за разработване на въоръжение, въпреки, че той още не е приет. Очаква се средно годишно близо 5 млрд. евро да бъдат давани за тези цели от страните членки. Тагарев коментира и българското стратегическо партньорство в тези амбициозни проекти.<br/><br/>„Това не е въпрос само на държавните структури, а и на личен капацитет за провеждане на научни изследвания и в отбранителната индустрия. Имаме да наваксваме страшно много пропуснато време за последните две десетилетия, дори преди да станем членове имахме достъп до някои от тези механизми.<br/><br/>Подхождаме много плахо към използването им във времето и не е ясно дали ще успеем да наваксаме пропуснатото през последните години“, каза той.<br/><br/>За последните няколко години ЕС е направил повече, от колкото за изминалите 50 г. в сферата на сигурността и отбраната, каза още проф. Тодор Тагарев.</p>
    </article>
  </body>
</html>