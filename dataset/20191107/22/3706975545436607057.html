<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/clanok/1981719?page=1"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-07T22:13:00+00:00"/>
    <meta property="og:title" content="Braga doma zdolala Besiktas, MUFC postúpil"/>
    <meta property="og:description" content="Pozrite si výsledky zápasov."/>
  </head>
  <body>
    <article>
      <h1>Braga doma zdolala Besiktas, MUFC postúpil</h1>
      <h2>Pozrite si výsledky zápasov.</h2>
      <address><time datetime="2019-11-07T22:13:00+00:00">07 Nov 2019, 22:13</time> by <a rel="author">BRATISLAVA/TASR</a></address>
      <p>Vo štvrtkových zápasoch 4. kola skupinovej fázy Európskej ligy UEFA 2019/2020 si postup do jarného štvrťfinále zaistili futbalisti FC Sevilla, Celticu Glasgow aj Manchestru United. "Červení diabli" na Old Trafford v L-skupine zdolali Partizan Belehrad 3:0. </p>
      <p>V K-skupine, v ktorej hrá slovenský majster Slovan Bratislava, zdolal portugalský Sporting Braga doma Besiktas Istanbul 3:1. V prvom polčase sa dvakrát presadil domáci Paulinho. Ten otvoril skóre hlavou po rohu, hostia ale vyrovnali po peknom zakončení Tylera Boyda. Paulinho bol potom aj na konci rýchlej akcie v 37. minúte. Hostia potom prišli o vylúčeného Jeremaina Lensa, ktorý v 44. minúte podrazil protihráča a dostal okamžite ČK. V druhom polčase zvýšil striedajúci Eduardo a Braga je na čele tabuľky s 10 bodmi. Besiktas má na konte štvrtú prehru.</p>
      <p>Futbalisti FC Sevilla postúpili ako prví do vyraďovacej fázy. Španieli zvíťazili vo 4. kole A-skupiny na ihrisku luxemburského F91 Dudelange vysoko 5:2. Rekordný päťnásobný víťaz EL, resp. Pohára UEFA v tejto sezóne v skupinovej fáze ešte nestratil ani bod a prvé dva góly inkasoval až v tomto zápase od Danela Sinaniho.</p>
      <p>Zverenci trénera Julena Lopeteguiho rozhodli o triumfe a postupe už v prvom polčase, keď luxemburskému majstrovi strelil štyri góly. Stále sú jediný tím, ktorý je v tomto ročníku po 4. kole bodovo stopercentný. V druhom súboji si postupové nádeje posilnil cyperský APOEL Nikózia, ktorý zdolala azerbajdžanský FK Karabach 2:1. Tento výsledok tiež zaručil pre Sevillu istotu prvenstva v skupine.</p>
      <p>Rímske Lazio v E-skupine na domácom Stadio Olimpico prehralo s Celticom Glasgow 1:2. O triumfe hostí rozhodol v 90.+5 minúte Olivier Ntcham. V domácom drese nastúpil v základnej zostave slovenský reprezentačný stopér Denis Vavro a hral do 82. minúty. Škótsky majster si triumfom zabezpečil postup do vyraďovacej fázy.</p>
      <p>Futbalisti holandského AZ Alkmaar deklasovali v Nur-Sultane domácu Astanu 5:0. Nadviazali tak na vysoký triumf 6:0 nad kazašským klubom z prvého vzájomného stretnutia v októbri. AZ sa na chvíľu dostal na čelo tabuľky L-skupiny o bod pred Manchester United, ktorý ale večer na Old Trafford zdolal Partizan Belehrad 3:0 a už si zaistil postup.</p>
      <p>V akcii boli aj slovenskí legionári, stredopoliar László Bénes odohral pri domácom triumfe Borussie Mönchengladbach nad AS Rím 2:1 celý zápas a dostal ŽK. O triumfe domácich rozhodol v 90.+5 minúte Marcus Thuram. Stredopoliar Michal Škvarka hral do 84. minúty za Ferencváros Budapešť, ktorý doma remizoval s CSKA Moskva 0:0. Obranca Martin Škrtel odohral za Basaksehir na ihrisku rakúskeho Wolfsbergeru celý zápas, turecký klub triumfoval 3:0.</p>
      <p><b>4. kolo skupinovej fázy EL 2019/2020:</b><br/>A-skupina:<br/>APOEL Nikózia - FK Karabach 2:1 (0:1)<br/>Góly: 59. Lucas, 88. Ioannou - 10. Medvedev</p>
      <p><b>F91 Dudelange - FC Sevilla 2:5 (0:4)</b><br/>Góly: 69. a 80. Sinani - 18. a 36. Dabbur, 27. a 33. Munir, 67. El Haddadi<br/>tabuľka:<br/>1. FC Sevilla 4 4 0 0 12:2 12 - postup<br/>2. FK Karabach 4 1 1 2 7:8 4<br/>3. APOEL Nikózia 4 1 1 2 7:8 4<br/>4. F91 Dudelange 4 1 0 3 7:15 3</p>
      <p>B-skupina:<br/>FC Kodaň - Dynamo Kyjev 1:1 (1:0)<br/>Góly: 4. Stage - 70. Verbič</p>
      <p>FC Lugano - Malmö FF 0:0<br/>tabuľka:<br/>1. FC Kodaň 4 1 3 0 4:3 6<br/>2. Dynamo Kyjev 4 1 3 0 3:2 6<br/>3. Malmö FF 4 1 2 1 3:3 5<br/>4. FC Lugano 4 0 2 2 1:3 2</p>
      <p>C-skupina:<br/>FC Bazilej - FC Getafe 2:1 (1:1)<br/>Góly: 8. Arthur, 60. Frei - 44. Mata (z 11 m)</p>
      <p>FK Krasnodar - Trabzonspor 3:1 (2:0)<br/>Góly: 27. Asan (vlastný), 35. Fernandes, 90.+ Ignatiev - 90.+4 Nwakaeme<br/>tabuľka:<br/>1. FC Bazilej 4 3 1 0 10:3 10<br/>2. FC Getafe 4 2 0 2 4:4 6<br/>3. FK Krasnodar 4 2 0 2 6:8 6<br/>4. Trabzonspor 4 0 1 3 3:8 1</p>
      <p>D-skupina:<br/>Rosenborg Trondheim - Sporting Lisabon 0:2 (0:2)<br/>Góly: 16. Coates, 38. Fernandes</p>
      <p>LASK Linz - PSV Eindhoven 4:1 (0:1)<br/>Góly: 78. a 82. Klauss, 56. Ranftl, 60. Frieser - 5. Schwaab<br/>tabuľka:<br/>1. Sporting Lisabon 4 3 0 1 7:4 9<br/>2. LASK Linz 4 2 1 1 6:3 7<br/>3. PSV Eindhoven 4 2 1 1 8:7 7<br/>4. Rosenborg Trondheim 4 0 0 4 1:8 0</p>
      <p>E-skupina:<br/>Lazio Rím - Celtic Glasgow 1:2 (1:1)<br/>Góly: 7. Immobile - 38. Forrest, 90.+5 Ntcham<br/>/D. Vavro (Lazio) hral do 82. min./</p>
      <p>CFR Kluž - Stade Rennes 1:0 (0:0)<br/>Gól: 87. Rondon, ČK: 90. Rondon (Kluž)<br/>tabuľka:<br/>1. Celtic Glasgow 4 3 1 0 7:3 10 - postup<br/>2. CFR Kluž 4 3 0 1 4:3 9<br/>3. Lazio Rím 4 1 0 3 5:7 3<br/>4. Stade Rennes 4 0 1 3 2:5 1</p>
      <p>F-skupina:<br/>Standard Liege - Eintracht Frankfurt 2:1 (0:0)<br/>Góly: 56. Vanheusden, 90.+4 Lestienne - 65. Kostič<br/>tabuľka:<br/>1. Arsenal Londýn 4 3 1 0 11:3 10<br/>2. Standard Liege 4 2 0 2 5:7 6<br/>3. Eintracht Frankfurt 4 2 0 2 4:6 6<br/>4. Vitória Guimaraes 4 0 1 3 3:7 1</p>
      <p>G-skupina:<br/>Feyenoord Rotterdam - Young Boys Bern 1:1 (1:0)<br/>Góly: 18. Berghuis (z 11 m) - 71. Spielmann</p>
      <p>Glasgow Rangers - FC Porto 2:0 (0:0)<br/>Góly: 69. Morelos, 73. Davis</p>
      <p>H-skupina:<br/>Espanyol Barcelona - Ludogorec Razgrad 6:0 (3:0)<br/>Góly: 4. Melendo, 19. Marmol, 36. Vargas (z 11 m), 52. Campunzano, 73. Pedrosa, 76. Ferreyra, ČK: 12. Forster, 35. Goralski (obaja Razgrad)</p>
      <p>Ferencváros Budapešť - CSKA Moskva 0:0<br/>ČK: Nababkin (CSKA)<br/>/M. Škvarka (Ferencváros) hral do 84. min. + ŽK/</p>
      <p>I-skupina:<br/>VfL Wolfsburg - KAA Gent 1:3 (1:0)<br/>Góly: 20. Joao Victor - 50. Jaremčuk, 65. Depoitre, 76. Ngadeu-Ngadjui</p>
      <p>FC Olexandrija - AS St. Étienne 2:2 (0:1)<br/>Góly: 84. Bezborodko, 90.+2 Zaderaka - 23. Khazri (z 11 m), 73. Camara<br/><br/>J-skupina:<br/>Borussia Mönchengladbach - AS Rím 2:1 (1:0)<br/>Góly: 35. Fazio (vlastný), 90.+5 Thuram - 64. Fazio<br/>/L. Bénes (Borussia) odohral celý zápas + ŽK/</p>
      <p>Wolfsberg AC - Istanbul Başakşehir 0:3 (0:0)<br/>Góly: 84. a 87. Crivelli, 73. Visca (z 11 m), ČK: 72. Rnič (Wolfsberger)<br/>/M. Škrtel (Basaksehir) odohral celý zápas/</p>
      <p>K-skupina:<br/>Sporting Braga - Besiktas Istanbul 3:1 (2:1)<br/>Góly: 15. a 37. Paulinho, 81. Eduardo - 29. Boyd, ŽK: B. Vianna - Roco, Erkin, ČK: 44. Lens (Besiktas), rozhodoval: Mažeika (Lit.)<br/>Braga: Eduardo - Esgaio, Wallace, B. Vianna, Sequeira - Galeno, Palhinha, Fransérgio, A. Horta (77. Trincao) - Paulinho (67. Fonte), R. Horta (60. Eduardo)<br/>Besiktas: Karius - Uysal, Vida, Roco, Erkin (63. Rebocho) - Lens, Özyakup, Yilmaz (72. Elneny), Boyd - Yalcin (88. Secgin), Nayir</p>
      <p>L-skupina:<br/>FC Astana - AZ Alkmaar 0:5 (0:1)<br/>Góly: 29. a 77. Boadu, 52. Midtsjo, 57. Idrissi, 76. Hatzidiakos</p>
      <p>Manchester United - Partizan Belehrad 3:0 (2:0)<br/>Góly: 22. Greenwood, 33. Martial, 49. Rashford</p>
    </article>
  </body>
</html>