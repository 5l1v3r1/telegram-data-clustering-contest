<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/minoboroni-ukrayini-i-ssha-pidpisali-protokol-spivpraci-328866_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T22:55:00+00:00"/>
    <meta property="og:title" content="Міноборони України і США підписали протокол співпраці"/>
    <meta property="og:description" content="Протокол визначає напрямки співробітництва між США та Україною."/>
  </head>
  <body>
    <article>
      <h1>Міноборони України і США підписали протокол співпраці</h1>
      <h2>Протокол визначає напрямки співробітництва між США та Україною.</h2>
      <address>
        <time datetime="2019-11-07T22:55:00+00:00">07 Nov 2019, 22:55</time>
      </address>
      <p>Міністерства оборони України та Сполучених Штатів <b><a href="https://dt.ua/ECONOMICS/ukrayina-i-shveycariya-skasuvali-podviyne-opodatkuvannya-300587_.html">підписали протокол</a></b>, який визначає подальші напрямки співробітництва між двома оборонними відомствами. Про це повідомляє прес-служба Міноборони.</p>
      <p>Наголошується, що в ході зустрічі українська делегація на чолі із заступником міністра оборони України Аліною Фроловою обговорила з американськими колегами основні аспекти розвитку оборонного співробітництва між Україною і США. Зокрема, мова йшла про стан і перспективи проведення в Україні оборонної реформи, а також підтримку з боку США в цьому процесі.</p>
      <p>У свою чергу, американські колеги відзначили підтримку територіальної цілісності і незалежності України, а також відзначили значні досягнення у реформуванні та посиленні спроможностей Збройних сил України.</p>
      <p>Як повідомлялося, 11 вересня Вашингтон погодив і схвалив виділення Україні <b><a href="https://dt.ua/WORLD/ssha-vidnovili-viyskovu-dopomogu-ukrayini-senatori-323375_.html">250 млн доларів військової допомоги</a></b>.</p>
      <p>З початку російської агресії в Донбасі Збройні сили України отримали від Сполучених Штатів Америки майже десять тисяч одиниць <b><a href="https://dt.ua/UKRAINE/u-zsu-rozpovili-skilki-viyskovoyi-dopomogi-otrimali-vid-ssha-z-pochatku-viyni-v-donbasi-305213_.html">військової техніки</a></b>, а американські військові інструктори навчають українських військовослужбовців.</p>
      <p>Детальніше про американську військову допомогу Україні читайте в статті Юрія Бутусова <b>"<a href="https://dt.ua/internal/viyskova-tehnika-ssha-dlya-ukrayini-politichniy-simvolizm-i-cilepokladannya-242254_.html">Військова техніка США для України: політичний символізм і цілепокладання</a>"</b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>