<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/polityka/apelyaczijna-palata-zaareshtuvala-nardepa-dubnevycha"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T22:04:23+00:00"/>
    <meta property="og:title" content="Апеляційна палата заарештувала нардепа Дубневича"/>
    <meta property="og:description" content="Апеляційна палата ВАКС задовольнила скаргу прокурора про більш жорсткий запобіжний захід чинному члену парламенту."/>
  </head>
  <body>
    <article>
      <h1>Апеляційна палата заарештувала нардепа Дубневича</h1>
      <address>
        <time datetime="2019-11-07T22:04:23+00:00">07 Nov 2019, 22:04</time>
      </address>
      <p>
        <b>Апеляційна палата взяла під варту народного депутата Ярослава Дубневича, якого Національне антикорупційне бюро та Спеціалізована антикорупційна прокуратура підозрюють в організації заволодіння понад 93 млн грн ПАТ «Укрзалізниця».</b>
      </p>
      <p>Таке рішення 7 листопада ухвалила колегія суддів палати ВАКС, повідомив журналісту «Слово і Діло» прокурора САП Віталій Пономаренко.</p>
      <p>Таким чином, палата задовольнила скаргу прокурора. У разі внесення застави на Дубневича покладуть низку обов'язків, серед яких здати закордонні паспорти і носити електронний браслет.</p>
      <p>На думку слідства, нардеп Дубневич, імовірно, є організатором схеми привласнення 93,2 мільйона гривень філії «Центр забезпечення виробництва» ПАТ УЗ при поставці товарів за завищеними цінами в 2015-2017 роках. За даними детективів, будучи головою комітету Верховної ради з питань транспорту, він нібито організував і створив умови для закупівлі елементів колії за рахунок коштів підприємства УЗ з порушенням законної процедури, за завищеними цінами. Замість переговорної процедури закупівлі, як вважає слідство, нардеп організував проведення процедур відкритих торгів із залученням підконтрольних підприємств – ТОВ «Арго» та ТОВ «Корпорація КРТ», що спричинило нанесення збитків на суму 93,28 млн грн.</p>
      <p>Нагадаємо, генеральний прокурор <a href="https://www.slovoidilo.ua/2019/10/17/novyna/ekonomika/ryaboshapka-pidtrymav-podannya-nardepa-dubnevycha">Руслан Рябошапка підписав подання на нардепа Дубневича</a>. <a href="https://www.slovoidilo.ua/2019/10/31/novyna/polityka/vr-proholosuvala-znyattya-nedotorkannosti-dubnevycha">Верховна рада підтримала всі три вистави на нього</a>: на арешт, затримання та притягнення до відповідальності. Пізніше, <a href="https://www.slovoidilo.ua/2019/10/31/novyna/polityka/dubnevychu-vruchyly-pidozru">Дубневичу вручили підозру</a>. <a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">Суд відпустив його під 100 млн грн застави</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/02/novyna/polityka/dubnevych-prokomentuvav-rishennya-sudu-shhodo-zapobizhnoho-zaxodu"/>
        <a href="https://www.slovoidilo.ua/2019/10/31/kolonka/oleh-novykov/polityka/sprava-dubnevycha-vse-vidomo-sohodni"/>
        <a href="https://www.slovoidilo.ua/2019/10/31/pogljad/polityka/stari-ta-novi-spravy-hpu-chomu-sxvalyly-aresht-dubnevycha-ta-xto-zoni-ryzyku"/>
      </related>
    </article>
  </body>
</html>