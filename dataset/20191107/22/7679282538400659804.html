<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/new-delhi/story-to-curve-air-pollution-central-pollution-control-board-is-preparing-to-install-large-air-purifier-towers-in-delhi-2838007.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T22:00:20+00:00"/>
    <meta property="og:title" content="वायु प्रदूषण: दिल्ली में बड़े एयर प्यूरीफायर टॉवर लगाने की तैयारी"/>
    <meta property="og:description" content="दिल्ली में प्रदूषण की समस्या से स्थाई रूप से निपटने के लिए केंद्र सरकार एक महत्वाकांक्षी योजना पर आगे बढ़ सकती है। इसके तहत दिल्ली में बड़े-बड़े एयर प्यूरीफायर टॉवर लगाए जाएंगे। विज्ञान एवं प्रौद्यौगिकी..."/>
  </head>
  <body>
    <article>
      <h1>वायु प्रदूषण: दिल्ली में बड़े एयर प्यूरीफायर टॉवर लगाने की तैयारी</h1>
      <address><time datetime="2019-11-07T22:00:20+00:00">07 Nov 2019, 22:00</time> by <a rel="author">मदन जैड़ा।,नई दिल्ली।</a></address>
      <p>दिल्ली में प्रदूषण की समस्या से स्थाई रूप से निपटने के लिए केंद्र सरकार एक महत्वाकांक्षी योजना पर आगे बढ़ सकती है। इसके तहत दिल्ली में बड़े-बड़े एयर प्यूरीफायर टॉवर लगाए जाएंगे। विज्ञान एवं प्रौद्यौगिकी मंत्रालय को इसकी संभावना तलाशने के लिए कहा गया है। अगले कुछ महीनों में रिपोर्ट सरकार को सौंपी जाएगी। केंद्रीय प्रदूषण नियंत्रण बोर्ड ने परीक्षण के तौर पर पिछले साल दिल्ली के पांच व्यस्ततम चौराहों पर एयर प्यूरीफायर लगाए थे लेकिन इनके नतीजे उत्साहजनक नहीं रहे। इनसे आसपास के क्षेत्र के प्रदूषण में मामूली कमी दर्ज की गई।</p>
      <p>
        <b>Read Also: <a href="https://www.livehindustan.com/lifestyle/story-air-pollution-the-war-against-air-pollution-started-in-india-114-years-ago-the-first-law-was-made-in-1905-2836212.html">भारत में 114 साल पहले शुरू हुई थी वायु प्रदूषण के खिलाफ जंग</a> </b>
      </p>
      <p>बोर्ड इस नतीजे पर पहुंचा कि ऐसे छोटे एयर प्यूरीफायर लगाने से कोई खास फायदा नहीं होगा। लेकिन बड़े प्यूरीफायर टॉवर जिनकी क्षमता रोजाना लाखों क्यूबिक मीटर हवा को साफ करने की होती है, उन्हें लगाया जा सकता है। सीपीसीबी के चेयरमैन एसपीएस परिहार ने बताया कि एयर प्यूरी फायर टावर लगाए जाने का एक प्रस्ताव विचाराधीन है। लेकिन हमने विज्ञान एवं प्रौद्यौगिकी विभाग को इस पर अध्ययन करने को कहा है। ताकि यह पता लगाया जा सके कि यह कितना प्रभावी हो सकता है। कितने टावरों की जरूरत पड़ेगी। उस पर खर्च क्या आएगा। </p>
      <p>सबसे बड़ी बात है कि दिल्ली में सर्दियों में होने वाले प्रदूषण को ऐसा टावरों से कितना कम किया जा सकता है। वैज्ञानिकों की अध्ययन रिपोर्ट मिलने पर ही सरकार इस पर आगे निर्णय लेगी। बता दें कि चीन में ऐसे एयर प्यूरी फायर टावर लगाए गए थे जिससे वहां वायु प्रदूषण की रोकथाम में कमी लाई गई।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b> </p>
    </article>
  </body>
</html>