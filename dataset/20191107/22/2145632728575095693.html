<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18553232-google-a-cerut-ajutorul-producatorilor-de-antivirusi-pentru-a-elimina-aplicatiile-periculoase"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Google a cerut ajutorul producătorilor de antiviruşi pentru a elimina aplicaţiile periculoase"/>
    <meta property="og:description" content="Google a anunţat că a încheiat un parteneriat cu mai mulţi producători de soluţii de securitate informatică pentru a elimina aplicaţiile periculoase din magazinul virtual Google Play."/>
  </head>
  <body>
    <article>
      <h1>Google a cerut ajutorul producătorilor de antiviruşi pentru a elimina aplicaţiile periculoase</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18553232/2/ds.jpg"/>
      </figure>
      <p>Google a anunţat că a încheiat un parteneriat cu mai mulţi producători de soluţii de securitate informatică pentru a elimina aplicaţiile periculoase din magazinul virtual Google Play.</p>
      <p>Numită „App Defense Alliance”, iniţiativa include companiile Google, ESET, Lookout şi Zimperium, potrivit Mediafax.</p>
      <p>Google va integra propria soluţie de securitate, Play Protect, în motoarele de scanare ale companiilor partenere pentru a identifica aplicaţiile periculoase înainte ca acestea să ajungă în magazinul virtual Google Play.</p>
      <p>Iniţiativa a apărut după mai multe incidente grave în care au fost implicate aplicaţii periculoase descărcate de utilizatorii de smartphone-uri cu Android chiar din Google Play.</p>
      <p>Luna trecută, un cercetător de la ESET a realizat o listă cu 172 de aplicaţii din Google Play, instalate pe milioane de dispozitive, care livrau programe dăunătoare (malware), făceau fraude cu publicitate sau phishing în încercarea de a obţine datele de card ale utilizatorilor.</p>
      <p>Mai mult, zilele trecute s-a descoperit faptul că o tastatură virtuală populară, ai.type, îi abona pe utilizatori pe ascuns la diverse servicii.</p>
      <p>Într-un raport publicat anul acesta, Google a anunţat că doar 0,08% dintre telefoanele care au descărcat aplicaţii exclusiv din Google Play au fost afectate de aplicaţii dăunătoare în 2018.</p>
      <related>
        <a href="https://www.descopera.ro/lumea-digitala/18548851-cum-sa-nu-mai-fi-adaugat-intr-un-grup-pe-whatsapp-fara-voia-ta"/>
      </related>
      <related>
        <a href="https://www.descopera.ro/lumea-digitala/18548371-topul-celor-mai-puternice-10-telefoane-cu-android"/>
      </related>
      <related>
        <a href="https://www.descopera.ro/lumea-digitala/18544625-internetul-5g-in-romania-unde-il-poti-accesa-care-sunt-preturile-si-cu-ce-telefoane"/>
      </related>
      <related>
        <a href="https://www.descopera.ro/lumea-digitala/18544591-cum-este-vazuta-de-experti-schimbarea-logo-ului-facebook"/>
      </related>
      <related>
        <a href="https://www.descopera.ro/lumea-digitala/18544052-mi-cc9-pro-de-la-xiaomi-va-avea-o-camera-la-fel-de-performanta-precum-huawei-mate-30-pro"/>
      </related>
      <related>
        <a href="https://www.descopera.ro/lumea-digitala/18543993-dispozitivele-de-tip-smarthome-pot-fi-controlate-de-la-distanta-cu-un-laser"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18548851-cum-sa-nu-mai-fii-adaugat-intr-un-grup-pe-whatsapp-fara-voia-ta"/>
        <a href="https://www.descopera.ro/lumea-digitala/18548371-topul-celor-mai-puternice-10-telefoane-cu-android"/>
        <a href="https://www.descopera.ro/lumea-digitala/18544625-internetul-5g-in-romania-unde-il-poti-accesa-care-sunt-preturile-si-cu-ce-telefoane"/>
        <a href="https://www.descopera.ro/lumea-digitala/18544591-cum-este-vazuta-de-experti-schimbarea-logo-ului-facebook"/>
      </related>
    </article>
  </body>
</html>