<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/carlito-s-way-relazione-clandestina-set-al-pacino-penelope-ann-miller-altri-12-segreti-film/film_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="&quot;Carlito's Way&quot;: la relazione clandestina sul set tra Al Pacino e Penelope Ann Miller e gli altri 12 segreti del film"/>
    <meta property="og:description" content="Il 7 novembre 1993 la première a New York de film di Brian De Palma. Recensioni contrastanti, ma il film diventa presto un cult"/>
  </head>
  <body>
    <article>
      <h1>"Carlito's Way": la relazione clandestina sul set tra Al Pacino e Penelope Ann Miller e gli altri 12 segreti del film</h1>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Francesco Tortora</a></address>
      <p>Il 7 novembre del 1993 è di scena a New York la première di "Carlito's Way", pellicola di Brian De Palma con Al Pacino nei panni dell'ex spacciatore portoricano Carlito Brigante e l'irriconoscibile Sean Penn che veste i panni dell'avvocato cocainomane David Kleinfeld. Il film non racconta la classica storia dell'ascesa e caduta di uno spietato criminale, ma il tentativo (fallito) di un ex trafficante di eroina degli anni '70 di redimersi e riuscire a condurre una vita lontano dalla violenza. Basato sui romanzi "Carlito's Way" e "After Hours" di Edwin Torres, giudice della Corte Suprema di New York , il film ha una scrittura circolare che parte e finisce con la stessa scena. "Charlie" Brigante, colpito da diversi colpi d'arma da fuoco, vede il suo sogno di fuga caraibica fallire davanti agli occhi di Gail (Penelope Ann Miller) donna che ama e che presto l'avrebbe reso padre. Non mancano le citazioni celebri, la storia d'amore romantica, il sogno piccolo-borghese di fuggire con un gruzzolo su un'isola delle Bahamas (rilevando un autonoleggio per vivere) e il tema della legge della strada che non perdona. Accolta con recensioni contrastanti, la pellicola di Brian De Palma ottiene un buon successo al botteghino. Costata 30 milioni di dollari, ne incassa 63 e presto diventata cult tra gli appassionati del genere. A 26 anni dal lancio, ecco 13 cose che forse non sapete</p>
      <figure>
        <img src="https://images2.corriereobjects.it/methode_image/2019/11/05/Spettacoli/Foto%20Spettacoli/1.jpg?v=201911081630"/>
      </figure>
      <aside>Scheda 1 di 15<br/><br/>INDIETRO<a href="https://www.corriere.it/spettacoli/cards/carlito-s-way-relazione-clandestina-set-al-pacino-penelope-ann-miller-altri-12-segreti-film/relazione-clandestina-set.shtml"> AVANTI</a></aside>
    </article>
  </body>
</html>