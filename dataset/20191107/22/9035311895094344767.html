<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/besiktas-ile-trabzonspor-uefa-avrupa-liginden-elendi-basaksehir-grup-lideri-oldu"/>
    <meta property="og:site_name" content="euronews"/>
    <meta property="article:published_time" content="2019-11-07T22:54:26+00:00"/>
    <meta property="og:title" content="Beşiktaş ile Trabzonspor UEFA Avrupa Ligi'nden elendi"/>
    <meta property="og:description" content="EFA Avrupa Ligi'nde mücadele veren üç Türk takımı Trabzonspor, Beşiktaş ve Medipol Başakşehir gruplardaki dördüncü maçlarına çıktı. Trabzonspor, Rusya ekibi Krasnodar'a 2-1, Beşiktaş ise Portekiz deplasmanında Braga'ya 3-1 mağlup oldu."/>
  </head>
  <body>
    <article>
      <h1>Beşiktaş ile Trabzonspor UEFA Avrupa Ligi'nden elendi</h1>
      <address><time datetime="2019-11-07T22:54:26+00:00">07 Nov 2019, 22:54</time> by <a rel="author">Euronews </a></address>
      <p>UEFA Avrupa Ligi'nde mücadele veren üç Türk takımı Trabzonspor, Beşiktaş ve Medipol Başakşehir gruplardaki dördüncü maçlarına çıktı. Trabzonspor, Rusya ekibi Krasnodar'a 2-1, Beşiktaş ise Portekiz deplasmanında Braga'ya 3-1 mağlup oldu. Medipol Başakşehir ise Avusturya temsilcisi Wolfsberger'i deplasmanda 3-0 yenerek grup liderliğine yükseldi.</p>
      <p>Gecenin ilk karşılaşmasında genç bir kadroyla sahaya çıkan Trabzonspor, Rusya ekibi Krasnodar'a deplasmanda 3-1 mağlup oldu. Bu sonuçla bir puanla son sırada kalan bordo-mavili ekip, son 2 hafta öncesi gruptan çıkma şansını yitirdi.</p>
      <p>Krasnodar'un ikinci golünü, bir dönem Beşiktaş forması giyen Fernandes attı. Bordo-mavililer, gruptaki 5. maçında 28 Kasım Perşembe günü Getafe'yi ağırlayacak.</p>
      <h3>Beşiktaş, sıfır puan ile grubunun sonuncusu</h3>
      <p>K Grubu'nda mücadele eden Beşiktaş Portekiz deplasmanında Braga'ya 3-1 mağlup oldu. Braga'nın golleri 14, 36 ve 81'inci dakikalarda Paulinho'dan geldi. Beşiktaş'ın tek golünü ise 29. dakikada Tyler Boyd attı. Karşılaşmanın 44. dakikasında Beşiktaş'ta kırmızı kart gören Lens takımını 10 kişi bıraktı.</p>
      <p>Oynadığı 4 maçta da galibiyet yüzü görmeyen Beşiktaş sıfır puanda kalarak üst tur şansını kaybetti.</p>
      <ul>
        <li>
          <a href="https://tr.euronews.com/2019/11/06/sampiyonlar-ligi-real-madrid-e-6-0-yenilen-galatasaray-gruptan-cikma-sansini-kaybetti">Şampiyonlar Ligi: Real Madrid'e 6-0 yenilen Galatasaray gruptan çıkma şansını kaybetti</a>
        </li>
        <li>
          <a href="https://tr.euronews.com/2019/11/07/arastirma-avrupa-daki-en-yasli-ve-altyapidan-en-az-oyuncu-cikaran-lig-turkiye-de">Araştırma: Avrupa'daki en yaşlı ve altyapıdan en az oyuncu çıkaran lig Türkiye'de</a>
        </li>
      </ul>
      <h3>Başakşehir üst tura çıkma şansını sürdüren tek Türk takımı</h3>
      <p>Gecenin son maçında da Medipol Başakşehir, Avusturya temsilcisi Wolfsberger deplasmanından 3-0'lık galibiyetle ayrıldı. Maçın ilk golü kazanılan penaltıdan 73. dakikada Visca'nın ayağından geldi. 84 ve 87. dakikalarda sahneye çıkan Enzo Crivelli skoru 3-0'a taşıyarak skoru belirledi. Başakşehir aldığı 3 puan ile J grubununda liderliğe oturdu. Başakşehir, Türk takımları arasında üst tura çıkma şansını sürdüren tek takım.</p>
    </article>
  </body>
</html>