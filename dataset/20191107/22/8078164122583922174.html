<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_08/tir-va-fuoco-ed-esplode-due-vigili-fuoco-feriti-sull-a1-67616256-01fa-11ea-9239-aaac9df492cd.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-07T22:00:00+00:00"/>
    <meta property="og:title" content="Bologna, tir va a fuoco ed esplode: due vigili del fuoco feriti sull’A1"/>
    <meta property="og:description" content="L’incidente è avvenuto nella notte, nel Bolognese. I due sarebbero caduti da una scala, riportando fratture, uno al bacino e l’altro a un braccio"/>
  </head>
  <body>
    <article>
      <h1>Bologna, tir va a fuoco ed esplode: due vigili del fuoco feriti sull’A1</h1>
      <h2>L’incidente è avvenuto nella notte a Cantagallo. I due sarebbero caduti da una scala, riportando fratture, uno al bacino e l’altro a un braccio</h2>
      <address><time datetime="2019-11-07T22:00:00+00:00">07 Nov 2019, 22:00</time> by <a rel="author">Redazione Online</a></address>
      <p>Due vigili del fuoco sono rimasti feriti durante un intervento per l’incendio di un camion, nella notte nell’<b>area di servizio Cantagallo</b> sull’A1, nel Bolognese. C’è stata un’esplosione e i due sarebbero caduti da una scala, riportando fratture, uno al bacino e l’altro a un braccio. Sono stati portati all’ospedale Maggiore e <a href="https://twitter.com/emergenzavvf/status/1192697458108837888">sono in osservazione</a>. Anche altri pompieri della stessa squadra sono finiti a terra per lo spostamento d’aria.</p>
      <h4>Soccorsi</h4>
      <p>La chiamata di soccorso è arrivata alle 2.10 alla sala operativa del 115, per un incendio di un tir parcheggiato nell’area di servizio Cantagallo Ovest, sull’A1, direzione Sud. L’esplosione è avvenuta durante lo spegnimento, portato a termine dai rinforzi arrivati dalla sede centrale di Bologna dei vigili del fuoco e del distaccamento volontario di Monzuno. L’autostrada è stata parzialmente interrotta durante le operazioni di soccorso. Le operazioni si sono concluse alle 6.30.</p>
      <slideshow>
        <figure>
          <img src="https://images2.corriereobjects.it/methode_image/2019/11/08/Interni/Foto%20Gallery/091451588-4135fe89-ded7-4d7e-830f-fda298d6faa6_MGTHUMB-INTERNA.jpg"/>
          <figcaption>Bologna, l?esplosione in autostrada che ha ferito i due vigili del fuoco</figcaption>
        </figure>
        <figure>
          <img src="https://images2.corriereobjects.it/methode_image/2019/11/08/Interni/Foto%20Gallery/091451626-bfa16b7a-8f5a-46cf-9694-e02027a474b8_MGTHUMB-INTERNA.jpg"/>
          <figcaption>Bologna, l?esplosione in autostrada che ha ferito i due vigili del fuoco</figcaption>
        </figure>
        <figure>
          <img src="https://images2.corriereobjects.it/methode_image/2019/11/08/Interni/Foto%20Gallery/091451628-b66642be-f37a-4ee3-aa82-6a895dcac9e2_MGTHUMB-INTERNA.jpg"/>
          <figcaption>Bologna, l?esplosione in autostrada che ha ferito i due vigili del fuoco</figcaption>
        </figure>
        <figure>
          <img src="https://images2.corriereobjects.it/methode_image/2019/11/08/Interni/Foto%20Gallery/091451660-a979a351-f617-4fd1-8497-33ea5b2caf33_MGTHUMB-INTERNA.jpg"/>
          <figcaption>Bologna, l?esplosione in autostrada che ha ferito i due vigili del fuoco</figcaption>
        </figure>
        <figure>
          <img src="https://images2.corriereobjects.it/methode_image/2019/11/08/Interni/Foto%20Gallery/091451682-29e61de0-69b9-4c33-9c57-187288690c0a_MGTHUMB-INTERNA.jpg"/>
          <figcaption>Bologna, l?esplosione in autostrada che ha ferito i due vigili del fuoco</figcaption>
        </figure>
        <figcaption>Bologna, l?esplosione in autostrada che ha ferito i due vigili del fuoco</figcaption>
      </slideshow>
      <h4>Cosa è successo</h4>
      <p>Il comandante dei vigili del fuoco di Bologna, Michele De Vincentis ha detto che i due pompieri si erano avvicinati per raffreddare il mezzo, ma qualcuno dei colli contenuti all’interno della cisterna conteneva sostanze ancora non note, per cui la sovrapressione ha creato una piccola onda d’urto. I colli sono stati scaraventati all’esterno facendo volare i due uomini. La squadra, ha riferito ancora De Vincentis è molto valida: uno dei due feriti ha oltre vent’anni di servizio.</p>
      <h4>Eroi del quotidiano</h4>
      <p>«Vicinanza ai vigili del fuoco rimasti feriti la scorsa notte nel corso di un intervento in un’area di servizio nel bolognese, dove un tir aveva preso fuoco —ha dichiarato in una nota Anna Maria Bernini, presidente dei senatori di Fi — La nostra gratitudine è immensa nei confronti di questi eroi, che rischiano ogni giorno la propria vita nella loro missione al servizio della comunità e per garantire l’incolumità pubblica. A loro i miei migliori auguri di una pronta guarigione».</p>
    </article>
  </body>
</html>