<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620386/%DB%B1%DB%B3-%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%D9%85%D8%AD%D9%85%D9%88%D9%84%D9%87-%DA%A9%D8%A7%D9%84%D8%A7%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%AA%D9%88%D9%82%DB%8C%D9%81-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T22:01:00+00:00"/>
    <meta property="og:title" content="۱۳ کامیون حامل محموله کالای قاچاق در بندرعباس توقیف شد"/>
    <meta property="og:description" content="با تلاش ماموران انتظامی شهرستان بندرعباس ، ۱۳ کامیون حامل کالای قاچاق در این شهرستان شناسایی و توقیف شد."/>
  </head>
  <body>
    <article>
      <h1>۱۳ کامیون حامل محموله کالای قاچاق در بندرعباس توقیف شد</h1>
      <address>
        <time datetime="2019-11-07T22:01:00+00:00">07 Nov 2019, 22:01</time>
      </address>
      <p>
        <i>با تلاش ماموران انتظامی شهرستان بندرعباس ، ۱۳ کامیون حامل کالای قاچاق در این شهرستان شناسایی و توقیف شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>جانشین فرمانده انتظامی هرمزگان پنجشنبه در این خصوص اظهار داشت: این کامیون‌ها حامل محموله بزرگ قاچاق لوازم و قطعات ماشین لباسشویی و ظرف شویی بودند که توسط ماموران انتظامی مستقر در ایست و بازرسی شهید میرزایی به هنگام کنترل خودروهای مسیر خروجی از بندرعباس شناسایی و توقیف شدند.</p>
      <p>سرهنگ عباسعلی بهدانی فرد بیان داشت: مأموران انتظامی با همکاری پلیس امنیت اقتصادی پس از بررسی دقیق مشاهده کردند که این خودروها حامل قطعات نگهدارنده ماشین ظرف شویی و لباس شویی قاچاق هستند.</p>
      <figure>
        <img src="https://aftabnews.ir/files/fa/news/1398/8/16/356470_354.jpg"/>
      </figure>
      <p>جانشین فرمانده انتظامی هرمزگان ، ارزش تقریبی محموله کشف شده را بیش از ۱۳۰ میلیارد ریال اعلام کرد.</p>
      <p>سرهنگ بهدانی فرد با اشاره به تاثیرهای سوء قاچاق کالا و ارز بر اقتصاد و تولید ملی، خاطرنشان کرد: در رابطه با این پرونده ۱۳ نفر دستگیر و با تشکیل پرونده به مراجع قضایی معرفی شدند.</p>
      <p>وی ضمن تشکر از تعامل خوب مردم با نیروی انتظامی، از آنها خواست تا در صورت مشاهده هرگونه موارد مشکوک قاچاق مراتب را برای پیگیری در اسرع وقت به پلیس ۱۱۰ اطلاع دهند و نیروی انتظامی را در امر مبارزه جدی و قاطعانه با پدیده قاچاق یاری کنند.</p>
    </article>
  </body>
</html>