<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459300/%E0%A6%85%E0%A6%AC%E0%A7%88%E0%A6%A7-%E0%A7%A7%E0%A7%A7-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%AC%E0%A6%BF%E0%A6%A6%E0%A7%87%E0%A6%B6%E0%A6%BF%E0%A6%95%E0%A7%87-%E0%A6%AB%E0%A7%87%E0%A6%B0%E0%A6%A4-%E0%A6%AA%E0%A6%BE%E0%A6%A0%E0%A6%BE%E0%A6%AC%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6"/>
    <meta property="og:site_name" content="Daily Janakantha"/>
    <meta property="article:published_time" content="2019-11-07T15:02:00+00:00"/>
    <meta property="og:title" content="অবৈধ ১১ হাজার বিদেশিকে ফেরত পাঠাবে বাংলাদেশ"/>
    <meta property="og:description" content="অনলাইন ডেস্ক ॥ ভিসার মেয়াদ শেষ হওয়ার পরও অবৈধভাবে অবস্থান করা বিদেশিদের নিজ খরচে তাদের দেশে ফেরত পাঠাবে বাংলাদেশ। আজ বৃহস্পতিবার স্বরাষ্ট্র মন্ত্রণালয়ে অনুষ্ঠিত আইনশৃঙ্খলা সংক্রান্ত মন্ত্রিসভা কমিটির বৈঠকে এ সিদ্ধান্ত নেওয়া হয়েছে। এসময় উপস্থিত ছিলেন স্বরাষ্ট্রমন্ত্রী আসাদুজ্জামান খাঁন কামাল, মুক্তিযুদ্ধ বিষয়ক মন্ত্রী আ ক ..."/>
  </head>
  <body>
    <article>
      <h1>অবৈধ ১১ হাজার বিদেশিকে ফেরত পাঠাবে বাংলাদেশ</h1>
      <address>
        <time datetime="2019-11-07T15:02:00+00:00">07 Nov 2019, 15:02</time>
      </address>
      <figure>
        <img src="http://www.dailyjanakantha.com/files/201911/1573142511_27.jpg"/>
      </figure>
      <p>অনলাইন ডেস্ক ॥ ভিসার মেয়াদ শেষ হওয়ার পরও অবৈধভাবে অবস্থান করা বিদেশিদের নিজ খরচে তাদের দেশে ফেরত পাঠাবে বাংলাদেশ।</p>
      <p>আজ বৃহস্পতিবার স্বরাষ্ট্র মন্ত্রণালয়ে অনুষ্ঠিত আইনশৃঙ্খলা সংক্রান্ত মন্ত্রিসভা কমিটির বৈঠকে এ সিদ্ধান্ত নেওয়া হয়েছে। এসময় উপস্থিত ছিলেন স্বরাষ্ট্রমন্ত্রী আসাদুজ্জামান খাঁন কামাল, মুক্তিযুদ্ধ বিষয়ক মন্ত্রী আ ক ম মোজাম্মেল হক প্রমুখ।</p>
      <p>স্বরাষ্ট্রমন্ত্রী আসাদুজ্জামান খাঁন কামাল বলেন, ‘বিভিন্ন দেশের নাগরিকরা ভিসা নিয়ে বাংলাদেশে এসে ব্যবসা করছেন। অনেকে অপরাধের সঙ্গে জড়াচ্ছেন। এদের অনেকে জেলে রয়েছেন, যাদের সাজার মেয়াদও শেষ হয়েছে। এছাড়া, ভিসার মেয়াদ শেষ হয়ে যাওয়ার পর অবৈধভাবে এ দেশে অবস্থান করছেন। সব মিলিয়ে প্রায় ১১ হাজার বিদেশি নাগরিক রয়েছেন, যাদের আমরা নিজ নিজ দেশে পাঠিয়ে দেবো।’</p>
      <p>মুক্তিযুদ্ধ বিষয়ক মন্ত্রী আ ক ম মোজাম্মেল হক বলেন, ‘আফ্রিকাসহ বিভিন্ন দেশের ১১ হাজারের মতো নাগরিককে পাঠিয়ে দেবো। কোনও কোনও দেশের দূতাবাস নেই। তাছাড়া বিভিন্ন দেশের দূতাবাসে যোগাযোগ করলেও তারা পদক্ষেপ নিচ্ছে না। আমরা সিদ্ধান্ত নিয়েছি— যাদের ভিসার মেয়াদ নেই তাদের নিজ নিজ দেশে পাঠিয়ে দেবো।’</p>
    </article>
  </body>
</html>