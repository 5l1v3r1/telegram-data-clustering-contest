<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/asigurare-masina-de-schimb-174223.html"/>
    <meta property="og:site_name" content="Auto Bild"/>
    <meta property="article:published_time" content="2019-11-07T15:00:48+00:00"/>
    <meta property="og:title" content="Ai accident și rămâi fără mașină? Iată ce obligație va avea asiguratorul"/>
    <meta property="og:description" content="Un proiect de lege înregistrat la Senat vrea să oblige asiguratorii să dea păgubiților mașină de schimb pe durata reparației propriului autovehicul."/>
  </head>
  <body>
    <article>
      <h6 class="kicker">Proiect de lege</h6>
      <h1>Ai accident și rămâi fără mașină? Iată ce obligație va avea asiguratorul</h1>
      <address><time datetime="2019-11-07T15:00:48+00:00">07 Nov 2019, 15:00</time> by <a rel="author">AutoBild</a></address>
      <p>
        <b>Un proiect de lege înregistrat la Senat vrea să oblige asiguratorii să ofere păgubiților, dacă li se cere, mașină de schimb pe durata reparației propriului autovehicul.</b>
      </p>
      <p>Citește și:</p>
      <p>
        <a href="https://www.auto-bild.ro/utile/10-informatii-despre-asigurarea-rca-pe-care-trebuie-sa-le-stie-orice-sofer-136904.html">10 informaţii despre asigurarea RCA pe care trebuie să le ştie orice şofer</a>
      </p>
      <p>
        <a href="https://www.auto-bild.ro/stiri/decontarea-directa-pentru-asigurarea-rca-va-fi-obligatorie-171072.html">Decontarea directă pentru asigurarea RCA ar putea avea caracter obligatoriu</a>
      </p>
      <p>Cu toate că, în cazul unui accident, șoferul păgubit trebuie să primească bani și pentru înlocuirea temporară a autovehiculului avariat, asiguratorul nu este obligat prin lege să ofere mașină de schimb. Asta, însă, s-ar putea schimba dacă <a href="https://senat.ro/legis/PDF/2019/19b515FG.pdf">proiectul de lege înaintat spre dezbatere la Senat</a> va fi adoptat și de Parlament.</p>
      <p>Practic, dacă vor fi solicitați cu această cerere de către șoferul despăgubit, asiguratorii vor trebui să pună la dispoziția clientului o mașină de schimb. O mențiune importantă este promptitudinea: solicitarea trebuie să fie onorată în cel mult o zi lucrătoare din momentul enunțării.</p>
      <p>În proiect se face referire și la reglementarea prețului pe manoperă: cuantumul unei ore de manoperă nu ar trebui să depășească un preț de referință – care va fi stabilit în fiecare an de către Autoritatea de Supraveghere Financiară și Institutul Național de Statistică.</p>
      <p>Motivul pentru care se cere reglementarea tarifării manoperei este fenomenul de creștere artificială a polițelor RCA cauzat de prețurile din ce în ce mai mari cerute de service-urile auto.</p>
      <p>Pentru a intra în vigoare, propunerea legislativă propusă de Senat trebuie adoptată de Parlament și ulterior publicată în Monitorul Oficial.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/decontarea-directa-pentru-asigurarea-rca-va-fi-obligatorie-171072.html"/>
        <a href="https://www.auto-bild.ro/stiri/constatare-amiabila-conditii-164832.html"/>
        <a href="https://www.auto-bild.ro/stiri/camerele-rovinieta-asigurarea-rca-156426.html"/>
      </related>
    </article>
  </body>
</html>