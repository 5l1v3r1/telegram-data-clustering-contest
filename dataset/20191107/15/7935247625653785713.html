<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/zorluklari-birlikte-asariz-214464h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T15:12:11+00:00"/>
    <meta property="og:title" content="Zorlukları birlikte aşarız"/>
    <meta property="og:description" content="Büyükçekmece maçından taraftar desteğiyle galip ayrılmayı hedeflediklerini ifade eden Frutti Extra Bursaspor Genel Menajeri Nedim Yücel, “Rakibimizi geçep iyice altımıza almak istiyoruz' dedi. "/>
  </head>
  <body>
    <article>
      <h1>Zorlukları birlikte aşarız</h1>
      <h2>Büyükçekmece maçından taraftar desteğiyle galip ayrılmayı hedeflediklerini ifade eden Frutti Extra Bursaspor Genel Menajeri Nedim Yücel, “Rakibimizi geçep iyice altımıza almak istiyoruz' dedi. </h2>
      <address>
        <time datetime="2019-11-07T15:12:11+00:00">07 Nov 2019, 15:12</time>
      </address>
      <p>ING Basketbol Süper Ligi'ne iyi bir başlangıç yapan ve ilk kez mücadele ettiği ligde geride kalan 6 haftada 3 galibiyet, 3 mağlubiyet alan Frutti Extra Bursaspor'da gözler cumartesi günü oynanacak Arel Üniversitesi Büyükçekmece Basketbol maçına çevrildi. Ligdeki son maçında deplasmanda Teksüt Bandırma'ya mağlup olan yeşil beyazlılar, Büyükçekmece karşısında galibiyete uzanıp yeniden çıkış yakalamak istiyor.</p>
      <p>
        <b>TEHLİKELİ BİR MAÇ</b>
      </p>
      <p>Ligde tek galibiyeti bulunan rakiplerinin potansiyelli bir ekip olduğunu belirten Frutti Extra Bursaspor Genel Menajeri Nedim Yücel, “Rakibimiz potansiyeli son maçında Beşiktaş'ı yenerek gösterdi. Bunun farkındayız. Biz de evimizdeki maçtan galibiyetle ayrılmak istiyoruz. Tehlikeli bir maç olacak. Bizi ilgilendiren kısım rakibimizin durumu değil, alacağımız galibiyet. Bu maçı kazanıp rakibimizi iyice altımızda tutmak istiyoruz. Taraftarımızın da desteğiyle bunu başaracağımızı düşünüyorum” diye konuştu.</p>
      <p>
        <b>BÜTÇE MESELESİ</b>
      </p>
      <p>Kadroya Can Maxim Mutaf'ı da katarak güçlendiren Potanın Timsahları'nda takıma takvciye yapmayı planladıklarını ama bütçeyi de düşünmek zorunda olduklarını ifade eden Yücel, “Sonuçta kadromuzu güçlendirmemiz gerektiğini biliyoruz ama bu işin maddi boyutu da var. Kadromuza uzun oyuncu almak isteriz ama ayakları yere basan bir kulübüz. Belki de bu durumla Türkiye'ye örnek oluyoruz. Bütçemize uygun bir oyuncu bulabilirsek kadromuza katacağız” ifadelerini kullandı.</p>
    </article>
  </body>
</html>