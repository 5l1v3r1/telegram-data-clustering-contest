<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740536"/>
    <meta property="og:site_name" content="เดลินิวส์"/>
    <meta property="article:published_time" content="2019-11-07T15:53:00+00:00"/>
    <meta property="og:title" content="มาเนกระตุ้นทีมต้องพร้อมทุกวินาทีหากหวังจมเรือใบ"/>
    <meta property="og:description" content="'มาเน' ออกโรงกระตุ้นเพื่อนร่วมทีม 'หงส์แดง' ว่าต้องพร้อมทุกวินาทีในสนาม หากหวังจม 'เรือใบสีฟ้า' ในเกมซูเปอร์บิ๊กแมตช์วันอาทิตย์นี้"/>
  </head>
  <body>
    <article>
      <h1>มาเนกระตุ้นทีมต้องพร้อมทุกวินาทีหากหวังจมเรือใบ</h1>
      <address>
        <time datetime="2019-11-07T15:53:00+00:00">07 Nov 2019, 15:53</time>
      </address>
      <p>
        <b>"มาเน" ออกโรงกระตุ้นเพื่อนร่วมทีม "หงส์แดง" ว่าต้องพร้อมทุกวินาทีในสนาม หากหวังจม "เรือใบสีฟ้า" ในเกมซูเปอร์บิ๊กแมตช์วันอาทิตย์นี้</b>
      </p>
      <p>ซาดิโอ มาเน แนวรุกทีมชาติเซเนกัล ออกมากระตุ้นเพื่อนร่วมทีมลิเวอร์พูล ว่าต้องพร้อมตั้งแต่วินาทีแรกยันวินาทีสุดท้าย ในเกมพรีเมียร์ลีก อังกฤษ นัดซูเปอร์บิ๊กแมตช์ที่ "หงส์แดง" จะเปิดรังแอนฟิลด์ดวลแข้ง "เรือใบสีฟ้า" แมนฯ ซิตี ในวันอาทิตย์นี้ หากหวังจะคว้าชัยชนะมาครอง<br/><br/>"มันเป็นเกมที่น่าสนใจ เป็นเกมใหญ่ ทุกคนทราบดี ทุกคนตื่นเต้นกับมัน ผมคิดว่านี่คือเกมที่มักจะตื่นเต้นเสมอ เรากำลังเฝ้ารอคอยที่จะได้ลงเล่น มันเป็นบททดสอบที่ยิ่งใหญ่ แต่ถ้าถามผม ไม่ใช่แค่ ซิตี้ การเจอกับ แอสตัน วิลล่า คุณก็ได้เห็นไปแล้ว และการเจอกับ เลสเตอร์ จะเป็นเกมที่ยากมาก เราลงเล่นเกมใหญ่ไปแล้ว 2-3 เกมในซีซั่นนี้ แน่นอนว่า ซิตี้ คือหนึ่งในเกมใหญ่ที่เราจะลงเล่น มันสำคัญมาก ๆ สำหรับเราที่ต้องได้ผลการแข่งขันที่ดี เราจะเตรียมตัวให้พร้อมตั้งแต่วินาทีแรกจนถึงวินาทีสุดท้าย เราจะมอบทุกสิ่งทุกอย่างเพื่อหวังว่าจะคว้าชัยชนะมาครอง".</p>
    </article>
  </body>
</html>