<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/07/tsemah-pogodyvsya-svidchyty-niderlandam-u-spravi-mh17-advokat/"/>
    <meta property="og:site_name" content="Рубрика"/>
    <meta property="article:published_time" content="2019-11-07T15:46:03+00:00"/>
    <meta property="og:title" content="Цемах погодився свідчити Нідерландам у справі MH17, - адвокат"/>
    <meta property="og:description" content="Переданий Росії в рамках обміну полоненими фігурант справи MH17 Володимир Цемах готовий дати свідчення слідчим з Нідерландів. Про це заявив його адвокат Анатолій Кучерена, передає РБК-Україна. За словами адвоката, Цемах готовий давати свідчення при забезпеченні його прав. “Допит може проходити лише у нього на батьківщині, на Донбасі”, – зазначив Кучерена і додав, що Цемах має […]"/>
  </head>
  <body>
    <article>
      <h1>Цемах погодився свідчити Нідерландам у справі MH17, - адвокат</h1>
      <address><time datetime="2019-11-07T15:46:03+00:00">07 Nov 2019, 15:46</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-2-620x420-c-1.jpg"/>
      </figure>
      <p>
        <b>
          <b>Переданий Росії в рамках обміну полоненими фігурант справи MH17 Володимир Цемах готовий дати свідчення слідчим з Нідерландів.</b>
        </b>
      </p>
      <p>Про це заявив його адвокат Анатолій Кучерена, передає <a href="https://www.rbc.ua/ukr/news/tsemah-gotov-dat-niderlandam-pokazaniya-delu-1573136418.html">РБК-Україна.</a></p>
      <p>За словами адвоката, Цемах готовий давати свідчення при забезпеченні його прав.</p>
      <p>“Допит може проходити лише у нього на батьківщині, на Донбасі”, – зазначив Кучерена і додав, що Цемах має намір довести невинуватість.</p>
      <p>При цьому, за словами адвоката, Цемах опинився в тупиковій ситуації, оскільки оголошений у розшук в Росії, через що не може виїхати на російську територію.</p>
      <p>Нагадаємо, що <a href="https://rubryka.com/2019/11/03/u-niderlandah-vidreaguvaly-na-zayavy-tsemaha-propagandystam-rf/">у Нідерландах відреагували на заяви Цемаха пропагандистам РФ.</a></p>
    </article>
  </body>
</html>