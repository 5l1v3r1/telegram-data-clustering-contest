<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/arestuvaha-dvama-za-serijata-krazhbi-ot-carkvi-v-rusensko.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T15:51:00+00:00"/>
    <meta property="og:title" content="Арестуваха двама за серията кражби от църкви в Русенско"/>
    <meta property="og:description" content="Откраднати са икони, дарения, както и църковни одежди"/>
  </head>
  <body>
    <article>
      <h1>Арестуваха двама за серията кражби от църкви в Русенско</h1>
      <h2>Откраднати са икони, дарения, както и църковни одежди</h2>
      <address><time datetime="2019-11-07T15:51:00+00:00">07 Nov 2019, 15:51</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Има двама задържани за кражбата на множество икони, църковна утвар, както и инструменти за взлом в Русенско, съобщават от МВР. </p>
      <p>В края на миналата и началото на тази седмица в ОДМВР – Русе са постъпили сигнали за кражби от православни храмове в областта.</p>
      <p>В селата Пет кладенци, Острица, Каран Върбовка, Кацелово и Пепелина крадците са проникнали с взлом, като са разбили металните решетки на храмовете.</p>
      <p>От всички църкви са извършени кражби. Отнети са парични средства от дарения, с неустановена към момента обща стойност. В един от храмовете, събраните дарения са били около 100 лв.</p>
      <p>Отнети са общо 30 броя икони от църковните олтари, като най-голямата е с размер 110 см. Х 74 см., църковни одежди и други предмети.</p>
      <p>Арестуваните са двама мъже на около 50 години, като и двамата са известни на органите на реда.</p>
      <p>До момента полицаите са открили и иззели 19 икони, свещници, множество инструменти за взломяване и други вещи.</p>
    </article>
  </body>
</html>