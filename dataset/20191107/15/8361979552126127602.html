<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/viyskova-dopomogi-ukrajini-i-pokupka-grenlandiji-50052219.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:22:00+00:00"/>
    <meta property="og:title" content="Ідея Трампа купити Гренландію була для Вашингтона пріоритетнішою, ніж військова допомога Україні - Тейлор"/>
    <meta property="og:description" content="Тимчасовий повірений у справах США в Україні Вільям Тейлор заявив, що питання розморожування військової допомоги Україні загальмувалося, оскільки в Білому домі були зайняті ідеєю придбання Гренландії."/>
  </head>
  <body>
    <article>
      <h1>Ідея Трампа купити Гренландію була для Вашингтона пріоритетнішою, ніж військова допомога Україні - Тейлор</h1>
      <h2>Тимчасовий повірений у справах США в Україні Вільям Тейлор заявив, що питання розморожування військової допомоги Україні загальмувалося, оскільки в Білому домі були зайняті ідеєю придбання Гренландії.</h2>
      <address>
        <time datetime="2019-11-07T15:22:00+00:00">07 Nov 2019, 15:22</time>
      </address>
      <p>Про це йдеться в оприлюднених свідченнях Тейлора, які були отримані в рамках процедури імпічменту президента Дональда Трампа, передає <a href="https://edition.cnn.com/2019/11/06/politics/bill-taylor-greenland-trump-national-security-council/index.html">CNN.</a></p>
      <p>Під час 10-годинного виступу в Конгресі США Тейлор заявив, що він зіткнувся з труднощами в організації зустрічі високопоставлених чиновників кабінету з Трампом, щоб обговорити питання розблокування військової допомоги Україні.</p>
      <p>За його словами, співробітники кабінету президента США весь час перебували в закордонних відрядженнях.</p>
      <p>«Я думаю, що це також стосувалося питання Гренландії, придбання Гренландії, яке забирало багато енергії в Раді національної безпеки», — заявив Тейлор.</p>
      <p>За словами Тейлора, міністр оборони, державний секретар, директор ЦРУ і радник з національної безпеки, всі розуміли необхідність відновлення військової допомоги Україні і працювали над тим, щоб донести цю позицію до Трампа.</p>
      <p>«Таку зустріч було складно запланувати», — сказав Тейлор.</p>
      <p>Президент США Дональд Трамп виступив з ідеєю придбати у Данії острів Гренландія в серпні 2019 року.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/grenlandiya-i-donald-tramp-pokupka-ostrova-ochima-naselennya-novini-svitu-50038948.html">Нас забули запитати. Що жителі Гренландії кажуть про приєднання до США</a>
        </li>
        <li>
          <a href="https://nv.ua/ukr/world/countries/grenlandiya-tramp-danskiy-ostriv-de-znahoditsya-foto-50046632.html">Пісні льоду і каменю. Стисла історія освоєння Ґренландії - данського острова, який хотів купити Трамп</a>
        </li>
      </ul>
      <p>За даними американських ЗМІ, <a href="https://nv.ua/ukr/world/geopolitics/tramp-gotoviy-platiti-za-grenlandiyu-po-600-mln-v-rik-50038571.html">Трамп готовий був платити Данії за острів по $600 млн</a> на рік плюс одноразова виплата, сума якої не називалася.</p>
      <p>Прем'єр-міністр Данії Метте Фредерікса відкинула ідею про продаж Гренландії, <a href="https://nv.ua/ukr/world/geopolitics/daniya-ne-prodast-trampu-grenlandiyu-50038104.html">назвавши її абсурдною</a>.</p>
    </article>
  </body>
</html>