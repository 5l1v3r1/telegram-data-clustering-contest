<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.edigest.hk/article/123110/%e5%b0%88%e6%ac%84/%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%97%85%e5%81%87%e7%b4%99-%e7%8f%8d%e5%af%b6%e8%b1%ac/"/>
    <meta property="og:site_name" content="經濟一週"/>
    <meta property="article:published_time" content="2019-11-07T15:37:17+00:00"/>
    <meta property="og:title" content="【診所職場事｜寶豬趣聞】病假紙｜珍寶豬"/>
    <meta property="og:description" content="有日一位小姐睇完醫生，出藥時佢問我:「可唔可以寫多幾張病假紙俾我呀？」 我：「幾張？一模一樣嘅？」"/>
  </head>
  <body>
    <article>
      <h1>【診所職場事｜寶豬趣聞】病假紙｜珍寶豬</h1>
      <address><time datetime="2019-11-07T15:37:17+00:00">07 Nov 2019, 15:37</time> by <a rel="author">珍寶豬</a></address>
      <p>有日一位小姐睇完醫生，出藥時佢問我:「可唔可以寫多幾張病假紙俾我呀？」<br/>我：「幾張？一模一樣嘅？」</p>
      <p>撰文：<a href="https://www.edigest.hk/author/jumbopig/">珍寶豬</a>（<a href="https://www.facebook.com/funnyclinic">funnyclinic</a>）｜圖片：電視截圖</p>
      <h3>小姐一次過要7張病假紙</h3>
      <p>佢：「係呀，我要嚟交返俾公司！」<br/>你同時打緊幾多份工呀？<br/>我：「你有好多間公司？你要幾多張呀？我要幫你問問醫生先⋯⋯」<br/>佢喺度數手指：「半打啦，半打都夠。」<br/>我覺得好不可思議，真心求教：「你點樣同時間返六份工呀？唔係，加埋原本呢張，應該係七份<br/>工？」<br/>佢：「唔係呀，我返一份工咋嘛！」<br/>我：「咁你要七張病假紙嘅？」<br/>佢：「我公司有七個人。」<br/>⋯⋯你每人都要派一張病假紙呀？派帖都係派俾一家之主,搵個代表收啫~<br/>我：「公司嘅話，應該交一張俾HR就夠啦，唔駛個個都俾，啲同事唔關事嘅更加唔駛。」</p>
      <p>佢：「我要話俾全世界知我拎SL啫，廢事佢哋煩我呀！」<br/>我：「或者你EMAIL俾佢哋咪得囉？咁唔駛醫生寫咁多張嘛！」<br/>佢：「我而家冇俾錢醫生咩？我要多幾張都唔得咩？」<br/>我都幾肯定如果你要醫生寫多六張，醫生一係發脾氣，一係就發住脾氣咁收你額外費用。<br/>我：「我可以幫你問醫生嘅，不過因為你要嘅係多過我哋原本應該提供俾你嘅，係有機會收取你<br/>額外費用，或者你會唔會考慮自己拎去影印呀？或者影相咪算囉？唔係交俾HR做請假用途嘅話，可以唔駛咁正式喎！」<br/>佢諗咗陣再講：「我本身已經有幫襯啦喎，要收幾多呀？幾蚊就當跌咗啦我！」</p>
      <p>我：「一定唔止幾蚊啦，你真係要醫生寫？要嘅話我而家幫你問醫生！」<br/>佢諗多諗：「寫幾隻字都咁難為你哋就唔好啦！我從來都唔鍾意勉強人，係咁啦！」<br/>佢嬲爆爆俾錢離開診所。</p>
      <figure>
        <img src="https://images.edigest.hk/wp-content/uploads/2019/11/2_17960674675dc3c9052b06d.jpg"/>
        <figcaption>圖片：電視截圖</figcaption>
      </figure>
      <p>延伸閱讀：<a href="https://www.edigest.hk/article/122329/%e5%b0%88%e6%ac%84/%e9%86%ab%e7%99%82%e5%8d%a1-%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%8f%8d%e5%af%b6%e8%b1%ac/">【診所職場事｜寶豬趣聞】等收醫療卡</a></p>
      <h3>相關文章</h3>
      <figure>
        <img src="https://images.edigest.hk/wp-content/uploads/2019/10/_15579783535d957730bad85.png"/>
      </figure>
      <h3>
        <a href="https://www.edigest.hk/article/123110/%e5%b0%88%e6%ac%84/%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%97%85%e5%81%87%e7%b4%99-%e7%8f%8d%e5%af%b6%e8%b1%ac/javascript:void(0)">診所職場事【寶豬趣聞】殘花｜珍寶豬｜經一專欄</a>
      </h3>
      <figure>
        <img src="https://images.edigest.hk/wp-content/uploads/2019/09/_1367689355d91b03f9a359.png"/>
      </figure>
      <h3>
        <a href="https://www.edigest.hk/article/123110/%e5%b0%88%e6%ac%84/%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%97%85%e5%81%87%e7%b4%99-%e7%8f%8d%e5%af%b6%e8%b1%ac/javascript:void(0)">診所職場事【寶豬趣聞】回佣｜珍寶豬｜經一專欄</a>
      </h3>
      <figure>
        <img src="https://images.edigest.hk/wp-content/uploads/2019/09/-_7694567955d889da85d90a.png"/>
      </figure>
      <h3>
        <a href="https://www.edigest.hk/article/123110/%e5%b0%88%e6%ac%84/%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%97%85%e5%81%87%e7%b4%99-%e7%8f%8d%e5%af%b6%e8%b1%ac/javascript:void(0)">診所職場事【寶豬趣聞】磅重｜珍寶豬｜經一專欄</a>
      </h3>
      <figure>
        <img src="https://images.edigest.hk/wp-content/uploads/2019/09/-_17321263135d8349eaea3a8.png"/>
      </figure>
      <h3>
        <a href="https://www.edigest.hk/article/123110/%e5%b0%88%e6%ac%84/%e8%a8%ba%e6%89%80%e8%81%b7%e5%a0%b4%e4%ba%8b-%e5%af%b6%e8%b1%ac%e8%b6%a3%e8%81%9e-%e7%97%85%e5%81%87%e7%b4%99-%e7%8f%8d%e5%af%b6%e8%b1%ac/javascript:void(0)">診所職場事 【寶豬趣聞】派利是｜珍寶豬｜經一專欄</a>
      </h3>
    </article>
  </body>
</html>