<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/07/anastoli-leitoyrgias-37-panepistimakon-tmimaton"/>
    <meta property="og:site_name" content="euronews"/>
    <meta property="article:published_time" content="2019-11-07T15:41:14+00:00"/>
    <meta property="og:title" content="Αναστολή λειτουργίας 38 πανεπιστημιακών τμημάτων"/>
    <meta property="og:description" content="Αποφάσισε το υπουργείο Παιδείας"/>
  </head>
  <body>
    <article>
      <h1>Αναστολή λειτουργίας 38 πανεπιστημιακών τμημάτων</h1>
      <address><time datetime="2019-11-07T15:41:14+00:00">07 Nov 2019, 15:41</time> by <a rel="author">euronews </a></address>
      <p>Την αναστολή της λειτουργίας 38 πανεπιστημιακών τμημάτων, η έναρξη των οποίων θα γινόταν μέσα σε επόμενες ακαδημαϊκές χρονιές, αποφάσισε το υπουργείο Παιδείας. Παράλληλα, θα επανεξεταστούν, ώστε, όπως αναφέρει το υπουργείο, «η θεσμοθέτηση και λειτουργία τους να ανταποκρίνεται σε ακαδημαϊκά κριτήρια και να υποστηρίζεται από τις αναγκαίες μελέτες, με τη συνδρομή της καθ' ύλην αρμόδιας ανεξάρτητης αρχής».</p>
      <p>Μάλιστα, η υπουργός Παιδείας, Νίκη Κεραμέως και ο αρμόδιος υφυπουργός, Βασίλης Δαγαλάκης, έκαναν λόγο για «μικροπολιτικές σκοπιμότητες», με βάση τις οποίες θεσμοθετήθηκε μία σειρά τμημάτων σε όλη τη χώρα με προβλεπόμενη έναρξη λειτουργίας από το ακαδημαϊκό έτος 2020-21 και μετά, αναδιατάσσοντας τον ακαδημαϊκό χάρτη.</p>
      <p>«Τα εν λόγω τμήματα δημιουργήθηκαν:</p>
      <p>* χωρίς συγκεκριμένα ακαδημαϊκά κριτήρια,</p>
      <p>* χωρίς να έχουν προηγηθεί οι απαιτούμενες μελέτες σκοπιμότητας και βιωσιμότητας,</p>
      <p>* χωρίς συνεκτικό σχεδιασμό,</p>
      <p>* χωρίς καν την προηγούμενη γνώμη της Ανεξάρτητης Αρχής Διασφάλισης και Πιστοποίησης της Ποιότητας στην Ανώτατη Εκπαίδευση (ΑΔΙΠ), ενώ ο νόμος προέβλεπε τη συμβολή και της αρχής αυτής σε τέτοιου είδους αποφάσεις,</p>
      <p>* ενίοτε και με βουλευτικές τροπολογίες της τελευταίας στιγμής, υποτιμώντας έτσι τα Ιδρύματά μας και τις δυνατότητες του εκπαιδευτικού μας συστήματος», ανέφεραν.</p>
      <p>«Όπως είναι φυσικό, ορισμένα από τα νέα αυτά τμήματα αντιμετωπίζουν προβλήματα σε υποδομές και προσωπικό, χωρίς να μπορεί να διασφαλιστεί η απρόσκοπτη και εύρυθμη λειτουργία τους προς όφελος των μελλοντικών φοιτητών και της ακαδημαϊκής κοινότητας», συμπλήρωσαν.</p>
      <p>Στόχος, όπως τόνισαν, είναι να επανεξεταστεί η ανάγκη δημιουργίας των τμημάτων συνολικά από την αρμόδια Ανεξάρτητη Αρχή -τη λειτουργία της οποίας προτίθεται να ενισχύσει το υπουργείο- στη βάση ακαδημαϊκών κριτηρίων και μετά από την εκπόνηση των αναγκαίων μελετών σκοπιμότητας και βιωσιμότητας.</p>
      <p>Στο πλαίσιο αυτό, αναμένεται τις επόμενες εβδομάδες ένα ολοκληρωμένο πλαίσιο για τη νέα Ανεξάρτητη Αρχή για την ανώτατη εκπαίδευση. «Σκοπεύουμε να την ενδυναμώσουμε και να την καταστήσουμε βασικό εταίρο διαμόρφωσης πολιτικής για την ανώτατη εκπαίδευση, αποκεντρώνοντας παράλληλα μια σειρά από εξουσίες με τη μεταφορά τους εκεί που πραγματικά πρέπει να ανήκουν», σημείωσαν Κεραμέως και Διγαλάκης.</p>
      <p>Τα 37 τμήματα, των οποίων η λειτουργία αναστέλλεται:</p>
      <p>
        <b>Γεωπονικό Πανεπιστήμιο Αθηνών</b>
      </p>
      <p>- Υδροβιολογίας και Υδατοκαλλιεργειών (Αθήνα)</p>
      <p>- Πολιτισμού και Αγροτικού Τουρισμού ('Αμφισσα)</p>
      <p>- Πληροφορικής στη Γεωργία και το Περιβάλλον (Αθήνα)</p>
      <p>- Διαιτολογίας και Ποιότητας Ζωής (Αθήνα)</p>
      <p>
        <b>Διεθνές Πανεπιστήμιο Ελλάδος</b>
      </p>
      <p>- Γεωλογίας (Καβάλα)</p>
      <p>- Ανατολικών Γλωσσών και Πολιτισμών (Θεσσαλονίκη)</p>
      <p>- Μουσειολογίας (Έδεσσα)</p>
      <p>- Δημόσιας Διοίκησης (Θεσσαλονίκη)</p>
      <p>
        <b>Εθνικό και Καποδιστριακό Πανεπιστήμιο Αθηνών</b>
      </p>
      <p>- Τμήμα Εκπαίδευσης Ενηλίκων (Αθήνα)</p>
      <p>- Διατροφής και Διαιτολογίας (Ψαχνά Ευβοίας)</p>
      <p>- Τουριστικών Σπουδών και Εναλλακτικού Τουρισμού (Ψαχνά Ευβοίας)</p>
      <p>
        <b>Ελληνικό Μεσογειακό Πανεπιστήμιο</b>
      </p>
      <p>- Επιστήμης και Τεχνολογίας Τροφίμων (Ηράκλειο)</p>
      <p>- Φυσικοθεραπείας (Ιεράπετρα)</p>
      <p>- Επιστημών Φυσικής Αγωγής και Αθλητισμού (Αγ. Νικόλαος)</p>
      <p>- Μηχανικών Βιοϊατρικής (Ηράκλειο)</p>
      <p>- Χημικών Μηχανικών (Χανιά)</p>
      <p>- Μουσικών Σπουδών (Ρέθυμνο)</p>
      <p>
        <b>Ιόνιο Πανεπιστήμιο</b>
      </p>
      <p>- Εθνομουσικολογίας (Ληξούρι)</p>
      <p>- Περιφερειακής Ανάπτυξης (Λευκάδα)</p>
      <p>
        <b>Πανεπιστήμιο Δυτικής Αττικής</b>
      </p>
      <p>- Πολιτικών Δημόσιας Υγείας (Αιγάλεω)</p>
      <p>
        <b>Πανεπιστήμιο Δυτικής Μακεδονίας</b>
      </p>
      <p>- Επιστήμης Τροφίμων και Διατροφής (Φλώρινα)</p>
      <p>- Λογοθεραπείας (Πτολεμαΐδα)</p>
      <p>- Αγωγής και Φροντίδας στην Πρώιμη Ηλικία (Καστοριά)</p>
      <p>- Μάρκετινγκ (Γρεβενά)</p>
      <p>- Παραγωγής Οπτικοακουστικών Μέσων (Κοζάνη)</p>
      <p>- Κινηματογράφου (Φλώρινα)</p>
      <p>
        <b>Πανεπιστήμιο Θεσσαλίας</b>
      </p>
      <p>- Λογοθεραπείας (Λαμία)</p>
      <p>- Αγωγής και Φροντίδας στην Πρώιμη Παιδική Ηλικία (Καρδίτσα)</p>
      <p>- Ψυχολογίας (Βόλος)</p>
      <p>
        <b>Πανεπιστήμιο Ιωαννίνων</b>
      </p>
      <p>- Μηχανολόγων Μηχανικών (Ιωάννινα)</p>
      <p>- Επιστημών Τροφίμων και Διατροφής ('Αρτα)</p>
      <p>- Μετάφρασης και Διερμηνείας (Ηγουμενίτσα)</p>
      <p>
        <b>Πανεπιστήμιο Πατρών</b>
      </p>
      <p>- Γεωργικής Βιοτεχνολογίας (Αγρίνιο)</p>
      <p>- Επιστημών Φυσικής Αγωγής και Αθλητισμού (Πύργος)</p>
      <p>
        <b>Πανεπιστήμιο Πελοποννήσου</b>
      </p>
      <p>- Αγροτικής Οικονομίας ('Αργος)</p>
      <p>- Στατιστικής και Αναλογιστικής Επιστήμης (Σπάρτη)</p>
      <p>- Δημόσιας Υγείας (Τρίπολη)</p>
    </article>
  </body>
</html>