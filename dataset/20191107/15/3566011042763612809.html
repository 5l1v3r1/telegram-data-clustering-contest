<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545466.html/%D8%A7%D8%B9%D8%B2%D8%A7%D9%85----%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%AE%D8%AA%D8%B1-%D9%85%D8%AF%D8%A7%D8%B1%D8%B3-%D9%86%D9%87%D8%A7%D9%88%D9%86%D8%AF-%D8%A8%D9%87-%D8%A7%D8%B1%D8%AF%D9%88%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T15:09:00+00:00"/>
    <meta property="og:title" content="اعزام ۷۴ دانش‌آموز دختر مدارس نهاوند به اردوی راهیان نور"/>
    <meta property="og:description" content="فرمانده سپاه نهاوند گفت: باهدف آشنایی نسل جوان بافرهنگ ایثار و شهادت و بازدید از مناطق عملیاتی تعداد ۷۴ دانش‌آموز دختر مدارس نهاوند به اردوی راهیان نور اعزام شدند."/>
  </head>
  <body>
    <article>
      <h1>اعزام ۷۴ دانش‌آموز دختر مدارس نهاوند به اردوی راهیان نور</h1>
      <h2>فرمانده سپاه نهاوند خبر داد؛</h2>
      <address>
        <time datetime="2019-11-07T15:09:00+00:00">07 Nov 2019, 15:09</time>
      </address>
      <p>فرمانده سپاه نهاوند گفت: باهدف آشنایی نسل جوان بافرهنگ ایثار و شهادت و بازدید از مناطق عملیاتی تعداد ۷۴ دانش‌آموز دختر مدارس نهاوند به اردوی راهیان نور اعزام شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی مختاری در حاشیه اعزام دانش‌آموزان نهاوندی به راهیان نور در گفتگو با خبرنگار <a href="http://asrehamedan.ir/30468">عصر همدان</a>؛  گفت: برگزاری اردوهای راهیان نور به‌عنوان یک کار فرهنگی مؤثر در دستور کار سپاه قرار دارد.</p>
      <p>وی اظهار داشت: دانش‌آموزان استقبال بسیار خوبی از برگزاری اردوهای راهیان نور دارند و تأثیرگذاری مطلوبی نیز داشته است.</p>
      <p>فرمانده سپاه نهاوند افزود: اعزام دانش‌آموزان به مناطق عملیاتی باعث ایجاد روحیه ایثار و شهادت‌طلبی در بین نسل جوان می‌شود و دانش‌آموزان از نزدیک با رشادت‌های رزمندگان دوران دفاع مقدس آشنا می‌شوند.</p>
      <p>وی گفت: به‌منظور ترویج فرهنگ دفاع مقدس تعداد ۷۴ دانش‌آموز دختر مدارس متوسطه نهاوند در قالب اردوی راهیان نور به مناطق عملیاتی غرب کشور اعزام شدند.</p>
      <p>مختاری عنوان کرد: این دانش‌آموزان در قالب دو اتوبوس به همراه روحانی و راوی دوران دفاع مقدس به این اردو اعزام شدند.</p>
      <p>وی بیان داشت: دانش‌آموزان در این اردوی دوروزه از مناطق عملیاتی بازی دراز، پادگان ابوذر، تنگه مرصاد و دیگر مناطق بازدید به عمل خواهند آورد.</p>
      <p>فرمانده سپاه نهاوند گفت: با آغاز سال تحصیلی در مراحل مختلف اعزام اردوهای راهیان نور برای دانش‌آموزان، دانشجویان و اقشار مختلف بسیج در دستور کار قرارگرفته است.</p>
      <p>وی اظهار داشت: در روزهای آینده نیز دانش‌آموزان پسر نیز به مناطق عملیاتی اعزام خواهند شد و این روند تا پایان سال در چندین نوبت انجام خواهد شد.</p>
      <p>مختاری در پایان گفت: با همکاری با آموزش‌وپرورش این اردوها تداوم خواهد داشت چون نسل جوان در معرض تهاجم فرهنگی دشمن قرار دارد و برگزاری اردوهای راهیان نور در نقطه مقابل این تهاجم نرم دشمن قرار دارد.</p>
      <p>انتهای پیام/</p>
    </article>
  </body>
</html>