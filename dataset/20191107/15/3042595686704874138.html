<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/bombegruppa-til-stavanger-etter-funn-av-mulige-eksplosiver/71794984"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T15:43:23+00:00"/>
    <meta property="og:title" content="Bombegruppa til Stavanger etter funn av mulige eksplosiver"/>
    <meta property="og:description" content="Politiet aksjonerte mot et bolighus på Gausel i Stavanger etter funn av mulig eksplosiver torsdag ettermiddag."/>
  </head>
  <body>
    <article>
      <h1>Bombegruppa til Stavanger etter funn av mulige eksplosiver</h1>
      <h2>Politiet aksjonerte mot et bolighus på Gausel i Stavanger etter funn av mulig eksplosiver torsdag ettermiddag.</h2>
      <address><time datetime="2019-11-07T15:43:23+00:00">07 Nov 2019, 15:43</time> by <a rel="author">Amanda Nordhagen Walnum</a></address>
      <p>
        <i>
          <b>SISTE: Politiet opplyser i en pressemelding at de vil fortsette å undersøke de mulige eksplosivene torsdag kveld. Det er opprettet vakthold utenfor bolighuset.</b>
        </i>
      </p>
      <p>- Vi er i gang med en aksjon etter funn av gjenstander som kan være eksplosiver. Det er ikke fare for omgivelsene, sier operasjonsleder i Sør-Vest politidistrikt, Olaug Bjørnsen, til <a href="https://www.aftenbladet.no/lokalt/i/nallvd/politiaksjon-paa-gausel-etter-funn-av-mulige-eksplosiver">Stavanger Aftenblad.</a></p>
      <p>Politiet har sperret av en bolig og et område rundt boligen. Ingen i området blir evakuert.</p>
      <figure>
        <iframe data-src="https://twitter.com/politietsorvest/status/1192456054413635584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>- Vi har funnet noe som vi ikke vet hva er, som vi må undersøke. Vi har sperret av området. Bombegruppa kommer for å bistå oss, utdyper operasjonsleder Jøran Solheim til Dagbladet.</b>
      </p>
      <p>Etter det Aftenbladet erfarer, er dette boligen der en <a href="https://www.dagbladet.no/studio/nyhetsstudio/5?post=18283">mann ble pågrepet i september</a>, etter at det ble funnet våpen og ammunisjon i boligen.</p>
      <p>Politiet ransaket boligen den gang i forbindelse med en straffesak.</p>
      <p>
        <b>- I forbindelse med straffesaken ble det gjort undersøkelser i mannens bolig på Gausel i Stavanger. Det er beslaglagt våpen og ammunisjon. Det er også gjort funn av gjenstander som kan stamme fra Forsvaret, opplyste jourhavende jurist Erik Engløkk i en pressemelding.</b>
      </p>
      <p>Mannen ble seinere siktet for oppbevaring av sprengstoff. Mannen, som er 71 år, har erkjent delvis straffskyld for de forholdene, skriver Aftenbladet.</p>
    </article>
  </body>
</html>