<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638688/%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D9%82%D8%B6%D8%A7%DB%8C%DB%8C-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D9%85%D9%86%D8%AD%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T15:23:00+00:00"/>
    <meta property="og:title" content="شورای عالی قضایی اقلیم کردستان منحل می شود"/>
    <meta property="og:description" content="حقوق دان برجسته اقلیم کردستان، شورای عالی قضایی اقلیم را نهادی حزبی و فاقد کارایی لازم خوانده و خواستار انحلال آن شد."/>
  </head>
  <body>
    <article>
      <h1>
        <a href="https://www.bultannews.com/fa/news/638688/%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D9%82%D8%B6%D8%A7%DB%8C%DB%8C-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D9%85%D9%86%D8%AD%D9%84-%D9%85%DB%8C-%D8%B4%D9%88%D8%AF">شورای عالی قضایی اقلیم کردستان منحل می شود</a>
      </h1>
      <h2>حقوق دان برجسته اقلیم کردستان، شورای عالی قضایی اقلیم را نهادی حزبی و فاقد کارایی لازم خوانده و خواستار انحلال آن شد.</h2>
      <address><time datetime="2019-11-07T15:23:00+00:00">07 Nov 2019, 15:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حاکم شیخ لطیف با انتشار مطلبی در صفحه شخصی خود در شبکه اجتماعی فیس بوک، <b>شورای قضایی </b>اقلیم کردستان را به عنوان عالی ترین<b> نهاد قضایی</b> اقلیم مورد انتقاد قرار داد.</p>
      <p> </p>
      <p>حقوق دان برجسته در<b> اقلیم کردستان</b>، خاطرنشان کرده که این شورا عملا وجود خارجی نداشته و تبدیل به نهادی حزبی شده و فاقد کارایی لازم در اقلیم است.</p>
      <p> </p>
      <p>وی احزاب خواهان اصلاحات را که در دولت کنونی اقلیم مشارکت کرده اند، مورد انتقاد قرار داده و از آنان می خواهد که یا سکوت اختیار کرده و به سهمی که از قدرت و مناصب اقلیم و منافع اقتصادی به آنان رسیده اکتفا کنند و در غیر این صورت، اگر در عزم خود برای اصلاحات جدی هستند شورای قضایی اقلیم را منحل کنند.</p>
      <p> </p>
      <p>حاکم شیخ لطیف تاکید کرده که تصمیمات شورای قضایی اقلیم به دلیل سلطه احزاب بر آن فاقد مشروعیت است و باید احزاب اپوزیسیون از مردم بخواهند که تصمیمات این شورا را قبول نکرده و بر انحلال این شورا تاکید  کنند.</p>
      <p> </p>
      <p>همچنین گفت که این شورا تا زمانی که تشکیل دوباره آن بر اساس استفاده از افراد کارشناس، توانا، متخصص و بی طرف و فاقد گرایشات و وابستگی حزبی نباشد، فاقد مشروعیت است.</p>
      <p> </p>
      <p>انحلال این نهاد وابسته به بارزانی ها می تواند خبر خوبی در راستای اجرای واقعی عدالت برای مردم کردستان عراق باشد.</p>
      <p> </p>
      <p>انتهای پیام/#</p>
    </article>
  </body>
</html>