<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/zaradi-neprilagojene-hitrosti-s-tovornjakom-avto-p"/>
    <meta property="og:site_name" content="Primorske novice"/>
    <meta property="article:published_time" content="2019-11-07T15:12:30+00:00"/>
    <meta property="og:title" content="Zaradi neprilagojene hitrosti s tovornjakom avto porinil s ceste"/>
    <meta property="og:description" content="V torek okoli 14.20 je 48-letni hrvaški voznik tovornjaka peljal od Staroda proti Račicam in v nevarnem ovinku zaradi neprilagojene hitrosti z zadnjim levim delom priklopnika bočno trčil v avto, s katerim se je iz nasprotne smeri pripeljal 63-letni hrvaški voznik."/>
  </head>
  <body>
    <article>
      <h1>Zaradi neprilagojene hitrosti s tovornjakom avto porinil s ceste</h1>
      <address><time datetime="2019-11-07T15:12:30+00:00">07 Nov 2019, 15:12</time> by <a rel="author">Sijan Pretnar</a></address>
      <p>
        <b>V torek okoli 14.20 je 48-letni hrvaški voznik tovornjaka peljal od Staroda proti Račicam in v nevarnem ovinku zaradi neprilagojene hitrosti z zadnjim levim delom priklopnika bočno trčil v avto, s katerim se je iz nasprotne smeri pripeljal 63-letni hrvaški voznik.</b>
      </p>
      <figure>
        <img src="https://static.primorske.si/foto/highres/kronika/718787_255-starod1-1.jpg"/>
        <figcaption>Foto: PGD Ilirska Bistrica</figcaption>
      </figure>
      <p><b>RAČICE</b> &gt; Avto je prek odbojne ograje odbilo s ceste, tako da je končal prevrnjen nekaj metrov pod cesto, kjer ga je ustavilo grmovje oziroma manjše drevje. V nesreči sta se poškodovala voznik in njegova sopotnica. Sopotnici, menda hčerki voznika, so pomagali mimoidoči, tako da je na pomoč počakala v enem od avtomobilov. Voznik pa je bil pod vozilom. Na kraj so prihiteli gasilci iz Ilirske Bistrice in Podgrada, ki so zavarovali območje ter voznika rešili izpod vozila. Reševalci so nato oba oskrbeli in odpeljali v izolsko bolnišnico. Včeraj še ni bilo znano, kako hude poškodbe sta utrpela. Policisti so voznika tovornjaka oglobili. Gasilci, na kraju jih je bilo skupaj 13 iz obeh društev, so nato vozilo dvignili na cesto.</p>
      <figure>
        <img src="https://static.primorske.si/foto/highres/kronika/718787_255-starod2-1.jpg"/>
        <figcaption>Foto: PGD Ilirska Bistrica</figcaption>
      </figure>
    </article>
  </body>
</html>