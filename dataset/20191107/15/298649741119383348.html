<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/07/le-cose-che-ha-detto-il-ministro-patuanelli-su-arcelor-mittal-top10_20191107_161355/"/>
    <meta property="og:site_name" content="Askanews"/>
    <meta property="article:published_time" content="2019-11-07T15:13:55+00:00"/>
    <meta property="og:title" content="Le cose che ha detto il ministro Patuanelli su Arcelor Mittal"/>
    <meta property="og:description" content="Roma, 7 nov. (askanews) – “Arcelor Mittal ci ha detto che non è in grado di rispettare il piano industriale e di conseguenza quello occupazionale e questo il governo italiano non può accettarlo”. Lo ha detto il ministro dello Sviluppo economico, Stefano Patuanelli, nel corso di un’informativa alla Camera dei deputati sul dossier ex-Ilva. “I […]"/>
  </head>
  <body>
    <article>
      <h1>Le cose che ha detto il ministro Patuanelli su Arcelor Mittal</h1>
      <h2>Le parole del ministro per lo Sviluppo economico</h2>
      <address>
        <time datetime="2019-11-07T15:13:55+00:00">07 Nov 2019, 15:13</time>
      </address>
      <figure>
        <img src="http://www.askanews.it/wp-content/uploads/2019/11/20191107_161345_D60C67A9.jpg"/>
      </figure>
      <p>Roma, 7 nov. (askanews) – “Arcelor Mittal ci ha detto che non è in grado di rispettare il piano industriale e di conseguenza quello occupazionale e questo il governo italiano non può accettarlo”. Lo ha detto il ministro dello Sviluppo economico, Stefano Patuanelli, nel corso di un’informativa alla Camera dei deputati sul dossier ex-Ilva.</p>
      <p>“I commissari straordinari hanno ottnuto dei risultati economici migliori di quelli di Arcelor Mittal. Questa è la verità. Quella impresa evidentemente non aveva intenzione di fare produzione in quello stabilimento”, ha anche affermato Patuanelli. “Noi ci mettiamo la faccia e vogliamo essere seri e credibili – ha affermato – e dire a quella azienda, a quella società, che non può pensare di aver sottoscritto un accordo e di disattenderlo dopo dieci mesi”, ha aggiunto.</p>
      <p>“Io non ho mai avuto problemi a mettere la faccia sulle cose che faccio. Se volete dare la responsabilità a me datela ma io chiedo un atto di responsabilità di tutte le forze politiche perché questa vertenza la risolviamo con il sistema Paese”, così sempre Patuanelli. “Se vogliamo riuscire a garantire la continuità produttiva di quello stabilimento – ha aggiunto – la risposta deve essere del sistema Paese, di questa aula del Parlamento, dell’altra Aula del Parlamento, delle forze sociali. E’ necessartio un atto di grande responsabilità di tutte le forze politiche. La politica non si deve fare in questo caso con dei tweet, si fa con serietà”.</p>
      <p>Fgl/Int2</p>
    </article>
  </body>
</html>