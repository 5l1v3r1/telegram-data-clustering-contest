<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170909/cholovik_samotujki_upiymav_zlochintsiv_prikinuvshis_politseyskim_yakbi_vin_znav_yakoyu_bude_podyaka_vid_kopiv_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-07T15:16:00+00:00"/>
    <meta property="og:title" content="Чоловік самотужки упіймав злочинців, прикинувшись поліцейським, якби він знав, якою буде подяка від копів (фото)"/>
    <meta property="og:description" content="Американець прикинувся копом і допоміг поліцейським зловити злочинців, але сам через це опинився на лаві підсудних. Сміливець самотужки наздогнав п'ятьох бандитів, упакував їх і допоміг вийти на слід вбивці. А що робили правоохоронці у цю мить? Захоплювалися роботою псевдокопа, поки не зрозуміли, що він самозванець, інформує Ukr.Media."/>
  </head>
  <body>
    <article>
      <h1>Чоловік самотужки упіймав злочинців, прикинувшись поліцейським, якби він знав, якою буде подяка від копів (фото)</h1>
      <address>
        <time datetime="2019-11-07T15:16:00+00:00">07 Nov 2019, 15:16</time>
      </address>
      <p>
        <b>Американець прикинувся копом і допоміг поліцейським зловити злочинців, але сам через це опинився на лаві підсудних. Сміливець самотужки наздогнав п'ятьох бандитів, упакував їх і допоміг вийти на слід вбивці. А що робили правоохоронці у цю мить? Захоплювалися роботою псевдокопа, поки не зрозуміли, що він самозванець, інформує Ukr.Media.</b>
      </p>
      <p>Поліція штату Північна Кароліна, США, 5 жовтня отримала інформацію, що на вулицях міста Вілсон в автомобілі помітили пасажира, схожого на підозрюваного у вбивстві. Офіцери виявили машину і побачили, що всередині сидять п'ятеро невідомих. Розглянути їх як слід не вдалося, тому що авто зірвалося з місця і швидко зникло. Так почалася гонитва.</p>
      <p>Переслідування тривало недовго — близько двох миль (три кілометри). Несподівано патрульну машину обігнав чорний Ford Taurus із синіми проблисковими маячками. Легковик прилаштувався попереду машини з втікачами та почав скидати швидкість, змусивши порушників зупинитися.</p>
      <figure>
        <img src="https://ukr.media/static/ba/aimg/4/0/5/405265_3.jpg"/>
      </figure>
      <p>Але перш ніж поліцейські зрозуміли, що відбувається, загадковий водій форда вискочив на вулицю, вихопив пістолет і, погрожуючи пасажирам зброєю, змусив їх вийти з авто. Він обшукав водія і заклацнув на його зап'ястях наручники, які у нього теж були із собою. Поліцейські подумали, що помічник був їх колегою, і вирішили не заважати, але поговорити з ним не встигли — він зник майже одразу.</p>
      <p>Поліцейські заарештували усіх втікачів і з'ясували, що серед затриманих чоловіків виявився брат підозрюваної у вбивстві людини. У результаті він допоміг слідству встановити особу справжнього кілера. Пізніше офіцери з'ясували і ким був таємничий помічник — ним виявився 30-річний Девід Адамс, який насправді не був копом.</p>
      <figure>
        <img src="https://ukr.media/static/ba/aimg/4/0/5/405265_1.jpg"/>
      </figure>
      <p>Поліцейські розшукали чоловіка, але не стали йому дякувати. Офіцери висунули Девіду звинувачення у видачі себе за співробітника правоохоронних органів і домоглися ордеру на його арешт. Адамса оштрафували на півтори тисячі доларів і взяли під варту. Попереду на самопроголошеного копа чекає суд.</p>
      <p>
        <a href="https://ukr.media/world/405265/">https://ukr.media/world/405265/</a>
      </p>
    </article>
  </body>
</html>