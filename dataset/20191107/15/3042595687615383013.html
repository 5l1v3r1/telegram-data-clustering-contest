<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/bjarte-myrhol-akuttinnlagt/71795010"/>
    <meta property="og:site_name" content="Dagbladet.no"/>
    <meta property="article:published_time" content="2019-11-07T15:26:00+00:00"/>
    <meta property="og:title" content="Bjarte Myrhol akuttinnlagt"/>
    <meta property="og:description" content="- Vi føler med Bjarte og familien, som har vært igjennom mye de siste månedene."/>
  </head>
  <body>
    <article>
      <h1>Bjarte Myrhol akuttinnlagt</h1>
      <h2>- Vi føler med Bjarte og familien, som har vært igjennom mye de siste månedene.</h2>
      <address><time datetime="2019-11-07T15:26:00+00:00">07 Nov 2019, 15:26</time> by <a rel="author">Øyvind Godø</a></address>
      <p>Norges landslagskaptein Bjarte Myrhol ble onsdag akuttinnlagt og operert. Det skriver Myrhols danske klubb Skjern Håndbold i en pressemelding.</p>
      <p><b>Det hele skyldes en alvorlig tarminfeksjon, beskrevet som et hull på tarmen, kalt</b> <b>diverticulitis på fagspråket.</b></p>
      <p>Myrhol har over en lengre periode slitt med infeksjon i tarmene.</p>
      <h3>- Føler med Bjarte og familien</h3>
      <p>Dette er andre gang på fire måneder at Myrhol blir akuttinnlagt.</p>
      <p>
        <b>- Vi føler med Bjarte og familien, som har vært igjennom mye de siste månedene. Vi vet ikke mye på nåværende tidspunkt annet enn at vi kommer til å savne ham utrolig mye, sier Skjerns styreforman Carsten Thygesen i en pressemelding.</b>
      </p>
      <p>- Alle i og rundt Skjern håndball sender familien de beste tanker og håper at vi snart får vår kaptein tilbake på håndballbanen.</p>
      <h3>EM i fare</h3>
      <p>Den norske håndballstjerna er ute på ubestemt tid fra håndballarenaen.</p>
      <p>
        <b>Myrhol har bidratt sterkt til å få Norge til VM-finalen to ganger. Norge er sammen med Sverige og Østrig verter for EM i januar, men det er foreløpig uvisst om Myrhol kan delta der.</b>
      </p>
      <p>- Det viktige for Bjarte nå er å få den beste behandlingen og oppfølgingen. Vi kommer til å holde løpende kontakt med ham og Skjern i tiden som kommer. Samtidig vil vi nå ønske ham riktig god bedring, sier landslagssjef Christian Berge til <a href="https://www.handball.no/nyheter/2019/11/bjarte-myrhol-operert/">handball.no</a>.</p>
      <p>EM spilles i perioden 10. til 26. januar 2020.</p>
    </article>
  </body>
</html>