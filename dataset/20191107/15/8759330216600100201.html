<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902806/chelsea-fans-missen-bizarre-comeback-tegen-ajax-luister-ik-snap-het-wel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T15:44:00+00:00"/>
    <meta property="og:title" content="Lampard ziet Chelsea-fans gaan: &quot;Eén van hen was waarschijnlijk mijn vader&quot;"/>
    <meta property="og:description" content="Frank Lampard ligt niet wakker van de Chelsea-fans die Stamford Bridge dinsdagavond voortijdig verlieten. Na de 1-4 van Ajax in de 55ste minuut pakten tientallen supporters hun biezen."/>
  </head>
  <body>
    <article>
      <h1>Lampard ziet Chelsea-fans gaan: "Eén van hen was waarschijnlijk mijn vader"</h1>
      <address>
        <time datetime="2019-11-07T15:44:00+00:00">07 Nov 2019, 15:44</time>
      </address>
      <p>
        <b>Frank Lampard ligt niet wakker van de Chelsea-fans die Stamford Bridge dinsdagavond voortijdig verlieten. Na de 1-4 van Ajax in de 55ste minuut pakten tientallen supporters hun biezen.</b>
      </p>
      <p>Chelsea knokte zich echter - mede door rode kaarten voor Daley Blind en Joël Veltman - terug naar 4-4. Die bizarre comeback ging aan de neus van de supporters voorbij. "Eén van hen was waarschijnlijk mijn vader", reageert Lampard tegenover <a href="https://talksport.com/football/625953/chelsea-ajax-frank-lampard-fans-leaving-stamford-bridge-early-dad/">talkSPORT</a>.</p>
      <p>"Bijna altijd is hij eerder weg, zodat hij de verkeersdrukte omzeilt", vervolgt de Chelsea-manager, die begrip heeft voor de 'ongeduldige' supporters. "Luister, ik snap het wel bij sommige mensen, helemaal op een avond dat veel mensen aan het werk zijn."</p>
      <p>"Maar de mensen die zijn gebleven hebben een speciale avond beleefd. Het was jammer dat we niet nog de 5-4 maakten. Wat dat betreft zat niet mee", besluit Lampard. Door het gelijkspel staan Chelsea, Ajax en Valencia gelijk in hun Champions League-groep met zeven punten.</p>
      <aside>Lees meer<br/><a href="https://www.voetbalprimeur.be/nieuws/902578/valencia-gelijk-met-chelsea-n-ajax-schitterende-comeback-dortmund-tegen-lukaku.html?itm_source=www.voetbalprimeur.be&amp;itm_medium=highlighted-content">Valencia gelijk met Chelsea én Ajax, schitterende comeback Dortmund tegen Lukaku</a></aside>
    </article>
  </body>
</html>