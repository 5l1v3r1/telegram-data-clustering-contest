<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/kuslarin-yumurtadan-cikmasi-beklenecek-bursa-daki-tarihi-kulede-onarim-calismalari-durduruldu-889055"/>
    <meta property="og:site_name" content="Onedio"/>
    <meta property="article:published_time" content="2019-11-07T15:55:50+00:00"/>
    <meta property="og:title" content="Kuşların Yumurtadan Çıkması Beklenecek: Bursa'daki Tarihi Kulede Onarım Çalışmaları Durduruldu"/>
    <meta property="og:description" content="Bursa'nın Yenişehir ilçesinde tarihi Saat Kulesi'nin onarım işlemleri, kuledeki güvercin yumurtaları ve yavrularının zarar görmemesi için durduruldu."/>
  </head>
  <body>
    <article>
      <h1>Kuşların Yumurtadan Çıkması Beklenecek: Bursa'daki Tarihi Kulede Onarım Çalışmaları Durduruldu</h1>
      <address><time datetime="2019-11-07T15:55:50+00:00">07 Nov 2019, 15:55</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4><a href="https://onedio.com/etiket/bursa/503cd67dcc161f8ec1342438">Bursa</a>'nın Yenişehir ilçesinde tarihi Saat Kulesi'nin onarım işlemleri, kuledeki güvercin yumurtaları ve yavrularının zarar görmemesi için durduruldu. </h4>
      <figure>
        <img src="https://img-s2.onedio.com/id-5dc43a7d337f3dc3184864ab/rev-0/w-500/s-0356980f01e2f0e57200a91262f859aab6cecada.jpg"/>
      </figure>
      <p><a href="https://onedio.com/etiket/bursa/503cd67dcc161f8ec1342438">Bursa</a>'nın Yenişehir ilçesinde, 1906 yılında yaptırılan tarihi Saat Kulesi'nin, saat mekanizmasının onarılması ve kuleyi düzenleme çalışmaları için Yenişehir Belediyesi harekete geçti.</p>
      <h3>Kulede güvercin yumurtalarıyla karşılaşılınca çalışmalar durdu</h3>
      <figure>
        <img src="https://img-s1.onedio.com/id-5dc43b590cb8f8d41c7cad66/rev-0/w-500/s-a7d684e73ee0dfda87ebb08c8964a19f350d4d56.jpg"/>
      </figure>
      <p>Çalışma yapmak için bölgeye gelen ekipleri, vinçte kuleye çıktıklarında çok sayıda güvercin yavrusu ve yumurtası olduğunu gördü.  Bunun üzerine durumu Yenişehir Belediye Başkanı Davut <a href="https://onedio.com/etiket/aydin/506b54190228f60917601c71">Aydın</a>'a bildiren ekipler, başkan Aydın'ın talimatıyla çalışmaları durdurdu.</p>
      <h3>"Yavruların büyümelerini bekleyeceğiz"</h3>
      <figure>
        <img src="https://img-s1.onedio.com/id-5dc43bab0cb8f8d41c7cad68/rev-1/w-500/o-48x37/s-4183faa9d8ca599472ac484172ae889f457b0f1a.jpg"/>
      </figure>
      <p>Konuya ilişkin konuşan başkan <a href="https://onedio.com/etiket/aydin/506b54190228f60917601c71">Aydın</a>, "Kulenin 4'üncü katında, yumurtaları görünce çalışmalara ara verdik. Bugün ise yumurtalardan ikisinden yavru çıktı. Yabani güvercinlerin yuvalarını bozmayacağız. <a href="https://onedio.com/etiket/yumurta/57bc28be827be4037826b026">Yumurta</a> ve yavruların zarar görmemesi için, yavruların büyümelerini bekleyeceğiz. Her canlının yaşama hakkı var. Sokak hayvanlarına ve hiçbir hayvana eziyet istemeyiz. Hayvanlara olan sevgimiz bizi bu kararı almaya yöneltti. Bir süre çalışmalara ara verdik" diye konuştu.</p>
      <figure>
        <img src="https://img-s1.onedio.com/id-5dc43bf1f6388d9519f1214e/rev-0/w-500/s-47fccd3fe695b7f1948fd5f2e4179144d9ad2e1d.jpg"/>
      </figure>
      <figure>
        <img src="https://img-s2.onedio.com/id-5dc43c0577308eb11b37ba63/rev-0/w-500/s-8db2c6daaa66b1823a29a4e31a3e5d647f5065c5.jpg"/>
      </figure>
    </article>
  </body>
</html>