<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/7/7231297/"/>
    <meta property="og:site_name" content="Українська правда"/>
    <meta property="article:published_time" content="2019-11-07T15:24:25+00:00"/>
    <meta property="og:title" content="Суд переніс розгляд касації у справі Гонгадзе"/>
    <meta property="og:description" content="Касаційний суд Верховного суду переніс розгляд касаційної скарги щодо вироку ексгенералу МВС Олексію Пукачу."/>
  </head>
  <body>
    <article>
      <h1>Суд переніс розгляд касації у справі Гонгадзе</h1>
      <address>
        <time datetime="2019-11-07T15:24:25+00:00">07 Nov 2019, 15:24</time>
      </address>
      <p>Касаційний суд Верховного суду переніс розгляд касаційної скарги щодо вироку ексгенералу МВС Олексію Пукачу.</p>
      <p><b>Джерело:</b> <a href="https://hromadske.ua/ru/posts/ubijstvo-gongadze-sud-perenes-rassmotrenie-kassacii-pukacha-na-dekabr">Hromadske</a></p>
      <p><b>Деталі:</b> За клопотанням адвоката Пукача Володимира Нестеренка Касаційний суд переніс розгляд скарги на 5 грудня.</p>
      <p>Олексій Пукач подав касацію, щоб йому змінили вирок з довічного ув’язнення на 15 років. </p>
      <p>Крім того, у 2018 році Пукачу на прохання адвокатів перерахували строк за законом Савченко.</p>
      <p>Якщо суд задовольнить касацію, Пукач може вийти на свободу. </p>
      <p><b>Знати більше:</b> <i><b><a href="https://www.pravda.com.ua/news/2000/09/25/2981062/">Статті Гонгадзе і про Гонгадзе </a></b></i></p>
      <p>
        <i>
          <b>
            <a href="https://www.pravda.com.ua/articles/2012/09/17/6972910/">Дилема Кузьміна-Мельниченка</a>
          </b>
        </i>
      </p>
      <p>
        <b>Передісторія:</b>
      </p>
      <ul>
        <li>Георгій Гонгадзе зник у Києві 16 вересня 2000 року. У листопаді того ж року в лісі Київської області знайшли обезголовлене тіло, яке, за висновками експертів, могло належати журналісту. У 2009 році на Київщині знайшли рештки черепа нібито Гонгадзе. <a href="https://www.pravda.com.ua/news/2016/03/22/7102944/">Поховали</a> Гонгадзе 22 березня 2016 року в Києві.</li>
        <li>Оприлюднення восени 2000 року "плівок Мельниченка" призвели до <a href="https://www.pravda.com.ua/news/2001/07/23/2983261/">"касетного скандалу"</a>. Записи із кабінету президента Кучми свідчили про причетність Леоніда Кучми та інших високопосадовців і політиків до вбивства журналіста Георгія Гонгадзе.</li>
        <li>15 березня 2008 року Апеляційний суд Києва визнав винними в убивстві Гонгадзе трьох екс-працівників Департаменту зовнішнього спостереження МВС України – Валерія Костенка, Миколу Протасова й Олександра Поповича. Суд позбавив їх волі на термін від 12 до 13 років.</li>
        <li>У 2011 році прокуратура відкрила справу проти Кучми, однак <a href="https://www.pravda.com.ua/articles/2011/12/14/6836967/">того ж року суд закрив її</a>.</li>
        <li>31 січня 2011 року суд <a href="https://www.pravda.com.ua/news/2011/01/31/5861409/">відмовив</a> у задоволенні скарги Мирослави Гонгадзе щодо вилучення з обвинувачення Олексію Пукачу пункту про убивство на замовлення.</li>
        <li>29 січня 2013 року Печерський райсуд Києва засудив екс-начальника департаменту зовнішнього спостереження МВС Олексія Пукача до довічного позбавлення волі, визнавши його винним у вбивстві Георгія Гонгадзе.</li>
        <li>
          <a href="https://www.pravda.com.ua/news/2016/01/6/7094630/">Апеляційний суд залишив вирок у силі.</a>
        </li>
        <li>У грудні 2015 року Пукач розповів, що вбивство Гонгадзе <a href="https://www.pravda.com.ua/news/2015/12/16/7092648/">не було навмисним</a> та має розглядатися як вбивство з необережності і розповів нову версію подій.</li>
        <li>На початку літа 2016 року <a href="http://www.pravda.com.ua/news/2016/06/16/7112004/">Пукача етапували</a> до Чортківської колонії у Тернопільській області.</li>
        <li>Вищий спецсуд розглядав касацію на вирок. На розгляді касації оголошено безстрокову перерву.</li>
        <li>Замовників убивства досі не покарано.</li>
      </ul>
      <related>
        <a href="https://www.pravda.com.ua/columns/2019/09/18/7226631/"/>
        <a href="https://www.pravda.com.ua/news/2019/09/17/7226514/"/>
        <a href="https://www.pravda.com.ua/news/2019/09/16/7226490/"/>
      </related>
    </article>
  </body>
</html>