<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ac362f7338b27857/romania-risca-pierderea-fondurilor-europene-pentru-transporturi.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T15:52:05+00:00"/>
    <meta property="og:title" content="România riscă pierderea fondurilor europene pentru transporturi"/>
    <meta property="og:description" content="România riscă să piardă fonduri europene nerambursabile pentru modernizarea transportului feroviar, a anunţat ieri noul ministru român de resort, Lucian Bode."/>
  </head>
  <body>
    <article>
      <h1>România riscă pierderea fondurilor europene pentru transporturi</h1>
      <address><time datetime="2019-11-07T15:52:05+00:00">07 Nov 2019, 15:52</time> by <a rel="author">Jurnal.md</a></address>
      <p>
        <b>România riscă să piardă fonduri europene nerambursabile pentru modernizarea transportului feroviar, a anunţat ieri noul ministru român de resort, Lucian Bode.</b>
      </p>
      <p>Este o sumă semnificativă de 1,3 miliarde de euro, bani prevăzuţi pentru contractele de modernizare a tronsonului feroviar dintre Braşov şi Sighişoara, iar la Tarom problemele ar depăşi orice ne-am putea imagina, potrivit ministrului transporturilor. Pierderile pe ultimii doi ani ar trece de 340 de milioane de euro.</p>
      <p>„În acest moment la Tarom sunt în vizită următorii: DNA, DIICOT, Corpul de control al primului-ministru, Corpul de control al ministerului, Autoritatea pentru protecţia datelor, Consiliul Concurenţei, Autoritatea pentru discriminare, Poliţia, Parchetul. Ce s-a întâmplat la această companie şi modul în care a fost administrată, ca să nu spun mai mult, în ultima perioadă depăşeşte orice imaginaţie. A înregistrat pierderi de 160 de milioane de lei în 2018 şi se pregătesc să depăşească 180 de milioane de lei în 2019”, a declarat ministrul Transporturilor din România.</p>
      <p>Lucian Bode a mai spus că în urma primelor evaluări s-ar confirma că noua linie de metrou din Drumul Taberei nu va fi dată în funcţiune nici anul acesta.</p>
    </article>
  </body>
</html>