<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638695/%D8%A8%DB%8C%D8%B3%D8%AA-%D9%88-%D8%AF%D9%88%D9%85%DB%8C%D9%86-%D8%B1%D9%88%D8%B2-%D8%AA%D8%B8%D8%A7%D9%87%D8%B1%D8%A7%D8%AA-%D9%84%D8%A8%D9%86%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T15:48:00+00:00"/>
    <meta property="og:title" content="بیست و دومین روز تظاهرات لبنان با حضور دانشجویان"/>
    <meta property="og:description" content="تظاهرات در مناطق مختلف لبنان امروز(پنجشنبه)برای بیست و دومین روز متوالی و با حضور دانش‌آموزان مدارس و دانشجویان دانشگاه‌ها ادامه یافت."/>
  </head>
  <body>
    <article>
      <h1>
        <a href="https://www.bultannews.com/fa/news/638695/%D8%A8%DB%8C%D8%B3%D8%AA-%D9%88-%D8%AF%D9%88%D9%85%DB%8C%D9%86-%D8%B1%D9%88%D8%B2-%D8%AA%D8%B8%D8%A7%D9%87%D8%B1%D8%A7%D8%AA-%D9%84%D8%A8%D9%86%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86">بیست و دومین روز تظاهرات لبنان با حضور دانشجویان</a>
      </h1>
      <h2>تظاهرات در مناطق مختلف لبنان امروز(پنجشنبه)برای بیست و دومین روز متوالی و با حضور دانش‌آموزان مدارس و دانشجویان دانشگاه‌ها ادامه یافت.</h2>
      <address><time datetime="2019-11-07T15:48:00+00:00">07 Nov 2019, 15:48</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، منابع لبنانی امروز (پنجشنبه) از  آغاز<b> تحصن دانشجویی</b> و دانش‌آموزی مقابل وزارت آموزش عالی این کشور در منطقه انیسکو <b>بیروت</b> برای دومین روز متوالی خبر دادند و اعلام کردند، معترضان در میان حضور گسترده نیروهای امنیتی، <b>نیروهای ضد شورش</b> و ارتش همه ورودی‌های این وزارتخانه و برخی راهها را بسته‌اند. آنها در محکومیت اوضاع اقتصادی و معیشتی مخالفت خود را با بازگشت به تحصیل ابراز کرده‌اند.</p>
      <p>تظاهرات دانشجویان لبنان سرتاسر مناطق این کشور  از طرابلس، جبیل، البترون (شمال لبنان) تا المتن، کسروان، بعبدا، بعلبک، حاصبیا ، النبطیة، صیدا وصور (جنوب لبنان) و دیگر مناطق این کشور را در برگرفته است.</p>
      <p>تجمع و تحصن مقابل نهادهای دولتی در بیروت در اعتراض به وخامت اوضاع معیشتی و اقتصادی و فساد از ۲۲ روز قبل آغاز شد و استعفای دولت سعد الحریری،نخست‌وزیر این کشور در ۲۲ اکتبر را به دنبال داشت.این تظاهرات موجب تعطیلی برخی موسسات شد.</p>
    </article>
  </body>
</html>