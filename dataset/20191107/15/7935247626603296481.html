<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/deri-osbye-karma-statusu-214468h.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T15:25:01+00:00"/>
    <meta property="og:title" content="Deri OSB'ye ‘karma' statüsü"/>
    <meta property="og:description" content="Bursa İhtisas Deri Organize Sanayi Bölgesi (BİDOSB), Sanayi ve Teknoloji Bakanlığı'nın onayı ile artık deri ihtisas ve karma OSB olarak hizmet verecek."/>
  </head>
  <body>
    <article>
      <h1>Deri OSB'ye ‘karma' statüsü</h1>
      <h2>Bursa İhtisas Deri Organize Sanayi Bölgesi (BİDOSB), Sanayi ve Teknoloji Bakanlığı'nın onayı ile artık deri ihtisas ve karma OSB olarak hizmet verecek.</h2>
      <address>
        <time datetime="2019-11-07T15:25:01+00:00">07 Nov 2019, 15:25</time>
      </address>
      <p>BİDOSB Yönetimi, sürdürdükleri yoğun çalışmaların meyvelerini alıyor. Bursa'yı alanlarında Türkiye ile bölgenin ana üretim ve ticaret merkezi haline getirme hedefiyle çalışan Müteşebbis Heyet Başkan Vekili Rifat Aygüler ve yönetimi, bölgelerinin yapısal sorunlarını çözüp borç yükünü hafifletmeleriyle birlikte vizyoner adımlarını hızlandırdı. Yönetimin yoğun çabaları sonucunda Sanayi ve Teknoloji Bakanlığı 4 Kasım tarihi itibari ile bölgenin ünvanını ‘Bursa Deri İhtisas ve Karma Organize Sanayi Bölgesi' olarak onaylandı. İhtisas OSB kazanımlarını kaybetmeden kazanılan statü ile birlikte Bursa Deri İhtisas ve Karma Organize Sanayi Bölgesi'nde artık kimya, makine metal, tekstil, mobilya, otomotiv, plastik, kauçuk ve hayvansal atıktan elde edilen sanayi ürünleri üreten sektörlerin yanı sıra karma OSB'lerde kurulabilecek tesisler de yer alacak. Müteşebbis Heyet Başkan Vekili Rifat Aygüler, göreve geldikleri günden bu yana koydukları hedefleri bir bir hayata geçirdiklerini söyledi.</p>
    </article>
  </body>
</html>