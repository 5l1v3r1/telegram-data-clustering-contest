<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/donati-115-libri-alla-scuola-dinfanzia-rodari/1322195/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T15:45:57+00:00"/>
    <meta property="og:title" content="Donati 115 libri alla scuola d’infanzia Rodari"/>
    <meta property="og:description" content="MACERATA - La famiglia Sbaffi di Big Mat ha regalato i volumi che ora fanno parte della libreria intitolata a Federica Sbaffi, scomparsa a 32 anni per la leucemia"/>
  </head>
  <body>
    <article>
      <h1>Donati 115 libri alla scuola d’infanzia Rodari</h1>
      <h2>MACERATA - La famiglia Sbaffi di Big Mat ha regalato i volumi che ora fanno parte della libreria intitolata a Federica Sbaffi, scomparsa a 32 anni per la leucemia</h2>
      <address><time datetime="2019-11-07T15:45:57+00:00">07 Nov 2019, 15:45</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fdonati-115-libri-alla-scuola-dinfanzia-rodari%2F1322195%2F">Condividi191</a><a href="https://twitter.com/intent/tweet?text=Donati+115+libri++alla+scuola+d%27infanzia+Rodari&amp;url=https%3A%2F%2Fwww.cronachemaceratesi.it%2F2019%2F11%2F07%2Fdonati-115-libri-alla-scuola-dinfanzia-rodari%2F1322195%2F">Tweet</a>Email191 Condivisioni</p>
      <p> </p>
      <p> </p>
      <p>
        <b>Ancora una donazione della Big Mat in nome della lettura, nel ricordo di Federica. Dopo la donazione di libri al reparto ematologico dell’ospedale di Civitanova, ieri la famiglia Sbaffi, al fianco di Raffaella di Gioia della libreria “Giunti al Punto” di Macerata, ha consegnato 115 volumi alla scuola dell’infanzia Gianni Rodari di Macerata.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/donazione-libri-bigmat-1-e1573132088897-325x311.jpg"/>
        <figcaption>La biblioteca Federica</figcaption>
      </figure>
      <p>I piccoli riuniti per l’occasione, con le insegnanti e la preside Sabina Tombesi, hanno accolto con grande emozione i libri che hanno poi sistemato entusiasti nella piccola biblioteca soprannominata Federica. <b>Una libreria speciale, che prende il nome da una persona speciale, Federica Sbaffi scomparsa a soli 32 anni nel 2017 per leucemia. A raccontare di lei ci sono anche la maestra Brunella e la maestre Agnese, che proprio in questa scuola hanno visto Federica crescere</b>, ed è in questa scuola che la mamma Nadia, il papà Fabio e il fratello Riccardo hanno voluto lasciare un suo ricordo attraverso un libro, alle piccole mani dei bambini che ne sfoglieranno le pagine.</p>
    </article>
  </body>
</html>