<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-transizione-veloce/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T15:47:00+00:00"/>
    <meta property="og:title" content="PlayStation 5 permetterà una transizione dei giocatori più veloce rispetto a PS4"/>
    <meta property="og:description" content="In una recente intervista il CEO Jim Ryan ha dichiarato che i giocatori attueranno una transizione più veloce a PlayStation 5 rispetto al passato."/>
  </head>
  <body>
    <article>
      <h1>PlayStation 5 permetterà una transizione dei giocatori più veloce rispetto a PS4</h1>
      <address><time datetime="2019-11-07T15:47:00+00:00">07 Nov 2019, 15:47</time> by <a rel="author">Gianluca Saitto</a></address>
      <p>PlayStation 4 è stata un enorme successo per Sony, e recentemente è diventata la seconda console più venduta di sempre, solo dietro PlayStation 2, e la compagnia nipponica sta cercando di <b>seguire questo suo successo anche per la sua prossima console di nuova generazione</b>. Il nuovo capo della divisione PlayStation Jim Ryan afferma che l’obiettivo principale dell’azienda è quello di spostare più rapidamente la community dalla generazione corrente a <b>PlayStation 5</b>.</p>
      <p>Riferendosi al successo di PS4, Ryan ha detto in un’intervista a gameindustries che l’azienda <b>sfrutterà pienamente la forza del proprio marchio</b>. <i>“Gli appassionati di PlayStation sono attaccati a PS4 in una misura che non abbiamo mai visto nelle generazioni precedenti. Mentre ci muoviamo verso la prossima generazione nel 2020, uno dei nostri compiti, probabilmente il nostro compito principale, è quello di prendere questa community e trasferirla da PlayStation 4 a PlayStation 5 su una scala e un ritmo che non abbiamo mai fatto prima d’ora”.</i></p>
      <figure>
        <img src="https://www.tomshw.it/images/images/2019/10/playstation-5-ps5-ps4-playstation-4-55608.768x432.jpg"/>
      </figure>
      <p>Leggi anche: <a href="https://www.tomshw.it/videogioco/hitman-3-in-sviluppo/">Hitman 3 è in sviluppo, lo conferma IO Interactive</a></p>
      <p>Non è chiaro al momento come Sony abbia intenzione di spostare i giocatori sulla nuova console. Ryan ha continuato a sottolineare che gli <b>sviluppatori e gli editori hanno fornito un buon feedback di sviluppo su PS5</b>.<i> “Una cosa che mi rende particolarmente ottimista è il feedback che stiamo ricevendo da sviluppatori ed editori, la facilità con cui sono in grado di sviluppare su PlayStation 5 è molto al di là di ogni tipo di esperienza che hanno avuto in passato su qualsiasi altra piattaforma PlayStation.”</i></p>
      <p>Non sappiamo ancora ulteriori dettagli su PS5, a parte che proprio durante la giornata di oggi, è stato infatti annunciato che il co-fondatore di Guerrilla Games Hermen Hulst è il nuovo responsabile dei Worldwide Studios. In aggiunta, è stato confermato un cambio di ruolo per Shuhei Yoshida, pronto a dedicarsi alle relazioni tra PlayStation ed il settore dello sviluppo indipendente. <b>Cosa pensate delle parole di Jim Ryan?</b> Diteci la vostra nella sezione dedicata ai commenti.</p>
      <blockquote>PlayStation 5 non è ancora pronta per essere rivelata completamente a quanto pare, ma nel frattempo potete acquistare una PlayStation 4 Pro su Amazon a <a href="https://www.amazon.it/PS4-Pro-1TB-Gamma-DS4/dp/B07M6YQRB3/ref=sr_1_3?__mk_it_IT=%C3%85M%C3%85%C5%BD%C3%95%C3%91&amp;crid=391QCMSGO4AMJ&amp;keywords=playstation+4&amp;qid=1573144903&amp;s=videogames&amp;sprefix=playstation+4%2Caps%2C166&amp;sr=1-3">questo indirizzo</a>.</blockquote>
    </article>
  </body>
</html>