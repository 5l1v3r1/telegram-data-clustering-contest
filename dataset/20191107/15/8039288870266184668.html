<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/cand-va-fi-dezvaluit-primul-pick-up-tesla/"/>
    <meta property="og:site_name" content="AutoExpert"/>
    <meta property="article:published_time" content="2019-11-07T15:14:18+00:00"/>
    <meta property="og:title" content="Când va fi dezvăluit primul pick-up Tesla?"/>
    <meta property="og:description" content="Primul pick-up Tesla a intrat în ultima fază a dezvoltării. Elon Musk vorbește îl numește “cybertruck” și susține că va fi manevrabil ca un Porsche 911."/>
  </head>
  <body>
    <article>
      <h1>Când va fi dezvăluit primul pick-up Tesla?</h1>
      <address><time datetime="2019-11-07T15:14:18+00:00">07 Nov 2019, 15:14</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/06/Pick-up-Tesla-5-830x467.jpg"/>
      </figure>
      <p>
        <b>Primul pick-up Tesla a intrat în ultima fază a dezvoltării. Vehiculul despre care Elon Musk vorbește de ani de zile și pe care îl numește “cybertruck”, va fi dezv</b>
        <b>ăluit luna aceasta.</b>
      </p>
      <p>“Cybertruck” va putea transporta până la șase persoane și va avea o capacitate de tractare incredibilă: 136.077 de kilograme! Cei de la Tesla susțin că pick-up-ul cu emisii zero va fi la fel de manevrabil ca un Porsche 911.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/06/Pick-up-Tesla-7.jpg"/>
      </figure>
      <p>Pentru a-l arunca în luptă cu granzii din segment pe piața americană, Elon Musk știe că primul pick-up Tesla trebuie să aibă și un preț competitiv. Acesta este motivul pentru care autoutilitara electrică va costa mai puțin de 50.000 de dolari, ceea ce înseamnă că ar fi mai ieftină decât <a href="https://www.autoexpert.ro/rivian-r1t-acesta-este-primul-pick-up-electric-din-lume/">primul pick-up electric al lumii, Rivian R1T</a>, și ar intra în aceeași categorie de prețuri cu cel mai popular pick-up din Statele Unite, Ford F-150. “Tot ce poate face un F-150, va putea face și pick-up-ul nostru”, susțin reprezentanții companiei din Silicon Valley.</p>
      <p>Pick-up-ul va fi dezvăluit pe 21 noiembrie, dar nu în cadrul Salonului Auto de la Los Angeles, care are loc în acea perioadă, ci lângă fabrica de rachete spațiale SpaceX. Nu se știe însă, când acesta va ajunge pe piață și orice dată estimată de companie ar fi pusă sub semnul întrebării, în contextul întârzierilor majore în producție, pentru care Tesla este celebră.</p>
    </article>
  </body>
</html>