<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/dezvoltatorul-imobiliar-prime-kapital-a-investit-18-mil-euro-in-zalau-value-center-cel-mai-mare-mall-din-judetul-salaj-18552738"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T15:03:58+00:00"/>
    <meta property="og:title" content="Dezvoltatorul imobiliar Prime Kapital a investit 18 mil. euro în Zălau Value Center, cel mai mare mall din judeţul Sălaj"/>
    <meta property="og:description" content="Dezvoltatorul imobiliar Prime Kapital, lansat de doi dintre foştii executivi ai NEPI, a finalizat o investiţie de aproximativ 18 mil. euro în realizarea celului mai mare mall din judeţul Salaj, Zălau Value Center, dispus pe o suprafaţă de teren de 54.000 mp, din care aproximativ 19.000 mp sunt destinaţi zonei de retail. Noul centrul comercial din Zalău a fost dezvoltat pe un teren achiziţionat de la Rominserv (producător de echipamente pentru domeniul energetic), fosta IAIFO, potrivit unor informaţii anterioare. "/>
  </head>
  <body>
    <article>
      <h1>Dezvoltatorul imobiliar Prime Kapital a investit 18 mil. euro în Zălau Value Center, cel mai mare mall din judeţul Sălaj</h1>
      <address><time datetime="2019-11-07T15:03:58+00:00">07 Nov 2019, 15:03</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Dezvoltatorul imobiliar Prime Kapital, lansat de doi dintre foştii executivi ai NEPI, a finalizat o investiţie de aproximativ 18 mil. euro în realizarea celului mai mare mall din judeţul Salaj, Zălau Value Center, dispus pe o suprafaţă de teren de 54.000 mp, din care aproximativ 19.000 mp sunt destinaţi zonei de retail. Noul centrul comercial din Zalău a fost dezvoltat pe un teren achiziţionat de la Rominserv (producător de echipamente pentru domeniul energetic), fosta IAIFO, potrivit unor informaţii anterioare. </p>
      <p>’’Demersurile pe care investitorul centrului comercial Zalău Value Center le-a întreprins în municipiu au prins contur, inaugurarea mall-ului fiind un moment important pentru comunitatea noastră. Este o investiţie de aproape 18 milioane de euro, care creează, pe lângă un ambient plăcut şi 600 de locuri de muncă’’, a declarat Ionel Ciunt, primarul municipiului Zalău, la inaugurarea noului centru comercial.</p>
      <p>În cadrul Zălau Value Center îşi desfăşoară activitatea hipermarketul Carrefour, ca principala ancoră a mall-ului, şi retailerii JYSK, Altex, C&amp;A, Orsay, Yves Rocher, Boutique 17, Benvenuti, Various Brands, New Yorker, Noriel, CCC, Takko, Deichmann, Pepco, Hervis, DM Drogerie Markt, Compas, Cador, Sofiaman sau Rankine. În zona de food sunt prezente restaurantele KFC, Mesopotamia, Spartan şi Porto Gallo.</p>
      <p>Prime Kapital, fondat de doi dintre foştii manageri ai fondului de investiţii NEPI Rockcastle, Martin Slabbert şi Victor Semionov, deţine în portofoliu, în România, centre comerciale în Bucureşti, Arad, Baia Mare, Roman, Iaşi, Piteşti, Baloteşti, Târgovişte, Ploieşti, Zalău, Sfântu Gheorghe, potrivit informaţiilor de pe site-ul companiei. Pe domeniul rezidenţial, Prime Kapital are în portofoliu trei mari proiecte: Avalon Estate (Pipera), Marmura Residence (Bucureştii Noi) şi Silk District (Iaşi).</p>
    </article>
  </body>
</html>