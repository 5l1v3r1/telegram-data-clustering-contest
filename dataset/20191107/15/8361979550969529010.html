<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/arcelormittal-zakrivaye-v-kiyevi-ofis-svoyeji-rosiyskoji-dochki-novini-ukrajini-50052160.html"/>
    <meta property="og:site_name" content="НВ"/>
    <meta property="article:published_time" content="2019-11-07T15:00:00+00:00"/>
    <meta property="og:title" content="Російська «дочка» ArcelorMittal перестане працювати в Україні"/>
    <meta property="og:description" content="ArcelorMittal закриває київський офіс своєї російської «дочки». Працюватиме через українську юрособу"/>
  </head>
  <body>
    <article>
      <h1>Російська «дочка» ArcelorMittal перестане працювати в Україні</h1>
      <h2>ArcelorMittal закриває київський офіс своєї російської «дочки». Працюватиме через українську юрособу</h2>
      <address>
        <time datetime="2019-11-07T15:00:00+00:00">07 Nov 2019, 15:00</time>
      </address>
      <p>Міжнародна металургійна група ArcelorMittal закриває в Києві офіс своєї «дочки» ТОВ «АрселорМіттал Дистрибьюшн Солюшнс Схід» (Москва, Російська Федерація).</p>
      <p>Про це повідомляє агентство «<a href="https://interfax.com.ua/news/economic/623163.html">Інтерфакс</a> -Україна».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/220/original/07d096657687782bfd2ee66a4eb332af.png?stamp=1&amp;q=85&amp;w=115"/>
      </figure>
      <p>Сергій Фурса<br/>ArcelorMittal і British American Tobacco. Чому з України йдуть інвестори</p>
      <p>Представництво закривається на підставі відповідного наказу ТОВ «АрселорМіттал Дистрибьюшн Солюшнс Схід» від 6 серпня 2019 року. Підрозділ компанії існував з 2009 року. Генеральним директором московської компанії є Матхур Анураг.</p>
      <p>Джерело, знайоме з діяльністю ArcelorMittal в Україні, повідомило НВ Бізнес, що це технічна дія, не уточнивши його причини.</p>
      <p>Швидше за все, це черговий етап зміни структури поставок на ринок України металопрокату, який виробляють закордонні підприємства ArcelorMilttal.</p>
      <p>Так, на початку року <a href="https://readmetal.com/?p=18434">reаdmetal.com</a> повідомив, що в 2018 році в Україні було зареєстровано ТОВ «АрселорМіттал Проджектс Україна». Його бенефіціар Лакшмі Міттал. Напрямок ArcelorMittal Projects працює як центр комплексних рішень зі сталі за трьома напрямками (Foundation Solutions, Solar Projects &amp; Processing, Energy Projects). Зокрема, через нього в Україну почали завозити шпунтові палі. Примітно, що АрселорМіттал Проджектс СНД очолює вже згаданий Матхур Анураг.</p>
      <p>ArcelorMittal володіє найбільшим в Україні металургійним комбінатом АрселорМіттал Кривий Ріг і кількома невеликими компаніями.</p>
      <p>Нагадаємо, що в найближчі п'ять років <a href="https://nv.ua/ukr/biz/markets/kriviy-rig-metkombinat-amkr-otrimaye-1-8-mlrd-na-modernizaciyu-novini-ukrajini-50051950.html">АрселорМіттал Кривий Ріг</a> повинен отримати близько $1,8 млрд інвестицій.</p>
      <p>Читайте також:<br/><a href="https://nv.ua/ukr/biz/markets/vugillya-z-donbasu-shlyahi-postavki-do-chehiji-shemi-poseredniki-novini-ukrajini-50050054.html">&amp;nbspБізнес ДНР в Евросюзі. Як вугілля з окупованого Донбасу потрапляло на завод ArcelorMittal у Чехії</a></p>
    </article>
  </body>
</html>