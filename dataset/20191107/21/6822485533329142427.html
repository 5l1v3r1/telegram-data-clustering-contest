<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980816082.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-07T21:18:00+00:00"/>
    <meta property="og:title" content="تسویه حساب سیاسی اصلاح‌طلبان با وزیر صمت"/>
    <meta property="og:description" content="سید حسین نقوی حسینی نماینده مردم ورامین در مجلس شورای اسلامی در گفت‌وگو با فارس، با تاکید بر اینکه اصلاح طلبان به دنبال تسویه حساب سیاسی با وزیر صمت هستند،  گفت: نمایندگان طرفدار دولت در مجلس که همان لیست امید هستند از وزیر صنعت خیلی رضایتی ندارند؛ البته مجلس اجازه نخواهد داد کسانی که به دنبال مطالبات فردی و رانت‌های خاص هستند، به خاطر این مسائل مجلس را دچار مشکل کنند."/>
  </head>
  <body>
    <article>
      <h1>تسویه حساب سیاسی اصلاح‌طلبان با وزیر صمت</h1>
      <address>
        <time datetime="2019-11-07T21:18:00+00:00">07 Nov 2019, 21:18</time>
      </address>
      <p>تسخنگوی فراکسیون نمایندگان ولایی مجلس با بیان اینکه وزیر صنعت برخلاف کلیت دولت که نگاهش به بیرون است به ظرفیت‌های داخلی توجه دارد، گفت: نمایندگان طرفدار دولت در مجلس که همان لیست امید هستند از وزیر صنعت خیلی رضایتی ندارند.</p>
      <p>سید حسین نقوی حسینی نماینده مردم ورامین در مجلس شورای اسلامی در گفت‌وگو با فارس، با تاکید بر اینکه اصلاح طلبان به دنبال تسویه حساب سیاسی با وزیر صمت هستند،  گفت: نمایندگان طرفدار دولت در مجلس که همان لیست امید هستند از وزیر صنعت خیلی رضایتی ندارند؛ البته مجلس اجازه نخواهد داد کسانی که به دنبال مطالبات فردی و رانت‌های خاص هستند، به خاطر این مسائل مجلس را دچار مشکل کنند.</p>
      <p>وی افزود: وزیر صنعت برخلاف کلیت دولت که نگاهش به بیرون است، به نیروها و پتانسیل‌های داخلی توجه دارد و سعی کرده تا نیازهای حوزه صنعت را از داخل تامین کند.</p>
      <p>سخنگوی فراکسیون نمایندگان ولایی مجلس اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ وزیر صنعت از سرمایه‌گذاران داخلی دعوت به عمل آورده و شرایط قطعه‌سازان را بهبود بخشیده و توجه خاصی به شرکت‌های دانش‌بنیان داشته است.</p>
      <p>نقوی خاطرنشان کرد: وزیر صنعت اقدامات خوبی برای راه‌اندازی شرکت‌های تولیدی و کارخانجات در داخل انجام داده و شرایط در این حوزه روبه بهبود است.</p>
    </article>
  </body>
</html>