<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/erdogan-otnovo-zaplashva-turcija-puska-bezhanci-kam-evropa-ako-ne-poluchi-oshte-pari.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T21:52:00+00:00"/>
    <meta property="og:title" content="Ердоган отново заплашва: Турция пуска бежанци към Европа, ако не получи още пари"/>
    <meta property="og:description" content="&quot;Всеки път като се срещнем, казват, че скоро ще дадат, но това не се случва”, заяви той"/>
  </head>
  <body>
    <article>
      <h1>Ердоган отново заплашва: Турция пуска бежанци към Европа, ако не получи още пари</h1>
      <h2>"Всеки път като се срещнем, казват, че скоро ще дадат, но това не се случва”, заяви той</h2>
      <address><time datetime="2019-11-07T21:52:00+00:00">07 Nov 2019, 21:52</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/07/ungariaerdogan_1573163432-1.mp4"/>
      </figure>
      <p>Турският президент отново заплаши Европа, че ще отвори вратите за сирийските бежанци. Реджеп Ердоган е на посещение в Унгария, където разговаря с премиера Виктор Орбан. <br/><br/>Турция ще бъде принудена да отвори вратите за 3 милиона и 500 хиляди бежанци към Европа, ако ЕС не изпълни ангажиментите си към Турция, заплашва Ердоган.</p>
      <p>„Нашата страна не може да понася повече тази тежест сама. Ако питате какво получихме от Европейския съюз, сега ще ви кажа. Обещаха ни 3 милиарда евро и още 3 милиарда през 2015-а година. Но ни дадоха само 3 милиарда. Всеки път, като се срещнем казват, че скоро ще дадат, но това не се случва”, заяви Реджеп Ердоган - президент на Турция.</p>
      <p>Двамата лидери обсъдиха напредъка по „Турски поток”. <br/><br/>„Турската страна си свърши работата. България и Сърбия работят, ние също. Скоро газопровода от Турция до Централна Европа ще заработи. Трудно е да дам точна дата, но очакваме това да стане до края на 2021-ва година”, обясни Виктор Орбан - министър-председател на Унгария<br/><br/>Стотици унгарци посрещнаха Ердоган в Будапеща с протест срещу турската офанзива в Северна Сирия.</p>
    </article>
  </body>
</html>