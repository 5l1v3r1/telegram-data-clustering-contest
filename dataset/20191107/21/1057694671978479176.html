<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2025671/agkira-den-xechname-tis-thiriodies-tis-elladas-kata-tourkon-mesa-stin-istoria.html"/>
    <meta property="og:site_name" content="News.gr"/>
    <meta property="article:published_time" content="2019-11-07T21:54:32+00:00"/>
    <meta property="og:title" content="Άγκυρα: Δεν ξεχνάμε τις θηριωδίες της Ελλάδας κατά Τούρκων μέσα στην ιστορία"/>
    <meta property="og:description" content="Σκληρή ανακοίνωση του τουρκικού ΥΠΕΞ με αφορμή την επίσκεψη Παυλόπουλου στην Αρμενία"/>
  </head>
  <body>
    <article>
      <h1>Άγκυρα: Δεν ξεχνάμε τις θηριωδίες της Ελλάδας κατά Τούρκων μέσα στην ιστορία</h1>
      <address>
        <time datetime="2019-11-07T21:54:32+00:00">07 Nov 2019, 21:54</time>
      </address>
      <h3>Σκληρή ανακοίνωση του τουρκικού ΥΠΕΞ με αφορμή την επίσκεψη Παυλόπουλου στην Αρμενία</h3>
      <p>Με μία οξύτατη ανακοίνωση, το τουρκικό υπ. Εξωτερικών επιτίθεται στην Ελλάδα και την κατηγορεί για «βιαιότητες και θηριωδίες εναντίον των <a href="https://www.news.gr/tag/toyrkia"><b>Τούρκων</b></a> μέσα στην ιστορία».</p>
      <p>Αφορμή για το τουρκικό παραλήρημα, στάθηκε η επίσκεψη του Προέδρου της Δημοκρατίας, Προκόπη Παυλόπουλου πριν λίγες ημέρες στην <a href="https://www.news.gr/tag/armenia"><b>Αρμενία</b></a>.</p>
      <p>Αναλυτικά η ανακοίνωση του τουρκικού ΥΠΕΞ:</p>
      <p>«Διαπιστώνουμε ότι η Ελλάδα συνεχίζει να παίρνει θέση δίπλα σε κύκλους εχθρικούς προς την Τουρκία και να υποστηρίζει τις εις βάρος της χώρας μας απόψεις αυτών των κύκλων ή να στηρίζει τη στάση τους.</p>
      <p>Δεν ξεχάσαμε ποτέ τις θηριωδίες της Ελλάδας προς τους Τούρκους και τους άλλους Οθωμανούς πολίτες κατά τη διάρκεια της ιστορίας.</p>
      <p>Είναι πολύ γνωστό ότι η Ελλάδα εξολόθρευε συστηματικά Τούρκους και Μουσουλμάνους σε αυτή την περιοχή κατά τη διάρκεια της ανεξαρτησίας της από την Οθωμανική Αυτοκρατορία αλλά και έπειτα.</p>
      <p>Ακόμη και σήμερα η Ελλάδα εξακολουθεί να υιοθετεί απάνθρωπες πρακτικές απέναντι στην Τουρκική Μειονότητα στη χώρα της και να φυλακίζει ακόμη και μουφτήδες επειδή προσεύχονται τις Παρασκευές.</p>
      <p>Η Τουρκία πιστεύει ότι τα διδάγματα που πρέπει να λαμβάνονται από την ιστορία πρέπει να είναι διδάγματα ειρήνης και αδελφοσύνης κι όχι έχθρας, και οπωσδήποτε να υπάρχει επίγνωση της ιστορικής πραγματικότητας.</p>
      <p>Με την ευκαιρία αυτή, να υπενθυμίσουμε ότι η στήριξη ενεργειών κατά της χώρας μας δεν θα ωφελήσει την Ελλάδα.</p>
      <p>Καλούμε την Ελλάδα να είναι υπέρ των σχέσεων καλής γειτονίας μεταξύ των δύο χωρών και να συμπεριφέρεται πιο υπεύθυνα, καθώς αυτός είναι ο μόνος τρόπος για την προώθηση της ειρήνης, της σταθερότητας και της ευημερίας στην περιοχή μας.</p>
      <p>Από την άλλη, όσον αφορά στα γεγονότα του 1915, ήδη από την περίοδο που ήταν πρωθυπουργός ο πρόεδρός μας, είχε διατυπωθεί σαφώς η στάση της Τουρκίας με τη δήλωσή του στις 23 Απριλίου 2014. Περαιτέρω εξηγήσεις δεν χρειάζονται», καταλήγει η ανακοίνωση.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2025308/ipa-ta-esoda-apo-tis-petreleopiges-tha-dothoun-stis-siriakes-dinamis.html"/>
        <a href="https://www.news.gr/kosmos/article/2024840/amfivoli-mia-nea-stratiotiki-epichirisi-tis-tourkias-sti-siria.html"/>
        <a href="https://www.news.gr/kosmos/article/2022829/nea-geotrisi-stin-katechomeni-kipro-tha-xekinisi-to-fatih.html"/>
      </related>
    </article>
  </body>
</html>