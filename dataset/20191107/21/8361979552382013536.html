<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/samit-u-normandskomu-formati-vidbudetsya-cherez-kilka-tizhniv-maas-50052296.html"/>
    <meta property="og:site_name" content="НВ"/>
    <meta property="article:published_time" content="2019-11-07T21:36:00+00:00"/>
    <meta property="og:title" content="Саміт у нормандському форматі «відбудеться протягом наступних тижнів» — Маас"/>
    <meta property="og:description" content="Глава МЗС Німеччини Хайко Маас заявив, що зустріч у нормандському форматі «відбудеться протягом наступних тижнів»."/>
  </head>
  <body>
    <article>
      <h1>Саміт у нормандському форматі «відбудеться протягом наступних тижнів» — Маас</h1>
      <h2>Глава МЗС Німеччини Хайко Маас заявив, що зустріч у нормандському форматі «відбудеться протягом наступних тижнів».</h2>
      <address>
        <time datetime="2019-11-07T21:36:00+00:00">07 Nov 2019, 21:36</time>
      </address>
      <p>Відповідну заяву він зробив під час спільної прес-конференції з Держсекретарем США Майком Помпео в Лейпцигу, повідомляє <a href="https://ukrainian.voanews.com/a/normandsky-format/5156763.html">Голос Америки</a>.</p>
      <p>Читайте також:<br/><a href="https://nv.ua/ukr/world/geopolitics/pompeo-ta-maas-pidtrimali-zelenskogo-novini-svitu-50052290.html">&amp;nbspПомпео та Маас пообіцяли підтримувати Зеленського в боротьбі з корупцією</a></p>
      <p>«Ми активно працюємо, щоб підготуватися до саміту нормандського формату, який відбудеться протягом наступних тижнів», — сказав Маас.</p>
      <p>За його словами, зараз втілюються домовленості, досягнуті в рамках Мінського процесу, тому планується використовувати цю динаміку.</p>
      <p>«У нас є нормандський формат, в який входять Німеччина, Франція, Росія і Україна. У цьому форматі ми дали старт Мінському процесу і ми хочемо розвивати його далі», — підкреслив Маас.</p>
      <p>Він зазначив, що в питанні досягнення миру на Донбасі, існують певні «передумови, які все ще не були виконані».</p>
      <p>Раніше в Кремлі заявили, що <a href="https://nv.ua/ukr/world/geopolitics/putin-normandska-zustrich-pyeskov-novini-svitu-50051378.html">президент РФ Володимир Путін зацікавлений в проведенні зустрічі</a> з лідерами ФРН, Франції та України в Нормандські форматі за умови термінової необхідності.</p>
      <p>У той же час, глава МЗС України <a href="https://nv.ua/ukr/world/geopolitics/zustrich-v-normandskomu-formati-nova-vimoga-rosiji-novini-ukrajini-50051474.html">Вадим Пристайко заявив про бажання РФ узгодити підсумковий документ</a> саміту. За його словами, це вимога Москви.</p>
    </article>
  </body>
</html>