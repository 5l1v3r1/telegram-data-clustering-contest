<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620402/%D8%A2%DA%98%D8%A7%D9%86%D8%B3-%D8%A7%D9%86%D8%B1%DA%98%DB%8C-%D8%A7%D8%AA%D9%85%DB%8C-%D8%A8%D9%87-%D9%85%D8%B4%D9%88%D8%B1%D8%AA-%D8%A8%D8%A7-%D8%A7%DB%8C%D8%B1%D8%A7%D9%86-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T21:18:00+00:00"/>
    <meta property="og:title" content="آژانس انرژی اتمی: به مشورت با ایران ادامه می‌دهیم"/>
    <meta property="og:description" content="سخنگوی آژانس بین المللی انرژی اتمی روز پنجشنبه اعلام کرد که این سازمان برای روشن شدن ماجرای عدم ورود یکی از بازرسان این آژانس به سایت غنی سازی نطنز به مشورت با ایران ادامه می‌دهد."/>
  </head>
  <body>
    <article>
      <h1>آژانس انرژی اتمی: به مشورت با ایران ادامه می‌دهیم</h1>
      <address>
        <time datetime="2019-11-07T21:18:00+00:00">07 Nov 2019, 21:18</time>
      </address>
      <p>
        <i>سخنگوی آژانس بین المللی انرژی اتمی روز پنجشنبه اعلام کرد که این سازمان برای روشن شدن ماجرای عدم ورود یکی از بازرسان این آژانس به سایت غنی سازی نطنز به مشورت با ایران ادامه می‌دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در بیانیه ای که از سوی سخنگوی رسمی آژانس بین المللی انرژی اتمی منتشر شد، آمده است که این سازمان بصورت علنی درباره جزئیات این مساله ورود نمی‌کند اما بر اساس اطلاعات موجود، آژانس با روایت ایران پیرامون ماجرای بازرسی که وظایف پادمانی خود را در ایران پیگیری می کرده ، موافق نیست.</p>
      <p>سازمان انرژی اتمی ایران عصر دیروز (چهارشنبه) با انتشار گزارشی اعلام کرد: به طور معمول وسائل همراه تمام بازرسان آژانس بین المللی انرژی اتمی، در بدو ورود به هر یک از سایت‌های هسته‌ای مورد تفتیش و کنترل قرار می گیرد. در ظاهر هنگام ورود این خانم بازرس تجهیزات کنترلی علامت هشدار را نشان داده است و به همین دلیل ضمن کنترل وسایل همراه بازرس از ورود او به سایت جلوگیری شده و مراتب امر به آژانس بین‌المللی انرژی اتمی منعکس شد و از طرف جمهوری اسلامی ایران به آژانس اعلام می شود که پذیرش قبلی این بازرس لغو شده تلقی می شود.</p>
      <figure>
        <img src="https://aftabnews.ir/files/fa/news/1398/8/16/356486_880.jpg"/>
      </figure>
      <p>هفته گذشته مسئولان سازمان انرژی اتمی ایران از ورود یکی از بازرسان آژانس بین المللی انرژی اتمی به سایت غنی‌سازی نطنز جلوگیری کردند. سازمان انرژی اتمی ایران، علت این اقدام را نگرانی از احتمال همراه داشتن مواد مشکوک اعلام کرد.</p>
      <p>سازمان انرژی اتمی ایران عصر چهارشنبه اعلام کرد: به طور معمول وسائل همراه تمام بازرسان آژانس بین‌المللی انرژی اتمی، در بدو ورود به هر یک از سایت‌های هسته‌ای مورد تفتیش و کنترل قرار می‌گیرد.</p>
      <p>در گزارش سازمان انرژی اتمی آمده است: در ظاهر هنگام ورود این خانم بازرس تجهیزات کنترلی علامت هشدار را نشان داده و به همین دلیل ضمن کنترل وسایل همراه بازرس از ورود او به سایت جلوگیری شده و مراتب امر به آژانس بین‌المللی انرژی اتمی منعکس شد و از طرف جمهوری اسلامی ایران به آژانس اعلام می‌شود که پذیرش قبلی این بازرس لغو شده تلقی می‌شود.</p>
      <p>این گزارش می‌افزاید: ایران همچنین خواستار همکاری آژانس برای ادامه تحقیقات در این خصوص شده است که آژانس نیز در پاسخی کتبی این موضوع را می‌پذیرد. در نتیجه لغو پذیرش بازرس، وی با ناتمام گذاشتن ماموریت خود ایران را به مقصد وین ترک کرده است.</p>
    </article>
  </body>
</html>