<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/prithviraj-chavan-will-not-get-single-congress-mla/"/>
    <meta property="og:site_name" content="Lokmat"/>
    <meta property="article:published_time" content="2019-11-07T21:19:54+00:00"/>
    <meta property="og:title" content="काँग्रेसचा एकही आमदार फुटणार नाही"/>
    <meta property="og:description" content="पृथ्वीराज चव्हाण; राष्ट्रपती राजवट लागू होईल"/>
  </head>
  <body>
    <article>
      <h1>काँग्रेसचा एकही आमदार फुटणार नाही</h1>
      <h2>पृथ्वीराज चव्हाण; राष्ट्रपती राजवट लागू होईल</h2>
      <address><time datetime="2019-11-07T21:19:54+00:00">07 Nov 2019, 21:19</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>कऱ्हाड (जि.सातारा) : शिवसेनेला पाठिंबा देण्यावरून काँग्रेसमध्ये दोन गट तयार झाले आहेत का? हे मला काही माहिती नाही; पण काँगे्रसचा एकही आमदार फुटणार नाही,’ असा विश्वास माजी मुख्यमंत्री <a href="https://www.lokmat.com/topics/prithviraj-chavan/">पृथ्वीराज चव्हाण</a> यांनी व्यक्त केला. रेठरे बुद्रुक (ता. कºहाड) येथे गुरुवारी यशवंतराव मोहिते जन्मशताब्दी व कार्यगौरव सोहळ्यानंतर पत्रकारांशी बोलताना चव्हाण म्हणाले, ‘भाजप- सेनेला सरकार स्थापन करण्याचा कौल जनतेने दिला आहे. उद्या सायंकाळपर्यंत सरकार स्थापन न झाल्यास राष्ट्रपती राजवट लागू होण्याची शक्यता आहे; पण राष्ट्रपती राजवट लागू न होता सरकार स्थापन होणं गरजेची बाब आहे. राज्यातील राजकीय अस्थिरतेबाबत शरद पवार यांच्याशी नेहमीच चर्चा होत राहते. सरकार स्थापनेबाबत परवा सोनिया गांधींना भेटून आलो आहे,’ अशी माहितीही चव्हाण यांनी दिली.<br/><br/><b>कोकणी माणसं भात काढणीत व्यस्त : पवार</b><br/>राष्ट्रवादी काँग्रेसचे अध्यक्ष शरद पवार हे गुरुवारी सातारा दौऱ्यावर होते. हा दौरा आटोपताच ते कोकणात जाणार होते. मात्र, कोकणचा दौरा रद्द करून ते अचानक <a href="https://www.lokmat.com/topics/mumbai/">मुंबईकडे</a> रवाना झाले. कोकण दौरा रद्द केल्याबाबत विचारले असता, कोकणातील लोक भात काढणीत व्यस्त आहेत. म्हणून मी दौरा रद्द केला, असे उत्तर पवार यांनी दिले.</p>
    </article>
  </body>
</html>