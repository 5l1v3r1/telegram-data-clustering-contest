<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/allochtoon-bekent-moord-op-kleermaker-in-antwerpen/"/>
    <meta property="og:site_name" content="SCEPTR"/>
    <meta property="article:published_time" content="2019-11-07T21:12:37+00:00"/>
    <meta property="og:title" content="Allochtoon bekent moord op kleermaker in Antwerpen"/>
    <meta property="og:description" content="De 57-jarige Selahaddin T. heeft de moord op kleermaker Mehmet Özkaraman uit Antwerpen bekend. Dat meldt Het Laatste Nieuws."/>
  </head>
  <body>
    <article>
      <h1>Allochtoon bekent moord op kleermaker in Antwerpen</h1>
      <address><time datetime="2019-11-07T21:12:37+00:00">07 Nov 2019, 21:12</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>De 57-jarige Selahaddin T. heeft de moord op kleermaker <a href="https://sceptr.net/tag/mehmet-ozkaraman/">Mehmet Özkaraman</a> uit Antwerpen bekend. <a href="https://www.hln.be/in-de-buurt/antwerpen/familie-vermoorde-kleermaker-mehmet-was-vriendelijkheid-zelve~abc670aa/">Dat meldt Het Laatste Nieuws</a>. Vorige week woensdag werd de kleermaker in zijn eigen zaak met liefst 50 messteken doodgestoken. Het zou gaan om een conflict over geld. </b>
      </p>
      <p>Vorige week woensdag kreeg Mehmet Özkaraman (54), kleermaker in de Antwerpse Brederodestraat, voor de zoveelste keer in korte tijd Selahaddin T. over de vloer. Die laatste eiste nog enkele honderden euro’s van de kleermaker, omdat hij in de zomer een tijdje diens kledingwinkel had opengehouden. De kleermaker vond dat de man niet naar behoren gewerkt had en weigerde de volledige som te betalen.</p>
      <h3>Kleermaker vermoord</h3>
      <p>Maar <a href="https://sceptr.net/tag/selahaddin-t/">Selahaddin T.</a> liet het daar niet zomaar bij. Woensdag liep hij de zaak van Mehmet Özkaraman binnen met een mes. Daarmee stak hij Mehmet maar liefst 50 keer, om vervolgens weg te vluchten. Ooggetuigen belden meteen de hulpdiensten, die snel massaal ter plaatse kwamen. Alle hulp kwam echter te laat. Het slachtoffer overleed onderweg naar het ziekenhuis aan zijn verwondingen.</p>
      <p>Kort na de feiten werd Selahaddin T. door de Antwerpse politie gearresteerd in een café iets verderop. Aanvankelijk ontkende de man de moord te hebben gepleegd, maar nu heeft hij dan toch bekentenissen afgelegd. <i>“Mijn cliënt beroept zich niet op zijn zwijgrecht. Hij heeft bekentenissen afgelegd. Meer kan ik voorlopig niet kwijt”</i>, aldus zijn advocate<a href="https://sceptr.net/tag/marlies-vercammen/"> Marlies Vercammen</a><a href="https://sceptr.net/">.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/antwerpen-justitie-vraagt-hulp-aan-spoeddiensten-rond-granaataanslag/"/>
        <a href="https://sceptr.net/2019/11/vechtpartij-in-rechtbank-na-uitspraak-tegen-autochtone-bende/"/>
        <a href="https://sceptr.net/2019/10/ontvolkte-wijken-in-cijfers-tot-80-van-buitenlandse-origine-in-antwerpen/"/>
      </related>
    </article>
  </body>
</html>