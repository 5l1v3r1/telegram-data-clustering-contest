<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76342-Dvaja-rybari-zo-Severnej-Korey-zabili-16-clenov-posadky-potom-usli-do-Juznej-Nedovolili-im-zostat-pretoze-su-kriminalnici"/>
    <meta property="og:site_name" content="REFRESHER"/>
    <meta property="article:published_time" content="2019-11-07T21:17:00+00:00"/>
    <meta property="og:title" content="Dvaja rybári zo Severnej Kórey zabili 16 členov posádky, potom ušli do Južnej. Nedovolili im zostať, pretože sú kriminálnici"/>
    <meta property="og:description" content="Mladým mužom neudelili azyl."/>
  </head>
  <body>
    <article>
      <h1>Dvaja rybári zo Severnej Kórey zabili 16 členov posádky, potom ušli do Južnej. Nedovolili im zostať, pretože sú kriminálnici</h1>
      <address><time datetime="2019-11-07T21:17:00+00:00">07 Nov 2019, 21:17</time> by <a rel="author">Timea Krauszová</a></address>
      <p>
        <b>Mladým mužom neudelili azyl.</b>
      </p>
      <p>Dvaja dvadsiatnici ušli na lodi do Južnej Kórey. Keď však miestne úrady zistili, že zavraždili 16 ľudí, odovzdali ich späť Severu. Hoci zvyčajne Južná Kórea udelí azyl každému utečencovi, tentokrát urobili výnimku. Usúdili, že sú to nebezpeční kriminálnici, ktorí by ohrozovali bezpečnosť v krajine. Píše <a href="https://www.bbc.com/news/world-asia-50329588"><b>BBC</b></a>.</p>
      <h3>Priznali sa k vražde kapitána</h3>
      <p>Podľa miestnych úradov sa dvaja mladí rybári priznali, že spolu s tretím mužom<b> zabili kapitána</b>. Údajne kvôli hrubému správaniu. Neskôr zabili aj členov posádky, ktorým sa smrť kapitána nepáčila. Zabíjali ich postupne, jedného po druhom, a mŕtve telá prehadzovali cez palubu.</p>
      <related>
        <a href="https://refresher.sk/66659-Nina-Spitalnikova-V-Severnej-Korei-ma-zadrzala-tajna-policia-Popravuje-sa-tam-na-namestiach-pred-ocami-deti"/>
      </related>
      <p>Najskôr sa po vraždách vrátili do Severnej Kórey, keď ale ich komplica chytila polícia, ušli na tej istej lodi na juh. <b>Tam sa k nim správali skôr ako ku kriminálnikom než ako k utečencom.</b> Podľa BBC nemohli mať stopercentnú istotu o ich úmysloch. Preto sa rozhodli nevpustiť ich do krajiny, namiesto toho mužov odovzdali úradom zo Severnej Kórey.</p>
      <p>Toto je prvá deportácia zo strany Južnej Kórey.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/56847-Romanticke-Maledivy-a-zivelna-Kuba-Na-tychto-5-miest-sa-vyber-co-najskor-kym-este-existuju"/>
        <a href="https://refresher.sk/40162-V-Juznej-Korei-pracuju-na-vlaku-ktory-bude-schopny-cestovat-rychlostou-zvuku-Korejcania-sa-chystaju-predcit-aj-Hyperloop"/>
        <a href="https://refresher.sk/32403-Pozoruhodny-pohlad-na-bezny-zivot-v-Severnej-Korei-Clovek-by-niektorym-fotografiam-ani-neveril"/>
        <a href="https://refresher.sk/35707-Severna-Korea-predstavila-vlastny-Netflix-so-settop-boxom-Propagandu-umozni-streamovat-na-poziadanie-a-kedykolvek"/>
        <a href="https://refresher.sk/76345-13rocny-chlapec-je-obvineny-z-dvoch-vrazd-a-ozbrojenej-lupeze-Usiel-po-pojednavani-napokon-ho-na-policiu-priviedla-rodina"/>
        <a href="https://refresher.sk/76340-Na-steny-rimskokatolickej-fary-v-Poprade-nastriekali-satanisticke-symboly-ide-o-narodnu-kulturnu-pamiatku"/>
        <a href="https://refresher.sk/76335-Pravu-ruku-Mikulasa-Cernaka-odsudili-za-vrazdu-na-8-rokov-vazenia-Stretneme-sa-v-pekle-povedal-Cernak-obeti"/>
        <a href="https://refresher.sk/76337-Pri-Kosiciach-sa-zrazil-osobny-vlak-so-zalohou-ZSSK-reaguje-Je-to-v-keli-oba-vlaky-su-nase"/>
      </related>
    </article>
  </body>
</html>