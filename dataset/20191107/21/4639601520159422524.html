<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/vimatv/g-mantelas-sto-one-channel-prepei-na-milisei-o-frouzis-stin-proanakritiki-epitropi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-07T21:22:14+00:00"/>
    <meta property="og:title" content="Γ. Μαντέλας στο One Channel: Πρέπει να μιλήσει ο Φρουζής στην Προανακριτική Επιτροπή"/>
    <meta property="og:description" content="Τις εξελίξεις μετά την αναβολή της συνεδρίασης της Προανακριτικής Επιτροπής που εξετάζει την εμπλοκή του πρώην αναπληρωτή υπουργού Δικαιοσύνης, Δημήτρη Παπαγγελόπουλου, στην υπόθεση Νοvartis, ανέλυσε ο διευθυντής της εφημερίδας «Τα Νέα»"/>
  </head>
  <body>
    <article>
      <h1>Γ. Μαντέλας στο One Channel: Πρέπει να μιλήσει ο Φρουζής στην Προανακριτική Επιτροπή</h1>
      <h2>Τις εξελίξεις μετά την αναβολή της συνεδρίασης της Προανακριτικής Επιτροπής που εξετάζει την εμπλοκή του πρώην αναπληρωτή υπουργού Δικαιοσύνης, Δημήτρη Παπαγγελόπουλου, στην υπόθεση Νοvartis, ανέλυσε ο διευθυντής της εφημερίδας «Τα Νέα»</h2>
      <address><time datetime="2019-11-07T21:22:14+00:00">07 Nov 2019, 21:22</time> by <a rel="author">ΤοΒΗΜΑ Team</a></address>
      <p>Τις εξελίξεις μετά την αναβολή της συνεδρίασης της Προανακριτικής Επιτροπής που εξετάζει την εμπλοκή του πρώην αναπληρωτή υπουργού Δικαιοσύνης, Δημήτρη Παπαγγελόπουλου, στην υπόθεση Νοvartis, ανέλυσε ο διευθυντής της εφημερίδας «Τα Νέα», Γιώργος Μαντέλας, μιλώντας στο κεντρικό δελτίο του One Channel.</p>
      <p>«Θα εξαντληθούν δικονομικά οι δυνατότητες που έχουν όλες οι πλευρές. Ήταν αναμενόμενη η αντίδραση των κ.κ. Τζανακόπουλου και Πολάκη. Το ξέραμε, το είχαμε πει ότι θα εμφανιστούν και η Επιτροπή θα διακόψει τις εργασίες της. Νομίζω θα υπάρξει άλλη μια αναβολή. Και εκτιμάται ότι έτσι θα πέσουν τα πνεύματα. Δεν μπορώ να φανταστώ ποια θα είναι η αντίδραση της Βουλής, όταν θα επιχειρηθεί και τρίτη φορά να μην λειτουργήσει η Επιτροπή» σημείωσε.</p>
      <p>
        <a href="https://www.in.gr/2019/11/08/economy/oikonomikes-eidiseis/istoria-gia-tis-trapezikes-xreoseis-kai-ti-tha-plironoume-telika/">Η ιστορία για τις τραπεζικές χρεώσεις και τι θα πληρώνουμε τελικά</a>
      </p>
      <p>«Δεν υπάρχει θέμα εγκυρότητας της Επιτροπής. Γίνεται ένα πολιτικό παιχνίδι. Ο ΣΥΡΙΖΑ θα το πάει έως εκεί που τον ωφελεί. Η πλειοψηφία θα παίξει άμυνα μια – δύο φορές ακόμα. Στο τέλος θα βρεθεί μια λύση. Γιατί έχει κληθεί να καταθέσει για πρώτη φορά από τότε που άνοιξε ο φάκελος το πρόσωπο ‘’κλειδί’’ αυτής της ιστορίας, ο κ. Φρουζής» πρόσθεσε.</p>
      <p>«Και μου κάνει εντύπωση το γεγονός πως τώρα που καλείται, δημιουργείται πρόβλημα. Θεωρώ ότι θα πρέπει κάποτε να μιλήσει ο Φρουζής. Καλά έκανε η Επιτροπή και τον κάλεσε, να του καταθέσει τις ερωτήσεις και να δούμε τι πραγματικά συμβαίνει στην ιστορία της Novartis και που έφθασε αυτό που ονομάζουμε σκάνδαλο. Το οποίο σε ένα κομμάτι του, για τα χρήματα που δόθηκαν σε γιατρούς, είναι γεγονός» κατέληξε.</p>
      <figure>
        <iframe src="https://www.youtube.com/embed/Eu1cZblpVac" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/politiki/g-mantelas-sto-one-channel-prepei-na-milisei-o-k-frouzis-stin-proanakritiki-epitropi/">onetv.gr</a></p>
      <p>
        <a href="https://www.tovima.gr/2019/11/08/opinions/apo-tin-anakatalipsi-tis-vankouver-sti-dialysi-tis-asoee/">Από την ανακατάληψη της «Βανκούβερ»… στη διάλυση της ΑΣΟΕΕ</a>
      </p>
    </article>
  </body>
</html>