<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/07/osszecsaptak-az-orosz-es-a-ferencvarosi-szurkolok-a-nagyvarad-teren"/>
    <meta property="og:site_name" content="infostart"/>
    <meta property="article:published_time" content="2019-11-07T21:02:00+00:00"/>
    <meta property="og:title" content="Összecsaptak az orosz és a ferencvárosi szurkolók a Nagyvárad téren"/>
    <meta property="og:description" content="A Készenléti Rendőrség tagjai több embert előállítottak, óriási a készültség a Groupama Aréna környékén, a stadionban a CSZKA Moszkva ellen játszik a Ferencváros az Európa-liga negyedik csoportkörében."/>
  </head>
  <body>
    <article>
      <h1>Összecsaptak az orosz és a ferencvárosi szurkolók a Nagyvárad téren</h1>
      <address><time datetime="2019-11-07T21:02:00+00:00">07 Nov 2019, 21:02</time> by <a rel="author">Infostart</a></address>
      <h3>A Készenléti Rendőrség tagjai több embert előállítottak, óriási a készültség a Groupama Aréna környékén, a stadionban a CSZKA Moszkva ellen játszik a Ferencváros az Európa-liga negyedik csoportkörében.</h3>
      <p><a href="http://www.police.hu/hu/hirek-es-informaciok/legfrissebb-hireink/kozrendvedelem/tobb-embert-allitottak-elo-a-meccs-elott">A rendőrség honlapjára felkerült közlemény</a> szerint a Ferencváros – CSZKA Moszkva labdarúgó mérkőzés előtt 19 óra körül a Budapest IX, Nagyvárad téren a stadionba érkező orosz és ferencvárosi szurkolók között konfliktus alakult ki.</p>
      <p>A Készenléti Rendőrség munkatársai azonnal közbeléptek és intézkedtek, melynek eredményeként garázdaság miatt több személyt állítottak elő. Személyi sérülés nem történt. A környéken a rend helyreállt.</p>
    </article>
  </body>
</html>