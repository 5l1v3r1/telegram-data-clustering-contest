<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596286/to-mpomponera-allazei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-07T21:22:00+00:00"/>
    <meta property="og:title" content="Το Μπομπονέρα αλλάζει!"/>
    <meta property="og:description" content="Η χωρητικότητα του γηπέδου της Μπόκα Τζούνιορς, Μπομπονέρα, επεκτείνεται στους 70.000 θεατές ενώ γίνεται πιο συμμετρικό καθώς ανεγείρεται εξέδρα στην πλευρά..."/>
  </head>
  <body>
    <article>
      <h1>Το Μπομπονέρα αλλάζει!</h1>
      <address><time datetime="2019-11-07T21:22:00+00:00">07 Nov 2019, 21:22</time> by <a rel="author">SigmaliveSportime</a></address>
      <p><b>Η χωρητικότητα του γηπέδου της Μπόκα Τζούνιορς, Μπομπονέρα, επεκτείνεται στους 70.000 θεατές ενώ γίνεται πιο συμμετρικό καθώς ανεγείρεται εξέδρα στην πλευρά του δρόμου Ντελ Βάλε Ιμπερλουσέα. Στα 63.000.000 ευρώ το "σλοβένικο πρότζεκτ".<br/></b> <br/>Εάν κάτι συμβολίζει το Μπομπονέρα πέρα από το γεγονός ότι αποτελεί την έδρα της Μπόκα Τζούνιορς (την πιο καυτή της Νότιας Αμερικής κι ενδεχομένως του κόσμου) είναι κι ότι από τη μία πλευρά δεν υπήρχε εξέδρα - όπως στις υπόλοιπες - παρά μόνο θεωρεία.<br/> <br/>Οι σενέισες βάζουν μπρος την επέκταση της χωρητικότητας του γηπέδου τους στους 70.000 θεατές από τους 49.000. Εμπνευστής του πρότζεκτ είναι ο Σλοβένος αρχιτέκτονας, Τόμας Κάμερνικ, ο οποίος παρουσίασε κι ανέπτυξε τα σχέδιά του στις αρχές του 2016.<br/> <br/>Στην πλευρά που βλέπει στο δρόμο Ντελ Βάλε Ιμπερλουσέα αναμένεται να χτιστεί νέα εξέδρα κι έτσι ν' αυξηθεί η χωρητικότητα του γηπέδου του Μπουένος Άιρες. Το μόνο εμπόδιο που πρέπει να ξεπεραστεί είναι να πειστούν οι κάτοικοι να γκρεμιστούν οι οικείες τους λαμβάνοντας φυσικά αντίστοιχη αποζημίωση.<br/> <br/>Τα έργα αναμένεται να διαρκέσουν 15 μήνες, χρονικό διάστημα στο οποίο το γήπεδο θα μείνει κλειστό. Το κόστος θ' ανέλθει στα 63.000.000 ευρώ. Το Μπομπονέρα εγκαινιάστηκε το 1940 και ανακαινίστηκε το 1996. Δείτε σε video πώς θα είναι το Μπομπονέρα σε λίγα χρόνια:</p>
      <p>Πηγή sport24.gr</p>
    </article>
  </body>
</html>