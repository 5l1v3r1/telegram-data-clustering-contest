<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-wolfsburg-gent-streaming-video-tv-tedeschi-in-crisi-europa-league/1945481/"/>
    <meta property="og:site_name" content="IlSussidiario"/>
    <meta property="article:published_time" content="2019-11-07T21:44:47+00:00"/>
    <meta property="og:title" content="DIRETTA/ Wolfsburg Gent (risultato finale 1-3): ribaltone e primato belga!"/>
    <meta property="og:description" content="Diretta Wolfsburg Gent, risultato finale 1-3: la squadra belga rimonta e vince la partita del gruppo I di Europa League, che adesso comanda con 8 punti."/>
  </head>
  <body>
    <article>
      <h1>DIRETTA/ Wolfsburg Gent (risultato finale 1-3): ribaltone e primato belga!</h1>
      <h2>Diretta Wolfsburg Gent, risultato finale 1-3: la squadra belga rimonta e vince la partita del gruppo I di Europa League, che adesso comanda con tre punti e la sfida diretta sui tedeschi.</h2>
      <address><time datetime="2019-11-07T21:44:47+00:00">07 Nov 2019, 21:44</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA WOLFSBURG GENT (RISULTATO FINALE 1-3)</h4>
      <p><b>Wolfsburg Gent 1-3</b>: ribaltone della squadra belga nel secondo tempo, il Gent si impone alla Volkswagen Arena e si prende il primo posto nel gruppo I di <b>Europa League</b> con 8 punti, staccando i tedeschi di tre lunghezze che in realtà sono una in più, perché bisogna considerare anche la sfida diretta. L’inizio del secondo tempo è stato decisivo: il Gent è scattato meglio e al 50’ minuto ha trovato il gol del pareggio grazie a <b>Roman Yaremchuk</b> che ha calciato dal limite dell’area trovando lo spazio giusto sotto la traversa. Al 65’, dopo aver rischiato di subire due reti da Arnold e Victor, hanno raddoppiato a bruciapelo: angolo battuto da Odjidja e colpo di testa vincente da parte di <b>Laurent Depoitre</b>. Demoralizzato e in svantaggio senza averlo troppo meritato, il Wolfsburg si è disunito e così il Gent ha triplicato al 76’: altra azione di calcio d’angolo, altro cross in mezzo e altro colpo di testa vincente, questa volta di <b>Michael Ngadeu-Ngadjui</b>. Dunque i belgi si prendono la vittoria esterna, e con essa una bella fetta di qualificazione ai sedicesimi di Europa League. (agg. di Claudio Franceschini)</p>
      <h4>WOLFSBURG GENT (RISULTATO 1-0): INTERVALLO</h4>
      <p><b>Wolfsburg Gent 1-0</b>: termina il primo tempo alla Volkswagen Arena e la squadra tedesca è in vantaggio grazie al gol di Victor, come abbiamo detto in precedenza. Due problemi fisici da parte dei calciatori padroni di casa, perché prima Brekalo e poi William sono rimasti acciaccati; nessuna conseguenza comunque, entrambi sono stati in grado di proseguire la partita. Per quanto riguarda quello che ci ha detto il campo, dopo la rete del Wolfsburg non è successo nulla: i tedeschi chiaramente hanno gestito i ritmi della gara sapendo che una vittoria sarebbe importantissima nell’economia del girone, il Gent praticamente non si è mai visto per tutta la prima frazione e ha per ora dimostrato di essere una squadra diversa rispetto a quella che nel turno precedente di Europa League aveva imposto il pareggio ai biancoverdi. C’è ancora una ripresa da giocare, ma per il momento il Wolfsburg procede sul velluto: non ci resta che valutare se i belgi troveranno la reazione giusta per rimettere la sfida sui binari giusti e provare anche a vincerla. (agg. di Claudio Franceschini)</p>
      <h4>STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Wolfsburg Gent</b> sarà disponibile per tutti gli abbonati alla pay tv satellitare, con Sky che trasmetterà sul canale numero 205, Sky Sport Collection, highlights ed azioni salienti in tempo reale del match in “Diretta Goal Europa League”, che sarà visibile anche in <b>diretta streaming video</b> via internet, sempre per gli abbonati Sky, collegandosi tramite pc sul sito skygo.sky.it oppure con smart tv o con dispositivi mobili come tablet o smartphone scaricando l’applicazione Sky Go.</p>
      <h4>WOLFSBURG GENT (RISULTATO 1-0): GOL DI VICTOR!</h4>
      <p><b>Wolfsburg Gent 1-0</b>: la squadra tedesca si porta in vantaggio nella sfida diretta per il primo posto nel gruppo I in Europa League. Il gol è di Joao Victor Santos Sa, semplicemente conosciuto come <b>Victor</b>: rete meritata dai tedeschi che stavano facendo la partita, l’esterno del tridente offensivo è piombato su un pallone messo al centro dell’area e ha trovato l’angolino giusto per battere Kaminski. Con questa rete il Wolfsburg si rilancerebbe anche in chiave Bundesliga, prendendo fiducia, ma soprattutto blinderebbe il primo posto nel girone di Europa League: ricordiamo infatti che all’andata questa partita è finita 2-2, e dunque la squadra tedesca aveva già il vantaggio nella sfida diretta per aver segnato un maggior numero di gol in trasferta. Questo ovviamente se fosse finita senza reti alla Volkswagen Arena: questo gol di Victor invece spinge i biancoverdi a +3 sul Gent, che adesso ha la necessità di andare a prendersi almeno il pareggio e poi eventualmente provare a ribaltare. Vedremo come procederanno le cose… (agg. di Claudio Franceschini)</p>
      <h4>WOLFSBURG GENT (RISULTATO 0-0): FORMAZIONI UFFICIALI!</h4>
      <p>La diretta di <b>Wolfsburg Gent</b> sta per cominciare: la squadra tedesca ha perso smalto in campionato e arriva da tre partite nelle quali ha raccolto soltanto due pareggi, perdendo malamente in casa del Borussia Dortmund e non riuscendo a segnare all’Augsburg in casa. Un rendimento che è andato in calando rispetto alle due vittorie che erano maturate contro Mainz e Union Berlino, e che avevano portato il Wolfsburg al secondo posto in classifica. Alla Volkswagen Arena però i biancoverdi sono ancora imbattuti: hanno vinto due partite pareggiandone tre, mentre sono caduti soltanto una volta in trasferta. Il problema sembra essere quello dei gol realizzati: sono appena 11 in 10 partite, non certo un rendimento da parte di una squadra che voglia confermarsi in Europa. Adesso però dobbiamo subito lasciare la parola al campo metterci comodi, perché finalmente è arrivato il momento di assistere a Wolfsburg Gent che prende il via! <b>WOLFSBURG (3-4-3):</b> Pervan; Knoche, Bruma, Tisserand; William, Guilavogui, Arnold, Steffen; Victor, Weghorst, Brekalo. <b>GENT (4-1-3-2):</b> Kaminski; Lustig, Plastun, Ngadeu-Ngadjui, Asare; Owusu; Kums, David, Odjidja; Depoitre, Yaremchuk. (agg. di Claudio Franceschini)</p>
      <h4>ARBITRA MASSIMILIANO IRRATI</h4>
      <p>La diretta di Europa League <b>Wolfsburg Gent</b> oggi è stata affidata al fischietto italiano Massimiliano Irrati, che sarà in campo con gli assistenti Passeri e Paganessi: non mancherà anche il quarto uomo Maresca. Mettendo ora il primo arbitro del match sotto ai riflettori, notiamo che in stagione lo stesso signor Irrati ha già arbitrato 6 incontri, di cui ben due per l’Europa league, mettendo a tabella nel complesso ben 32 cartellini gialli, due rossi e 3 calci di rigore già assegnati. Pure va aggiunto che lo stesso direttore di gara in carriera non ha mai diretto il Wolfsburg, ma registra un precedente con club inglesi, con il Burnley: pure Irrati non ha mai incontrato il Gent e neppure una squadra belga finora. (agg Michela Colombo)</p>
      <h4>ORARIO E PRESENTAZIONE</h4>
      <p><b>Wolfsburg Gent</b>, che sarà <b>diretta</b> dal nostro Massimiliano Irrati, si gioca giovedì 7 novembre 2019 alle ore 21.00 presso la Volkswagen Arena di Wolfsburg e sarà una sfida valevole per la quarta giornata della fase a gironi di <b>Europa League 2019-2020</b>. <a href="https://www.ilsussidiario.net/news/diretta-st-etienne-wolfsburg-streaming-video-e-tv-tedeschi-favoriti-europa-league/1931908/"><b>Girone I equilibrato in Europa League</b></a> con tedeschi e belgi che guidano a quota 5 punti, inseguiti da Oleksandriya e St. Etienne con 2 punti. Un ko rimetterebbe dunque la situazione qualificazione in bilico per la squadra perdente, ricordando che ovviamente potrebbe contare la doppia sfida diretta e, in questo senso, <a href="https://www.ilsussidiario.net/news/video-monchengladbach-wolfsberg-0-4-highlights-e-gol-che-tonfo-per-il-borussia/1927950/"><b>l’andata in Belgio è terminata 2-2</b></a>. I tedeschi vengono da una settimana terribile, travolti 1-6 in casa in Coppa di Germania dal Lipsia e poi battuti 3-0 in trasferta dal Borussia Dortmund, scivolando in classifica in una Bundesliga comunque compattissima con nove squadre nel giro di 5 punti. I belgi sono invece reduci da una brillante vittoria contro lo Standard Liegi secondo in campionato, avvicinato a 2 punti da un Gent che ora occupa la terza posizione avendo sorpassato il KV Mechelen.</p>
      <h4>PROBABILI FORMAZIONI WOLFSBURG GENT</h4>
      <p>Le probabili formazioni che dovrebbero scendere in campo in Wolfsburg Gent, giovedì 7 novembre 2019 alle ore 21.00 presso la Volkswagen Arena di Wolfsburg, sfida valevole per la quarta giornata della fase a gironi di Europa League. Il Wolfsburg allenato dall’austriaco Glasner sarà schierato con un 3-4-3: Pervan, Tisserand, Knoche, Bruma, William, Arnold, Guilavogui, Steffen, Santos Sa, Weghorst, Brekalo. Risponderà con un 4-3-1-2 il Gent allenato dal danese Thorup: Kaminski, Lustig, Plastun, Ngadeu-Ngadjui, Asare, Kums, Owusu, Odjidja-Ofoe, David, Yaremchuk, Depoitre.</p>
      <h4>LE QUOTE PER LE SCOMMESSE</h4>
      <p>Per chi vorrà scommettere su Wolfsburg Gent, l’agenzia di scommesse Snai indica la squadra di casa come favorita. Vittoria interna quotata 1.55, l’eventuale pareggio viene proposto a una quota di 3.90 mentre la possibilità del successo in trasferta viene offerta a una quota di 5.75. Per quanto riguarda il numero di gol complessivamente realizzati nel corso del match, over 2.5 quotato 1.75, under 2.5 proposto a una quota 2.10.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-olimpia-milano-baskonia-streaming-video-tv-armani-6-vittoria-eurolega/1945210/"/>
        <a href="https://www.ilsussidiario.net/news/diretta-atp-nextgen-2019-sinner-humbert-streaming-video-tv-orario-tennis/1946301/"/>
        <a href="https://www.ilsussidiario.net/news/risultati-europa-league-classifica-diretta-gol-live-score-della-4-giornata/1945304/"/>
        <a href="https://www.ilsussidiario.net/news/diretta-monchengladbach-roma-streaming-video-tv-sfida-delicata-europa-league/1945478/"/>
        <a href="https://www.ilsussidiario.net/news/diretta-manchester-united-partizan-streaming-video-tv-red-devils-in-europa-league/1945476/"/>
        <a href="https://www.ilsussidiario.net/news/diretta-wolfsberger-basaksehir-streaming-video-tv-per-i-sedicesimi-europa-league/1945479/"/>
      </related>
    </article>
  </body>
</html>