<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948937"/>
    <meta property="og:site_name" content="Andhrajyothy"/>
    <meta property="article:published_time" content="2019-11-07T21:47:31+00:00"/>
    <meta property="og:title" content="రోదసీలో భారత్ చెత్త.. అమెరికా ఆందోళన"/>
    <meta property="og:description" content="ADVT"/>
  </head>
  <body>
    <article>
      <h1>రోదసీలో భారత్ చెత్త.. అమెరికా ఆందోళన</h1>
      <address>
        <time datetime="2019-11-07T21:47:31+00:00">07 Nov 2019, 21:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: ఏడు నెలల క్రితం ‘మిషన్ శక్తి’ పేరుతో యాంటీ శాటిలైట్ (ఎ-శాట్) మిసైల్ పరీక్షను భారత్ నిర్వహించింది. ఈ పరీక్ష ద్వారా ఏర్పడిన చెత్తచెదారం రోదసీలో ఇప్పటికీ పరిభ్రమిస్తున్నట్టు అమెరికా అంతరిక్ష పరిశోధన సంస్థ నాసా వెల్లడించింది. ఆ పరీక్షకు సంబంధించి 28 శకలాలు భూ దిగువ కక్ష్యలో ఇప్పటికీ పరిభ్రమిస్తున్నట్టు తెలిపింది. వ్యర్థ పదార్థాల్లోని ముక్కలు మీటరు కంటే తక్కువ పరిమాణంలో ఉండొచ్చని హార్వర్డ్ స్మిత్‌సోనియన్ ఖగోళ శాస్త్రవేత్త మెక్‌డోవెల్ పేర్కొన్నారు.</p>
      <p> </p>
      <p>ఈ క్షిపణి పరీక్ష తర్వాత నాసా ఆందోళన వ్యక్తం చేసింది. ఈ పరీక్ష తర్వాత దాదాపు 400 వ్యర్థ పదార్థాలు రోదసీలో తిరుగుతున్నాయని, వీటివల్ల అంతర్జాతీయ స్పేస్ స్టేషన్ (ఐఎస్ఎస్)కు ముప్పు వాటిల్లే ప్రమాదం ఉందని ఆందోళన వ్యక్తం చేసింది. అలాగే, భవిష్యత్ ప్రయోగాలకు కూడా ఇవి ప్రమాదకరంగా మారే అవకాశం ఉందని పేర్కొంది.</p>
      <p> </p>
      <p>నాసా ఆందోళనపై భారత విదేశాంగ మంత్రిత్వశాఖ స్పందించింది. అంతగా భయపడాల్సిన అవసరం లేదని, కొన్ని వారాల తర్వాత ఆ వ్యర్థ పదార్థాలన్నీ కిందికి రాలిపోతాయని పేర్కొంది. పరీక్ష జరిగిన 45 రోజుల తర్వాత ఆ వ్యర్థ శకలాలన్నీ క్రమంగా నాశనం అయిపోతాయని డీఆర్‌డీవో చీఫ్ జి.సతీశ్ రెడ్డి తెలిపారు. అయితే, హార్వర్డ్ -స్మిత్‌సోనియన్ సెంటర్ ఖగోళ శాస్త్రవేత్త జొనాథన్ మెక్‌డొవెల్ మాత్రం.. ఎ-శాట్ టెస్ట్ కారణంగా ఏర్పడిన 101 వ్యర్థ శకలాలను నాసా ఇప్పటికే గుర్తించిందని, వాటిలో 28 ఇంకా భూ దిగువ కక్ష్యలో పరిభ్రమిస్తున్నట్టు పేర్కొన్నారు. వీటిలో చాలా వరకు గంటకు 28,000 కిలోమీటర్ల వేగంతో తిరుగుతున్నట్టు ఆయన పేర్కొన్నారు. వీటివల్ల ఉపగ్రహాలకు ముప్పు వాటిల్లే అవకాశం ఉందని వివరించారు.</p>
    </article>
  </body>
</html>