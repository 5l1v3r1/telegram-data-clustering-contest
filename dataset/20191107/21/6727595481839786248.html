<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-trying-to-lure-away-opposition-mlas-says-maharashtra-congress-258.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T21:01:00+00:00"/>
    <meta property="og:title" content="'ശിവസേനാ എം.എല്‍.എമാരെ വലയിട്ടു പിടിക്കാന്‍ ബി.ജെ.പി ശ്രമിക്കുന്നു'; മഹാരാഷ്ട്രയില്‍ കര്‍ണാടക ആവര്‍ത്തിക്കുമെന്നും കോണ്‍ഗ്രസ്"/>
    <meta property="og:description" content="Congress Maharashtra Election Maharashtra Elections 2019 National News India മുംബൈ: ശിവസേനാ എം.എല്‍.എമാരെ വലയിട്ടു പിടിക്കാന്‍ ബി.ജെ.പി ശ്രമിക്കുകയാണെന്ന് കോണ്‍ഗ്രസ് ആരോപ"/>
  </head>
  <body>
    <article>
      <h1>'ശിവസേനാ എം.എല്‍.എമാരെ വലയിട്ടു പിടിക്കാന്‍ ബി.ജെ.പി ശ്രമിക്കുന്നു'; മഹാരാഷ്ട്രയില്‍ കര്‍ണാടക ആവര്‍ത്തിക്കുമെന്നും കോണ്‍ഗ്രസ്</h1>
      <address><time datetime="2019-11-07T21:01:00+00:00">07 Nov 2019, 21:01</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ശിവസേനാ എം.എല്‍.എമാരെ വലയിട്ടു പിടിക്കാന്‍ ബി.ജെ.പി ശ്രമിക്കുകയാണെന്ന് കോണ്‍ഗ്രസ് ആരോപണം. മഹാരാഷ്ട്രയില്‍ സര്‍ക്കാര്‍ രൂപീകരണം വൈകുന്നതിനു കാരണം ബി.ജെ.പിയാണെന്നും കോണ്‍ഗ്രസ് ആരോപിച്ചു.</p>
      <p>ശിവസേനയുടെ എം.എല്‍.എമാരുമായി ബി.ജെ.പി ബന്ധപ്പെട്ടിട്ടുണ്ടെന്നും സംസ്ഥാന കോണ്‍ഗ്രസ് പ്രസിഡന്റ് ബാലസഹേബ് തോറത്ത് അവകാശപ്പെട്ടു.</p>
      <related>
        <a href="https://www.doolnews.com/no-horse-trading-no-poaching-dont-form-govt-without-sena-rss-to-bjp534.html?utm_source=doolnews&amp;utm_medium=related"/>
      </related>
      <p>സര്‍ക്കാര്‍ രൂപീകരണത്തെ ചൊല്ലി ബി.ജെ.പിയും സഖ്യകക്ഷിയായ ശിവസേനയും തമ്മിലുള്ള തര്‍ക്കം സംസ്ഥാനത്തെയും കര്‍ഷകരെയും ഒരുപോലെ ദുരിതത്തിലാഴ്ത്തിയിട്ടുണ്ടെന്നും അദ്ദേഹം പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം, ശിവസേനയെ കൂടാതെ സര്‍ക്കാരുണ്ടാക്കാനുള്ള അവകാശവാദം ഉന്നയിക്കരുതെന്ന് ആര്‍.എസ്.എസ് ബി.ജെ.പിയോട് നിര്‍ദേശിച്ചിട്ടുണ്ട്. അവിശുദ്ധ രാഷ്ട്രീയത്തില്‍ ഇടപെടരുതെന്നും വേണ്ടിവന്നാല്‍ പ്രതിപക്ഷത്തിരിക്കാന്‍ തയ്യാറെടുക്കാനും മുന്‍ മുഖ്യമന്ത്രി ദേവേന്ദ്ര ഫഡ്നാവിസിനോട് ആര്‍.എസ്.എസ് തലവന്‍ മോഹന്‍ ഭാഗവത് നിര്‍ദ്ദേശിച്ചതായി മുംബൈ മിറര്‍ റിപ്പോര്‍ട്ട് ചെയ്തിരുന്നു.</p>
      <p>‘പ്രതിപക്ഷത്തിരുന്നു ജനങ്ങളെ സേവിക്കാന്‍ തയ്യാറാവണം. പക്ഷേ കുതിരക്കച്ചവടം പോലെ ബി.ജെ.പിക്കു ഭാവിയില്‍ ദോഷം വരുന്ന അവിശുദ്ധ രാഷ്ട്രീയത്തിന്റെ ഭാഗമാകരുത്.’- സേനാ വൃത്തങ്ങള്‍ മുംബൈ മിററിനോടു പറഞ്ഞിരുന്നു.</p>
      <related>
        <a href="https://www.doolnews.com/mohan-bhagwat-or-bhaiyyaji-joshi-to-address-nation-post-ayodhya-verdict343.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഭാഗവതിനോട് വിഷയത്തില്‍ ഇടപെടാന്‍ സേനാ നേതാവ് കിഷോര്‍ തിവാരി ആവശ്യപ്പെട്ടിരുന്നു. അതേസമയം സഖ്യം തകര്‍ക്കാന്‍ ആഗ്രഹിക്കുന്നില്ലെന്ന് സേനാ അധ്യക്ഷന്‍ ഉദ്ധവ് താക്കറെ വ്യക്തമാക്കിയിരുന്നു.</p>
      <figure>
        <iframe src="https://www.youtube.com/embed/0seQqbuQ9mA" width="500" height="281" data-service="Youtube" scrolling="no"/>
      </figure>
    </article>
  </body>
</html>