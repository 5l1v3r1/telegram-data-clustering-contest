<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/fattori_lascia_m5s-6509256/news/2019-11-07/"/>
    <meta property="og:site_name" content="Agi"/>
    <meta property="article:published_time" content="2019-11-07T21:43:00+00:00"/>
    <meta property="og:title" content="Elena Fattori lascia il M5s. Ma i numeri della maggioranza non cambiano"/>
    <meta property="og:description" content="La senatrice vuol continuare a far parte &quot;convintamente&quot; della coalizione di Governo"/>
  </head>
  <body>
    <article>
      <h1>Elena Fattori lascia il M5s. Ma i numeri della maggioranza non cambiano</h1>
      <h2>La senatrice vuol continuare a far parte "convintamente" della coalizione di Governo</h2>
      <address><time datetime="2019-11-07T21:43:00+00:00">07 Nov 2019, 21:43</time> by <a rel="author">AGI - Agenzia Giornalistica Italia</a></address>
      <p>"Resto convintamente in maggioranza". Lo sottolinea all'Agi la senatrice Elena Fattori, che oggi ha deciso di uscire dal Movimento 5 stelle, a chi le chiede quali siano le sue prospettive politiche. Restano a saldo invariato i numeri della maggioranza al Senato. Fattori, infatti, vuol far parte "convintamente" della coalizione di Governo. A guardare da vicino il pallottoliere di palazzo Madama, infatti, i numeri dei gruppi sono i seguenti: M5s 105 (incluso però <b>Gianluigi Paragone</b>), Pd 36, Iv 17, Autonomie 8 (inclusi i due senatori a vita <b>Napolitano</b> e <b>Cattaneo</b>), Misto 16 (inclusi 5 Leu, 2 Maie, i senatori a vita <b>Monti</b> e <b>Segre</b>, alcuni ex M5s e <b>Richetti</b>). All'opposizione Forza Italia conta 61 senatori, la Lega 58, FdI 18. </p>
    </article>
  </body>
</html>