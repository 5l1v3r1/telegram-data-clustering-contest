<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119031-pompeo-i-mas-nato-i-dalje-relevantan-faktor?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-07T21:00:07+00:00"/>
    <meta property="og:title" content="Pompeo i Mas: NATO i dalje relevantan faktor"/>
    <meta property="og:description" content="Ministri spoljnih poslova SAD i Nemačke, Majk Pompeo i Hajko Mas, istakli su danas u Lajpcigu bliske veze dve zemlje i insistirali da je NATO i dalje relevantan faktor na medjunarodnoj sceni.Pompeova i Masova čvrsta odbrana NATO-a uoči 30. godišnjice pada Berlinskog zida usledila je pošto je predsednik Francuske Emanuel Makron izjavio da je NATO u stanju &quot;moždane smrti&quot; zbog smanjenog američkog angažovanja i ponašanja Turske, članice te alijanse.Posle posete nemačkom selu Modlarojt, podeljenom izmedju dve Nemačke tokom Hladnog rata, Pompeo je novinarima u Lajpcigu rekao da je &quot;zavidan rad&quot; demokratskih država &quot;stvorio slobodu i izveo milione ljudi iz veoma, veoma teših situacija&quot;.&quot;Mislim da NATO ostaje važno, ključno, istorijski možda jedno od najvažnijih strateških patnerstava u zabeležnoj istoriji&quot;, naveo je američki državni sekretar.Mas je rekao da &quot;ne veruje u moždanu smrt NATO-a&quot; i dodao da &quot;čvrsto veruje u medjunarodnu saradnju&quot;.Predsednik SAD Donald Tramp zabrinuo je mnoge kada je rekao da je NATO zastareo…"/>
  </head>
  <body>
    <article>
      <h1>Pompeo i Mas: NATO i dalje relevantan faktor</h1>
      <address>
        <time datetime="2019-11-07T21:00:07+00:00">07 Nov 2019, 21:00</time>
      </address>
      <slideshow>
        <figure>
          <img src="https://static.beta.rs/thumbs/4c644f32.556x371.jpg"/>
        </figure>
        <figure>
          <img src="https://static.beta.rs/thumbs/cea55b49.557x371.jpg"/>
        </figure>
        <figure>
          <img src="https://static.beta.rs/thumbs/ecb39dbb.563x371.jpg"/>
        </figure>
      </slideshow>
      <p>Ministri spoljnih poslova SAD i Nemačke, Majk Pompeo i Hajko Mas, istakli su danas u Lajpcigu bliske veze dve zemlje i insistirali da je NATO i dalje relevantan faktor na medjunarodnoj sceni.<br/><br/>Pompeova i Masova čvrsta odbrana NATO-a uoči 30. godišnjice pada Berlinskog zida usledila je pošto je predsednik Francuske Emanuel Makron izjavio da je NATO u stanju "moždane smrti" zbog smanjenog američkog angažovanja i ponašanja Turske, članice te alijanse.<br/><br/>Posle posete nemačkom selu Modlarojt, podeljenom izmedju dve Nemačke tokom Hladnog rata, Pompeo je novinarima u Lajpcigu rekao da je "zavidan rad" demokratskih država "stvorio slobodu i izveo milione ljudi iz veoma, veoma teših situacija".<br/><br/>"Mislim da NATO ostaje važno, ključno, istorijski možda jedno od najvažnijih strateških patnerstava u zabeležnoj istoriji", naveo je američki državni sekretar.<br/><br/>Mas je rekao da "ne veruje u moždanu smrt NATO-a" i dodao da "čvrsto veruje u medjunarodnu saradnju".<br/><br/>Predsednik SAD Donald Tramp zabrinuo je mnoge kada je rekao da je NATO zastareo i zatražio od članica alijanse da više troše na odbranu.<br/><br/>Pompeo je rekao da Trampovo inistiranje da se članice NATO pridržavaju obaveze o izdvajanju dva odsto bruto domaćeg proizvoda na odbranu pokazuje da je alijansa "toliko ključna, toliko važna" za SAD.<br/><br/>Sa Makronom se nije složila ni nemačka kancelarka Angela Merkel, rekavši da je Makron upotrebio "radikalne termine" i da to nije njen stav o saradnji unutar NATO.</p>
    </article>
  </body>
</html>