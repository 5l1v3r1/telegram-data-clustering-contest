<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/ruptura-brusca-intre-franta-si-sua-emmanuel-macron-tarile-ue-nu-se-mai-pot-baza-pe-sua-nato-este-in-moarte-cerebrala-18552236"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T13:37:17+00:00"/>
    <meta property="og:title" content="Ruptură bruscă între Franţa şi SUA. Emmanuel Macron: Ţările UE nu se mai pot baza pe SUA. NATO este în &quot;moarte cerebrală&quot;"/>
    <meta property="og:description" content="Ţările europene nu se mai pot baza pe Statele Unite în materie de apărare, astfel că Alianţa Nord-Atlantică este în &quot;moarte cerebrală&quot;, afirmă, într-un interviu acordat publicaţiei The Economist, preşedintele Franţei, Emmanuel Macron."/>
  </head>
  <body>
    <article>
      <h1>Ruptură bruscă între Franţa şi SUA. Emmanuel Macron: Ţările UE nu se mai pot baza pe SUA. NATO este în "moarte cerebrală"</h1>
      <address><time datetime="2019-11-07T13:37:17+00:00">07 Nov 2019, 13:37</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Ţările europene nu se mai pot baza pe Statele Unite în materie de apărare, astfel că Alianţa Nord-Atlantică este în "moarte cerebrală", afirmă, într-un interviu acordat publicaţiei The Economist, preşedintele Franţei, Emmanuel Macron.</p>
      <p>"Ceea ce experimentăm în prezent este moartea cerebrală a NATO", a declarat Emmanuel Macron în interviul acordat revistei The Economist.</p>
      <p>Europa este "pe marginea unei prăpastii" şi trebuie să înceapă să gândească strategic ca putere geopolitică; "altfel, riscăm să nu mai avem controlul asupra propriului destin", a precizat preşedintele Franţei.</p>
      <p>Liderul de la Paris a atras atenţia că "Europa trebuie să se trezească". Întrebat dacă mai crede în eficienţa Articolului 5 al Tratatului NATO, referitor la apărarea colectivă, Emmanuel Macron a răspuns: "Nu ştiu. Oare ce va însemna în viitor Articolul 5?"</p>
      <p>Preşedintele SUA, Donald Trump, a criticat frecvent contribuţiile financiare insuficiente ale ţărilor europene la apărarea comună în cadrul NATO. Franţa şi Germania pledează pentru mecanisme europene de apărare, un plan criticat de Statele Unite şi Marea Britanie.</p>
    </article>
  </body>
</html>