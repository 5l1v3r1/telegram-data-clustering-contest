<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/sharon-stone-nak-nem-tetszik-hogy-dal-lett-belole-rogton-be-is-perelt-mindenkit/186069"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T13:30:00+00:00"/>
    <meta property="og:title" content="Sharon Stone-nak nem tetszik, hogy dal lett belőle, rögtön be is perelt mindenkit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sharon Stone-nak nem tetszik, hogy dal lett belőle, rögtön be is perelt mindenkit</mark>
      </h1>
      <address><time datetime="2019-11-07T13:30:00+00:00">07 Nov 2019, 13:30</time> by <a rel="author">Bors</a></address>
      <p>Úgy tűnik, nagyon nem tetszik az Elemi ösztön 61 éves sztárjának, hogy rapdal lett belőle. Egy Chanel West Coast nevű rapper ugyanis írt egy “Sharon Stoned” című számot, ezt nehezményezi a színésznő. Sharon Stone szerint ugyanis az előadó és a mögötte álló csapat az ő nevét (és persze ismertségét) felhasználva szeretne hírnévre szert tenni.</p>
      <figure>
        <iframe src="https://www.youtube.com/embed/CddF1-jhGec" width="650" height="315" data-service="Youtube" scrolling="no"/>
      </figure>
      <p>A vádirat szerint a dal több mint negyede nem áll másból, mint hogy a rapper Sharon Stone nevét ismételgeti. Összeszámolták: 33 Sharon Stone(d) és emellett még 99 Sharon van a számban, ami azért valóban nem tekinthető kevésnek. Ráadásul - olvasható a vádiratban - a sztár nevével, de az ő beleegyezése nélkül igyekszik a rapper az olyan drogokat reklámozni, mint például a kannabisz - írja a Page Six. (A stoned ugyanis a szlengben azt jelenti: be van tépve, drog hatása alatt van - aminek nyilván ugyancsak nem örül a Golden Globe-díjas színésznő.)</p>
      <figure>
        <img src="http://media.borsonline.hu/cikk/20/191628/big-lead/650x360/2016298_sharon-stoned.jpg"/>
        <figcaption>Stone-nak nem tetszik, hogy az ő nevét (és hírnevét) használja ugródeszkának a rapper © YouTube/AFP</figcaption>
      </figure>
      <p>Az ügy pikantériája egyébként annyi, hogy Chanel West Coast szóvivője szerint Sharon Stone együttműködött a dal elkészítésében. Lehet, hogy azóta gondolta meg magát? Vagy csak az nem tetszik neki, hogy a YouTube-on a klip nagyjából ugyanannyi kedvelést kapott, mint ahányan a nemtetszésüket fejezték ki?</p>
    </article>
  </body>
</html>