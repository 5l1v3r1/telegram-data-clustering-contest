<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638653/%D8%AA%D8%B1%D8%A7%D9%85%D9%BE-%D8%AA%D9%84%D9%81%D9%86%DB%8C-%D8%A8%D8%A7-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%B3%D9%88%D8%B1%DB%8C%D9%87-%D9%88-%D8%AA%D8%B1%D9%88%D8%B1%DB%8C%D8%B3%D9%85-%D8%B5%D8%AD%D8%A8%D8%AA-%DA%A9%D8%B1%D8%AF%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T13:34:00+00:00"/>
    <meta property="og:title" content="ترامپ: تلفنی با اردوغان درباره سوریه و تروریسم صحبت کردم"/>
    <meta property="og:description" content="رئیس جمهور آمریکا شامگاه چهارشنبه در پیامی در توئیتر خبر داد که تلفنی با رئیس جمهور ترکیه درباره مرزها با سوریه و مبارزه با تروریسم صحبت کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/638653/%D8%AA%D8%B1%D8%A7%D9%85%D9%BE-%D8%AA%D9%84%D9%81%D9%86%DB%8C-%D8%A8%D8%A7-%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%B3%D9%88%D8%B1%DB%8C%D9%87-%D9%88-%D8%AA%D8%B1%D9%88%D8%B1%DB%8C%D8%B3%D9%85-%D8%B5%D8%AD%D8%A8%D8%AA-%DA%A9%D8%B1%D8%AF%D9%85">ترامپ: تلفنی با اردوغان درباره سوریه و تروریسم صحبت کردم</a>
      </h1>
      <h2>رئیس جمهور آمریکا شامگاه چهارشنبه در پیامی در توئیتر خبر داد که تلفنی با رئیس جمهور ترکیه درباره مرزها با سوریه و مبارزه با تروریسم صحبت کرده است.</h2>
      <address><time datetime="2019-11-07T13:34:00+00:00">07 Nov 2019, 13:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>«دونالد <b>ترامپ</b>» رئیس جمهور <b>آمریکا</b> شامگاه چهارشنبه در پیامی در توئیتر به گفت‌وگوی تلفنی با «رجب طیب اردوغان» رئیس جمهور <b>ترکیه</b> اشاره کرد.</p>
      <p>ترامپ در این پیام توئیتری نوشت: «وی (اردوغان) من را مطلع کردم که تعدادی از مبارزان داعش که در حریان درگیری فرار کرده بودند دستگیر شده‌آند که شامل همسر و خواهر البغدادی تروریسم می‌شود.»</p>
      <p>رئیس جمهور آمریکا در ادامه نوشت: «همچنین درباره مرزهای آنها با سوریه و از بین بردن تروریسم،‌ پایان دادن به خصومت‌ها با کُردها و موضوعات بسیار دیگری صحبت کردیم. منتظر دیدار با رئیس جمهور اردوغان در چهارشنبه آینده در 13 نوامبر در کاخ سفید هستم.»</p>
      <p>رئیس‌جمهور ترکیه روز سه‌شنبه بازداشت همسر «ابوبکر البغدادی» سرکرده پیشین تکفیری‌های داعش را تأیید کرد. (جزئیات بیشتر)</p>
      <p>بنا به گزارش خبرگزاری آناتولی ترکیه، اردوغان طی سخنانی در خصوص وضعیت همسر البغدادی تصریح کرد: «البغدادی خود را درون تونلی نابود کرد و آمریکا در حال سر و صدا کردن (درباره این قضیه) است. من برای اولین بار توضیح می‌دهم که ما همسر البغدادی را دستگیر کردیم و (در این خصوص) سر و صدا برپا نمی‌کنیم».</p>
    </article>
  </body>
</html>