<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/rapor-avrupa-birligi-mutlu-insanlar-sayisi-artiyor-finlandiya-en-mutlu-bulgaristan-mutsuz"/>
    <meta property="og:site_name" content="euronews"/>
    <meta property="article:published_time" content="2019-11-07T13:51:37+00:00"/>
    <meta property="og:title" content="AB’de mutlu insanların sayısı artıyor"/>
    <meta property="og:description" content="Avrupa İstatistik Ofisi (Eurostat), yayımladığı son raporunda, Hangi Avrupa Birliği (AB) ülkesinin en mutlu insanlara sahip olduğunu ortaya koydu."/>
  </head>
  <body>
    <article>
      <h1>AB’de mutlu insanların sayısı artıyor</h1>
      <address><time datetime="2019-11-07T13:51:37+00:00">07 Nov 2019, 13:51</time> by <a rel="author">euronews </a></address>
      <p>Belçika, Hollanda, Avusturya ve Finlandiya en mutlu nüfusa sahip. Bulgaristan, Yunanistan ve Romanya’da halkın ortalama yüzde 40’ı “çoğu zaman” mutluyum derken, Letonya'da ise halkın yüzde 28’i “mutsuz” olduğunu söylüyor.</p>
      <p>Avrupa İstatistik Ofisi (Eurostat), yayımladığı son raporunda, en mutlu insanların hangi Avrupa Birliği (AB) ülkesinde yaşadığını ortaya koydu. Raporda, 2018 yılında AB’de ülkelerinde yaşayan 16 yaş ve üstü insanların yüzde 62’sinin “her zaman” mutlu olduğu, yüzde 48’inin “zaman zaman”, buna karşın yüzde 2’sinin ise “hiçbir zaman” mutlu olmadığı söylendi.</p>
      <p>Raporda ayrıca 2013 yılına kıyasla AB'de mutlu insanların payının 2 puan artarak yüzde 62'ye ulaştığı tespiti yer alıyor.</p>
      <h3>Belçika, Hollanda, Avusturya ve Finlandiya’da halkın yüzde 76’sı "hep mutlu"</h3>
      <p>Eurostat’ın raporuna göre, Belçika, Hollanda, Avusturya ve Finlandiya’da halkın yüzde 76’sından fazlası son dört hafta içerisinde “her zaman ya da çoğu zaman” kendilerini mutlu hissediyor. Bu ülkeleri yüzde 74’le Lüksemburg, yüzde 72 oranla İspanya ve yüzde 70’le Danimarka takip ediyor.</p>
      <h3>Bulgaristan “mutsuz”</h3>
      <p>Buna karşın, Letonya 'da halkın yüzde 31’i son bir ay içerisinde “bazen” mutluyum derken, yüzde 28’i ise “hiç mutlu” olmadığını söylüyor. Ayrıca Bulgaristan yüzde 35’lik bir oranla AB’de en az mutlu insanların yaşadığı ülkelerin başında geliyor.</p>
      <h3>BM raporu: Türkiye’de mutlu insan sayısı geriliyor</h3>
      <p>Birleşmiş Milletler’in (BM) geçtiğimiz günlerde yayımladığı Dünya Mutluluk Raporu ise Türkiye’nin mutluluk seviyesinin azaldığını ortaya koydu. 2019’da 156 ülke içerisinde yapılan araştırmada, yaklaşık 8 bin puan ile Finlandiya en mutlu ülke. Türkiye ise 79’ncu sırada. Türkiye 2017’de 69’uncu, 2018’de ise 74’ncü sıradaydı. BM Raporunun en mutsuz ülkeleri ise Afganistan, Orta Afrika Cumhuriyeti ve Güney Sudan olarak sıralandı.</p>
      <ul>
        <li>
          <a href="https://tr.euronews.com/2018/01/18/ingiltere-de-yaln-zl-k-bakanl-g-kuruldu">İngiltere'de 'Yalnızlık Bakanlığı' kuruldu</a>
        </li>
        <li>
          <a href="https://tr.euronews.com/2018/12/25/turkiye-dunya-mutluluk-raporu-nda-5-sira-geriledi">2018 Dünya Mutluluk Raporu: İlk 10 değişmedi, Türkiye 5 basamak geriledi</a>
        </li>
        <li>
          <a href="https://tr.euronews.com/2019/06/13/turkiye-kuresel-huzur-endeksi-nde-163-ulke-arasinda-152-siraya-geriledi">Türkiye Küresel Huzur Endeksi'nde 163 ülke arasında 152. sıraya geriledi</a>
        </li>
      </ul>
    </article>
  </body>
</html>