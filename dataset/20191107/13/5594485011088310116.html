<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/selski-maystori-napravikha-golyama-belya-za-17-bona_news707901.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T13:04:00+00:00"/>
    <meta property="og:title" content="Селски майстори направиха голяма беля за 17 бона"/>
    <meta property="og:description" content="Тримата мъже преметнали клиента си със сумата за ремонта, а за капак отмъкнали и домашната му ракия"/>
  </head>
  <body>
    <article>
      <h1>Селски майстори направиха голяма беля за 17 бона</h1>
      <h2>Тримата мъже преметнали клиента си със сумата за ремонта, а за капак отмъкнали и домашната му ракия</h2>
      <address>
        <time datetime="2019-11-07T13:04:00+00:00">07 Nov 2019, 13:04</time>
      </address>
      <p>https://blitz.bg/kriminalni/selski-maystori-napravikha-golyama-belya-za-17-bona_news707901.html Blitz.bg</p>
      <figure>
        <img src="https://static.blitz.bg/documents/thumbnails/730/201610/1477370670-shutterstock-426500653.jpg"/>
        <figcaption>Снимка: Shutterstock</figcaption>
      </figure>
      <p><b>Трима души са задържани за измама за около 17 000 лв. в село Гаганица. Това съобщиха от ОДМВР - Монтана. </b><br/><br/>Сигналът за измамата е подаден на 6 ноември 2019 г. около 09.20 часа в РУ - Берковица от 87-годишен жител на село Гаганица. <br/><br/>Той съобщил, че група лица, представящи се за строителни работници, са започнали строително ремонтни дейности - саниране и ремонт на покрива в имота му, за което заплатил сумата от около 17 000 лв. Майсторите напуснали обекта, без да довършат изцяло предварително договорения ремонт. По време на престоя отнели около 80 литра от домашната ракия на възрастния мъж. <br/><br/>В хода на проведените оперативно-издирвателни мероприятия и процесуално-следствени действия служители на РУ - Берковица са установили 3-ма жители на община Павликени – на 32 г. и 44 г., съпричастни към извършената измама. <br/><br/>Противозаконно отнетата ракия е намерена в тях и иззета. <br/><br/>Тримата са задържани за срок от 24 часа в РУ - Берковица. По случая е образувано досъдебно производство.<br/><br/>БЛИЦ припомня, че преди дни <a href="https://blitz.bg/obshtestvo/nechuvana-naglost-maystori-otvlyakokha-klienta-si-v-smyadovo_news707550.html"><b>майстори, които ремонтирали покрива на свой клиент, го отвлякоха</b></a>.<br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>