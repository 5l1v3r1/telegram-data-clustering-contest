<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/noul-guvern-readuce-in-discutie-taxa-auto-de-prima-inmatriculare/"/>
    <meta property="og:site_name" content="AutoExpert"/>
    <meta property="article:published_time" content="2019-11-07T13:33:41+00:00"/>
    <meta property="og:title" content="Noul Guvern readuce în discuție taxa auto de primă inmatriculare"/>
    <meta property="og:description" content="Noul Guvern a anunțat că studiează reintroducerea taxei de primă înmatriculare pentru automobile."/>
  </head>
  <body>
    <article>
      <h1>Noul Guvern readuce în discuție taxa auto de primă inmatriculare</h1>
      <address><time datetime="2019-11-07T13:33:41+00:00">07 Nov 2019, 13:33</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/05/Taxa-auto-830x467.jpg"/>
      </figure>
      <p>
        <b>Noul Guvern a anunțat că studiează reintroducerea taxei de primă înmatriculare pentru automobile.</b>
      </p>
      <p>Eliminată în 2016 printr-un proiect de lege propus de guvernul de atunci alături de alte peste 100 de taxe, taxa auto va reveni se pare într-o nouă formă.</p>
      <p>Guvernul Orban a anunțat că lucrează la introducerea unei taxe de primă înmatriculare care să fie percepută ca taxă de poluare, valoarea acesteia urmând a depinde de emisiile poluante.</p>
      <p><i>„Trebuie să fie percepută ca o taxă de poluare și cuantumul taxei să depindă de cantitatea de noxe care sunt eliberate în atmosferă”</i>, a declarat Orban.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/02/Taxa-auto-2.jpg"/>
      </figure>
      <p>Toate formele în care a fost introdusă taxa auto începând cu 2007 au fost declarate ilegale de către Uniunea Europeană, iar <a href="https://www.autoexpert.ro/cand-ti-se-dau-inapoi-banii-pe-taxa-auto/">statul a fost nevoit să returneze banii proprietarilor care au plătit această taxă.</a></p>
      <p>Guvernul Orban admite că găsirea unei formule care să respecte legislația europeană va fi dificilă și spune că nu va aplica nici o taxă auto fără acordul Uniunii Europene.</p>
      <p><i>„Decât să mai venim iarăși cu o taxă ca să mai luăm bani de la proprietarii de mașini și după aia să trebuiască să-i dăm înapoi, mai bine măsurăm de șapte ori și stabilim ceea ce suntem siguri că va fi acceptat la nivelul instituțiilor europene”</i>, a mai adăugat Ludovic Orban.</p>
    </article>
  </body>
</html>