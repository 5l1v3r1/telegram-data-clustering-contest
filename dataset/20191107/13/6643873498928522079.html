<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/50ee81/oedegaard-maa-staa-over-kamp"/>
    <meta property="og:site_name" content="Bergens Tidende"/>
    <meta property="article:published_time" content="2019-11-07T13:24:29+00:00"/>
    <meta property="og:title" content="Ødegaard må stå over kamp"/>
    <meta property="og:description" content="Martin Ødegaard (20) er ikke friskmeldt og kan heller ikke spille fredagens kamp mot Leganés i La Liga."/>
  </head>
  <body>
    <article>
      <h1>Ødegaard må stå over kamp</h1>
      <h2>Martin Ødegaard (20) er ikke friskmeldt og kan heller ikke spille fredagens kamp mot Leganés i La Liga.</h2>
      <address><time datetime="2019-11-07T13:24:29+00:00">07 Nov 2019, 13:24</time> by <a rel="author">NTB</a></address>
      <p>– Martin kan ikke spille morgendagens kamp. Vi må være forsiktige, sier La Real-trener Imanol Alguacil på fredagens pressekonferanse, ifølge <a href="https://www.tv2.no/sport/10974026/">TV 2.</a></p>
      <p>Ødegaard var ute med skade også sist søndag da Real Sociedad vant toppkampen mot Granada med 2–1.</p>
      <p>Martin Ødegaard ble skadet i hælen i en kamp mot Celta Vigo 27. oktober. Tre dager senere spilte nordmannen likevel kampen mot Levante. Den endte med hjemmetap 1–2.</p>
      <p>Ødegaard er tatt ut i den norske landslagstroppen til EM-kvalifiseringskampene mot Færøyene på Ullevaal stadion fredag 15. november og borte mot Malta mandag 18. november.</p>
      <p>Landslagsspillerne samles i Oslo mandag. Det er ikke kjent når Martin Ødegaard kan spille kamp igjen. Han er usikker til de kommende landskampene.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/0nqvaA/helgen-blir-solfylt-men-vaer-forberedt-paa-minusgrader"/>
        <a href="https://www.bt.no/nyheter/lokalt/i/Xg3eVx/byraadet-vil-proeve-borgerloenn-i-bergen"/>
        <a href="https://www.bt.no/nyheter/lokalt/i/EWXE6P/kvinnen-innroemmet-straffskyld-i-retten-naa-kan-hun-vaere-uskyldig-doemt"/>
        <a href="https://www.bt.no/nyheter/lokalt/i/b56dJk/boenes-elever-best-i-matte"/>
        <a href="https://www.bt.no/sport/i/VbXXLp/flytroebbel-for-united-supportere-paa-gardermoen-en-haug-med-rasende"/>
        <a href="https://www.bt.no/nyheter/lokalt/i/opxloj/helge-ingstad-granskingar-paa-rekke-og-rad"/>
      </related>
      <ol>
        <li>
          <a href="https://www.bt.no/tag/Martin_%C3%98degaard">Martin Ødegaard</a>
        </li>
        <li>
          <a href="https://www.bt.no/tag/Real_Sociedad">Real Sociedad</a>
        </li>
      </ol>
    </article>
  </body>
</html>