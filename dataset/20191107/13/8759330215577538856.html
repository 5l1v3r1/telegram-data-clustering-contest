<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902795/vercauteren-over-penalty-incident-club-brugge-ik-vond-dit-niet-leuk-heel-spijti.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-07T13:44:00+00:00"/>
    <meta property="og:title" content="Vercauteren over penalty-incident Club Brugge: “Ik vind dat de beste oplossing”"/>
    <meta property="og:description" content="Het penalty-incident lokt heel wat reacties uit. Ook Anderlecht-coach Frank Vercauteren mengt zich in het debat. Tegenover"/>
  </head>
  <body>
    <article>
      <h1>Vercauteren over penalty-incident Club Brugge: “Ik vind dat de beste oplossing”</h1>
      <address>
        <time datetime="2019-11-07T13:44:00+00:00">07 Nov 2019, 13:44</time>
      </address>
      <p>
        <b>Het penalty-incident lokt heel wat reacties uit. Ook Anderlecht-coach Frank Vercauteren mengt zich in het debat. Tegenover <a href="https://www.hln.be/sport/voetbal/belgisch-voetbal/anderlecht/vercauteren-over-penaltyklucht-bij-club-dit-is-heel-spijtig~a86c9113/">Het Laatste Nieuws</a> geeft de oefenmeester zijn mening over het strafschopdebacle van Club Brugge.</b>
      </p>
      <p>“Bij ons zijn er twee spelers aangeduid voor penalty’s”, vergelijkt Vercauteren met Anderlecht. “Zij moeten dan onderling overleggen wie trapt. Ik vind dat de beste oplossing, want je kunt spelers niet verplichten om een strafschop te nemen. Maar dan nog mag er geen ruzie gemaakt worden, de ego’s mogen niet de bovenhand halen.”</p>
      <p>Volgens Vercauteren had ook Vanaken meer moeten doen. “Discussie is altijd misplaatst, maar het gebeurt regelmatig op onze velden. Of een kapitein in zo een situatie kan helpen? Hij vertegenwoordigt de groep, hij is er niet enkel om handjes te schudden, dus: ja!”</p>
      <p>“Ik ben trainer van Anderlecht, maar ik hoop wel dat de Belgische ploegen het goed doen in Europa”, gaat Vercauteren verder. “Ik vond dit niet leuk, heel spijtig. Maar het is niet zo dat ego’s bij mij geen plek hebben, op voorwaarde dat ze kunnen denken in functie van de groep.”</p>
      <aside>Lees meer<br/><a href="https://www.voetbalprimeur.be/nieuws/902778/anderlecht-heeft-laatste-lach-in-dossier-diagne-boomerang-in-gezicht-.html?itm_source=www.voetbalprimeur.be&amp;itm_medium=highlighted-content">Anderlecht heeft laatste lach in dossier Diagne: "Boomerang in gezicht"</a></aside>
    </article>
  </body>
</html>