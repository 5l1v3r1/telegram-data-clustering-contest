<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/ekonomika/ukrayina-pidhotuvalasya-alternatyvnoho-reversu-hazu"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T13:50:01+00:00"/>
    <meta property="og:title" content="Україна підготувалася до альтернативного реверсу газу"/>
    <meta property="og:description" content="Укртрансгаз модернізував газовимірювальну станцію Гребеники на кордоні з Молдовою, що дає можливість транспортувати газ з Балкан у разі припинення транзиту Росією."/>
  </head>
  <body>
    <article>
      <h1>Україна підготувалася до альтернативного реверсу газу</h1>
      <address>
        <time datetime="2019-11-07T13:50:01+00:00">07 Nov 2019, 13:50</time>
      </address>
      <p>
        <b>«Укртрансгаз» модернізував газовимірювальну станцію «Гребеники» на кордоні з Молдовою, що дає можливість транспортувати газ з Балкан у разі припинення транзиту Росією.</b>
      </p>
      <p>Про це повідомляє прес-служба «Укртрансгазу».</p>
      <p>Роботи виконано у відповідності з меморандумом про співпрацю з операторами ГТС Болгарії, Румунії і Греції, який передбачає забезпечення транспортування газу через трансбалканські трубопроводи в реверсному напрямку по території цих країн в Україну і Молдову.</p>
      <p>Проектна потужність станції після модифікації складає 70 млн куб. м на добу в аверсному режимі і 4 млн куб. м на добу в реверсному режимі - з Молдови.</p>
      <p>Повідомляється, що у 2018 році «Укртрансгаз» успішно провів оцінку попиту на вхідні потужності в Україну з Румунії і підтвердив економічну доцільність створення таких потужностей на трансбалканському маршруті.</p>
      <p>Готовність об'єкта до роботи перевірили і підтвердили представники суміжного оператора ГТС Молдовагаз, підписавши відповідний акт.</p>
      <p>Раніше <a href="https://www.slovoidilo.ua/2019/08/19/novyna/ekonomika/ukrayina-domovylasya-novym-postachalnykom-hazu">Україна домовилася про постачання</a> 1,5 мільярда кубометрів газу з Румунії з початку наступного року.</p>
      <p>Нагадаємо, <a href="https://www.slovoidilo.ua/2019/11/04/novyna/ekonomika/ukrayina-zbilshyla-import-hazu-45">Україна в січні-жовтні 2019 року в порівнянні з аналогічним періодом минулого року збільшила імпорт</a> природного газу на 45,4% або на 4,15 мільярда кубометрів - до 13,29 мільярда кубометрів.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/ekonomika/ukrayina-zbilshyla-import-hazu-45"/>
        <a href="https://www.slovoidilo.ua/2019/11/06/novyna/ekonomika/hazprom-nazvav-umovu-ukladennya-kontraktu-kyyevom-tranzyt-hazu"/>
        <a href="https://www.slovoidilo.ua/2019/10/19/novyna/ekonomika/ukrayina-hotuyetsya-postachannya-hazu-hrecziyi"/>
        <a href="https://www.slovoidilo.ua/2019/08/19/novyna/ekonomika/ukrayina-domovylasya-novym-postachalnykom-hazu"/>
      </related>
    </article>
  </body>
</html>