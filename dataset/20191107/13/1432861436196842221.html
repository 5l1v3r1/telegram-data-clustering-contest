<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/venger-ochakva-livyrpul-da-pobedi-manchestyr-siti-i-obqsni-klyuchovoto-im-predimstvo-1403921.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-07T13:58:00+00:00"/>
    <meta property="og:title" content="Венгер очаква Ливърпул да победи Манчестър Сити и обясни ключовото им предимство"/>
    <meta property="og:description" content="Легендарният мениджър на Арсенал Арсен Венгер смята, че лидерът в класирането на Висшата лига - Ливърпул, има отличен шанс да победи преследвача Манчестър Сити в дербито между двата тима тази неделя Червените имат шест точки преднина на върха пред гражданите и приемат своя съперник на Анфийлд през уикенда"/>
  </head>
  <body>
    <article>
      <h1>Венгер очаква Ливърпул да победи Манчестър Сити и обясни ключовото им предимство</h1>
      <address><time datetime="2019-11-07T13:58:00+00:00">07 Nov 2019, 13:58</time> by <a rel="author">Sportlive.bg</a></address>
      <p>Легендарният мениджър на Арсенал Арсен Венгер смята, че лидерът в класирането на <a href="https://www.sportlive.bg/worldfootball/england"><b>Висшата лига</b></a> - Ливърпул, има отличен шанс да победи преследвача Манчестър Сити в дербито между двата тима тази неделя.</p>
      <p>"Червените" имат шест точки преднина на върха пред "гражданите" и приемат своя съперник на "Анфийлд" през уикенда. "В последните години мачовете между тези два отбора винаги са много оспорвани. Сити ще води играта и ще натисне, което ще направи <a href="https://www.sportlive.bg/tags/4688"><b>Ливърпул</b></a> много опасни на контраатака", коментира френският специалист.</p>
      <p>"Мисля, че за Сити ключова бе загубата на Аймерик Лапорт. Ако погледнете резултатите им, те продължават да играят страхотен футбол, но са малко по-уязвими в защита. Това ще бъде голям плюс за Ливърпул", допълни Венгер. Вчера мениджърът на "гражданите" Пеп Гуардиола получи още една лоша новина, след като титулярният вратар на тима Едерсон получи контузия в мача с Аталанта и почти сигурно ще пропусне двубоя с Ливърпул. Ливърпул приема <a href="https://www.sportlive.bg/tags/2043"><b>Манчестър Сити</b></a> в неделя от 18:30 часа българско време.</p>
      <p>
        <i>
          <b>А как отговори Садио Мане на критиките от страна на Хосеп Гуардиола, че симулира - <a href="https://www.sportlive.bg/worldfootball/england/Mane-se-posheguva-s-Guardiola-Za-duzpa-sreshtu-Siti-otnovo-bih-simuliral-1403809.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Ederson-e-pod-vypros-za-Siti-za-derbito-s-Livyrpul-1403898.html"/>
        <a href="https://www.sportlive.bg/worldfootball/england/Mane-se-posheguva-s-Guardiola-Za-duzpa-sreshtu-Siti-otnovo-bih-simuliral-1403809.html"/>
        <a href="https://www.sportlive.bg/worldfootball/england/Klop-Pitahme-Astyn-Vila-dali-ne-iskat-da-igraem-v-Katar-1403668.html"/>
        <a href="https://www.sportlive.bg/worldfootball/england/Guardiola-za-kysmeta-na-Livyrpul-Ima-si-ochevidno-obqsnenie-za-kysnite-golove-1403582.html"/>
      </related>
    </article>
  </body>
</html>