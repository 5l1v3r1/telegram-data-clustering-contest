<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-borispoli-inozemec-namagavsya-pidkupiti-prikordonnika-za-18-tis-jevro-638390.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-07T13:15:26+00:00"/>
    <meta property="og:title" content="У «Борисполі» іноземець намагався підкупити прикордонника за 1,8 тис. євро"/>
    <meta property="og:description" content="Правоохоронці затримала іноземця і відкрили кримінальне провадження"/>
  </head>
  <body>
    <article>
      <h1>У «Борисполі» іноземець намагався підкупити прикордонника за 1,8 тис. євро</h1>
      <address>
        <time datetime="2019-11-07T13:15:26+00:00">07 Nov 2019, 13:15</time>
      </address>
      <h4>Правоохоронці затримала іноземця і відкрили кримінальне провадження</h4>
      <p>Громадянину Королівства Непал, який прибув до Міжнародного аеропорту «Бориспіль» рейсом сполученням «Шарджа-Київ», було відмовлено у пропуску через державний кордон. </p>
      <p>Після цього чоловік, намагаючись проникнути до країни незаконним шляхом, запропонував прикордоннику неправомірну вигоду в сумі 1800 євро.</p>
      <p>Задокументували неправомірну діяльність 28-річного іноземця слідчі відділу поліції аеропорту «Бориспіль» спільно з прикордонниками, <a href="https://kv.npu.gov.ua/news/Informacziya/aeroport-borispil-inozemecz-namagavsya-pidkupiti-ukrajinskogo-prikordonnika-za-1-8-tisyachi-jevro/">повідомляє</a> пресслужба Головного управління Нацполіції в Київській області.</p>
      <p>Встановлено, що іноземець прибув до України у приватних справах.</p>
      <p>Громадянина Королівства Непал затримано в порядку ст.208 КПК України. Він наразі знаходиться в ізоляторі тимчасового тримання. Про затримання іноземця повідомлені відповідні дипломатичні заклади.</p>
      <p>За даним фактом відкрито кримінальне провадження за ч.3 ст. 369 (пропозиція, обіцянка або надання неправомірної вигоди службовій особі) Кримінального кодексу України. Триває слідство.</p>
      <p>Нагадаємо, у жовтні у пункті пропуску «Бориспіль» співробітники Держприкордонслужби <a href="https://glavcom.ua/kyiv/news/u-borispoli-prikordonniki-zatrimali-dvoh-iranciv-iz-pidroblenimi-pasportami-633343.html">не пропустили двох іноземців з підробленими документами</a>. Правопорушників з підробленими документами виявили серед пасажирів рейсів, що прямували зі Стамбула та Тегерана. </p>
      <p>2 жовтня в аеропорту «Бориспіль» прикордонники теж <a href="https://glavcom.ua/kyiv/news/u-borispoli-viyavili-dvoh-iranciv-iz-pidroblenimi-vizami-foto-629866.html">попередили спробу потрапляння двох іранців до країни Євросоюзу за підробленими візовими етикетками. </a></p>
      <related>
        <a href="https://glavcom.ua/kyiv/news/z-borispolya-do-zhenevi-namagalisya-viletiti-psevdoshvedi--637573.html"/>
        <a href="https://glavcom.ua/kyiv/news/u-borispoli-vikrito-shemu-kontrabandi-ridkisnih-monet-foto-635032.html"/>
        <a href="https://glavcom.ua/news/nazk-viyavilo-nedostovirni-dani-v-deklaraciji-gendirektora-borispolya-ryabikina-na-106-mln-635053.html"/>
      </related>
    </article>
  </body>
</html>