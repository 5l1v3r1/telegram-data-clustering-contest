<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/07/dopo-la-brexit-vietato-linglese-la-provocazione-di-moscovici-top10_20191107_144004/"/>
    <meta property="og:site_name" content="Askanews"/>
    <meta property="article:published_time" content="2019-11-07T13:40:04+00:00"/>
    <meta property="og:title" content="“Dopo la Brexit vietato l’inglese” (la provocazione di Moscovici)"/>
    <meta property="og:description" content="Roma, 7 nov. (askanews) – Appena la Brexit sarà stata completata lingua inglese al bando ovunque nell’Unione europea. Anzi no, “scherzavo”. E’ la provocazione, subito seguita da precisazioni, di cui si è reso protagonista il commissario europeo agli Affari economici, il francese Pierre Moscovici.Stava presentando le previsioni economiche autunnali. E se tutto dovesse procedere come […]"/>
  </head>
  <body>
    <article>
      <h1>“Dopo la Brexit vietato l’inglese” (la provocazione di Moscovici)</h1>
      <h2>Poi l'eurocommissario si corregge subito</h2>
      <address>
        <time datetime="2019-11-07T13:40:04+00:00">07 Nov 2019, 13:40</time>
      </address>
      <figure>
        <img src="http://www.askanews.it/wp-content/uploads/2019/11/20191107_143958_FC9CF648.jpg"/>
      </figure>
      <p>Roma, 7 nov. (askanews) – Appena la Brexit sarà stata completata lingua inglese al bando ovunque nell’Unione europea. Anzi no, “scherzavo”. E’ la provocazione, subito seguita da precisazioni, di cui si è reso protagonista il commissario europeo agli Affari economici, il francese Pierre Moscovici.Stava presentando le previsioni economiche autunnali. E se tutto dovesse procedere come previsto, sarebbe per lui l’ultima presentazione di questo tipo, dato che a dicembre dovrebbe subentrare la nuova commissione a guida Ursula Von Der Leyen, con un nuovo commissario responsabile, l’italiano Paolo Gentiloni.</p>
      <p>Moscovici ha parlato in francese per più di metà dell’introduzione. Poi si è fermato e ha detto: “Ora passo all’inglese, scusatemi. Mi dispiace perché pensavo che l’ultima sessione avrei potuto farla tutta in francese. Ma non è così che stanno le cose nella Commissione”. O almeno “non ancora – ha insinuato tra le risate di alcuni giornalisti -. Vedremo cosa accadrà con la Brexit”. E poi l’apparente affondo. “Come ho sempre detto, dopo la Brexit l’inglese è vietato ovunque”. Ma subito dopo l’eurocommissario si è corretto: “Non vi allarmate, era solo uno scherzo”.Scherzo a cui un giornalista dell’Irish Times ha replicato in maniera altrettanto ironica, rivolgendo la sua domanda in francese.</p>
      <p>Voz/int5</p>
    </article>
  </body>
</html>