<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/edi-mrfi-iskal-da-osueti-svatbata-na-uitni-khyustn-406106.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T13:37:45+00:00"/>
    <meta property="og:title" content="Еди Мърфи искал да осуети сватбата на Уитни Хюстън"/>
    <meta property="og:description" content="Бивша любовница на певицата разкрива непознати моменти от живота на звездата"/>
  </head>
  <body>
    <article>
      <h1>Еди Мърфи искал да осуети сватбата на Уитни Хюстън</h1>
      <address><time datetime="2019-11-07T13:37:45+00:00">07 Nov 2019, 13:37</time> by <a rel="author">Агенция Стандарт</a></address>
      <p>Еди Мърфи се опитал да осуети сватбата на Уитни Хюстън и Боби Браун. Актьорът звъннал на певицата в деня на церемонията и й заявил, че прави грешка. Това стана ясно от новата книга на бившата приятелка на Хюстън – Робин Крофорд. Тя твърди, че Уитни винаги предпочитала Мърфи пред Браун, но Еди я бил разочаровал, като не се появил на тяхна среща. „Тя го покани вкъщи за вечеря, облечена в черна рокля и пантофи, а той така и не дойде. Иска ми се и за мен да се издокарваше така“, пише Крофорд. Звездата от „Бодигард“ го приела тежко и била съкрушена. Уитни и Робин се познавали от тийнейджъри. Двете били гаджета по това време. Крофорд и Хюстън се скарали заради Браун. Бившата любовница и съпругът често се разправяли и дори се биели заради споделените си чувства към певицата, която почина през 2012-а след продължителна употреба на наркотици. Както се знае, Уитни Хюстън често ставаше жертва на юмруците, раздавани от Боби Браун.</p>
    </article>
  </body>
</html>