<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/059a6998bd808b68/o-companie-aeriana-reduce-drastic-costurile-dupa-ce-peste-1-300-de-zboruri-au-fost-anulate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-07T13:25:43+00:00"/>
    <meta property="og:title" content="O companie aeriană reduce drastic costurile, după ce peste 1.300 de zboruri au fost anulate"/>
    <meta property="og:description" content="Compania aeriană germană Lufthansa a anunţat, joi, planuri de reducere a costurilor la unităţile sale Austrian Airlines, Brussels Airlines şi Lufthansa Cargo, pentru îmbunătăţirea rezultatelor, pe fondul grevei care a dus la anularea a 1.300 de zboruri şi care afectează 180.000 de pasageri."/>
  </head>
  <body>
    <article>
      <h1>O companie aeriană reduce drastic costurile, după ce peste 1.300 de zboruri au fost anulate</h1>
      <address><time datetime="2019-11-07T13:25:43+00:00">07 Nov 2019, 13:25</time> by <a rel="author">Jurnal.md</a></address>
      <p>
        <b>Compania aeriană germană Lufthansa a anunţat, joi, planuri de reducere a costurilor la unităţile sale Austrian Airlines, Brussels Airlines şi Lufthansa Cargo, pentru îmbunătăţirea rezultatelor, pe fondul grevei care a dus la anularea a 1.300 de zboruri şi care afectează 180.000 de pasageri.</b>
      </p>
      <p>Conform Reuters, Lufthansa a reacţionat la concurenţa dură venită din partea Ryanair şi easyJet, reducând costurile şi anunţând un plan de redresare, în iunie, pentru Eurowings, despre care spune că arată primele semne de succes.</p>
      <p>Joi, echipajul de însoţitori de bord a lansat o grevă de două zile care duce la anularea a 1.300 de zboruri şi va afecta 180.000 de pasageri. Un purtător de cuvânt a declarat că nu pot fi încă estimate costurile grevei.</p>
      <p>Sindicatul UFO a limitat unul din cinci din cele 6.000 de zboruri planificate joi şi vineri, ca parte a unei dispute privind salariile şi pensiile, scrie Business Magazin.</p>
      <p>În efortul său de a-şi spori profiturile, Lufthansa a declarat că va face economii suplimentare la Austrian Airlines, de 90 de milioane de euro, până la sfârşitul anului 2021, care ar include reduceri de personal, închiderea bazelor descentralizate pentru a se concentra pe hub-ul din Viena şi standardizarea flotei de avioane.</p>
      <p>O sursă din companie a spus că planul ar putea duce la eliminarea a aproximativ 500 de locuri de muncă.</p>
    </article>
  </body>
</html>