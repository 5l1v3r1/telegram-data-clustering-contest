<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425348/to-sef-h-efes-kai-to-tsigaro-toy-xanthoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-07T13:00:02+00:00"/>
    <meta property="og:title" content="Το ΣΕΦ, η Εφές και το… τσιγάρο του «ξανθού»"/>
    <meta property="og:description" content="To… γαϊτανάκι των αναμετρήσεων του Ολυμπιακού με την Εφές είναι μακροσκελές και συμπληρώνει φέτος 25 χρόνια. Από τις 27 Οκτωβρίου 1994 έως απόψε, οι δύο ομάδες έδωσαν… και έδωσαν μάχες."/>
  </head>
  <body>
    <article>
      <h1>Το ΣΕΦ, η Εφές και το… τσιγάρο του «ξανθού»</h1>
      <address>
        <time datetime="2019-11-07T13:00:02+00:00">07 Nov 2019, 13:00</time>
      </address>
      <p>
        <b>To… γαϊτανάκι των αναμετρήσεων του Ολυμπιακού με την Εφές είναι μακροσκελές και συμπληρώνει φέτος 25 χρόνια. Από τις 27 Οκτωβρίου 1994 έως απόψε, οι δύο ομάδες έδωσαν… και έδωσαν μάχες.</b>
      </p>
      <p>Συνολικά το κοντέρ των 42 αγώνων… γράφει 24-18 για τους «ερυθρόλευκους». Επιμέρους στο ΣΕΦ είναι 15-7.</p>
      <p>Ολυμπιακός και Εφές αναμετρήθηκαν σε play offs δύο φορές, με αμφότερες τις προκρίσεις να… βάφονται κόκκινες αλλά με πολύ ιδρώτα. Το 2012-13, πριν τον θρίαμβο του Λονδίνου, «μίλησε» στη σειρά η έδρα, οι Τούρκοι ισοφάρισαν σε 2-2 στα «Αμπντί Ιπεκτσί», με το game 4 να εξελίσσεται σε θρίλερ (74-73) και, στο πέμπτο ματς στο ΣΕΦ, Σπανούλης και ο Πρίντεζης έβαλαν μαζί 34 (19+15) πόντους για να ανατρέψουν διαφορά 15 πόντων (!). Το… repeat σε play offs έλαβε χώρα ενόψει Κωνσταντινούπολης το 2016-17.</p>
      <p>Η παρθενική συνάντησή τους έλαβε χώρα στο πλαίσιο του Πρωταθλητριών, τότε, τη σεζόν 1994-95. Επί ημερών Γιάννη Ιωαννίδη τότε ο Ολυμπιακός, για όσους θυμούνται ήταν γνωστή η απέχθειά του για καθετί… τούρκικο και <a href="https://www.foxbet.gr/221013/o-tourkofagos-i-psagmenes-ke-ta-44-chronia-tis-gklantmpach">κολακευόταν κάθε φορά που τον αποκαλούσαν «Τουρκοφάγο»!</a></p>
      <p>Εξ ου και το γλέντησε με την καρδιά του το πρώτο, εκείνο, ματς στην ιστορία του συλλόγου ενάντια στην, όπως την έλεγαν ακόμη, Εφές Πίλσεν. Στην πρεμιέρα των ομίλων ο Ολυμπιακός και στον δρόμο προς τη Σαραγόσα πέρασε σαν σίφουνας από το «Αμπντί Ιπεκτσί» με 77-42 (!) έχοντας καλύτερους παίκτες τους Βολκόφ (18 π.), Τάρλατς (15 π.), Φασούλα (13 π. και 7 ρ.) και Νάκιτς (9 π. και 10 ρ.).</p>
      <p>Μάλιστα ο Ιωαννίδης, που αρχικά αντέδρασε έντονα στη γραμματεία επειδή πριν το τζάμπολ ακούστηκε ο τουρκικός εθνικός ύμνος, μετά τη λήξη βρήκε στον διάδρομο και άναψε ένα τσιγάρο, Καρέλια. Τον… τσάκωσε ο ασφαλείας του γηπέδου ωστόσο ο Ιωαννίδης όχι μόνο δεν το έσβησε αλλά του είπε, με τα κλασικά σπαστά αγγλικά του «Εγώ μετά το σεξ, θέλω πάντοτε ένα τσιγάρο!». Για την ιστορία, το έχει κόψει από το 2013…</p>
      <p>Διαβάστε <a href="https://www.foxbet.gr/221013/o-tourkofagos-i-psagmenes-ke-ta-44-chronia-tis-gklantmpach">ΕΔΩ το πλήρες άρθρο και τα προγνωστικά</a> του Νίκου Μποζιονέλου</p>
    </article>
  </body>
</html>