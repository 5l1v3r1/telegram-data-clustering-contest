<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lg-k50s-e-k40s-arrivano-in-italia-ecco-i-prezzi-e-le-caratteristiche-tecniche/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:27:00+00:00"/>
    <meta property="og:title" content="LG K50S e K40S arrivano in Italia: ecco i prezzi e le caratteristiche tecniche"/>
    <meta property="og:description" content="LG K40S e K50S, gli smartphone di fascia media annunciati durante lo scorso IFA di Berlino, arriveranno presto anche in italia."/>
  </head>
  <body>
    <article>
      <h1>LG K50S e K40S arrivano in Italia: ecco i prezzi e le caratteristiche tecniche</h1>
      <address><time datetime="2019-11-07T13:27:00+00:00">07 Nov 2019, 13:27</time> by <a rel="author">Biagio Petronaci</a></address>
      <p><b>LG</b> ha deciso di proporre anche ai consumatori italiani i nuovi smartphone di gamma media, ovvero <a href="http://www.tomshw.it/smartphone/lg-k50s-e-k40s-la-serie-k-sara-piu-ricca-dopo-ifa-2019/"><b>K50S</b> e <b>K40S</b></a>. I due dispositivi sono stati presentati durante lo scorso <a href="http://www.tomshw.it/smartphone/huawei-ifa-2019-prodotti/">IFA di Berlino</a> e, pur non avendo delle schede tecniche che spiccano, sono riusciti a colpire gli utenti, dato l’ottimo rapporto qualità/prezzo.</p>
      <p><b>LG K50S</b> è uno smartphone con un <b>display</b> FullVision da 6,5″ e risoluzione fullHD+ (720 x 1.520 pixel). Sotto la scocca troviamo un processore octa-core fino a 2 GHz, <b>3 GB</b> di <b>RAM</b> e 32 GB di memoria interna (espandibile fino a 2 TB grazie a una microSD). La<b> tripla fotocamera</b> posteriore con flash LED è da 13 megapixel, 5 megapixel (grandangolare) e 2 megapixel (sensore di profondità). Il sistema operativo scelto è Android 9.0, la batteria ha una capacità massima di <b>4.000 mAh</b> e troviamo la certificazione MIL-STD 810G.</p>
      <figure>
        <img src="https://www.tomshw.it/images/images/2019/08/foto-generiche-47838.768x432.jpg"/>
        <figcaption>LG K50s</figcaption>
      </figure>
      <p>Il secondo prodotto, <b>K40S</b>, presenta un <b>display</b> molto simile, solo un po’ più piccolo (6,1 pollici). Il modello include<b> 3 GB</b> di <b>RAM</b>, 32 GB di ROM (espandibile fino a 2 TB), una doppia fotocamera da 13 megapixel e 5 megapixel (grandangolare), una camera anteriore da 13 MP e una fonte energetica da <b>3.500 mAh</b>.</p>
      <figure>
        <img src="https://www.tomshw.it/images/images/2019/08/foto-generiche-47839.768x432.jpg"/>
        <figcaption>LG K40s</figcaption>
      </figure>
      <p>I due resistenti smartphone LG saranno disponibili in <b>Italia</b> nelle colorazioni New Aurora Black e New Moroccan Blue e i prezzi saranno pari a <b>199,90 euro</b>, per K50S, e <b>149,90 euro</b>, per K40S.</p>
      <blockquote>LG G8s è già disponibile su Amazon, a <a href="https://toms.it/lN1Qs">questo indirizzo</a>.</blockquote>
    </article>
  </body>
</html>