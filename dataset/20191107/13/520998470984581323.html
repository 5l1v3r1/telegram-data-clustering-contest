<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/sesiyu-miskoyi-radi-chernivciv-piketuvali-uchni-i-vchiteli-troh-shkil-379958"/>
    <meta property="og:site_name" content="Погляд"/>
    <meta property="article:published_time" content="2019-11-07T13:27:00+00:00"/>
    <meta property="og:title" content="Сесію міської ради Чернівців пікетували учні і вчителі трьох шкіл"/>
    <meta property="og:description" content="До сесійної зали Чернівецької міської ради прийшли кілька десятків педагогів, учнів та їхніх батьків, які намагалися відстояти існування спортивного майданчика на вулиці Шептицького"/>
  </head>
  <body>
    <article>
      <h1>Сесію міської ради Чернівців пікетували учні і вчителі трьох шкіл</h1>
      <h2>Вони відстоювали спортивний майданчик на вулиці Шептицького</h2>
      <address>
        <time datetime="2019-11-07T13:27:00+00:00">07 Nov 2019, 13:27</time>
      </address>
      <p>До сесійної зали Чернівецької міської ради прийшли кілька десятків педагогів, учнів та їхніх батьків, які намагалися відстояти існування спортивного майданчика на вулиці Шептицького. Про це повідомляє <a href="https://acc.cv.ua/">ІА АСС.</a></p>
      <p>На попередніх засіданнях радниця міського голови Тетяна Шепелько стверджувала, що забудовник, який зводить поблизу будівлю, на занедбаній земельній ділянці зобов'язувався збудувати спортивний майданчик. Зараз підприємець попросив продовжити строк оренди земельної ділянки, і в представників шкіл це викликало занепокоєння.</p>
      <p>Три загальноосвітні навчальні заклади, розташовані в цьому мікрорайоні, мають лише один спортивний зал. Зведення спортивного майданчика допомогло б розвантажити зал, в якому на одному уроці можуть займатися 2-3 класи.</p>
      <p>У зв'язку з цим представники шкіл вимагали від депутатів не приймати рішення на користь підприємця, а створити на цій земельній ділянці спортивний майданчик.</p>
      <p>Водночас представник забудовника запевнив, що на занедбаній земельній ділянці збираються побудувати саме спортивний майданчик, на якому займатимуться не лише учні шкіл, але й спортсмени федерації рукопашного бою, розташованої поруч.</p>
      <p>За словами представника забудовника, люди протестують проти того, що підприємець готовий за півтора року вирішити проблему з майданчиком, яке місто не змогло вирішити за 25 років.</p>
      <p>Зрештою, депутати проголосували за зняття питання щодо продовження оренди з розгляду. Відтак, на наступних засіданнях депутати розглянуть створення профільної комісії, яка вивчатиме це питання.</p>
      <figure>
        <img src="https://media.pogliad.ua/news/article/2019/11/07/379958/3.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/chernivtsi/sogodni-prodovzhit-svoyu-robotu-70-sesiya-miskradi-chernivciv-372519"/>
        <a href="https://pogliad.ua/news/chernivtsi/chernivchani-vlashtuvali-piket-u-primischenni-miskoyi-radi-367471"/>
        <a href="https://pogliad.ua/news/chernivtsi/sesiya-cherniveckoyi-miskoyi-radi-rozpochalas-z-kilkoh-piketiv-367468"/>
        <a href="https://pogliad.ua/news/chernivtsi/smitteva-lyustraciya-ta-habarnictvo-u-chernivcyah-sporudili-instalyaciyu-366916"/>
      </related>
    </article>
  </body>
</html>