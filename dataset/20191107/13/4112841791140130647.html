<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76272-Makhmud-Muradov-jde-do-dalsiho-boje-v-UFC-Do-oktagonu-se-vrati-jeste-letos"/>
    <meta property="og:site_name" content="REFRESHER"/>
    <meta property="article:published_time" content="2019-11-07T13:34:00+00:00"/>
    <meta property="og:title" content="Makhmud Muradov jde do dalšího boje v UFC! Do oktagonu se vrátí ještě letos"/>
    <meta property="og:description" content="Po první výhře v UFC se již brzy Muradov pokusí připsat si druhou."/>
  </head>
  <body>
    <article>
      <h1>Makhmud Muradov jde do dalšího boje v UFC! Do oktagonu se vrátí ještě letos</h1>
      <address><time datetime="2019-11-07T13:34:00+00:00">07 Nov 2019, 13:34</time> by <a rel="author">Ondřej Jarůšek</a></address>
      <p>
        <b>Po první výhře v UFC se již brzy Muradov pokusí připsat si druhou.</b>
      </p>
      <p>Česko-uzbecký bojovník <b>Makhmud Muradov</b> (<a href="https://www.sherdog.com/fighter/Makhmud-Muradov-109565">23-6</a>) včera<a href="https://www.instagram.com/p/B4hC1INhptP/"> podepsal</a> smlouvu na další zápas v nejprestižnější lize světa v <b>UFC</b>. V tom prvním na konci září (september) dokázal „Mach“ zvítězit jednomyslně 3:0 na body, a tak si mohl na konto připsat neuvěřitelnou<b> 12. výhru v řadě</b>.</p>
      <p>A příležitost tuto obdivuhodnou vítěznou šňůru ještě natáhnou se mu naskytne už za několik týdnů. Muradov totiž do své další bitvy nastoupí <b>7. prosince</b> (december) na akci UFC ve Washingtonu. Jeho soupeřem se stane Trevor Smith (<a href="https://www.sherdog.com/fighter/Trevor-Smith-51113">15-9</a>), který v nejznámějším kolbišti planety není žádným nováčkem. </p>
      <related>
        <a href="https://refresher.cz/69468-10-nejlepsich-zapasu-Makhmuda-Muradova"/>
      </related>
      <p>Smith na půdě UFC bojoval už v<b> 11 zápasech</b>, z nichž 5 vyhrál. V tuto chvíli má však <b>2 prohry</b> <b>v řadě</b>, což by pro „Macha“ mohlo znamenat malou výhodu.</p>
      <p>Hlavním zápasem turnaje bude souboj Alistair Overeem vs. Jairzinho Rozenstruik a s ohledem na to, že Muradov bude zápasit ve Spojených státech, by jej teoreticky mohl přijít osobně podpořit i jeho dobrý kamarád a boxerská legenda <b>Floyd Mayweather</b>.</p>
      <p>Muradov již dříve avizoval přestup do welterové váhové kategorie (do 77 kilogramů), k tomu však může podle smlouvy dojít až v březnu (marec) příštího roku. Následují zápas by tak měl proběhnout ještě ve střední váze (do 84 kilogramů).</p>
      <p>
        <i> Zde si můžete prohlédnout celý zápas z Makhmudovy vítězné premiéry v UFC</i>
      </p>
      <figure>
        <iframe src="https://www.youtube.com/embed/MgGVFOjKJj8" width="700" height="390" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/58418-Sef-UFC-vyhlasil-ze-youtubera-Logana-Paula-by-v-oktagone-zavrazdili-Zmlatili-by-ho-a-vsetko-by-rychlo-olutoval"/>
        <a href="https://refresher.sk/36817-Moldavsky-bojovnik-prezyvany-aj-Hulk-neostal-svojej-povesti-nic-dlzny-Na-vazenie-totiz-prisiel-od-hlavy-az-po-paty-zeleny"/>
        <a href="https://refresher.sk/32206-Znova-sa-stretnu-McGregor-proti-Diazovi-zrejme-uz-na-julovom-UFC-200"/>
        <a href="https://refresher.sk/30296-McGregor-vybavil-Alda-za-13-sekund-Irsky-bojovnik-naplnil-svoje-predzapasove-vyhlasenia-ze-supera-znemozni"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>