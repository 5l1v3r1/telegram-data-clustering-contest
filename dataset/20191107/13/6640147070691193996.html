<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/amd-athlon-3000g-moltiplicatore-sbloccato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:02:00+00:00"/>
    <meta property="og:title" content="AMD, ecco l’Athlon 3000G per la fascia bassa: overcloccabile e costa poco"/>
    <meta property="og:description" content="Athlon 3000G è il nuovo processore di fascia bassa AMD: sarà disponibile dal 19 novembre a 49 dollari esentasse."/>
  </head>
  <body>
    <article>
      <h1>AMD, ecco l’Athlon 3000G per la fascia bassa: overcloccabile e costa poco</h1>
      <address><time datetime="2019-11-07T13:02:00+00:00">07 Nov 2019, 13:02</time> by <a rel="author">Manolo De Agostini</a></address>
      <p>Non solo <a href="http://www.tomshw.it/hardware/ryzen-9-3950x-25-novembre/">Ryzen 9 3950X</a> e <a href="http://www.tomshw.it/hardware/ryzen-threadripper-3970x-3960x-trx40/">terza generazione di Ryzen Threadripper</a>, <b>AMD</b> guarda anche alla <b>fascia bassa</b> con un nuovo processore chiamato <b>Athlon 3000G</b>. Si tratta di un <b>dual-core (Zen+) con SMT</b>, quindi ha quattro thread, ma a differenza degli Athlon di precedente generazione ha il <b>moltiplicatore sbloccato</b>.</p>
      <figure>
        <img src="https://www.tomshw.it/images/images/2019/11/amd-athlon-3000g-61178.768x432.jpg"/>
      </figure>
      <p>Completano il quadro delle specifiche tecniche la frequenza di <b>3,5 GHz</b> (300 MHz in più dell’<a href="http://www.tomshw.it/hardware/recensione-amd-athlon-200ge-test/">Athlon 200GE</a>, la stessa frequenza dell’Athlon 240GE), una GPU Radeon Vega 3 (+100 MHz sul core grafico dell’Athlon 200GE) e un TDP di soli <b>35 watt</b>. Il processore sarà disponibile <b>dal 19 novembre a 49 dollari esentasse.</b></p>
      <slideshow>
        <figure>
          <img src="https://www.tomshw.it/images/images/2019/11/amd-athlon-3000g-61177.768x432.jpg"/>
        </figure>
        <figure>
          <img src="https://www.tomshw.it/images/images/2019/11/amd-athlon-3000g-61176.768x432.jpg"/>
        </figure>
      </slideshow>
      <p>Queste caratteristiche permettono all’Athlon 3000G di offrire prestazioni <b>fino al 25% superiori a un Intel Pentium G5400</b> e prestazioni di gioco in 720p decisamente migliori in Fortnite e CS:GO, riuscendo a sostenere rispettivamente fino a 63 e 150 FPS.</p>
      <p>In virtù del moltiplicatore sbloccato, l’Athlon 3000G <b>può essere overcloccato ad esempio fino a 3,9 GHz</b>, frequenza a cui secondo AMD la CPU surclassa il processore Pentium di Intel, di base già più costoso.</p>
    </article>
  </body>
</html>