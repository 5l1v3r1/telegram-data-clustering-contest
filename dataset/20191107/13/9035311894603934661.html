<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/07/whatsapp-a-yeni-guncelleme-istenmeyen-sohbet-gruplarina-girmek-tarih-oluyor-messenger"/>
    <meta property="og:site_name" content="euronews"/>
    <meta property="article:published_time" content="2019-11-07T13:11:31+00:00"/>
    <meta property="og:title" content="Whatsapp'a yeni güncelleme: İstenmeyen sohbetlere girmek tarih oluyor"/>
    <meta property="og:description" content="İnternet üzerinden konuşma ve mesajlaşma hizmeti sağlayan sunucu WhatsApp, kullanıcıların kimlerin kendilerini sohbet gruplarına dahil edebileceğini seçebileceği bir güncelleme duyurdu."/>
  </head>
  <body>
    <article>
      <h1>Whatsapp'a yeni güncelleme: İstenmeyen sohbetlere girmek tarih oluyor</h1>
      <address><time datetime="2019-11-07T13:11:31+00:00">07 Nov 2019, 13:11</time> by <a rel="author">Kerem Congar</a></address>
      <p>İnternet üzerinden konuşma ve mesajlaşma hizmeti sağlayan WhatsApp, kullanıcıların kimlerin kendilerini sohbet gruplarına dahil edebileceğini seçebileceği bir güncelleme getirdi.</p>
      <p>Bu yeni özellik sayesinde tanımadığımız veya konuşmadığınız kişilerin sizi rastgele gruplara eklemesi engellenebiliyor.</p>
      <p>Android ve İOS'ta hizmete giren güncelleme ilk olarak Hindistan'da test edilmişti. Özel ayarlar bölümünde 'herkes', 'kişilerim' ve 'kişilerim harici' olmak üzere üç ayrı seçenek bulunuyor. Eğer yabancı bir numara sizi bir gruba dahil ederse, katılmaya karar vermek için sistem size üç gün süre veriyor. 'Kişilerim harici' seçeneğiyle Whatsapp kullanıcıları istedikleri numaraları engelleyerek bir kara liste oluşturabiliyor.</p>
      <p>Sosyal medya devi Facebook'un bünyesinde olan Whatsapp'a geçen hafta getirilen bir diğer güncellemeyle Netflix videolarını sunucu içerisinde izlemek mümkün hale gelmişti. Şu anda sadece İOS'ta hizmete giren özellik sayesinde Instagram ve Youtube'taki videolar da uygulama içerisinde izlenebiliyor.</p>
      <p>300 milyonu aşkın kullanıcısı olan Whatsapp'ın Android versiyonuna getirilen parmak izi koruması sayesinde, telefon açık olsa bile izinsiz mesajları okumak mümkün olmayacak. Whatsapp'ın yakın bir zamanda <a href="https://tr.euronews.com/2019/10/05/facebook-un-ceo-su-zuckerberg-milyarderler-o-kadar-paraya-sahip-olmayi-hak-etmiyor">Facebook</a>'un kriptoparası Libra'nın kullanımını platformda hazır hale getirmesi bekleniyor.</p>
      <ul>
        <li>
          <b>
            <a href="https://tr.euronews.com/2019/10/30/whatsapp-tan-israilli-firmaya-casusluk-davas-20-ulkede-yuzlerce-kisiyi-izlediler">Whatsapp'tan İsrailli firmaya casusluk davası: 20 ülkede yüzlerce kişiyi izlediler</a>
          </b>
        </li>
        <li>
          <b>
            <a href="https://tr.euronews.com/2019/10/18/lubnanda-whatsapp-a-vergi-iceren-reform-halki-sokaga-doktu-hukumetin-istifasi-isteniyor">Lübnan'da Whatsapp’a vergi içeren reform halkı sokağa döktü: Hükümetin istifası isteniyor</a>
          </b>
        </li>
        <li>
          <a href="https://tr.euronews.com/2019/01/26/whatsapp-instragram-ve-messengerin-altyapisi-birlesiyor-kullanicilar-icin-ne-degisecek">
            <b>WhatsApp, Instragram ve Messenger'ın altyapısı birleşiyor: Kullanıcılar için ne değişecek?</b>
          </a>
        </li>
      </ul>
    </article>
  </body>
</html>