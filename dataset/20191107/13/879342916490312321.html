<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/07/novyna/pravo/zyasuvalosya-xto-provodyt-obshuky-vlasnyka-pryamoho"/>
    <meta property="og:site_name" content="Слово і Діло"/>
    <meta property="article:published_time" content="2019-11-07T13:05:36+00:00"/>
    <meta property="og:title" content="З'ясувалося, хто проводить обшуки у власника «Прямого»"/>
    <meta property="og:description" content="Обшуки у власника телеканалу Прямий Володимира Макеєнка проводить ДБР в рамках справи про купівлю-продаж каналу."/>
  </head>
  <body>
    <article>
      <h1>З'ясувалося, хто проводить обшуки у власника «Прямого»</h1>
      <address>
        <time datetime="2019-11-07T13:05:36+00:00">07 Nov 2019, 13:05</time>
      </address>
      <p>
        <b><a href="https://www.slovoidilo.ua/2019/11/07/novyna/polityka/vlasnyka-telekanalu-pryamyj-proxodyat-obshuky">Обшуки у власника телеканалу «Прямий» Володимира Макеєнка</a> проводить ДБР в рамках справи про купівлю-продаж каналу.</b>
      </p>
      <p>Про це повідомили в пресслужбі Держбюро розслідувань.</p>
      <p>«<i>Проводяться слідчі дії в рамках досудового розслідування у провадженні з купівлі і продажу телеканалу «Прямий</i>», - повідомили в ДБР.</p>
      <p>Обшуки прокоментувала партія експрезидента «Європейська солідарність», заявивши про наступ на свободу слова.</p>
      <p>«<i>Після вчорашніх намірів запровадити кримінальну відповідальність для журналістів за так звану «неправдиву інформацію» влада почала реалізовувати свої плани наступу на свободу слова. Прямий канал залишається одним з небагатьох засобів масової інформації, що не співає осанну президенту Зеленському</i>», - йдеться в заяві.</p>
      <p>«<i>Саме з цим ми пов'язуємо обшуки в офісі Володимира Макеєнка, який є власником Прямого каналу. Ключову роль у цих діях, як завжди, відіграє соратник Януковича Портнов і його «шестірка» – керівник ДБР Труба</i>», - додали у Порошенка.</p>
      <p>Фракція «ЄС» наголошує, що Україна переживала різні часи, але до подібних «методів тиску на засоби масової інформації не вдавалися навіть за часів Януковича».</p>
      <p>«<i>Ми будемо звертатися з відповідними заявами до європейських структур та міжнародних організацій, оскільки дії української влади не відповідають стандартам європейської демократії і повертають Україну в русло російського штибу авторитарної політики</i>», - додали в політсилі.</p>
      <p>Раніше повідомлялося, що правоохоронні органи проводять <a href="https://www.slovoidilo.ua/2019/11/07/novyna/polityka/vlasnyka-telekanalu-pryamyj-proxodyat-obshuky">обшуки в будинку власника українського телеканалу «Прямий» Володимира Макеєнка.</a></p>
      <p>Нагадаємо, 1 липня 2019 року з'явилася <a href="https://www.slovoidilo.ua/2019/07/01/novyna/polityka/dbr-pidtverdyly-obshuky-telekanali-pryamyj">інформація про обшуки на телеканалі «Прямий»</a> через нібито відмивання коштів. Однак згодом виявилося, що вона не відповідає дійсності.</p>
      <p>П'ятий президент України <a href="https://www.slovoidilo.ua/2019/08/12/novyna/polityka/truba-vidpoviv-poroshenku-rejderske-zaxoplennya-telekanalu-pryamyj">Петро Порошенко заявив про спробу рейдерського захоплення телеканалу «Прямий».</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/07/novyna/polityka/vlasnyka-telekanalu-pryamyj-proxodyat-obshuky"/>
        <a href="https://www.slovoidilo.ua/2019/08/12/novyna/polityka/truba-vidpoviv-poroshenku-rejderske-zaxoplennya-telekanalu-pryamyj"/>
        <a href="https://www.slovoidilo.ua/2019/07/01/novyna/polityka/dbr-pidtverdyly-obshuky-telekanali-pryamyj"/>
        <a href="https://www.slovoidilo.ua/2019/07/01/novyna/suspilstvo/dbr-provodyt-obshuky-telekanali-pryamyj-zmi"/>
        <a href="https://www.slovoidilo.ua/2019/07/01/novyna/suspilstvo/slidchi-dbr-sprostuvaly-obshuky-pryamomu"/>
      </related>
    </article>
  </body>
</html>