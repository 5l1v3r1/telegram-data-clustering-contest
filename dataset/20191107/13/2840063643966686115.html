<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/07/morta-maria-pia-fanfani_O4MMh5fJSGWXBPi5iVFKjM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-07T13:29:00+00:00"/>
    <meta property="og:title" content="E' morta Maria Pia Fanfani"/>
    <meta property="og:description" content="Storica volontaria della Croce Rossa Italiana e vedova dell'ex leader Dc, aveva 97 anni"/>
  </head>
  <body>
    <article>
      <h1>E' morta Maria Pia Fanfani</h1>
      <address>
        <time datetime="2019-11-07T13:29:00+00:00">07 Nov 2019, 13:29</time>
      </address>
      <p>E' morta a Roma all'età di 97 anni Maria Pia Fanfani, storica volontaria della Croce Rossa Italiana e vedova dell'ex leader Dc, più volte presidente del Consiglio e presidente del Senato, Amintore Fanfani.</p>
      <p>"Con Maria Pia Fanfani se ne va uno degli esempi più autorevoli e appassionati ai principi umanitari e all'azione filantropica del nostro Paese - dice la CRI in una nota -. E' stata da sempre una di noi, una esponente di primo piano della Croce Rossa, anche a livello internazionale, che ricordiamo per la grande passione e l'impegno attivo che la vide protagonista anche in numerose missioni umanitarie. La sua scomparsa rappresenta una perdita per tutta l'Associazione. In questo triste momento, il nostro impegno è quello di trasmetterne la memoria come esempio anche per le nuove generazioni".</p>
    </article>
  </body>
</html>