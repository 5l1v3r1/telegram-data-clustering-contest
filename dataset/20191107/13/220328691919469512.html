<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/sint-na-megn-i-khari-veche-plzi-406105.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T13:33:00+00:00"/>
    <meta property="og:title" content="Синът на Мегън и Хари вече пълзи"/>
    <meta property="og:description" content="Арчи има и 2 зъба"/>
  </head>
  <body>
    <article>
      <h1>Синът на Мегън и Хари вече пълзи</h1>
      <address><time datetime="2019-11-07T13:33:00+00:00">07 Nov 2019, 13:33</time> by <a rel="author">Пламен Вълков</a></address>
      <p>Синът на принц Хари и Меган Маркъл вече може да пълзи и има два зъба. На 6 ноември Арчи навърши 6 месеца. Това разкриха гордите му родители на закуска със семейства на британски военни, предаде "Дейли мейл". Херцогът похвали семействата, които живеят разделени заради служебните си задължения. Той изрази и искрено съчувствие към тези, които нямат възможност да гледат как децата им растат. „Невероятно трудно е. Възхищавам се на тези хора. Не мога да си представя какво е да пропуснеш толкова време с детето си, те растат толкова бързо”, заяви принц Хари, който също е служил в армията. Хари и Меган разговаряха с родители, чиито деца са на възрастта на Арчи и обмениха опит. По време на срещата принцът си поигра с децата, а съпругата му закачливо поздрави едно от тях. Няколко деца подариха букети на херцогинята на Съсекс при пристигането й в читалище в Уестимнстър. Днес двойката, заедно с херцогинята на Корнуол Камила, ще присъстват на възпоменателна церемония в Уестминстърското абатство.</p>
    </article>
  </body>
</html>