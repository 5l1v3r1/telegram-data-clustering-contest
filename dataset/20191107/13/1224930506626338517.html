<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/zahisnik-man-siti-stav-na-vorota-i-vidbiv-udar-malinovskogo-video-sejvu_n169197"/>
    <meta property="og:site_name" content="Радіо Максимум"/>
    <meta property="article:published_time" content="2019-11-07T13:08:00+00:00"/>
    <meta property="og:title" content="Захисник Ман Сіті став на ворота і відбив удар Маліновського: відео сейву - Радіо Максимум"/>
    <meta property="og:description" content="Манчестер Сіті та Аталанта розписали нічию 1:1 в четвертому турі групового етапу Ліги чемпіонів. І хоча матч не був багатий на голи, кінцівка поєдинку видалась не менш видовищною, ніж у Шахтаря та Динамо Загреб. Дивіться самі!"/>
  </head>
  <body>
    <article>
      <h1>Захисник Ман Сіті став на ворота і відбив удар Маліновського: відео сейву - Радіо Максимум</h1>
      <address><time datetime="2019-11-07T13:08:00+00:00">07 Nov 2019, 13:08</time> by <a rel="author">Русінкевич Тетяна</a></address>
      <p>
        <b>Манчестер Сіті та Аталанта розписали нічию 1:1 в четвертому турі групового етапу Ліги чемпіонів. І хоча матч не був багатий на голи, кінцівка поєдинку видалась не менш видовищною, ніж у Шахтаря та Динамо Загреб. Дивіться самі!</b>
      </p>
      <p>Домашня гра з Ман Сіті для Аталанти почалася невдало: уже на 7-й хвилині<b> Рахім Стерлінг </b>відкрив рахунок, а в кінці тайму "городяни" могли зміцнити свою перевагу, але Жезус не реалізував пенальті.</p>
      <figure>
        <iframe src="https://www.youtube.com/embed/dOIbRHr5in4" width="640" height="360" data-service="Youtube" scrolling="no"/>
      </figure>
      <related>
        <h4>Це цікаво:</h4>
        <a href="https://maximum.fm/dinamo-zagreb-shahtar-video-goliv-ta-oglyad-matchu-lch-6-listopada-2019_n169183"/>
      </related>
      <p>А от у другому таймі на Сан-Сіро стало набагато веселіше. Через чотири хвилини після свистка Аталанта зрівняла: <b>Маріо Пашаліч</b> головою розстріляв ворота <b>Клаудіо Браво</b>, який замінив головного кіпера підопічних Пепа Гвардіоли – Едерсона, що зазнав травми.</p>
      <figure>
        <iframe src="https://www.youtube.com/embed/5tnts37jleE" width="640" height="360" data-service="Youtube" scrolling="no"/>
      </figure>
      <p>Наприкінці основного часу Аталанта могла вирвати перемогу: Йосип Іличич вибігав сам на сам, але <b>Браво </b>вийшов за межі штрафного і кинувся в ноги словенцю. Суддя довго не думав і на 81-й хвилині показав червону картку резервному воротарю Ман Сіті.</p>
      <figure>
        <iframe src="https://www.youtube.com/embed/bobOXEkfMDQ" width="640" height="360" data-service="Youtube" scrolling="no"/>
      </figure>
      <p>У заявці Сіті більше не було номінальних воротарів, тому на ворота став <b>Кайл Вокер</b>: він вийшов на заміну замість Ріяда Мареза, а Браво віддав англійцю свою форму. Тут і настала кульмінація: штрафний за фол взявся виконувати <b>Руслан Маліновський</b>, який відомий своїм чітким поставленим ударом.</p>
      <p>Українець сильно пробив низом, Вокер спершу відбив м'яч, але потім все-таки зафіксував!</p>
      <p>
        <i>Дивіться відео сейву Вокера після удару Маліновського з 01:55</i>
      </p>
      <figure>
        <iframe src="https://www.youtube.com/embed/JOr8a2BgSZQ" width="640" height="360" data-service="Youtube" scrolling="no"/>
      </figure>
      <p>До кінця матчу Аталанта більше нічого серйозного не створила біля воріт гостей, а Сіті спокійно вистояв удесятьох. Тепер у команди Олександра Зінченка, який досі відновлюється після травми, <b>10 очок</b>, а Аталанта отримала <b>перше очко</b> в ЛЧ і зберегла шанси на плей-офф завдяки нічиїй в паралельному матчі між Шахтарем і загребським Динамо. У них по 5 очок, тож боротьба в групі С за путівку в плей-офф ЛЧ лише загострилась. Доля команд вирішиться у наступних поєдинках!</p>
      <figure>
        <iframe src="https://www.youtube.com/embed/WVvRDgeo_eY" width="640" height="360" data-service="Youtube" scrolling="no"/>
      </figure>
      <related>
        <h4>Читайте також:</h4>
        <a href="https://maximum.fm/zinchenko-potrapiv-u-likarnyu-skilki-matchiv-propustit-futbolist_n168569"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/premyera-filmu-dodomu-vidguki-na-ukrayinskogo-pretendenta-na-oskar_n169186"/>
        <a href="https://maximum.fm/poradi-dlya-vodiyiv-yak-pravilno-zberigati-shini-ta-diski_n169039"/>
        <a href="https://maximum.fm/pogoda-7-listopada-v-ukrayini-poholodannya-ta-doshchi_n169167"/>
      </related>
    </article>
  </body>
</html>