<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/bus-elettrici-prevista-lelettrificazione-di-8-000-veicoli-in-australia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:15:00+00:00"/>
    <meta property="og:title" content="Bus elettrici, prevista l’elettrificazione di 8.000 veicoli in Australia"/>
    <meta property="og:description" content="Il governo del Nuovo Galles del Sud, in Australia, prevede per I prossimi anni l'elettrificazione di una flotta di circa 8.000 autobus. Attualmente, il governo sta valutando diverse proposte per i prossimi contratti per la fornitura di tali veicoli che, entro il 2022, dovranno essere rinnovati."/>
  </head>
  <body>
    <article>
      <h1>Bus elettrici, prevista l’elettrificazione di 8.000 veicoli in Australia</h1>
      <address><time datetime="2019-11-07T13:15:00+00:00">07 Nov 2019, 13:15</time> by <a rel="author">Valentina Acri</a></address>
      <p>Il governo del <b>Nuovo Galles del Sud</b>, in Australia, prevede per I prossimi anni l’<b>elettrificazione di una flotta di circa 8.000 autobus</b>. Attualmente, il governo sta valutando diverse proposte per i prossimi contratti per la fornitura di tali veicoli che, <b>entro il 2022</b>, dovranno essere rinnovati. I nuovi contratti dovranno dunque offrire un nuovo modello di trasporto <b>più ecologico e più economico per lo stato.</b></p>
      <p>Come è noto, la mobilità sostenibile sta diventando <b>il grande obiettivo di molti paesi</b>. Sono molti infatti i governi che si stanno muovendo affinché anche i trasporti pubblici offrano tecnologie che rispettino l’ambiente e contribuiscano a <b>migliorare la qualità dell’aria</b>, specialmente nella grandi metropoli. Il ministro dei trasporti del Nuovo Galles del Sud, che ha lanciato l’iniziativa, afferma che:</p>
      <blockquote>“Il Nuovo Galles del Sud sfrutterà tale l’opportunità per diventare il primo governo del territorio a vantare un intera flotta completamente elettrica. Il passaggio ad una flotta di autobus elettrici porterà enormi vantaggi al territorio in termini di riduzione dell’inquinamento atmosferico”.</blockquote>
      <figure>
        <img src="https://www.tomshw.it/images/images/2019/11/foto-generiche-60898.768x432.jpg"/>
      </figure>
      <p>Lo stesso ministro dei trasporti, <b><i>Andrew Constance</i></b>, ritiene piuttosto “ardua” la possibilità che la città di Sydney possa arrivare all’elettrificazione totale, ma rimane ottimista sulla nuova proposta che segna una delle prime politiche tangibili verso <b>l’obiettivo dello stato di raggiungere zero emissioni entro il 2050.</b></p>
      <blockquote>“L’esperienza di altre principali città europee dimostra che è possibile una rapida transizione verso la mobilità a zero emissioni. Perciò ho chiesto alla <i>Transport for NSW</i> di collaborare con i principali fornitori di autobus per lo sviluppo di un piano adeguato per la nostra flotta”.</blockquote>
      <p> </p>
    </article>
  </body>
</html>