<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/07/kik-beszelnek-a-legjobban-angolul-europaban"/>
    <meta property="og:site_name" content="euronews"/>
    <meta property="article:published_time" content="2019-11-07T13:04:08+00:00"/>
    <meta property="og:title" content="Kik beszélnek a legjobban angolul Európában?"/>
    <meta property="og:description" content="A briteken kívül? A hollandok."/>
  </head>
  <body>
    <article>
      <h1>Kik beszélnek a legjobban angolul Európában?</h1>
      <address><time datetime="2019-11-07T13:04:08+00:00">07 Nov 2019, 13:04</time> by <a rel="author">Noemi Mrav</a></address>
      <p>Egy önkéntes felmérésen alapuló, 2,3 millió fős kutatás szerint a nem-angol anyanyelvű európai nemzetek között a hollandok beszélnek a legjobban angolul.</p>
      <p>A svéd oktatási társaság, az Education First egy online nyelvi tesztet használt ahhoz, hogy felállítsa az európai nemzetek angoltudás-beli sorrendjét. Íme a lista!</p>
      <p>A hollandokat a svédek, norvégok, dánok és finnek követik - a skandináv és az északi országokról általánosan elterjedt vélemény, hogy nagyon jól beszélnek angolul. Nyolcadik helyen azonban meglepetésre nem a németek, hanem az osztrákok állnak.</p>
      <p>Magyarország a középmezőnyben áll a maga 15. helyével, megelőznek minket a lengyelek és a horvátok is, rögtön utánunk pedig a románok és szerbek következnek.</p>
      <p>A lsita végén az olaszok, spanyolok, lettek és a franciák állnak. A szervezet szerint ettől függetlenül az európaiak angolnyelv tudása egyértelműen fejlődik - a franciáknak például sikerült javítaniuk tavalyi helyezésükön, igaz, nem sokat.</p>
      <p>Az eurózóna négy legnagyobb ipari társadalma közül azonban csak a németek beszélnek jól angolul.</p>
      <p>Az angol a világ harmadik legtöbb anyanyelvi beszélővel rendelkező nyelve a kínai és a spanyol után. Egymilliárdnál is többen beszélik első vagy második nyelvként.</p>
      <p>A rangsor értékéből azonban sokat levon az, hogy nem reprezentatív mintán végezték, az emberek önként jelentkezhettek kitöltőnek- ami valószínűsíti, hogy elsősorban olyanok szántak rá időt, akik beszélnek agnolul és kiváncsiak voltak, milyen szinten állnak.</p>
    </article>
  </body>
</html>