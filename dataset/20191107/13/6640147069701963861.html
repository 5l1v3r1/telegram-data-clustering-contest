<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-molto-da-mostrare/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-07T13:34:00+00:00"/>
    <meta property="og:title" content="PlayStation 5: Jim Ryan “abbiamo ancora molto da mostrare”"/>
    <meta property="og:description" content="In una recente intervista Jim Ryan ha dichiatato che Sony ha ancora molto da mostrare riguardo PlayStation 5 citando anche il ruolo che avranno i giochi."/>
  </head>
  <body>
    <article>
      <h1>PlayStation 5: Jim Ryan “abbiamo ancora molto da mostrare”</h1>
      <address><time datetime="2019-11-07T13:34:00+00:00">07 Nov 2019, 13:34</time> by <a rel="author">Gianluca Saitto</a></address>
      <p>Da quando Sony ha svelato la finestra di lancio e il nome della propria console di nuova generazione, i videogiocatori stanno scalpitando per sapere qualcosa in più riguardo a<b> Playstation 5</b>. Mancano ancora molte informazioni all’appello riguardo alla nuova console Sony ma la curiosità da parte degli utenti in questi giorni sta sconfinando anche su quelli che potrebbero essere i titoli che accompagneranno il lancio di PlayStation 5, previsto per il periodo natalizio 2020.</p>
      <p>Il CEO di PlayStation, Jim Ryan ha voluto affrontare alcuni dei punti sollevati in un articolo pubblicato sul sito gameindustry. Tra le tematiche trattate nell’intervista c’è anche la <b>futura console di prossima generazione Sony</b>. Ryan afferma di essere sicuro di ciò che PlayStation 5 avrà da offrire, e che c’è molto di più da annunciare oltre alle informazioni che sono state condivise quest’anno.</p>
      <figure>
        <img src="https://www.tomshw.it/images/images/2019/03/playstation-5-25687.768x432.jpg"/>
      </figure>
      <p>Leggi anche: <a href="https://www.tomshw.it/videogioco/monster-hunter-world-gioco-piu-venduto/">Monster Hunter World diventa il gioco più venduto nella storia di Capcom</a></p>
      <p>Parlando con gli sviluppatori e i publisher, il CEO ha evidenziato una<b> grande facilità di programmazione su PlayStation 5</b>, descritta come <i>“ben oltre ogni altra esperienza che loro hanno avuto su qualsiasi altra piattaforma PlayStation”. </i>C’è stato spazio di parlare anche dei <b>giochi che arriveranno sulla prossima console Sony</b>, con Ryan che ha dichiarato che: <i>“i titoli determineranno il destino di PlayStation 5, così come hanno fatto con ogni piattaforma”.</i></p>
      <p>Proprio durante la giornata di oggi, è stato infatti annunciato che il co-fondatore di Guerrilla Games Hermen Hulst è il nuovo responsabile dei Worldwide Studios. In aggiunta, è stato confermato un cambio di ruolo per Shuhei Yoshida, pronto a dedicarsi alle relazioni tra PlayStation ed il settore dello sviluppo indipendente. <b>Cosa pensate delle parole di Jim Ryan?</b> Diteci la vostra nella sezione dedicata ai commenti.</p>
      <blockquote>PS5 non è ancora pronta per essere rivelata completamente a quanto pare, ma nel frattempo potete acquistare una PlayStation 4 Pro su Amazon a <a href="https://toms.it/iouCX">questo indirizzo</a>.</blockquote>
    </article>
  </body>
</html>