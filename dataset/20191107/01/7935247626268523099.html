<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/okur-sikayetine-nilufer-belediyesinden-yanit-var-15539yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T01:00:00+00:00"/>
    <meta property="og:title" content="Okur şikâyetine Nilüfer Belediyesi’nden yanıt var"/>
    <meta property="og:description" content="Sayın Günay Yumruktay, 27.10.2019 tarihinde köşenizde yayımlanan ‘Ataevler’de Kaldırımlarda Yürümek Zorlaştı’ başlıklı yazı..."/>
  </head>
  <body>
    <article>
      <h1>Okur şikâyetine Nilüfer Belediyesi’nden yanıt var</h1>
      <address><time datetime="2019-11-07T01:00:00+00:00">07 Nov 2019, 01:00</time> by <a rel="author">Söz Sizde</a></address>
      <p><b>S</b>ayın Günay Yumruktay, 27.10.2019 tarihinde köşenizde yayımlanan <b>‘Ataevler’de Kaldırımlarda Yürümek Zorlaştı’</b> başlıklı yazı üzerine kamuoyuna açıklama yapma ihtiyacı duyulmuştur.</p>
      <p><b>Nilüfer Belediyesi Park ve Bahçeler Müdürlüğü</b>’nün ilgili ekipleri, ilçe genelinde park ve yol boylarında temizlik çalışmalarını periyodik olarak yürütmektedir.</p>
      <figure>
        <img src="https://www.olay.com.tr/d/other/kupur1-004.jpg"/>
      </figure>
      <p>Şu anda Barış Mahallesi’nde bulunan ekipler, çalışmalarını tamamladıktan sonra <b>Cumhuriyet Mahallesi</b>’ne geçecektir.</p>
      <p>Park, koşu ve yürüyüş yollarıyla Türkiye’ye örnek olan <b>Nilüfer Belediyesi</b>, halka kaliteli hizmet sunmak adına çalışmalarını titizlikle yürütmektedir.</p>
      <p>Duyarlı vatandaşımıza teşekkür eder, çalışmalarınızda kolaylıklar dileriz.  </p>
      <p>
        <b>Nilüfer Belediyesi Basın Bürosu</b>
      </p>
      <p> </p>
      <p>
        <b>Her yağmurda bu alan göle dönüşüyor, çözüm üretilmeli</b>
      </p>
      <figure>
        <img src="https://www.olay.com.tr/d/other/yol-056.jpg"/>
      </figure>
      <p>
        <b>29 Ekim Mahallesi Turan Dursun Caddesi</b>
      </p>
      <p> Simit Sarayı karşı köşesinde bulunan yolun orta kısmında her yağmurda su birikiyor, gölet oluşuyor.</p>
      <p>Yağmur gideri olmasına rağmen yol asfaltlanırken hatalı eğimden dolayı yine de yağmur suyu birikiyor.</p>
      <p>Haliyle sürücüler ve yayalar bu durumdan sıkıntılı. Buradaki sorunun çözümlenmesi için <b>BUSKİ</b>’ye bu konuda dilekçeler vermeme rağmen bugüne kadar herhangi bir çalışma görmedim.</p>
      <p>Sorunun tespit edilip, gereğinin yapılmasını rica ediyorum.</p>
      <p>Teşekkürler, iyi çalışmalar dilerim.</p>
      <p>
        <b>İsminin yayımlanmasını istemiyor</b>
      </p>
      <p> </p>
      <p>
        <b>Temizlik ve kosa çalışması program dahilinde yapılıyor</b>
      </p>
      <figure>
        <img src="https://www.olay.com.tr/d/other/kupur2-010.jpg"/>
      </figure>
      <p>
        <b>22 Ekim 2019</b>
      </p>
      <p> tarihli Olay gazetesi <b>Söz Sizde</b> köşesinde yayımlanan <b>“Kaplıkaya Gerçek Bir Cazibe Merkezi Olabilirdi” </b>başlıklı okur şikâyeti Belediyemiz Park ve Bahçeler Müdürlüğü’nce incelenmiştir.</p>
      <p>Yazıda bahsi geçen adreste, temizlik ve kosa çalışması program dahilinde düzenli olarak yapılmaktadır.</p>
      <p>Bilgilerinize sunarız.</p>
      <p>
        <b>Yıldırım Belediyesi Koordinasyon İşleri Müdürlüğü</b>
      </p>
    </article>
  </body>
</html>