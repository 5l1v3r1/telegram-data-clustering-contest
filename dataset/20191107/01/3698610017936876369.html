<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/mizh-ssha-i-polscheyu-nabiraye-chinnosti-obicyaniy-trampom-bezvizoviy-rezhim-328773_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T01:52:00+00:00"/>
    <meta property="og:title" content="Між США і Польщею набирає чинності обіцяний Трампом безвізовий режим"/>
    <meta property="og:description" content="Громадяни Польщі зможуть подорожувати по США без віз"/>
  </head>
  <body>
    <article>
      <h1>Між США і Польщею набирає чинності обіцяний Трампом безвізовий режим</h1>
      <h2>Громадяни Польщі зможуть подорожувати по США без віз</h2>
      <address>
        <time datetime="2019-11-07T01:52:00+00:00">07 Nov 2019, 01:52</time>
      </address>
      <p>З 11 листопада громадяни Польщі зможуть відвідати США без віз: <a href="https://dt.ua/WORLD/tramp-anonsuvav-bezviz-dlya-polyakiv-314411_.html"><b>анонсований Дональдом Трампом безвіз</b></a> вступає в силу.</p>
      <p>Як повідомляє "Європейська правда" з посиланням на <a href="https://www.tvn24.pl/">TVN 24,</a> про це в середу заявив президент Польщі Анджей Дуда після спілкування з послом США.</p>
      <p>"Пані посол повідомила мені, що сьогодні у Вашингтоні офіційно буде оголошено про те, що Польща допущена до безвізової програми, і що безвізові поїздки в США строком до 90 днів для туризму і бізнесу стануть можливі з 11 листопада цього року, буквально, через кілька днів", - сказав президент.</p>
      <p>Дуда подякував президенту США Дональду Трампу, який, як він сказав, рік тому пообіцяв, що Польща буде допущена до цієї безвізової програми до кінця його першого терміну.</p>
      <p>Нагадаємо, 4 жовтня президент США Дональд Трамп заявив, що офіційно дозволив включити Польщу в американську програму скасування віз.</p>
      <p>Ця програма надає громадянам країн-учасниць право в'їзду в Сполучені Штати з метою бізнесу або туризму до 90 днів без візи.</p>
      <p>Раніше повідомлялося, що відсоток відмов у візових звернення в консульство США в Польщі вперше в історії впав нижче 3% - це необхідна умова для відповідності безвізової програми США.</p>
      <p>Раніше президент США Дональд <a href="https://dt.ua/WORLD/ssha-vvodyat-bezvizoviy-rezhim-dlya-polyakiv-325415_.html"><b>Трамп сказав, що Польща відповідає все більшій кількості критеріїв</b></a>, необхідних для приєднання до програми безвізового режиму Visa Waiver.</p>
      <p>Трамп також відповів на питання польського журналіста, чи про рішення про скасування віз оголошено під час потенційного візиту Трампа в Польщу у вересні.</p>
      <p>"Я думаю, що це чудова ідея, дякую за цю пропозицію. Ми рухаємося вперед, хоча це складний процес. Ми запрошуємо приєднатися до цієї програми невелика кількість країн, але Польща — одна з них. Думаю, що, ймовірно, ми приймемо рішення в найближчі 90 днів", — заявив глава Білого дому. І слова дотримав.</p>
      <p>Visa Waiver Program поширюється на 38 країн і територій, серед яких переважно країни Західної Європи, а також Японія, Південна Корея, Австралія, Нова Зеландія, Чилі.</p>
      <footer>За матеріалами: <a href="https://dt.ua/go/aHR0cDovL3d3dy5ldXJvaW50ZWdyYXRpb24uY29tLnVhLw==">Європейська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>