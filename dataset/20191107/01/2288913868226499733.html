<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191107_04705025"/>
    <meta property="og:site_name" content="De Standaard"/>
    <meta property="article:published_time" content="2019-11-07T01:14:00+00:00"/>
    <meta property="og:title" content="Vijftiger doodgereden na ruzie op parking van Aldi in Henegouwse Tertre"/>
    <meta property="og:description" content="Een man van 50 jaar is woensdagavond gedood na een ruzie op een parking van de supermarkt Aldi in Tertre, een deelgemeente van Saint-Ghislain in Henegouwen..."/>
  </head>
  <body>
    <article>
      <h1>Vijftiger doodgereden na ruzie op parking van Aldi in Henegouwse Tertre</h1>
      <address>
        <time datetime="2019-11-07T01:14:00+00:00">07 Nov 2019, 01:14</time>
      </address>
      <p>
        <b>Een man van 50 jaar is woensdagavond gedood na een ruzie op een parking van de supermarkt Aldi in Tertre, een deelgemeente van Saint-Ghislain in Henegouwen. Dat bevestigt het parket van Bergen.</b>
      </p>
      <p>Het parket kwam ter plaatste en er werd een onderzoeksrechter aangesteld. Woensdagavond werd al een lijkschouwing uitgevoerd op het lichaam.</p>
      <p>Volgens de lokale media ontstond even voor 18 uur op de parking van de supermarkt een gevecht tussen twee mannen. Een van hen zou daarop in zijn auto zijn gestapt en op de andere man zijn afgereden, bericht Sudinfo. Het dodelijk slachtoffer zou door de auto zijn geraakt en viel op de grond, waarna de dader met zijn wagen het hoofd van het slachtoffer raakte. De man overleed ter plaatse. De dader zou woensdagavond nog op de vlucht zijn.</p>
    </article>
  </body>
</html>