<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/aksener-ankaraya-davet-etti-genc-isadamlarina-rozet-takti-15541yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-07T01:00:00+00:00"/>
    <meta property="og:title" content="Akşener Ankara’ya davet etti, genç işadamlarına rozet taktı!"/>
    <meta property="og:description" content="Gerçi… Gündemde yeni kurulacak partiler gibi bir konu var, ama henüz kurulmadıkları için en genç parti unvanı halen İYİ..."/>
  </head>
  <body>
    <article>
      <h1>Akşener Ankara’ya davet etti, genç işadamlarına rozet taktı!</h1>
      <address><time datetime="2019-11-07T01:00:00+00:00">07 Nov 2019, 01:00</time> by <a rel="author">Ahmet Emin Yılmaz</a></address>
      <p>Gerçi… Gündemde <b>yeni kurulacak partiler</b> gibi bir konu var, ama henüz kurulmadıkları için <b>en genç parti</b> unvanı halen <b>İYİ Parti’</b>ye ait.</p>
      <p>O da…</p>
      <p>Kongreler sürecine hazırlanırken, bir yandan da <b>üye kampanyaları</b> düzenleyip teşkilat yapısını ve tabanını sağlamlaştırıyor. O nedenle de, <b>üye kayıt standı</b> kurulan meydanlar ve parti merkezinde <b>katılım törenleri</b> düzenleniyor.</p>
      <p>İşte…</p>
      <figure>
        <img src="https://www.olay.com.tr/d/other/1.-yazi-icin-iyi-parti-genel-baskani-meral-aksener,-mehmet-can-yazici,-nehir-yazici,-selim-tak,-banu-zengin-tak.jpg"/>
      </figure>
      <p>Bu <b>katılım</b> törenlerinden biri <b>İYİ Parti Genel Başkanı Meral Akşener’</b>in davetiyle dün <b>Ankara’</b>da yapıldı.</p>
      <p>Törende…</p>
      <p><b>Bursa’</b>nın tanınmış işadamlarından <b>Turizmci</b> <b>Hayri Yazıcı’</b>nın oğlu <b>Turizmci</b> <b>Mehmet Can Yazıcı </b>ve eşi <b>İç Mimar Nehir Yazıcı</b> ile <b>Bursa Esnaf Odaları Birliği Başkanı Arif Tak’</b>ın oğlu <b>İşadamı Selim Tak</b> ve eşi <b>Senarist Banu Zengin Tak’</b>a rozetlerini bizzat <b>Meral Akşener </b>taktı.</p>
      <p>Ayrıca…</p>
      <p><b>İYİ Parti İl Başkanı Dr. Yahya Bahadır’</b>ın eşi <b>Eğitimci Kamile Türkyılmaz Bahadır</b> ile <b>İl Yönetim Kurulu Üyesi Turizmci Hasan Eker’</b>in eşi <b>Turizmci Esra Eker’</b>e de aynı törende <b>Akşener tarafından </b>rozetleri takıldı.</p>
      <p>Gerçi…</p>
      <p><b>Ankara’</b>ya gidemedi, ama <b>sokak hayvanları</b> ve <b>barınaklar</b> konusunda verdiği mücadeleyle tanınan <b>BUSKİ </b>ve <b>Nilüfer Belediyesi</b> eski <b>Basın ve Halkla İlişkiler Müdürü Emel Erkul</b> da bu süreçte <b>İYİ Parti’</b>ye katılanlar arasında yer aldı.</p>
      <p>Tören sonrası…</p>
      <p><b>Bursa’</b>ya dönüş yolunda görüştüğümüz <b>İYİ Parti İl Başkanı Dr. Yahya Bahadır</b> katılımları değerlendirdikten sonra şunu söyledi:</p>
      <p>
        <b>“Kongrelere kadar üye sayımızı arttırmak istiyoruz. Bunu da tabanı ve teşkilatı güçlendirecek mahalle örgütlenmesiyle yapmak istiyoruz. Bu noktada çalışmalarımıza ağırlık verdik.”</b>
      </p>
      <p>Yürüttükleri üye kayıt stratejisi için <b>“sağlıklı büyüme yöntemi”</b> yorumu yapan <b>Dr. Bahadır</b> umutlu:</p>
      <p>
        <b>“Bir yandan mahalle örgütlenmesi yaparken bir yandan iş dünyasından genç arkadaşlarımız aramıza katılıyorlar. Bu katılımların ailece olması bize daha da umut veriyor, heyecanımızı arttırıyor.”</b>
      </p>
      <p>Şunu da ekledi:</p>
      <p>
        <b>“Kadın ve gençlerimizin partimize ilgileri de heyecan ve umut veriyor. Hedefimiz Türkiye’yi yönetmek ve bu hedefe emin adımlarla yürüyoruz.”</b>
      </p>
      <p> </p>
      <p>
        <b>Akşener Bursa’ya panel için gelecek</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-iyi-parti-panel-davetiyesi.jpg"/>
      </figure>
      <p>Geçen hafta… <b>İYİ Parti İstanbul İl</b> teşkilatının düzenlediği, <b>Genel Başkan Yardımcısı </b>ve <b>Bursa Milletvekili</b> <b>Prof. Dr. İsmail Tatlıoğlu’</b>nun yönettiği <b>Cumhurbaşkanlığı Hükümet Modeli </b>panelinin ardından <b>İYİ Parti Genel Merkezi </b>kapsamlı bir <b>paneller zinciri</b> hazırladı.</p>
      <p><b>Güçlü Türkiye</b> başlığı altında her ay bir ilde değişik konuların ele alınacağı programa göre, 7 Şubat 2020 günü <b>Bursa’</b>da <b>Otomotivin Yönü</b> konuşulacak.</p>
      <p>Panelin açılış konuşmasını ise <b>İYİ Parti Genel Başkanı Meral Akşener </b>yapacak.</p>
      <p> </p>
      <p>
        <b>Gençlik Kolları’yla buluşan Erdoğan, kendini anlatan kitabı imzaladı</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-cumhurbaskani-recep-tayyip-erdogan-kitap-imzalarken-ak-parti-yildirim-geneclik-kolu,-gemlik-teskilati.jpg"/>
      </figure>
      <p>Salı günleri… <b>TBMM’</b>de partilerin <b>Grup Toplantıları</b> yapılıyor. Bu toplantılar nedeniyle <b>teşkilat</b> ziyaretleri de yapıldığı için <b>Meclis </b>koridorları ve giriş kapısı önündeki merdivenlerde renkli görüntüler yaşanıyor.</p>
      <p>Bu hafta…</p>
      <p><b>AK Parti Grup Toplantısı’</b>nı izleyenler arasında <b>Gemlik </b>teşkilatıyla <b>Yıldırım Gençlik Kolu</b> da vardı.</p>
      <p>Özellikle…</p>
      <p><b>Yıldırım’</b>lı gençler <b>AK Parti Bursa Milletvekili Müfit Aydın’</b>ın çabalarıyla <b>Cumhurbaşkanı Recep Tayyip Erdoğan’</b>la bir araya gelip fotoğraf çektirdiler.</p>
      <p>Heyecanlanan gençlere <b>Erdoğan </b>öğütlerde bulundu.</p>
      <p>Bu sırada…</p>
      <p><b>İl Gençlik Kolları Başkan Yardımcısı Gülsün Polat</b> elindeki kitabı uzatıp <b>Cumhurbaşkanı’</b>ndan imzalamasını istedi.</p>
      <p><b>Hüseyin Besli</b> ve <b>Ömer Özbay’</b>ın yazdıkları <b>Bir Liderin Doğuşu: Recep Tayyip Erdoğan</b> adlı kitabı alan <b>Erdoğan</b> da adının altına imzasını attı.</p>
      <p>Gençler…</p>
      <p><b>Cumhurbaşkanı Erdoğan’</b>la fotoğraf çekilmelerini sağlayan <b>Milletvekili Müfit Aydın’</b>a teşekkür ettiler.</p>
      <p> </p>
      <p>
        <b>Her gidişinde Erdoğan’la görüşebiliyor</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-fatos-sahinturk-ve-cumhurbaskani-recep-tayyip-erdogan.jpg"/>
      </figure>
      <p>Aslında… Kısa sayılabilecek bir süre <b>AK Parti Nilüfer İlçe Gençlik Kolu Başkanı</b> olarak görev yapsa da <b>iz bırakan</b> siyasetçi olan <b>Fatoş Şahintürk’</b>ün <b>Cumhurbaşkanı RecepTayyip Erdoğan’</b>la tanışıklığı <b>İstanbul Büyükşehir Belediye Başkanı</b> olduğu döneme uzanıyor.</p>
      <p>O nedenle…</p>
      <p><b>Şahintürk </b>her <b>Ankara’</b>ya gidişinde <b>Cumhurbaşkanı</b> <b>Erdoğan’</b>la görüşme fırsatını buluyor.</p>
      <p>Salı günü de…</p>
      <p><b>Grup Toplantısı </b>çıkışı <b>TBMM</b> merdivenlerinde <b>Fatoş Şahintürk’</b>le karşılaşan <b>Erdoğan</b> bir süre sohbet etti.</p>
      <p> </p>
      <p>
        <b>Sessizliği Fan Kulüp bozdu ve Ankara’da ‘Bursa’ya hızlı tren’ istedi</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-bursa-fan-kulup-ankarada-bursa-hak-ediyor-toplantisi.jpg"/>
      </figure>
      <p>Ürettiği katma değerin karşılığı kamu yatırımını bir türlü alamayan <b>Bursa,</b> en çok istediği <b>hızlı tren </b>projesi için ilk kez <b>Ankara’</b>ya sesini duyurdu.</p>
      <p>Bunu da…</p>
      <p><b>Bursa Fan Kulüp Başkanı Ali Ademoğlu’</b>nun girişimiyle yaptı.</p>
      <p>Kenti temsil eden ve çatı özelliği taşıyan kurumların yapmadığını yapan <b>Fan Kulüp </b>sessizliği bozarken, <b>Bursa</b> <b>ilk defa Ankara’da isteğini gündeme getirdi</b> ve yeni bir sayfa açtı.</p>
      <p><b>Bursa Fan Kulüp’</b>ün kardeş dernekleri <b>Rumelisiad, DOSABSİAD, Dağ-Der, Ankara Bursa Derneği</b> gibi sivil toplum örgütlerinin de katıldıkları gecede <b>Bursa</b> milletvekillerinin yanı sıra bürokrasi ve yargıdaki üst düzey görevlerde bulunan <b>Bursalılar</b> bir araya geldi.</p>
      <p>Salonun…</p>
      <p><b>“Bursa Hak Ediyor”</b> sloganı ve hızlı tren fotoğraflarıyla süslendiği geceye katılan <b>Bursa </b>milletvekilleri de, bir sivil toplum örgütü olarak <b>Bursa’nın sesini Ankara’da haykıran Fan Kulüp’e</b> teşekkür ettiler.</p>
      <p>Geceden de <b>motive olarak</b> ayrıldılar.</p>
      <p> </p>
      <p>
        <b>Kozahan’da memleket hasreti giderdi</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-buket-aydin-koza-han-kahve-keyfi.png"/>
      </figure>
      <p>Hafta için her akşam <b>Kanal D Ana Haber’</b>le karşımıza gelen, <b>Kanal D Haber Başkanı</b> olarak da yönetim sorumluluğu olan <b>Buket Aydın’</b>ın<b> Bursalı</b> olduğunu bilenlerin sayısı hiç de az değil.</p>
      <p>Pazar günü…</p>
      <p>Başarılı televizyon habercisinin sosyal medyada <b>Emirsultan </b>ve <b>Üftade</b> türbelerinden fotoğraf paylaştığını görünce <b>“Memlekete hoş geldiniz”</b> mesajı attık.</p>
      <p>Meğer…</p>
      <p>Biz mesajı attığımızda <b>Buket Aydın</b> da çok özlediği <b>Kozahan’</b>da kahve keyfi yapıp <b>memleket hasreti</b> gideriyormuş.</p>
    </article>
  </body>
</html>