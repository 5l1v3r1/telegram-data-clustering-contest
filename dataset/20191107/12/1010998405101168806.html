<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/rosen-plevneliev-razocharovan-sam-ot-demokratichna-balgarija-da-si-vzimat-manolova-za-shef.html"/>
    <meta property="og:site_name" content="bTV Новините"/>
    <meta property="article:published_time" content="2019-11-07T12:39:00+00:00"/>
    <meta property="og:title" content="Росен Плевнелиев: Разочарован съм от „Демократична България”, да си взимат Манолова за шеф"/>
    <meta property="og:description" content="По думите му настоящият президент Румен Радев „громи Народното събрание”"/>
  </head>
  <body>
    <article>
      <h1>Росен Плевнелиев: Разочарован съм от „Демократична България”, да си взимат Манолова за шеф</h1>
      <h2>По думите му настоящият президент Румен Радев „громи Народното събрание”</h2>
      <address>
        <time datetime="2019-11-07T12:39:00+00:00">07 Nov 2019, 12:39</time>
      </address>
      <p>Президентът на България в периода 2012-2017 г. Росен Плевнелиев упрекна действията на „Демократична България” по време на балотажа в столицата.</p>
      <p>Това се случи по време на Националната работна среща на ГЕРБ, на която бяха обобщени резултатите от местния вот.</p>
      <p>„Изразявам дълбоко разочарование, те трябва да дадат оставки не само заради случилото се на балотажа, а направо да си изберат Мая Манолова за шеф и да се знае. Избирателите, които са продемократични – нека се замислят”, посочи Плевнелиев.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2578733509021370%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>По думите му настоящият президент Румен Радев „громи Народното събрание”, но не е излязъл с решение за нито една корупционна практика.</p>
      <p> „Резултатите са ясни – много говориха, че има изборни манипулации и това бяха точно тези, които замълчаха при най-голямата изборна манипулация – „Костинбродската афера. Манолова, Слави Трифонов, президентът Румен Радев мълчат и не дали своята оценка какво се случи в Костинброд, а имат наглостта да говорят за честни и почтени избори, когато някои от тях бяха основни действащи лица в Костинбродската афера”, каза Плевненлиев.</p>
    </article>
  </body>
</html>