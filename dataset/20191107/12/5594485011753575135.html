<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/stsena/chudesna-novina-za-tsetsa-razhnatovich_news707920.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-07T12:18:00+00:00"/>
    <meta property="og:title" content="Чудесна новина за Цеца Ражнатович"/>
    <meta property="og:description" content="Звездата е планирала всичко до последната подробност за сватбата на сина й с Богдана"/>
  </head>
  <body>
    <article>
      <h1>Чудесна новина за Цеца Ражнатович</h1>
      <h2>Звездата е планирала всичко до последната подробност за сватбата на сина й с Богдана</h2>
      <address>
        <time datetime="2019-11-07T12:18:00+00:00">07 Nov 2019, 12:18</time>
      </address>
      <p>https://blitz.bg/stsena/chudesna-novina-za-tsetsa-razhnatovich_news707920.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573118536-145637-660-370.jpg"/>
      </figure>
      <p>
        <b>Сръбската певица Светлана-Цеца Ражнатович е режисирала до последната подробност сватбата на сина си Велко с Богдана, която е насрочена за 24 ноември. Това съобщава сръбският Blic.</b>
      </p>
      <figure>
        <img src="https://static.blitz.bg/documents/thumbnails/520/201911/1573118536-145637-660-370.jpg"/>
      </figure>
      <p>Именно тя е направила на младите предложение, на което те не могли да откажат: да се возят в Ролс Ройс от старите модели. <br/> <br/>С него синът й Велко ще отиде да вземе булката, оттам двамата ще пътуват до църквата за церемонията, после младоженците ще пристигнат с английския луксозен автомобил в ресторанта.<br/> <br/>"Цеца предложи да намери луксозен Ролс Ройс, който да е само за младоженците. И двамата бяха въодушевени от идеята й и бързо договориха всичко", разкрива източник, близък до звездната фамилия. <br/> <br/>Тя оставила Велко и бъдещата си снаха сами да подберат от каталог колата, която ще е от класическите по-стари модели. Всичко останало е планирано от Цеца до най-малката подробност. Така например Богдана ще носи нейната сватбена рокля по време на църковната церемония.<br/> <br/>Светлана-Цеца Величкович е вдовица на застреляния на 15 януари 2000 г. пред хотел в Белград Желко Ражнатович-Аркан. Бившият тартор от агитката на Цървена звезда бе в списъка на Интерпол на най-търсените престъпници за грабежи и убийства в цяла Европа през 70-те и 80-те години на миналия век.<br/> <br/><a href="https://blitz.bg/stsena/skandalno-audio-razkri-rolyata-na-arkan-v-dlgogodishnata-voyna-mezhdu-tsetsa-velichkovich-i-dragana-mirkovich_news647156.html"><b>Скандално АУДИО разкри ролята на Аркан в дългогодишната война между Цеца Величкович и Драгана Миркович!</b></a><br/><br/>Впоследствие той оглави парамилитарните чети "Тигри", обвинени за военни престъпления по време на войните при разпадането на бившата Югославия - в Хърватия и в Босна и Херцеговина.<br/> <br/>Аркан е баща на 9 деца от 5 различни жени, две от тях - Велко (23 г.) и Анастасия (21 г.) са от брака му с Цеца.</p>
    </article>
  </body>
</html>