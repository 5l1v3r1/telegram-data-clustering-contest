<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620342/%D8%A8%D8%B1%D8%A7%DB%8C-%D8%B1%D9%88%D8%AD%E2%80%8C%D8%A7%D9%84%D9%84%D9%87-%D8%B2%D9%85-%D8%AF%D8%B1-%D8%B2%D9%86%D8%AF%D8%A7%D9%86-%D8%A7%D8%AA%D9%81%D8%A7%D9%82%DB%8C-%D8%A7%D9%81%D8%AA%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-07T12:48:00+00:00"/>
    <meta property="og:title" content="برای روح‌الله زم در زندان اتفاقی افتاده است؟"/>
    <meta property="og:description" content="حسینعلی حاجی‌دلیگانی، عضو فراکسیون ولایی مجلس شورای اسلامی، تاکید کرد: طراحی اصلی کانال آمدنیوز را سرویس‌های فرانسه، انگلیس و رژیم صهیونیستی با پشتیبانی عربستان انجام دادند. البته افرادی از داخل هم بودند، اما در حال حاضر سرویس‌های خارجی مهم است."/>
  </head>
  <body>
    <article>
      <h1>برای روح‌الله زم در زندان اتفاقی افتاده است؟</h1>
      <address>
        <time datetime="2019-11-07T12:48:00+00:00">07 Nov 2019, 12:48</time>
      </address>
      <p>
        <i>حسینعلی حاجی‌دلیگانی، عضو فراکسیون ولایی مجلس شورای اسلامی، تاکید کرد: طراحی اصلی کانال آمدنیوز را سرویس‌های فرانسه، انگلیس و رژیم صهیونیستی با پشتیبانی عربستان انجام دادند. البته افرادی از داخل هم بودند، اما در حال حاضر سرویس‌های خارجی مهم است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حسینعلی حاجی دلیگانی، نماینده شاهین‌شهر و عضو فراکسیون ولایی مجلس شورای اسلامی، با تاکید بر اینکه پرونده زم، سرکرده کانال آمدنیوز، با امنیت کشور در ارتباط است، از ارائه اطلاعات بیشتر در این پرونده اجتناب کرد و گفت: باید موضوع آمدنیوز و پرونده روح‌الله زم فعلاً مدیریت شود، چون با امنیت کشور در ارتباط است و نباید اطلاعات آن منتشر شود.</p>
      <p>او ادامه داد: دشمن در کشور شبکه جاسوسی راه انداخته است و زم بازیگر آن بود و نباید در حال حاضر به آن پرداخت. باید ابتدا تمامی ابعاد پرونده زم نمایان شود و بعد از آن اطلاع‌رسانی کنیم.</p>
      <figure>
        <img src="https://aftabnews.ir/files/fa/news/1398/8/16/356380_685.jpg"/>
      </figure>
      <p>این نماینده اصولگرای مجلس در پاسخ این پرسش که چه کسانی از نهادهای مختلف با کانال آمدنیوز در ارتباط بودند گفت: نباید درباره این موضوع صحبت شود.</p>
      <p>حاجی دلیگانی در مورد اهداف کانال‌های مشابه آمدنیوز گفت: قطعاً این کانال‌ها هم رصد می‌شود و در زمان مناسبی با آنها برخورد خواهد شد. طراحی اصلی کانال آمدنیوز را سرویس‌های فرانسه، انگلیس و رژیم صهیونیستی با پشتیبانی عربستان انجام دادند. البته افرادی از داخل هم بودند، اما در حال حاضر سرویس‌های خارجی مهم است.</p>
      <p>او درباره اخبار مبنی بر وقوع حادثه برای زم در زندان گفت: در گزارشی که ارائه شد خبری مبنی بر اینکه برای روح‌الله زم در زندان اتفاقی افتاده باشد اعلام نشد.</p>
    </article>
  </body>
</html>