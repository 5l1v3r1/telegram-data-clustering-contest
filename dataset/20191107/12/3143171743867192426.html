<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/spadafora-molesta-una-donna-arrestato-57enne-romeno.html"/>
    <meta property="og:site_name" content="Tempostretto"/>
    <meta property="article:published_time" content="2019-11-07T12:48:14+00:00"/>
    <meta property="og:title" content="Spadafora, molesta una donna. Arrestato 57enne romeno"/>
    <meta property="og:description" content="Negli ultimi due mesi, c’erano state continue pressioni, pedinamenti, molestie con telefonate e messaggi insistenti."/>
  </head>
  <body>
    <article>
      <h1>Spadafora, molesta una donna. Arrestato 57enne romeno</h1>
      <address><time datetime="2019-11-07T12:48:14+00:00">07 Nov 2019, 12:48</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Negli ultimi due mesi, c’erano state continue pressioni, pedinamenti, molestie con telefonate e messaggi insistenti.</i>
      </p>
      <p>Stava passeggiando sul lungomare di Spadafora, quand’è stata seguita e insultata da un uomo. La donna ha chiamato i carabinieri, che hanno identificato e fermato un 57enne romeno, arrestato in flagranza per il reato di atti persecutori.</p>
      <p>La vittima ha raccontato che l’uomo si era convinto di aver intrapreso con lei una relazione sentimentale mentre i due avevano in realtà solo una pregressa conoscenza. Negli ultimi due mesi, c’erano state continue pressioni, pedinamenti, molestie con telefonate e messaggi insistenti.</p>
      <p>Per il 57enne è stato disposto l’obbligo di dimora in un Comune diverso da quello dove domicilia la persona offesa e il divieto di avvicinamento alla vittima.</p>
    </article>
  </body>
</html>