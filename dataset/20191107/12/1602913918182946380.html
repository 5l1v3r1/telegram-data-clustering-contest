<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/guvernul-orban-vrea-sa-reintroduca-taxa-de-prima-inmatriculare-18551817"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-07T12:03:48+00:00"/>
    <meta property="og:title" content="Guvernul Orban vrea să reintroducă taxa de primă înmatriculare"/>
    <meta property="og:description" content="Premierul Ludovic Orban a declarat, joi, că Guvernul lucrează la introducerea unei taxe pentru maşinile la prima înmatriculare, care va fi percepută ca o taxă de poluare. El a susţinut că Executivul trebuie să se asigure că măsurile vor fi acceptate de Comisia Europeană."/>
  </head>
  <body>
    <article>
      <h1>Guvernul Orban vrea să reintroducă taxa de primă înmatriculare</h1>
      <address>
        <time datetime="2019-11-07T12:03:48+00:00">07 Nov 2019, 12:03</time>
      </address>
      <p>Premierul Ludovic Orban a declarat, joi, că Guvernul lucrează la introducerea unei taxe pentru maşinile la prima înmatriculare, care va fi percepută ca o taxă de poluare. El a susţinut că Executivul trebuie să se asigure că măsurile vor fi acceptate de Comisia Europeană.</p>
      <p>„Trebuie să fie percepută ca o taxă de poluare şi cuantumul taxei să depindă de cantitatea de noxe care sunt eliberate în atmosferă. Formulele care au fost îbcercate au intrat în contradicţie cu reglementările la nivel european. Taxele indirecte trebuie să respecte normele UE. Aceasta este taxă indirectă. Ea poate fi gândită şi ca un impozit pe proprietate variabil, dar şi aici există riscul să contravenim principiului că o taxă depinde de valoarea unui bun şi repet când vom ajunge la o formulă care să fie acceptată la nivelul CE vom anunţa”, a spus Ludovic Orban, la preluarea mandatului de ministru al Mediului de către Costel Alexe.</p>
      <p>Premierul a susţinut că Guvernul vrea să analizeze bine măsurile care vor fi luate, astfel încât să fie acceptate de Comisia Europeană.</p>
      <p>„Decât să venim cu o taxă, ca să mai luăm nişte bani de la proprietarii de maşini, apoi să îi dăm înapoi, mai bine măsurăm de şapte ori şi să fim siguri că ceea ce stabilim va fi acceptat la nivelul UE”, a subliniat Orban.</p>
    </article>
  </body>
</html>