<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-sap-peredala-obvynuvalnyj-akt-proty-nasalyka-do-sudu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T12:36:19+00:00"/>
    <meta property="og:title" content="САП передала обвинувальний акт проти Насалика до суду"/>
    <meta property="og:description" content="Спеціальна антикорупційна прокуратура завершила досудове розслідування проти екс-міністра енергетики і вугільної промисловості Ігоря Насалика і направила до суду обвинувальний акт."/>
  </head>
  <body>
    <article>
      <h1>САП передала обвинувальний акт проти Насалика до суду</h1>
      <address>
        <time datetime="2019-11-07T12:36:19+00:00">07 Nov 2019, 12:36</time>
      </address>
      <p>Спеціальна антикорупційна прокуратура завершила досудове розслідування проти екс-міністра енергетики і вугільної промисловості Ігоря Насалика і направила до суду обвинувальний акт.</p>
      <p>Екс-міністра енергетики і вугільної промисловості Ігоря Насалика підозрюють у недекларуванні $1,2 млн позики від фізичної особи.</p>
      <p>САП вже завершила досудове розслідування у зазначеній справі і відправила обвинувальний акт у Вищий антикорупційний суд для розгляду справи по суті.</p>
      <p>Свою позику Насалик не вказав у деклараціях за період 2015-2018 років.</p>
      <p>
        <b>Читайте: </b>
        <a href="https://fakty.com.ua/ua/ukraine/20191029-nabu-i-sap-provodyat-obshuky-u-eks-nardepa-dubnevycha/">НАБУ і САП проводять обшуки в екс-нардепа Дубневича</a>
      </p>
      <p>Таким чином екс-міністр міг скоїти злочин передбачений ст. 366-1 КК України (Декларування недостовірної інформації).</p>
      <p>Якщо провину буде доведено, то Насалику загрожує штраф у розмірі від 2,5 тис. до 3 тис. неоподатковуваних мінімумів доходів громадян (42,5 тис. грн – 51 тис. грн), або громадські роботи на 150-240 годин, або ув’язнення на строк до двох років.</p>
      <p>Нагадаємо, 9 липня Національне антикорупційне бюро <a href="https://fakty.com.ua/ua/ukraine/20190709-nabu-ogolosylo-pro-pidozru-ministru-nasalyku/">повідомило Ігорю Насалику про підозру</a> в недекларуванні $1,2 млн.</p>
    </article>
  </body>
</html>