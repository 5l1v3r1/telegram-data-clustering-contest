<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/pirat-ivan-bartos-vladni-elity-lidem-republiku-ukradly-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T12:15:00+00:00"/>
    <meta property="og:title" content="Pirát Ivan Bartoš: Vládní elity lidem republiku ukradly"/>
    <meta property="og:description" content="Pirátům, kteří jsou druhou nejsilnější politickou stranou, se ve sněmovně daří prosazovat dílčí změny. Ve vládním daňovém balíčku to bylo třeba zvýšení objemu domácího vaření piva z 200 na 2000 litrů a snazší přihlášení do turnajů pro české hráče pokeru. Je to ale dost?"/>
  </head>
  <body>
    <article>
      <h1>Pirát Ivan Bartoš: Vládní elity lidem republiku ukradly</h1>
      <address><time datetime="2019-11-07T12:15:00+00:00">07 Nov 2019, 12:15</time> by <a rel="author">Kateřina Perknerová</a></address>
      <p>„Přišli jsme s daleko závažnějšími věcmi, totiž snížením daně při nákupu nemovitosti k vlastnímu bydlení na 0 až 2 procenta, což by znamenalo běžnou úsporu 150 tisíc korun, a to není málo. Vystupoval jsem i proti zdvojnásobení poplatku při zápisu do katastru, protože dvěma tisíci bude zatížen každý zápis, například při refinancování hypotéky nebo prodeji kusu zahrady. Za nejdůležitější ale považuji pirátskou snahu o snížení zdanění práce. U nás se sice zvyšují mzdy, ale s nimi i zdanění práce, protože sleva na poplatníka je stále stejná. My proto opakovaně navrhujeme zvýšení této slevy o pět tisíc korun. Bez úspěchu,“ říká v rozhovoru pro Deník předseda Pirátské strany Ivan Bartoš.</p>
      <h3>Potenciál bez využití</h3>
      <p>Uznává, že vládní koalice s dominantním ANO může sněmovnou protlačit cokoliv. Piráti to ale nevzdávají, přičemž sázejí na svou autenticitu, otevřenost a sílu myšlenek. Proto se třeba nepřipojili k memorandu TOP 09, ODS, STAN a KDU-ČSL o potřebě prosazování a hájení pěti pojistek právního státu.</p>
      <figure>
        <img src="https://g.denik.cz/1/16/pirati-03-jakub-michalek_denik-150-3x2.jpg"/>
      </figure>
      <aside>
        <a href="https://www.denik.cz/z_domova/michalek-zustava-mistopredsedou-piratu-hlasovani-o-odvolani-ustal-20191104.html">Michálek zůstává místopředsedou Pirátů. Hlasování o odvolání ustál Přečíst článek ›</a>
      </aside>
      <p>„Tradiční strany mají na triku nepovedenou privatizaci a schvalovaly zákony, které mě donutily vstoupit do politiky, protože jsem s nimi nesouhlasil. Osobitost a autonomie Pirátů je daleko opravdovější než podepisování nějakých manifestů,“ míní Bartoš.</p>
      <p>Podle něj má Česká republika ohromný potenciál, ale vláda neumožňuje lidem ho uvolnit. „Vládní elity lidem republiku ukradly. Listopadové události vnímám především jako obrovské vzedmutí občanské společnosti. Politici ale na ni od chvíle, kdy už ji nepotřebují, plivou,“ tvrdí.</p>
      <h3>Hádky kolem Michálka</h3>
      <p>Rozebírá i aktuální hádky v Pirátské straně, které podle něj ukazují, že jde o živý organismus, který podobné věci dokáže zvládnout. „My jsme se nikdy netvářili jako monolit, kde platí jediný názor. Jakub Michálek čelil kritice kvůli svému vnitrostranickému politickému stylu. On je skutečně pracant, ale moc neřeší, co si o něm lidé myslí, nebo jakým způsobem dosahuje cíle. To je výborné při debatě s panem Faltýnkem a s politiky staré třídy, ale uvnitř strany musí brát ohled i na sociální vazby a mezilidské vztahy,“ vysvětluje šéf Pirátů.</p>
      <figure>
        <img src="https://g.denik.cz/1/15/katerina-perknerova-1_denik-150-3x2.jpg"/>
      </figure>
      <aside>
        <a href="https://www.denik.cz/komentare/glosa-kateriny-perknerove-diry-v-piratske-lodi-20191024.html">Glosa Kateřiny Perknerové: Díry v pirátské lodi Přečíst článek ›</a>
      </aside>
      <p>Jak probíhají u Pirátů konkurzy na poradenské pozice, která kritéria jsou rozhodující? Proč se nepřipojili k tzv. Demokratickému bloku opozičních stran a co chce Ivan Bartoš udělat pro to, aby se ČR postupně nestávala druhým Maďarskem s okleštěnou svobodou médií a nezávislosti soudů? <b>To se dočtete již v pátečním tištěném Deníku.</b></p>
    </article>
  </body>
</html>