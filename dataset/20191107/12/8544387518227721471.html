<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/07/meteo-se-exeliksi-to-kima-kakokerias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-07T12:56:17+00:00"/>
    <meta property="og:title" content="Meteo: Σε εξέλιξη το κύμα κακοκαιρίας – Ποιες περιοχές θα επηρεαστούν τις επόμενες ώρες"/>
    <meta property="og:description" content="Νεότερα για το κύμα κακοκαιρίας που αναμένεται να πλήξει σχεδόν όλη τη χώρα, δίνει το meteo, μέσω προειδοποίησής του."/>
  </head>
  <body>
    <article>
      <h1>Meteo: Σε εξέλιξη το κύμα κακοκαιρίας – Ποιες περιοχές θα επηρεαστούν τις επόμενες ώρες</h1>
      <h2>Δείτε τους χάρτες!</h2>
      <address><time datetime="2019-11-07T12:56:17+00:00">07 Nov 2019, 12:56</time> by <a rel="author">neolaia.gr Team</a></address>
      <p>Νεότερα για το κύμα κακοκαιρίας που αναμένεται να πλήξει σχεδόν όλη τη χώρα, δίνει το meteo, μέσω προειδοποίησής του.</p>
      <p>Αναλυτικότερα:</p>
      <p>Οι βροχές και οι καταιγίδες που εκδηλώνονται το πρωί της <b>Πέμπτης 7/11,</b> στο Βόρειο Ιόνιο και στην Ήπειρο έως το βράδυ θα επεκταθούν στο σύνολο της Δυτικής Ελλάδας, ενώ τις νυκτερινές ώρες θα κινηθούν ανατολικότερα.</p>
      <p>Κατά τη διάρκεια τη νύχτας προς Παρασκευή βροχές και καταιγίδες θα εκδηλωθούν σε πολλές περιοχές της ηπειρωτικής χώρας, στις Σποράδες και στα νησιά του Βορείου Αιγαίου. Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από χαλαζοπτώσεις και πολύ ενισχυμένους ριπαίους ανέμους.</p>
      <p>Στο χάρτη που ακολουθεί παρουσιάζονται τα εκτιμώμενα αθροιστικά ύψη βροχόπτωσης έως το ξημέρωμα της Παρασκευής, και επισημαίνονται οι περιοχές όπου περιμένουμε τα εντονότερα φαινόμενα.</p>
      <figure>
        <img src="https://neolaia.gr/wp-content/uploads/2019/11/Acc_Rains_Nov_8_Morn.jpg"/>
      </figure>
      <p>Την Παρασκευή 08/11, ισχυρές βροχές και καταιγίδες που τοπικά θα συνοδεύονται από χαλαζοπτώσεις και πολύ ενισχυμένους ριπαίους ανέμους θα εκδηλωθούν σχεδόν στο σύνολο της ηπειρωτικής χώρας, συμπεριλαμβανομένης της Αττικής και της Θεσσαλονίκης, στις Κυκλάδες, στις Σποράδες και στα νησιά του Βορείου Αιγαίου. Μέχρι το βράδυ πάντως τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα.</p>
      <p>Οι ατμοσφαιρικές συνθήκες ευνοούν τη μεταφορά σημαντικών ποσοτήτων σκόνης από την Αφρική, όπως φαίνεται και στον προγνωστικό χάρτη που ακολουθεί.</p>
      <figure>
        <img src="https://neolaia.gr/wp-content/uploads/2019/11/Dust_Nov_7_8-631x600.jpg"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/08/marathonios-2019-autoi-oi-dromoi-tha-einai-klistoi-to-sk/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/07/stamatina-tsimitsili-ratsistiko-sxolio/"/>
        <a href="https://neolaia.gr/2019/11/07/tasos-arniakos-sxolio-gia-tous-prosfiges/"/>
        <a href="https://neolaia.gr/2019/11/07/teli-kikloforias-anebikan-sto-taxisnet/"/>
        <a href="https://neolaia.gr/2019/11/07/peristatika-ratsistikis-epithesis-stin-thessaloniki/"/>
      </related>
    </article>
  </body>
</html>