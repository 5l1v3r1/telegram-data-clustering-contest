<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/blok-i-eln-dedzheners-sdyat-100-kompanii-406099.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-07T12:29:37+00:00"/>
    <meta property="og:title" content="Бълок и Елън Дедженеръс съдят 100 компании"/>
    <meta property="og:description" content="Фирмите използвали техни снимки за неправомерна реклама"/>
  </head>
  <body>
    <article>
      <h1>Бълок и Елън Дедженеръс съдят 100 компании</h1>
      <address><time datetime="2019-11-07T12:29:37+00:00">07 Nov 2019, 12:29</time> by <a rel="author">Агенция Стандарт</a></address>
      <p>Сандра Бълок и Елън Дедженеръс съдят 100 компании. Фирмите използвали снимки на звездите без тяхно позволение, за да промотират собствени продукти. Бълок и Дедженеръс твърдят, че вече цяла година се борят зад кулисите с проблема, но без ефект. Те дори не знаят кой стои зад рекламите или колко точно въобще са нарушителите. Сред рекламираните продукти са кремове и дуги козметики. Освен че компаниите ползват снимки на Сандра и Елън, те също така и добавят измислени цитати към тях. Има и обяви, които съдържат фалшиви новини, като например, че Бълок „я няма“ или, че се пенсионира от Холивуд. Сандра и Дедженеръс са поредните жертви на този нарастващ проблем. Само преди седмица Ким Кардашиян също се принуди да пусне съдебни документи срещу фирми, които неправомерно използват нейна снимка в тяхно приложение.</p>
    </article>
  </body>
</html>