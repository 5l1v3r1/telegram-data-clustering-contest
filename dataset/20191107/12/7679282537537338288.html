<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-bihars-deputy-chief-minister-sushil-modi-appeals-to-be-patient-on-ayodhya-case-2836898.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-07T12:59:49+00:00"/>
    <meta property="og:title" content="Bihar: अयोध्या मामले पर धैर्य रखने की सुशील मोदी ने की अपील"/>
    <meta property="og:description" content="उप मुख्यमंत्री सुशील कुमार मोदी ने राज्य की जनता से अपील की है कि अयोध्या के रामजन्म भूमि मामले में सर्वोच्च न्यायालय की संविधान पीठ जो भी निर्णय करे, उसे सबको धैर्य और शांति के साथ स्वीकार करना..."/>
  </head>
  <body>
    <article>
      <h1>Bihar: अयोध्या मामले पर धैर्य रखने की सुशील मोदी ने की अपील</h1>
      <address><time datetime="2019-11-07T12:59:49+00:00">07 Nov 2019, 12:59</time> by <a rel="author">पटना। हिन्दुस्तान ब्यूरो</a></address>
      <p>उप मुख्यमंत्री सुशील कुमार मोदी ने राज्य की जनता से अपील की है कि अयोध्या के रामजन्म भूमि मामले में सर्वोच्च न्यायालय की संविधान पीठ जो भी निर्णय करे, उसे सबको धैर्य और शांति के साथ स्वीकार करना चाहिए। </p>
      <p>उन्होंने कहा है कि फैसला 17 नवंबर से पहले जब भी सुनाया जाय, किसी भी पक्ष को इसे अपनी हार-जीत के रूप में नहीं लेना चाहिए। किसी को न मिठाई बांटने की जरूरत है, न किसी को मातम मनाना चाहिए। एनडीए अयोध्या मुद्दे पर अदालत के फैसले को सिर्फ न्याय की जीत मानेगा। हमें आशा है कि वर्षों से लटके इस मामले पर ऐतिहासिक फैसला आने के बाद देश में सद्भाव और परस्पर विश्वास का नया युग शुरू होगा।</p>
      <p>उन्होंने अपनी पार्टी के कार्यकर्ताओं, पदाधिकारियों और समर्थकों से भी अपील की है कि फैसला आने से पहले अयोध्या मुद्दे को लेकर मीडिया या सोशल मीडिया में किसी प्रकार का बयान न दें। यह सबके लिए संयम बरतने का समय है। </p>
    </article>
  </body>
</html>