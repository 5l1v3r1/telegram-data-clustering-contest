<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545356.html/%D8%AB%D9%88%D8%A7%D8%A8-%D8%AA%D8%A8%D8%B9%DB%8C%D8%AA-%D8%A7%D8%B2-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%D8%B9%D8%B5%D8%B1-%D8%BA%DB%8C%D8%A8%D8%AA-%D8%AB%D9%88%D8%A7%D8%A8-%D8%AA%D8%A8%D8%B9%DB%8C%D8%AA-%D8%A7%D8%B2-%D8%A7%D9%85%D8%A7%D9%85-%D8%B9%D8%B5%D8%B1-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T12:34:00+00:00"/>
    <meta property="og:title" content="ثواب تبعیت از ولی‌فقیه در عصر غیبت ثواب تبعیت از امام عصر را دارد"/>
    <meta property="og:description" content="استادحوزه و دانشگاه با اشاره به آین که شیعیان درزمان غیبت کبری باید به علمای شیعه که دین‌شناس هستندمراجعه کنندگفت: معصوم فرموده است آن شیعیانی که درزمان غیبت هستند و ائمه را نمی‌بینند وبه علما و ولی‌فقیه مراجعه می‌کنند وحرف اهل‌بیت(ع)را ازآن‌ها دریافت و اطاعت می‌کنند این شیعیان ثواب بیشتری می‌برند."/>
  </head>
  <body>
    <article>
      <h1>ثواب تبعیت از ولی‌فقیه در عصر غیبت ثواب تبعیت از امام عصر را دارد</h1>
      <h2>کارشناس مسائل مذهبی:</h2>
      <address>
        <time datetime="2019-11-07T12:34:00+00:00">07 Nov 2019, 12:34</time>
      </address>
      <p>استادحوزه و دانشگاه با اشاره به آین که شیعیان درزمان غیبت کبری باید به علمای شیعه که دین‌شناس هستندمراجعه کنندگفت: معصوم فرموده است آن شیعیانی که درزمان غیبت هستند و ائمه را نمی‌بینند وبه علما و ولی‌فقیه مراجعه می‌کنند وحرف اهل‌بیت(ع)را ازآن‌ها دریافت و اطاعت می‌کنند این شیعیان ثواب بیشتری می‌برند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  حجت الاسلام دکتر حسین مظفری ضمن گرامی داشت 9 ربیع سالروز آغاز امامت حضرت مهدی(عج) در گفتگو با خبرنگار<b> <a href="http://www.qomefarda.ir/">قم فردا</a>،</b> اظهار کرد: زمانی که غیب صغری حضرت مهدی(عج) به پایان رسید به چهارمین نائب خاص خود فرمودند که شیعیان در زمان غیبت کبری باید به علمای شیعه که دین شناس هستند و از هوا و هوس به دور هستند مراجعه کنند و دین شان را از آن‌ها بگیرند.<br/><br/>کارشناس مسائل دینی افزود: در زمان حاضر که نظام مقدس جمهوری اسلامی تشکیل شده است و یک فقیه به عنوان ولی فقیه در رأس این نظام قرار گرفته است تکلیف و وظیفه همه ما این است که در مسائل سیاسی و اجتماعی گوش به فرمان ایشان باشیم.<br/><br/>مظفری تصریح کرد: در عمل به فرمایش ولی فقیه همه باید متحد باشیم تا آن آرمان های دینی و اللهی محقق شود.<br/><br/>وی در پاسخ به این سؤال که با توجه به فرمایش حضرت مهدی(عج) بعد از نائب چهارم نایب دیگری معرفی نشده چگونه ما ولی فقیه را در این عصر باید بپذیریم؟ گفت: در اینجا نائب خاص و عام مطرح است فرمایش حضرت مهدی(عج) در خصوص نائب خاص بوده است یعنی شخصی که به اسم به شیعیان معرفی کرده باشد اما همین که حضرت فرمودند در زمان غیبت به علمای شیعه مراجعه کنید زیرا من حجت خدا برای شما هستم و آن‌ها حجت من برای شما هستند.<br/><br/>عضو هیئت علمی موسسه امام خمینی(ره) خاطرنشان کرد: معنای مراجعه به علما در عصر غیبت همان مسئله نیابت است که به عنوان نائب عام شناخته می شود.<br/><br/><br/><b>ولی فقیه نائب عام امام زمان است</b><br/><br/>استاد حوزه و دانشگاه ادامه داد: نائب امام کسی است که در زمانه ای که دست ما به امام عصر نمی رسد وظیفه داریم از وی تبعیت کنیم و از ایشان حرف شنوی داشته باشیم و هرچه گفت به آن عمل کنیم.<br/><br/>وی افزود: نائب عام را امام زمان به اسم، جانشین خودشان معرفی نکرده است اما ویژگی ها و صفاتی را بیان کردند که در شخص فقیه مشاهده می کنیم از جمله آشنایی با دین اسلام و مدیر و مدبر بودن است لذا در عصر ما هر شخصی که چنین ویژگی هایی داشته باشد نائب عام در عصر غیبت است.<br/><br/>کارشناس مسائل دینی در پاسخ به این سؤال که تا کجا باید از نائب عام امام زمان(عج) تبعیت کرد؟ گفت: قانون اساسی جمهوری اسلامی ایران مشخص کرده است که نایب عام معصوم نیست و مجلس خبرگان رهبری بر اعمال وی نظارت دارد اگر رهبری آن شرایط تعریف شده از قانون اساسی را از دست داد نائب بودن را از دست می دهد اما تا زمانی که رهبری شرایط تعریف شده را دارد باید از ایشان در همه امور تبعیت کرد تا جامعه اتحاد خودش را حفظ کند.<br/><br/>کارشناس مسائل دینی در پاسخ به این سؤال که آیا تبعیت از نائب عام و ولی فقیه در زمان غیبت مانند تبعیت از امامان معصوم در عصری که حاضر بودند ثواب دارد؟ بیان کرد: از روایت ها استفاده می شود که نه تنها آن مقدار بلکه بیشتر هم ثواب برده می شود زیرا معصوم فرموده است آن شیعیانی که در زمان غیبت هستند و ائمه را نمی بینند اما با تبعیت از احادیث و روایات آن‌ها به علما و ولی فقیه مراجعه می کنند و حرف اهل بیت(ع) را از آن‌ها دریافت می کنند و اطاعت می کنند این شیعیان ثواب بیشتری می برند زیرا خود امام را نمی بینند اما در راه امام حرکت می کنند از این جهت اجر بیشتری می برند.<br/><br/>انتهای پیام/</p>
    </article>
  </body>
</html>