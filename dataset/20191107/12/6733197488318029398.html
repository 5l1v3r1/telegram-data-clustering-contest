<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/ostra-toyota-yaris-gr-4-na-prvni-fotce-dostane-hot-hatch-pohon-vsech-kol"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-07T12:00:00+00:00"/>
    <meta property="og:title" content="Ostrá Toyota Yaris GR-4 na první fotce. Dostane hot-hatch pohon všech kol?"/>
    <meta property="og:description" content="Práci na ostré verzi nové Toyoty Yaris už máme potvrzenou a teď automobilka vypouští první upoutávku společně s hrstkou informací."/>
  </head>
  <body>
    <article>
      <h1>Ostrá Toyota Yaris GR-4 na první fotce. Dostane hot-hatch pohon všech kol?</h1>
      <h2>Práci na ostré verzi nové Toyoty Yaris už máme potvrzenou a teď automobilka vypouští první upoutávku společně s hrstkou informací.</h2>
      <address><time datetime="2019-11-07T12:00:00+00:00">07 Nov 2019, 12:00</time> by <a rel="author">Daniel Fuglevič</a></address>
      <p>Nedlouho po představení <a href="https://www.autorevue.cz/nova-toyota-yaris-2019-oficialne-toto-ma-byt-novy-nejbezpecnejsi-maly-vuz-sveta">nové generace Toyoty Yaris</a> nás vedení japonské značky ujistilo, že naštvanější a schopnější ostrou verzi máme zanedlouho očekávat také. Teď máme k dispozici první snímek maskovaného prototypu, který se veřejnosti představí už 17. listopadu u příležitosti Rallye Austrálie.</p>
      <related>
        <a href="https://www.autorevue.cz/nova-toyota-yaris-2019-oficialne-toto-ma-byt-novy-nejbezpecnejsi-maly-vuz-sveta"/>
      </related>
      <p>S těmito informacemi a označením hot hatche GR-4 přitom Toyota zažehla spekulace, že nový ostrý Yaris bude opravdu blízko svému rallyovému protějšku, který je chystán pro sezónu 2020 šampionátu WRC. S číslovkou 4 se tedy u ostrého hatchbacku mluví o potencionálním využití pohonu všech kol. Sama Toyota však zatím nic nepotvrzuje.</p>
      <p>Spekulacím nicméně nahrává i <a href="https://www.autorevue.cz/potvrzeno-ostre-toyoty-yaris-se-zase-dockame-pujde-o-pravy-homologacni-special">starší prohlášení</a> viceprezidenta Toyoty pro Evropu Matta Harrisona, který zmiňoval nutnost značky pozitivně odkazovat na počínání ve WRC. Hlavní manažer sportovní divize Gazoo Racing Shigeki Tomoyama zase uvedl, že novinka bude opravdovým homologačním silničním speciálem.</p>
      <related>
        <a href="https://www.autorevue.cz/test-toyota-yaris-grmn-tryskomys-ze-stare-skoly"/>
      </related>
      <p>Vážně bychom se tedy mohli dočkat „WRCéčka na silnice“. Potvrzeno už navíc bylo, že těchto variant bude nutné vyrobit 25.000 kusů za rok, takže nepůjde o limitovanou edici jako v případě staršího <a href="https://www.autorevue.cz/test-toyota-yaris-grmn-tryskomys-ze-stare-skoly">Yarisu GRMN</a>.</p>
      <p>Více informací o pohonném ústrojí zatím nevíme. Na hybridní motorizaci by nicméně nemuselo ještě dojít, neboť přechod na elektrifikované pohony je v pravidlech WRC vyhlížen až pro rok 2022.</p>
      <p>
        <i>Galerie doplněna o standardní Toyotu Yaris.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/auto-roku-2020-v-cr-zna-sve-finalisty-nechybi-suv-crossover-ani-offroad-132018"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>