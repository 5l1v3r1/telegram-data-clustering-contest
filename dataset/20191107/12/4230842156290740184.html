<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191107-shho-bude-z-tsinamy-mylovanov-nazvav-dva-stsenariyi-shhodo-inflyatsiyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-07T12:20:10+00:00"/>
    <meta property="og:title" content="Що буде з цінами: Милованов назвав два сценарії щодо інфляції"/>
    <meta property="og:description" content="Тимофій Милованов назвав умови для залучення $3 млрд інвестицій для реалізації оптимістичного прогнозу інфляції на майбутні роки."/>
  </head>
  <body>
    <article>
      <h1>Що буде з цінами: Милованов назвав два сценарії щодо інфляції</h1>
      <address>
        <time datetime="2019-11-07T12:20:10+00:00">07 Nov 2019, 12:20</time>
      </address>
      <p>Тимофій Милованов назвав умови для залучення $3 млрд інвестицій для реалізації оптимістичного прогнозу інфляції на майбутні роки.</p>
      <p>За прогнозом Міністерства економічного розвитку, торгівлі та сільського господарства, інфляція в Україні у 2020 році очікується на рівні 5,5%, у 2021 році – 5,3%, у 2022 році – 5,1%.</p>
      <p>Про це розповів міністр економіки <a href="https://www.facebook.com/permalink.php?story_fbid=1508747652627745&amp;id=100004775745586">Тимофій Милованов</a>.</p>
      <p>Оптимістичний прогноз інфляції виглядає так: 5,8% у 2020 році, 5,0% у 2021 і 2022 роках.</p>
      <p>Для реалізації оптимістичного сценарію потрібно залучити на $3 млрд інвестицій більше, заявив міністр. Для цього Україні необхідно поліпшити бізнес-клімат, побороти корупцію, запустити чесні суди і провести реформи, в тому числі, які стосуються ринку землі та приватизації.</p>
      <p><b>Читайте:</b> <a href="https://fakty.com.ua/ua/ukraine/20191101-u-2019-inflyatsiya-spovilnytsya-do-6-3-prognoz-nbu/">У 2019 інфляція сповільниться до 6,3% – прогноз НБУ</a></p>
      <p>Милованов зазначив, що під час оптимістичного сценарію інфляція буде трохи вище у перший рік, на 0,3%.</p>
      <p>– Через збільшення активності через інвестиції, – пояснив Милованов.</p>
      <p>Нагадаємо, <a href="https://fakty.com.ua/ua/ukraine/20191003-znyzhennya-inflyatsiyi-do-5-kabmin-i-nbu-pidpysaly-memorandum-pro-spivpratsyu/">Кабінет міністрів та Національний банк підписали меморандум</a> про взаємодію для досягнення стійкого економічного зростання та цінової стабільності.</p>
    </article>
  </body>
</html>