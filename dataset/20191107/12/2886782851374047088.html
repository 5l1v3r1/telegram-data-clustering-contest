<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/07/budapesten-lesz-az-ensz-terrorizmus-elleni-regionalis-irodaja"/>
    <meta property="og:site_name" content="euronews"/>
    <meta property="article:published_time" content="2019-11-07T12:34:15+00:00"/>
    <meta property="og:title" content="Budapesten lesz az ENSZ terrorizmus elleni regionális irodája"/>
    <meta property="og:description" content="Ezt maga Szijjártó jelentette be."/>
  </head>
  <body>
    <article>
      <h1>Budapesten lesz az ENSZ terrorizmus elleni regionális irodája</h1>
      <address><time datetime="2019-11-07T12:34:15+00:00">07 Nov 2019, 12:34</time> by <a rel="author">MTI </a></address>
      <p>Budapesten lesz az Egyesült Nemzetek Szervezete terrorizmus elleni hivatalának regionális programtámogató irodája - jelentette be a külgazdasági és külügyminiszter csütörtökön a fővárosban.</p>
      <p>Szijjártó Péter <i>A terrorizmushoz vezető radikalizáció: regionális politikai válaszok és kockázatcsökkentés</i> című kétnapos angol nyelvű konferencia megnyitóján mondott beszédet.</p>
      <p>A miniszter a tanácskozás előtti sajtótájékoztatón elmondta: Magyarországon már több szakosított ENSZ-szervezetnek működik regionális központja. Magyarország aktív és sikeres résztvevője a nemzetközi közösség terrorizmusellenes küzdelmének - hangoztatta.</p>
      <p>Vlagyimir Voronkov, az ENSZ főtitkárhelyettese a konferencián úgy fogalmazott, hogy a terrorizmus minden megnyilvánulási formájában súlyos globális kihívás, célja, hogy szétszakítsa az emberiség "társadalmi szövetét".</p>
    </article>
  </body>
</html>