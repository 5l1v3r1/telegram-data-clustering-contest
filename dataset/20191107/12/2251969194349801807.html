<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/unione-montana-marca-di-camerino-angelo-montaruli-nuovo-segretario-generale/1322171/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T12:51:37+00:00"/>
    <meta property="og:title" content="“Marca di Camerino”, Angelo Montaruli è il nuovo segretario generale"/>
    <meta property="og:description" content="ENTE - Ha 63 anni, è di Giovinazzo, in provincia di Bari, sostituisce Rosalba Catarini. Gli auguri del presidente Alessandro Gentilucci"/>
  </head>
  <body>
    <article>
      <h1>“Marca di Camerino”, Angelo Montaruli è il nuovo segretario generale</h1>
      <h2>ENTE - Ha 63 anni, è di Giovinazzo, in provincia di Bari, sostituisce Rosalba Catarini. Gli auguri del presidente Alessandro Gentilucci</h2>
      <address><time datetime="2019-11-07T12:51:37+00:00">07 Nov 2019, 12:51</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Funione-montana-marca-di-camerino-angelo-montaruli-nuovo-segretario-generale%2F1322171%2F">Condividi12</a><a href="https://twitter.com/intent/tweet?text=%22Marca+di+Camerino%22%2C++Angelo+Montaruli++%C3%A8+il+nuovo+segretario+generale&amp;url=https%3A%2F%2Fwww.cronachemaceratesi.it%2F2019%2F11%2F07%2Funione-montana-marca-di-camerino-angelo-montaruli-nuovo-segretario-generale%2F1322171%2F">Tweet</a>Email12 Condivisioni</p>
      <p> </p>
      <p><b>E’ Angelo Montaruli il nuovo segretario generale dell’Unione montana Marca di Camerino.</b> 63 anni, nato a Giovinazzo, in provincia di Bari, una laurea in scienze politiche e una carriera nella pubblica amministrazione iniziata negli anni ’80 che, dopo molte esperienze in giro per l’Italia, lo ha portato nelle Marche. <b>Montaruli succede a Rosalba Catarini e dopo la nomina è già operativo nel suo ruolo di segretario, per il quale non percepirà compenso, dato il suo incarico in uno dei comuni facenti parte dell’Unione.</b> Qui ha ricoperto il ruolo di segretario generale nei comuni di Morrovalle, San Severino e Camerino. <b>Attualmente è segretario generale dei comuni di Fiuminata, Serravalle e Belforte e lo scorso 14 ottobre è stato nominato segretario dell’Unione montana Marca di Camerino che comprende i comuni di Camerino, Fiastra, Muccia, Pieve Torina, Serravalle ed Ussita.</b> «La comprovata esperienza del dottor Montaruli, le sue doti professionali ed umane sono nuova ricchezza per l’Unione Montana – dichiara Alessandro Gentilucci, presidente dell’ente e sindaco di Pieve Torina -. <b>La Marca è terra di confine e di incontri. Con questo spirito, inclusivo e mai esclusivo, portiamo avanti l’attività in molteplici ambiti.</b> Continuiamo a tenere alta l’attenzione sui territori devastati dal sisma per accelerare la ricostruzione, ci adoperiamo per risollevare l’economia e risolvere le criticità di un territorio dove strategico è il settore dei servizi sociali, ma senza mai tralasciare il turismo o la sicurezza, confermato dalla nostra disponibilità ad ospitare la saserma della Compagnia carabinieri di Camerino. Auguriamo buon lavoro al dottor Montaruli e a tutti noi, per continuare ad operare bene e in squadra».</p>
    </article>
  </body>
</html>