<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/castells/RAE-paraula-casteller-diccionari-espanyola_0_2339766162.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T12:12:25+00:00"/>
    <meta property="og:title" content="La RAE inclou la paraula 'casteller' al diccionari de llengua espanyola"/>
    <meta property="og:description" content="Les noves 229 paraules del diccionari s'han donat a conèixer aquest dijous"/>
  </head>
  <body>
    <article>
      <h1>La RAE inclou la paraula 'casteller' al diccionari de llengua espanyola</h1>
      <h2>Les noves 229 paraules del diccionari s'han donat a conèixer aquest dijous</h2>
      <address>
        <time datetime="2019-11-07T12:12:25+00:00">07 Nov 2019, 12:12</time>
      </address>
      <p>Que el món casteller està obrint nous horitzons i que cada vegada és una activitat més coneguda a Catalunya, Espanya i arreu d'Europa i el món, és un fet evident. Aquesta setmana s'ha fet un nou pas per a la divulgació de la tradició, i és que la paraula <i>casteller</i> ha estat inclosa en el diccionari de la RAE (Reial Acadèmia Espanyola) en la 23a edició del diccionari de llengua espanyola.</p>
      <p>D'aquesta manera la definició de <i>casteller</i>, inclòs tant en forma d'adjectiu com substantiu, és:</p>
      <p><b>casteller -a</b><br/>Del cat. <i>casteller</i>, der. de <i> castell</i> 'castillo'.<br/>1. adj. Perteneciente o relativo al casteller. <i> Actuación castellera.</i><br/>2. m. y f. Cada una de las personas que forman una torre humana encaramadas unas a los hombros de otras, siguiendo una tradición folclórica de Cataluña. </p>
      <p>La definició, per tant, fa referència tant a l'activitat com a les persones que practiquen castells. També està recollida al <i>Diccionari de la Llengua Catalana</i>,<i> </i>des de fa ja força anys:</p>
      <p><b>casteller -a</b><br/>1 adj. [LC] [AN] [JE] Relatiu o pertanyent als castells humans. <i>La darrera festa castellera va ser molt lluïda.</i><br/>2 m. i f. [LC] [AN] [JE] Persona que participa en la construcció de castells humans. <i>Els Xiquets de Valls és la colla de castellers més antiga.</i></p>
      <p>Les noves 229 paraules incloses en la 23a edició del diccionari de llengua espanyola s'han donat a conèixer aquest dijous, alhora que hi ha hagut 1.100 modificacions.</p>
    </article>
  </body>
</html>