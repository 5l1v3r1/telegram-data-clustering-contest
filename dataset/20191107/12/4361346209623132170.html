<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/majka-egyszer-majd-fogjuk-magunkat-a-csaladdal-es-itt-hagyunk-csapot-papot/186083"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-07T12:00:00+00:00"/>
    <meta property="og:title" content="Majka: egyszer majd fogjuk magunkat a családdal, és itt hagyunk csapot-papot"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Majka: egyszer majd fogjuk magunkat a családdal, és itt hagyunk csapot-papot</mark>
      </h1>
      <address><time datetime="2019-11-07T12:00:00+00:00">07 Nov 2019, 12:00</time> by <a rel="author">Bors</a></address>
      <p>Majka nem mondott le legnagyobb álmáról, továbbra is azt tervezi, hogy Amerikába költözik a családjával.</p>
      <p>Majka jövőjét Amerikában képzeli el. A <b><a href="https://www.facebook.com/hotmagazin/">hot! magazinnak</a></b> elárulta, egyelőre arra gyűjt, hogy odakint is megfelelő életszínvonalon élhessenek majd családjával, de már alig várja, hogy az ottani kaszinókat látogassa és pókerezéssel keressen pénzt.</p>
      <figure>
        <img src="http://media.borsonline.hu/cikk/20/191644/big-lead/650x360/2016408_2009164-1896728-majka-0185-mo.jpg"/>
        <figcaption>© Móricz István</figcaption>
      </figure>
      <p>– Nem gondoltam meg magam Amerikát illetően, egyszer majd fogjuk magunkat a családdal, és itt hagyunk csapot-papot. Ahhoz azonban, hogy kint élhessünk, legalább olyan jó színvonalon, mint itthon, rengeteg pénz kell. Évek óta tudatosan gyűjtögetek az amerikai életre, de legalább ennyit kell még érte melózni – árulta el a lapnak.</p>
    </article>
  </body>
</html>