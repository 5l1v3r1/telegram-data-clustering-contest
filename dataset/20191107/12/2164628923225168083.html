<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42695_Volinyanin-nezakonno-zrubav-25-sosen"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-07T12:50:00+00:00"/>
    <meta property="og:title" content="Волинянин незаконно зрубав 25 сосен"/>
    <meta property="og:description" content="Маневицька місцева прокуратура здійснює процесуальне керівництво досудовим розслідуванням у кримінальному провадженні про вчинену 31-"/>
  </head>
  <body>
    <article>
      <h1>Волинянин незаконно зрубав 25 сосен</h1>
      <address>
        <time datetime="2019-11-07T12:50:00+00:00">07 Nov 2019, 12:50</time>
      </address>
      <p>
        <b>Маневицька місцева прокуратура здійснює процесуальне керівництво досудовим розслідуванням у кримінальному провадженні про вчинену 31-річним мешканцем села Оконськ Маневицького району незаконну порубку лісу, що спричинила тяжкі наслідки.</b>
      </p>
      <p>Про це 6 листопада повідомила прес-служба прокуратури Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42509_Na-Bukovini-zatrimali-cholovika-z-derevinoyu"/>
      </related>
      <p>4 жовтня чоловік, не маючи лісорубного квитка та будь-яких дозвільних документів для його одержання, у порушення вимог чинного законодавства, зрубав 25 сосен у лісі поблизу села Загорівка. Після чого частину зрізаних дерев вивіз з лісу та розпорядився ними на власний розсуд, заподіявши таким чином державі в особі ДП «Маневицьке лісове господарство» шкоди на суму понад 215 тис грн.</p>
      <p>Волинянину повідомлено про підозру у вчиненні кримінального правопорушення, передбаченого ч. 4 ст. 246 КК України. За такий злочин Кримінальним кодексом України передбачена відповідальність у виді позбавлення волі на строк від п’яти до семи років. </p>
      <p>
        <i>Фото ілюстративне</i>
      </p>
    </article>
  </body>
</html>