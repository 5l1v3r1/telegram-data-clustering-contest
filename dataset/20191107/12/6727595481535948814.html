<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-postpones-meeting-with-governor-won-t-stake-claim-to-form-government567.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T12:07:00+00:00"/>
    <meta property="og:title" content="ഗവര്‍ണറെ കാണാനുള്ള തീരുമാനത്തില്‍ നിന്ന് പൊടുന്നനെ പിന്മാറി ബി.ജെ.പി"/>
    <meta property="og:description" content="Bjp Maharashtra National News Sivasena India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം സംബന്ധിച്ച അധികാര തര്‍ക്കം തുടരുന്നതിനിടെ ബി.ജെ.പി എം.എല്‍.എമാരും ഗവര്‍ണറും തമ്മി"/>
  </head>
  <body>
    <article>
      <h1>ഗവര്‍ണറെ കാണാനുള്ള തീരുമാനത്തില്‍ നിന്ന് പൊടുന്നനെ പിന്മാറി ബി.ജെ.പി</h1>
      <address><time datetime="2019-11-07T12:07:00+00:00">07 Nov 2019, 12:07</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം സംബന്ധിച്ച അധികാര തര്‍ക്കം തുടരുന്നതിനിടെ ബി.ജെ.പി എം.എല്‍.എമാരും ഗവര്‍ണറും തമ്മിലുള്ള കൂടികാഴ്ച്ച മാറ്റി വെച്ചു. ഇന്ന് 11.30 ന് ബി.ജെ.പി എം.എല്‍.എമാര്‍ ഗവര്‍ണര്‍ ഭഗത് സിംഗ് കോഷ്യാരിയെ കണ്ട് സര്‍ക്കാര്‍ രൂപീകരിക്കാനുള്ള അവകാശവാദം ഉന്നയിക്കുമെന്നായിരുന്നു അറിയിച്ചത്. എന്നാല്‍ വിശദീകരണങ്ങളൊന്നും കൂടാതെ ഇത് മാറ്റി വെക്കുകയായിരുന്നു.<br/>സംഘം ഗവര്‍ണറെ ഉച്ചയ്ക്ക് രണ്ട് മണിക്ക് സന്ദര്‍ശിക്കുമെന്നാണ് വിവരം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സംസ്ഥാന ബി.ജെ.പി അധ്യക്ഷന്‍ ചന്ദ്രകാന്ത് പാട്ടീല്‍, സുധീര്‍ മുങ്കതിവാര്‍, ആശിഷ് ഷെലാര്‍ തുടങ്ങിയ നേതാക്കള്‍ അടങ്ങുന്ന പ്രതിനിധി സംഘമാണ് ഗവര്‍ണറുമായി കൂടികാഴ്ച്ചക്കൊരുങ്ങുന്നത്. മുഖ്യമന്ത്രി ദേവേന്ദ്ര ഫഡ്‌നാവിസ് പ്രതിനിധി സംഘത്തിലില്ല.</p>
      <p>മഹാരാഷ്ട്രയിലെ ഭരണസഖ്യത്തിന്റെ ഭാഗമായ ബി.ജെ.പിയും ശിവസേനയും തമ്മില്‍ മുഖ്യമന്ത്രി പദത്തെ ചൊല്ലിയാണ് തര്‍ക്കം നിലനില്‍ക്കുന്നത്. 50-50 രീതിയില്‍ അധികാരം പങ്കുവെക്കുന്നതിനെക്കുറിച്ച് ശിവസേന നിര്‍ബന്ധം പിടിക്കുമ്പോള്‍ രണ്ടര വര്‍ഷക്കാലം മുഖ്യമന്ത്രി പദം പങ്കിടുന്നതില്‍ ഇരുപാര്‍ട്ടികളും തമ്മില്‍ ധാരണയില്ലെന്ന് ബി.ജെ.പി വ്യക്തമാക്കിയിരുന്നു. 288 സീറ്റുള്ള മഹാരാഷ്ട്ര നിയമസഭയില്‍ ബി.ജെ.പി 105 സീറ്റിലും ശിവസേന 56 സീറ്റുകളുമാണ് നേടിയത്.</p>
      <related>
        <a href="https://www.doolnews.com/maharashtra-ahead-of-bjps-meet-with-governor-shiv-sena-accuses-ally-of-poaching-mlas934580.html?utm_source=doolnews&amp;utm_medium=related"/>
      </related>
      <p>അതിനിടെ ബി.ജെ.പി തങ്ങളുടെ എം.എല്‍.എമാരെ വേട്ടയാടാന്‍ ശ്രമിക്കുന്നുവെന്ന ആരോപണവുമായി ശിവസേന രംഗത്തെത്തിയിരുന്നു. പാര്‍ട്ടിയുടെ മുഖപത്രമായ സാമ്‌നയിലാണ് എം.എല്‍.എമാരെ പണം നല്‍കി വിലക്ക് വാങ്ങാന്‍ ബി.ജെ.പി ശ്രമിക്കുന്നതായി ശിവസേന ആരോപിച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>