<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545425.html/%D8%AF%D8%B4%D9%85%D9%86%D8%A7%D9%86-%D8%A8%D8%A7-%D8%AA%D8%B1%D9%88%DB%8C%D8%AC-%D8%AE%D8%B1%D8%A7%D9%81%D8%A7%D8%AA-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D8%AE%D8%A7%D8%B5%D9%85-%D8%A8%DB%8C%D9%86-%D9%85%D8%B3%D9%84%D9%85%D8%A7%D9%86%D8%A7%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-07T12:12:00+00:00"/>
    <meta property="og:title" content="دشمنان با ترویج خرافات به دنبال تخاصم بین مسلمانان هستند"/>
    <meta property="og:description" content="تولیت مسجد مقدس جمکران گفت: دشمنان با حرکاتی سعی دارند در این ایام کارهای زشت و ناپسند را انجام دهند تا وسیله ای برای تخاصم بین مسلمانان باشد که باید این خرافات از فضای جامعه محو شود."/>
  </head>
  <body>
    <article>
      <h1>دشمنان با ترویج خرافات به دنبال تخاصم بین مسلمانان هستند</h1>
      <h2>تولیت مسجد مقدس جمکران:</h2>
      <address>
        <time datetime="2019-11-07T12:12:00+00:00">07 Nov 2019, 12:12</time>
      </address>
      <p>تولیت مسجد مقدس جمکران گفت: دشمنان با حرکاتی سعی دارند در این ایام کارهای زشت و ناپسند را انجام دهند تا وسیله ای برای تخاصم بین مسلمانان باشد که باید این خرافات از فضای جامعه محو شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.qomefarda.ir/">پایگاه خبری تحلیلی قم فردا</a>، حجت الاسلام محمد حسن رحیمیان در صبحگاه مشترک نیروهای مسلح استان قم با عنوان عهد سربازی که در مسجد مقدس جمکران برگزارشد طی سخنانی اظهار کرد: با عنایت به این روز باید خرافاتی که مد نظر دشمنان است تحت الشعاع این مراسم های که در سراسر کشور برگزار می شود قرار گیرد.<br/><br/>تولیت مسجد مقدس جمکران تصریح کرد: در این روز مبارک همه اقشار مختلف باید  خودشان را  ملزم به آنچه در دعای عهد میخوانیم بدانند و با ایشان و با نائبش تجدید عهد کنند.<br/><br/>وی افزود: در بین ائمه سید الشهدا و امام زمان(عج) محبوبیت فراگیرتری بین مسلمانان وغیر مسلمانان دارند باید در سایه ولایت و دوستی و محبت به امام زمان (عج) وحدت و ائتلاف بین شیعیان، مسلمانان و آزادگان را تحکیم کنیم.<br/><br/>رحیمیان بیان کرد: دشمنان با حرکاتی سعی دارند در این ایام  کارهای زشت و ناپسند را  انجام دهند تا وسیله ای برای تخاصم بین مسلمانان باشد که باید این خرافات از فضای جامعه محو شود و وحدت بین شیعیان و ائتلاف و دوستی بین مسلمان جهان  و همه نیروهای مومن انقلاب ایجاد شود.<br/><br/><br/>انتهای پیام/</p>
    </article>
  </body>
</html>