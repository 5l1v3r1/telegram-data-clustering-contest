<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/stiven-payfer-pro-trampa-i-respublikanciv-novini-svitu-50052164.html"/>
    <meta property="og:site_name" content="НВ"/>
    <meta property="article:published_time" content="2019-11-07T12:01:00+00:00"/>
    <meta property="og:title" content="Будь-які поступки Росії налаштують проти Трампа навіть республіканців — Стівен Пайфер"/>
    <meta property="og:description" content="Стівен Пайфер, посол США в Україні в 1998—2000 роках, вважає, що Україна збереже підтримку республіканців навіть на тлі скандалу навколо імпічменту Дональда Трампа."/>
  </head>
  <body>
    <article>
      <h1>Будь-які поступки Росії налаштують проти Трампа навіть республіканців — Стівен Пайфер</h1>
      <h2>Стівен Пайфер, посол США в Україні в 1998—2000 роках, вважає, що Україна збереже підтримку республіканців навіть на тлі скандалу навколо імпічменту Дональда Трампа.</h2>
      <address>
        <time datetime="2019-11-07T12:01:00+00:00">07 Nov 2019, 12:01</time>
      </address>
      <p>«Якщо ви подивитеся на формат республіканської підтримки щодо України, то він досить масштабний», — нагадав Пайфер.</p>
      <p>За його словами, республіканці не готові йти проти Трампа у дуже багатьох питаннях, але в питанні зовнішньої політики вони його відкрито критикують.</p>
      <p>«Багато сенаторів принципово опонували рішенню президента Трампа вивести американські війська з Сирії. Будь-які поступки Росії викличуть таку ж принципову позицію значної частини республіканців», — переконаний Пайфер.</p>
      <p>Він також констатував, що загалом згодний з позицією Трампа про необхідність «мати нормальні відносини» з Росією.</p>
      <p>«Я б теж хотів їх мати. Але щоб досягти цього, треба дочекатися змін в російській політиці щодо Донбасу. Не схоже, щоб Трамп підштовхував Росію до цього», — зазначив екс-посол.</p>
      <p>
        <b>
          <i>Читайте повну версію цього інтерв'ю у свіжому номері журналу НВ — № 41 від 7 листопада 2019 року.</i>
        </b>
      </p>
    </article>
  </body>
</html>