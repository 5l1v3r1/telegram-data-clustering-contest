<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/zmaga-pobegov"/>
    <meta property="og:site_name" content="Primorske novice"/>
    <meta property="article:published_time" content="2019-11-07T12:10:58+00:00"/>
    <meta property="og:title" content="Zmaga Pobegov"/>
    <meta property="og:description" content="Te dni so tudi v območnih balinarskih ligah v Novi Gorici in v Istri sklenili z jesenskim delom prvenstva. Najbolj vesele bodo zimski odmor pričakale balinarke iz Pobegov."/>
  </head>
  <body>
    <article>
      <h1>Zmaga Pobegov</h1>
      <address><time datetime="2019-11-07T12:10:58+00:00">07 Nov 2019, 12:10</time> by <a rel="author">Simon Maljevac</a></address>
      <p>
        <b>Te dni so tudi v območnih balinarskih ligah v Novi Gorici in v Istri sklenili z jesenskim delom prvenstva. Najbolj vesele bodo zimski odmor pričakale balinarke iz Pobegov.</b>
      </p>
      <figure>
        <img src="https://static.primorske.si/foto/highres/gnweb/718745_balinanje1.jpg"/>
        <figcaption>Foto: Simon Maljevac</figcaption>
      </figure>
      <p>V moški konkurenci v ligi OBZ slovenska Istra je na vrhu lestvice prezimila zasedba škofijske Oljke. Fantje bodo prvenstvo nadaljevali spomladi, istrska dekleta pa so ga te dni končala. Odločitev o prvem mestu je padla šele v zadnjem krogu, ki je postregel s tremi zelo izenačenimi obračuni. Najbolj veselo je bilo v taboru Pobegov, saj so s točko na gostovanju v Čežarjih osvojile prvenstvo. Drugo mesto je klub porazu proti Modremu valu zasedlo Jagodje, na tretjem mestu pa je sezono sklenila Antena.</p>
      <p>Na Goriškem se v moški območni ligi spomladi obeta napet boj za prvo mesto, saj sta vodilna Hubelj in Šempeter jesenski del končala z enakim številom točk.</p>
      <h3>Rezultati</h3>
      <p><b>OBZ Slovenska Istra</b>, <b>ženske</b>, 10. krog - Jadran Izola : Antena 6:4, Modri val : Jagodje 6:4, Čežarji : Pobegi 5:5. Vrstni red - Pobegi 13, Jagodje 11, Antena, Modri val 10, Jadran Izola in Čežarji 8.</p>
      <p><b>OBZ Nova Gorica</b>, 7. krog - Slatna : Gorica 12:6, Orehovlje : Podskala 2:16, Kras : Renče 6:12, Hubelj : Šempeter 12:6. Vrstni red - Hubelj in Šempeter 12, Podskala 10, Renče 8, Slatna in Orehovlje 4, Gorica in Kras 2.</p>
    </article>
  </body>
</html>