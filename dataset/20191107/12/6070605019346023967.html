<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/futbol/Mateu-Alemany-director-general-Valencia_0_2339766147.html"/>
    <meta property="og:site_name" content="Ara.cat"/>
    <meta property="article:published_time" content="2019-11-07T12:13:14+00:00"/>
    <meta property="og:title" content="Mateu Alemany deixa de ser el director general del València"/>
    <meta property="og:description" content="El dirigent ha estat les últimes hores a Singapur per acomiadar-se de Peter Lim"/>
  </head>
  <body>
    <article>
      <h1>Mateu Alemany deixa de ser el director general del València</h1>
      <h2>El dirigent ha estat les últimes hores a Singapur per acomiadar-se de Peter Lim</h2>
      <address>
        <time datetime="2019-11-07T12:13:14+00:00">07 Nov 2019, 12:13</time>
      </address>
      <p>Mateu Alemany ha deixat de ser aquest dijous el director general del València. El dirigent, que va arribar a un principi d'acord per rescindir el contracte fa alguns dies, ha mantingut les últimes hores a Singapur una reunió amb el màxim accionista de l'entitat, Peter Lim, per acomiadar-se'n. Així, els pròxims dies se signarà la rescissió del contracte.</p>
      <figure>
        <iframe data-src="https://twitter.com/valenciacf_vale/status/1192405095834509314?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La continuïtat d'Alemany ja va quedar qüestionada a l'estiu, quan el dirigent es va mostrar molest després de veure com el màxim accionista volia ampliar les seves competències i absorbir la branca esportiva. Alemany, llavors, ja va estar a punt d'abandonar el club, però <a href="https://www.ara.cat/esports/Mateu-Alemany-seguira-treballant-Valencia_0_2281571982.html">s'hi va mantenir després de reunir-se amb Lim a Singapur</a> i gràcies, en part, als bons resultats aconseguits la temporada anterior i al suport del vestidor i l'afició.</p>
      <figure>
        <img src="https://www.ara.cat/2019/07/30/esports/Peter-Lim-Valencia-graderies-Mestalla_2279782073_64530818_117x66.jpg"/>
      </figure>
      <p>
        <a href="https://www.ara.cat/esports/Peter-Lim-estabilitat-del-Valencia_0_2279772046.html">Peter Lim posa en perill l’estabilitat del projecte del València</a>
      </p>
      <p>Aquesta temporada, després de les primeres jornades la situació es va agreujar amb la <a href="https://www.ara.cat/esports/Valencia-banqueta-Marcelino-Albert-Celades_0_2305569579.html">destitució de Marcelino com a entrenador</a> i l'arribada d'Albert Celades a la banqueta.</p>
      <p>Alemany va aterrar al València el març del 2017 i ha viscut, juntament amb Marcelino García Toral, dues temporades completes al club: l'equip es va classificar en dues ocasions per a la Lliga de Campions, a més d'aixecar la Copa del Rei l'any passat.</p>
      <p>El València ha desitjat tota la sort a nivell professional a Alemany, que havia sonat recentment com a possible candidat per reforçar l'estructura esportiva del Barça.</p>
    </article>
  </body>
</html>