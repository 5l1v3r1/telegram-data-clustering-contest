<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638640/%D8%AE%D8%AF%D9%85%D8%A7%D8%AA-%D9%BE%D8%B3-%D8%A7%D8%B2-%D9%81%D8%B1%D9%88%D8%B4-%D8%AF%D8%B1-%D8%A7%DB%8C%D8%B1%D8%A7%D9%86-%D8%B6%D8%B9%DB%8C%D9%81-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T12:31:00+00:00"/>
    <meta property="og:title" content="خدمات پس از فروش در ایران ضعیف است"/>
    <meta property="og:description" content="برخی خریداران از خدمات پس از فروش کالای خود رضایت ندارند. در این باره رئیس انجمن مدیریت کیفیت ایران در بیان علت این مسئله معتقد است که ...."/>
  </head>
  <body>
    <article>
      <h1>
        <a href="https://www.bultannews.com/fa/news/638640/%D8%AE%D8%AF%D9%85%D8%A7%D8%AA-%D9%BE%D8%B3-%D8%A7%D8%B2-%D9%81%D8%B1%D9%88%D8%B4-%D8%AF%D8%B1-%D8%A7%DB%8C%D8%B1%D8%A7%D9%86-%D8%B6%D8%B9%DB%8C%D9%81-%D8%A7%D8%B3%D8%AA">خدمات پس از فروش در ایران ضعیف است</a>
      </h1>
      <h2>برخی خریداران از خدمات پس از فروش کالای خود رضایت ندارند. در این باره رئیس انجمن مدیریت کیفیت ایران در بیان علت این مسئله معتقد است که ....</h2>
      <address><time datetime="2019-11-07T12:31:00+00:00">07 Nov 2019, 12:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرزین انتصاریان<b> خدمات پس از فروش</b> را در ایران "ضعیف" توصیف و علت آن را "بی‌پناه" بودن مصرف‌کننده دانست و اظهار کرد: در قانون تجارت بین‌المللی یکی از موارد؛ مسئولیت‌های تولیدکننده در پاسخگویی به مصرف‌کننده است.</p>
      <p>وی افزود: قانون تجارت در بسیاری از کشورها می‌گوید مصرف‌کننده نباید ثابت کند که تولیدکننده یا عرضه‌کننده مقصر است، بلکه باید اعلام کند که خسارت دیده و تولیدکننده یا فروشنده؛ باید از خود دفاع کنند.</p>
      <p>رئیس انجمن مدیریت کیفیت ایران با بیان اینکه به عنوان مثال در برخی کشورها گفته می‌شود که وجود قطعات یک خودرو باید تا ۱۰ سال در بازار تضمین شود، تصریح کرد: وقتی نماینده فروش یا تعمیرات مصرف‌کننده را به رسمیت نمی‌شناسد، خریدار باید از راه‌های گوناگون و حتی در مواردی با لابی و پارتی‌بازی، قطعه مورد نظر دستگاه خود را پیدا کند.</p>
      <p>به گفته انتصاریان، مسئولیت تولیدکننده و عرضه‌کننده در قوانین ایران کم‌رنگ است.</p>
    </article>
  </body>
</html>