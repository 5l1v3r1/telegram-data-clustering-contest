<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638641/%D8%AA%D9%88%D8%A7%D9%81%D9%82-%D8%A7%D8%B1%D9%88%D9%BE%D8%A7-%D9%88-%DA%86%DB%8C%D9%86-%D8%A8%D8%B1%D8%A7%DB%8C-%D8%AD%D9%85%D8%A7%DB%8C%D8%AA-%D8%A7%D8%B2-%DB%B1%DB%B0%DB%B0-%D8%BA%D8%B0%D8%A7%DB%8C-%D9%85%D9%86%D8%B7%D9%82%D9%87%E2%80%8C%D8%A7%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-07T12:37:00+00:00"/>
    <meta property="og:title" content="توافق اروپا و چین برای حمایت از ۱۰۰ غذای منطقه‌ای"/>
    <meta property="og:description" content="اتحادیه اروپا و چین موافقت کرده اند از ۱۰۰ غذای منطقه‌ای اروپایی معروف به علائم جغرافیایی (GI) در چین و ۱۰۰ غذای منطقه‌ای چینی در این بلوک حمایت کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638641/%D8%AA%D9%88%D8%A7%D9%81%D9%82-%D8%A7%D8%B1%D9%88%D9%BE%D8%A7-%D9%88-%DA%86%DB%8C%D9%86-%D8%A8%D8%B1%D8%A7%DB%8C-%D8%AD%D9%85%D8%A7%DB%8C%D8%AA-%D8%A7%D8%B2-%DB%B1%DB%B0%DB%B0-%D8%BA%D8%B0%D8%A7%DB%8C-%D9%85%D9%86%D8%B7%D9%82%D9%87%E2%80%8C%D8%A7%DB%8C">توافق اروپا و چین برای حمایت از ۱۰۰ غذای منطقه‌ای</a>
      </h1>
      <h2>اتحادیه اروپا و چین موافقت کرده اند از ۱۰۰ غذای منطقه‌ای اروپایی معروف به علائم جغرافیایی (GI) در چین و ۱۰۰ غذای منطقه‌ای چینی در این بلوک حمایت کنند.</h2>
      <address><time datetime="2019-11-07T12:37:00+00:00">07 Nov 2019, 12:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این توافق شمار غذاهای دو طرف که تحت حمایت GI قرار داشتند را از ۱۰ موردی که در سال ۲۰۱۲ مورد موافقت قرار گرفته بود به میزان قابل توجهی افزایش می دهد و به تقویت <b>تجارت کالاهای</b> با ارزشتر کمک می کند.</p>
      <p>فیل هوگان، کمیسر کشاورزی و توسعه روستایی اتحادیه اروپا گفت: این یک توافق برد-برد برای هر دو طرف است و روابط تجاری ما را تحکیم کرده و به نفع بخشهای کشاورزی و غذایی و مصرف کنندگان دو طرف است.</p>
      <p>مصرف کنندگان تمایل دارند پول بیشتری برای محصولات GI پرداخت کرده و به مبدا و اصالت محصولات اعتماد می کنند. اما اتاق بازرگانی اتحادیه اروپا در چین اعلام کرد این توافق در چین باید با اصلاح قوانین و اجرای جدیتر آنها همراه شود.</p>
      <p>نهادهای دولتی اغلب در کمک به حمایت از GI ها ناموفق هستند زیرا این محصولات تحت قانون چین به عنوان حقوق مالکیت معنوی تعریف نشده اند و این به ضرر شرکتهای اروپایی تمام می شود.</p>
      <p>به علاوه برخی از محصولات پنیر که در این توافق از آنها نام برده شده است در حال حاضر نمی توانند به چین صادر شوند.</p>
      <p>این توافق باید از سوی پارلمان اروپا و شورای اروپایی که نماینده دولتهای ملی اتحادیه اروپا است، تایید شود اما انتظار می رود پیش از پایان سال ۲۰۲۰ اجرایی شود و چهار سال پس از اجرای توافق فعلی، به ۱۷۵ نام GI از هر دو طرف توسعه پیدا خواهد کرد.</p>
      <p>بر اساس گزارش رویترز، ارزش صادرات کشاورزی اتحادیه اروپا به چین در مدت ۱۲ ماه از سپتامبر سال ۲۰۱۸ تا اوت سال ۲۰۱۹ به ۱۲.۸ میلیارد یورو بالغ شد.</p>
    </article>
  </body>
</html>