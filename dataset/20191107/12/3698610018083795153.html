<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vchenim-vipadkovo-vdalosya-stvoriti-v-laboratoriyi-imitaciyu-velikogo-vibuhu-328810_.html"/>
    <meta property="og:site_name" content="DT.ua"/>
    <meta property="article:published_time" content="2019-11-07T12:27:00+00:00"/>
    <meta property="og:title" content="Вченим випадково вдалося створити в лабораторії імітацію Великого вибуху"/>
    <meta property="og:description" content="Дослідники займалися вивченням надзвукових двигунів."/>
  </head>
  <body>
    <article>
      <h1>Вченим випадково вдалося створити в лабораторії імітацію Великого вибуху</h1>
      <h2>Дослідники займалися вивченням надзвукових двигунів.</h2>
      <address>
        <time datetime="2019-11-07T12:27:00+00:00">07 Nov 2019, 12:27</time>
      </address>
      <p><a href="https://dt.ua/TECHNOLOGIES/pershi-zirki-vsesvitu-formuvalisya-zanadto-shvidko-vcheni-328281_.html"><b>Вчені</b></a> з Університету Центральної Флориди заявили про те, що їм вдалося створити в лабораторії імітацію Великого вибуху. Втім, це вийшло у них абсолютно випадково, повідомляє "Популярная механика".</p>
      <p>У ході дослідження вчені тестували методи виробництва гіперзвукового реактивного двигуна. Вони з подивом зрозуміли, що пасивне полум'я може прискорюватися і навіть вибухати самостійно.</p>
      <p>"Ми зіткнулися з нетиповим і дуже цікавим механізмом протікання реакції. Коли ми почали копати глибше, то зрозуміли, що він може бути пов'язаний навіть з такою стародавньою подією, як народження Всесвіту", - заявив провідний автор дослідження Карім Ахмед.</p>
      <p>За словами вчених, турбулентність може призвести до того, що пасивне полум'я може самостійно прискоритися і в перспективі навіть вибухнути. Для експерименту дослідники створили трубку розміром п'ять на п'ять сантиметрів, яка і створювала турбулентність. Це й допомогло їм відтворити Великий вибух, хоч і крихітний.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що вчені виявили загадкові спалахи, які можуть бути доказом <a href="https://dt.ua/TECHNOLOGIES/znaydeno-mozhlivi-dokazi-isnuvannya-paralelnogo-vsesvitu-189752_.html"><b>існування паралельного Всесвіту</b></a>. Світіння було виявлено під час аналізу карти реліктового випромінювання, яке також називають "Луною Великого вибуху".</p>
      <footer>За матеріалами: <a href="https://dt.ua/go/aHR0cDovL3d3dy5wb3BtZWNoLnJ1Lw==">Популярная механика</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>