<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/07/nuovo-campo-da-calcetto-taglio-del-nastro-a-sforzacosta/1322173/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-07T12:33:35+00:00"/>
    <meta property="og:title" content="Nuovo campo da calcetto, taglio del nastro a Sforzacosta"/>
    <meta property="og:description" content="MACERATA - Sabato verrà inaugurata la struttura, i lavori sono costati 68mila euro"/>
  </head>
  <body>
    <article>
      <h1>Nuovo campo da calcetto, taglio del nastro a Sforzacosta</h1>
      <h2>MACERATA - Sabato verrà inaugurata la struttura, i lavori sono costati 68mila euro</h2>
      <address><time datetime="2019-11-07T12:33:35+00:00">07 Nov 2019, 12:33</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F07%2Fnuovo-campo-da-calcetto-taglio-del-nastro-a-sforzacosta%2F1322173%2F">Condividi27</a><a href="https://twitter.com/intent/tweet?text=Nuovo+campo+da+calcetto%2C++taglio+del+nastro+a+Sforzacosta&amp;url=https%3A%2F%2Fwww.cronachemaceratesi.it%2F2019%2F11%2F07%2Fnuovo-campo-da-calcetto-taglio-del-nastro-a-sforzacosta%2F1322173%2F">Tweet</a>Email27 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/calcetto-sforzacosat-650x465.jpg"/>
      </figure>
      <p> </p>
      <p>
        <b>Completato il campo di calcetto di via Natali, a Sforzacosta: sabato 9 novembre il taglio del nastro, alle 16,30. Saranno presenti il sindaco Romano Carancini, gli assessori allo Sport e ai Lavori pubblici Alferio Canesin e Narciso Ricotta e i consiglieri comunali Paola Ottaviani e Marco Menchi.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/sforzacostad-325x191.jpg"/>
      </figure>
      <p>L’inaugurazione dell’impianto, che si trova dietro la chiesa della frazione, arriva dopo la fine dei lavori di riqualificazione a cui è stata sottoposta la struttura. «L’intervento – afferma l’assessore allo Sport <b>Alferio Canesin</b> – rientra nel programma di sistemazione degli impianti periferici stabilito dall’amministrazione comunale che ha visto la riqualificazione anche delle strutture di Villa Potenza, di quella collocata a fianco dello stadio Helvia Recina e di quella in via Tano sempre a Sforzacosta. Il campo da calcetto sarà a disposizione del quartiere e della parrocchia e rappresenta una riposta concreta alla crescente domanda da parte dei cittadini di impianti attrezzati per lo svolgimento delle varie attività all’aperto». I lavori sono costati 68mila euro e hanno riguardato la sostituzione della rete di recinzione dell’impianto, la sistemazione del fondo del campetto di calcio e di quello da basket con la stesura della pavimentazione sportiva sintetica in resina acrilica, le segnature per il gioco del calcetto e il basket e infine l’installazione di due nuove porte complete di reti di nylon.</p>
      <p> </p>
    </article>
  </body>
</html>