<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/198-hit-or-shit/55485-ti-ai-proveriava-dali-dashteria-mu-e-devstvena-vsiaka-godina/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-07T12:00:00+00:00"/>
    <meta property="og:title" content="Хит или Шит: Ти Ай проверява дали дъщеря му е девствена всяка година"/>
    <meta property="og:description" content="Води я на гинеколог, за да се увери"/>
  </head>
  <body>
    <article>
      <h1>Хит или Шит: Ти Ай проверява дали дъщеря му е девствена всяка година</h1>
      <h2>Води я на гинеколог, за да се увери</h2>
      <address><time datetime="2019-11-07T12:00:00+00:00">07 Nov 2019, 12:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p><b>Рапърът Ти Ай </b>направи странно разкритие. Той призна, че<b> всяка година води дъщеря си на прегледи, които да установят дали тя все още има химен - тоест дали все още е девствена.</b></p>
      <p>Той казва, че няма проблем да обсъжда секса с нея, но все още не желае тя да бъде интимна с някого.</p>
      <p><i><b>"Ще кажа, че на 18-ия ѝ рожден ден, хименът ѝ все още е непокътнат. Тя е на 18 години, току-що завърши училище и сега започна първата ѝ година в колежа. И да, водили сме разговори за секса, а и всяка година ходим на гинеколог, за да проверят дали тя все още има химен</b></i>", обясни звездата в предаването "Ladies Like Us".</p>
      <p>Ти Ай сподели, че винаги води дъщеря си на преглед точно след нейния<b> рожден ден</b>. Гинекологът кара момичето да подпише декларация, че е съгласна такава информация да бъде дадена на родителите ѝ.</p>
      <p>Лекарят предупреждавал Ти Ай, че хименът може да бъде разкъсан и при спортуване, яздене на кон, каране на колело. Но рапърът казва, че дъщеря му не се занимава с нито едно от този неща.</p>
      <p>Някои фенове на Ти Ай коментираха, че това е странно от негова страна, тъй като в много от неговите песни се пее за секс. Рапърът мисли, че след време дъщеря му ще е благодарна, затова, че я е <b>пазил</b> така.</p>
      <p>Ти Ай има и дъщеричка на 3 годинки, както и 4 сина.</p>
      <related>
        <a href="https://www.teenproblem.net/a/1-lubov_and_sex/54940-tiinovete-koito-ne-spiat-dostatachno---bezotgovorni-v-seksa/"/>
      </related>
    </article>
  </body>
</html>