<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/hmelnichani-razom-z-usieyu-ukrayinoyu-pisatimut-diktant-natsionalnoyi--10963271.html"/>
    <meta property="og:site_name" content="Всім"/>
    <meta property="article:published_time" content="2019-11-07T12:49:00+00:00"/>
    <meta property="og:title" content="Хмельничани разом з усією Україною писатимуть диктант національної єдності"/>
    <meta property="og:description" content="8 листопада проведуть Всеукраїнський диктант національної єдності.  Участь у радіодиктанті може прийняти кожен охочий."/>
  </head>
  <body>
    <article>
      <h1>Хмельничани разом з усією Україною писатимуть диктант національної єдності</h1>
      <address><time datetime="2019-11-07T12:49:00+00:00">07 Nov 2019, 12:49</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>8 листопада проведуть Всеукраїнський диктант національної єдності. </li>
        <li>Участь у радіодиктанті може прийняти кожен охочий.</li>
      </ul>
      <p>9 листопада святкують День української писемності та мови. Традиційно з цієї нагоди відбувається Всеукраїнський радіодиктант національної єдності. Усі охочі уже зможуть з’ясувати, наскільки добре знають українську мову.</p>
      <p>"Всеукраїнський радіодиктант національної єдності" цьогоріч влаштують 8 листопада. Початок акції об 11.00. Сам диктант розпочнеться об 11.20. Текст читатиме відомий мовознавець, автор підручників і посібників з української мови та літератури Олександр Авраменко. Про це <a href="https://vsim.ua/goto/aHR0cCUzQSUyRiUyRnd3dy5ucmN1Lmdvdi51YSUyRm5ld3MuaHRtbCUzRm5ld3NJRCUzRDkxMjA2">повідомляє</a> UA: Українське радіо.</p>
      <p>Цьогоріч диктант вперше можна буде перевірити вже через 15 хвилин після його написання.</p>
      <p>"За цей час (11:45-12:00) охочі зможуть надіслати свій текст (фото, скан або скріншот із вказаною зворотною адресою) на електронну скриньку Українського радіо (rd@nrcu.gov.ua), або у приватні повідомлення на сторінці Українського радіо у Фейсбук (UA: Українське радіо), або на вайбер – 097-107-107-9. Повідомлення надсилати на одну з адрес, не дублюючи на всі".</p>
      <p>Автори безпомилкових диктантів отримають заохочувальні призи. </p>
      <p>З 12:00 до 12:15 в прямому ефірі Українського радіо Олександр Авраменко проведе роботу над помилками.</p>
      <p><b>Довідка: </b>Вперше радіодиктант єдності написали у 2000 році. Тоді  організатори отримали близько тисячі робіт. Вже через декілька років, учасників стало значно більше. І в 2016 році на перевірку свої диктанти прислали же понад 21 тисяча осіб. Листи надсилають люди різного віку і професій з усіх регіонів України та з-за кордону.  </p>
    </article>
  </body>
</html>