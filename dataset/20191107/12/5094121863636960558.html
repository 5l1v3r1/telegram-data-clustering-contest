<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/lup-za-tri-ctvrte-milionu-po-hromosvodu-vysplhal-do-bytu-a-ukradl-nadity-trezor-20191107.html"/>
    <meta property="og:site_name" content="Deník.cz"/>
    <meta property="article:published_time" content="2019-11-07T12:19:00+00:00"/>
    <meta property="og:title" content="Lup za tři čtvrtě milionu: po hromosvodu vyšplhal do bytu a ukradl naditý trezor"/>
    <meta property="og:description" content="Rovnou celý příruční trezor plný peněz a šperků si odnesl neznámý pachatel na konci června z bytu v prvním patře ve Vaculíkově ulici na brněnské Lesné. Vynaložil přitom velké úsilí, protože do bytu vylezl po hromosvodu."/>
  </head>
  <body>
    <article>
      <h1>Lup za tři čtvrtě milionu: po hromosvodu vyšplhal do bytu a ukradl naditý trezor</h1>
      <address><time datetime="2019-11-07T12:19:00+00:00">07 Nov 2019, 12:19</time> by <a rel="author">Oldřich Haluza</a></address>
      <p>Aby se do bytu dostal, rozbil balkonové dveře. Kriminalisté případ nadále vyšetřují a žádají o pomoc při zjištění totožnosti dvou mužů, kteří byli v době krádeže poblíž místa činu a mohli by jim sdělit důležité informace.</p>
      <p>V trezoru měl pětatřicetiletý majitel finanční hotovost a rodinné šperky. „Pachateli se hodil také tablet a další věci. Škoda je nejméně tři čtvrtě milionu korun,“ řekl policejní mluvčí Bohumil Malášek.</p>
      <figure>
        <img src="https://g.denik.cz/50/ed/brno-bystrc_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/notoricky-obnazovac-opet-zautocil-v-bystrci-ukazoval-penis-zenam-s-kocarky-20191107.html">Notorický obnažovač opět "zaútočil". V Bystrci ukazoval penis ženám s kočárky Přečíst článek ›</a>
      </aside>
      <p>Jeden z mužů, kterého policisté hledají jako svědka, má na pravé ruce výrazné tetování. Druhý muž je nápadný dvěma tejpy také na pravé ruce. Podle zjištění kriminalistů oba svědci jeli tmavým osobním vozem, pravděpodobně značky Volkswagen.</p>
      <figure>
        <img src="https://g.denik.cz/50/29/brno-lesna-vaculikova-ulice-02_denik-630.jpg"/>
      </figure>
    </article>
  </body>
</html>