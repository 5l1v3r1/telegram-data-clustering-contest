<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/07/megerkezett-a-torok-elnok-a-budai-varba-galeria-es-foto-az-ures-belvarosrol"/>
    <meta property="og:site_name" content="infostart"/>
    <meta property="article:published_time" content="2019-11-07T12:58:00+00:00"/>
    <meta property="og:title" content="A török elnök átrobogott Budapesten és megérkezett a budai Várba - galéria"/>
    <meta property="og:description" content="Recep Tayyip Erdogant Orbán Viktor miniszterelnök, valamint Áder János köztársasági elnök fogadta."/>
  </head>
  <body>
    <article>
      <h1>A török elnök átrobogott Budapesten és megérkezett a budai Várba - galéria</h1>
      <address><time datetime="2019-11-07T12:58:00+00:00">07 Nov 2019, 12:58</time> by <a rel="author">Infostart / MTI</a></address>
      <h3>Recep Tayyip Erdogant Orbán Viktor miniszterelnök, valamint Áder János köztársasági elnök fogadta.</h3>
      <p>A török elnök a ferihegyi repülőtérről az M0-s körgyűrűn, az M3-as bevezetőn, majd az Andrássy úton át érkezett a belvárosba, majd Budára csütörtök délelőtt. A Népszava beszámolója szerint tíz óra után egy utca mélységben lezárták a várost a török elnök teljes útvonala mellett, az AFP fotósa meg is örökítette a teljesen üres Andrássy út látványát.</p>
      <figure>
        <iframe data-src="https://twitter.com/MurphyPeterN/status/1192386374994923520?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ezután délután fél kettőig nem érkeztek hírek az elnök látogatásáról, egyelőre fotókat közöltek arról, amint Áder János köztársasági elnök, illetve Orbán Viktor miniszterelnök fogadta.</p>
      <figure>
        <img src="https://infostart.hu/gallery/2019/11/07/megerkezett-recep-tayyip-erdogan-budapestre/001185-1573128855-JirnHcko2raBEfI9rdkM_g.jpg"/>
        <figcaption>
          <a href="https://infostart.hu/galeria/2019/11/07/megerkezett-recep-tayyip-erdogan-budapestre">Megérkezett Recep Tayyip Erdogan Budapestre</a>
        </figcaption>
      </figure>
      <p>Kora délutánra tüntetést szerveztek a török elnök ellen az Oktogonra, a tömegben számos nő piros ruhában volt és Hervin Haláf - a Szíriai Jövő Párt főtitkára és a Demokratikus Tanács egyik vezetője - fotóját tartották a magasba. A politikusnőt a török erőkkel tartó milicisták Szíriában a sofőrjével együtt rángatták ki autójából a Kámeslíje és Manbídzs közötti úton, majd agyonlőtték.</p>
      <p>A tüntetők szerint Törökország a kurdok és más kisebbségek ellen háborús bűnöket követett el, emiatt tiltakoznak. Ezután a budai Várba vonultak, tudósítók szerint néhány százan lehetnek.</p>
      <figure>
        <img src="https://infostart.hu/images/site/articles/inline/2019/11/1573138809-9xzGffpRH_md.jpg"/>
        <figcaption>Résztvevők a Budapest blokádja, Erdogan látogatása ellen címmel meghirdetett demonstráción Budapesten, az Oktogonnál. MTI/Balogh Zoltán</figcaption>
      </figure>
      <figure>
        <img src="https://infostart.hu/images/site/articles/inline/2019/11/1573138754-4oWrpPKfL_md.jpg"/>
        <figcaption>MTI/Balogh Zoltán</figcaption>
      </figure>
      <figure>
        <img src="https://infostart.hu/images/site/articles/inline/2019/11/1573143498-Ktuil3rBo_md.jpg"/>
        <figcaption>Résztvevők a Budapest blokádja, Erdogan látogatása ellen címmel meghirdetett demonstráción Budapesten, a Margit hídon 2019. november 7-én. MTI/Balogh Zoltán</figcaption>
      </figure>
      <p>
        <i>Nyitókép: MTI/Miniszterelnöki Sajtóiroda/Fischer Zoltán</i>
      </p>
    </article>
  </body>
</html>