<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ex-twitter-employees-accused-of-spying-for-saudi-arabia-in-us123.html"/>
    <meta property="og:site_name" content="DoolNews"/>
    <meta property="article:published_time" content="2019-11-07T12:12:00+00:00"/>
    <meta property="og:title" content="അമേരിക്കന്‍ പൗരന്‍മാരുടെ വിവരങ്ങള്‍ ചോര്‍ത്തി സൗദി അറേബ്യ; സൗദി ചാരന്‍മാരായ മുന്‍ ട്വിറ്റര്‍ ജീവനക്കാര്‍ പിടിയില്‍"/>
    <meta property="og:description" content="Saudi Arabia U.S World വാഷിംഗ്ടണ്‍: അന്താരാഷട്രതലത്തില്‍ അടുത്ത നയതന്ത്ര ബന്ധം പുലര്‍ത്തുന്ന രാജ്യങ്ങള്‍ തമ്മില്‍ നടത്തുന്ന ചാരപ്രവര്‍ത്തി തുടര്‍കഥയാവുകയാണ്. ഇസ്രാഈല്‍ കമ"/>
  </head>
  <body>
    <article>
      <h1>അമേരിക്കന്‍ പൗരന്‍മാരുടെ വിവരങ്ങള്‍ ചോര്‍ത്തി സൗദി അറേബ്യ; സൗദി ചാരന്‍മാരായ മുന്‍ ട്വിറ്റര്‍ ജീവനക്കാര്‍ പിടിയില്‍</h1>
      <address><time datetime="2019-11-07T12:12:00+00:00">07 Nov 2019, 12:12</time> by <a rel="author">ന്യൂസ് ഡെസ്‌ക്</a></address>
      <p>വാഷിംഗ്ടണ്‍: അന്താരാഷട്രതലത്തില്‍ അടുത്ത നയതന്ത്ര ബന്ധം പുലര്‍ത്തുന്ന രാജ്യങ്ങള്‍ തമ്മില്‍ നടത്തുന്ന ചാരപ്രവര്‍ത്തി തുടര്‍കഥയാവുകയാണ്. ഇസ്രാഈല്‍ കമ്പനി വാട്‌സ്ആപ്പിലൂടെ ഇന്ത്യന്‍ പൗരന്‍മാരുടെ വിവരങ്ങള്‍ ചോര്‍ത്തിയതിനു പിന്നാലെ സൗദി അറേബ്യ അമേരിക്കന്‍ പൗരന്‍മാരുടെ വിവരങ്ങള്‍ ട്വിറ്ററിലൂടെ ചോര്‍ത്തി എന്നാണ് പുറത്തു വരുന്ന റിപ്പോര്‍ട്ടുകള്‍.</p>
      <p>യു.എസില്‍ സൗദി അറേബ്യ നടത്തിയ ചാരപ്പണിയുടെ വിവരങ്ങളാണ് പുറത്തായിരിക്കുന്നത്. യു.എസിലെ 6000ത്തോളം വരുന്ന ട്വിറ്റര്‍ ഉപയോക്താക്കളുടെ വിവരങ്ങള്‍ മുന്‍ ട്വിറ്റര്‍ ജീവനക്കാരായ സൗദി ഗവണ്‍മെന്റിന്റെ ഏജന്റുമാര്‍ ചേര്‍ന്ന് ചോര്‍ത്തിയെന്ന് വാര്‍ത്താ ഏജന്‍സികള്‍ പറയുന്നു. സൗദി സര്‍ക്കാരിന്റെ വിമര്‍ശകരാണ് ചോര്‍ത്തപ്പെട്ടവരില്‍ അധികവും.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>യു.എസ് പൗരനായ അഹമ്മദ് അബൗനാമോ, സൗദി പൗരനായ അല്‍സബാര എന്നീ ട്വിറ്റര്‍ ജീവനക്കാര്‍ക്കെതിരായും ഇടനിലക്കാരനായി പ്രവര്‍ത്തിച്ച സൗദി പൗരനായ അഹമ്മദ് അല്‍മുതാരി എന്നയാള്‍ക്കുമെതിരെയുമാണ് യു.എസില്‍ കേസന്വേഷണം നടക്കുന്നത്.</p>
      <related>
        <a href="https://www.doolnews.com/saudi-government-obey-wear-shots.html?utm_source=doolnews&amp;utm_medium=related"/>
      </related>
      <p>ഒന്നാം പ്രതിയായ അഹമ്മദ് അബൗനാമോ റിമാന്‍ഡിലാണിപ്പോള്‍. 2015 ഇയാള്‍ക്ക് ട്വിറ്റര്‍ മീഡിയ പാര്‍ട്ടണര്‍ ഷിപ്പിന്റെ ചുമതലയുണ്ടായിരുന്നു. ഈ സമയത്താണ്  ചോര്‍ത്തല്‍ നടന്നത്. അതേ വര്‍ഷം തന്നെ ഇയാള്‍ ജോലി രാജിവെക്കുകയുമുണ്ടായി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>സംഭവത്തിന്റെ ഗൗരവം മനസ്സിലാക്കിയിട്ടുണ്ടെന്നും ട്വിറ്റര്‍ ഉപയോക്താക്കളുെട വിവരങ്ങള്‍ സംരക്ഷിക്കാനുള്ള നടപടികള്‍ സ്വീകരിച്ചിട്ടുണ്ടെന്നുമാണ് ട്വിറ്റര്‍ ഇതിനോട് പ്രതികരിച്ചത്.</p>
      <p>യു.എസുമായി അടുത്ത നയതന്ത്ര ബന്ധമാണ് സൗദി ഭരണകൂടത്തിനിപ്പോഴുള്ളത്. നിലവിലെ റിപ്പോര്‍ട്ടുകളെ കുറിച്ച് ഇരു വിഭാഗവും ഒന്നും പ്രതികരിച്ചിട്ടില്ല.</p>
      <figure>
        <iframe src="https://www.youtube.com/embed/_P7fK1vJB9o" width="560" height="315" data-service="Youtube" scrolling="no"/>
      </figure>
    </article>
  </body>
</html>