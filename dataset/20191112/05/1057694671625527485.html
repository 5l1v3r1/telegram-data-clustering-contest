<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/oikonomia/article/2031403/teli-kikloforias-2020-pii-pernoun-apallagi.html"/>
    <meta property="og:site_name" content="News.gr"/>
    <meta property="article:published_time" content="2019-11-12T05:51:56+00:00"/>
    <meta property="og:title" content="Τέλη κυκλοφορίας 2020: Ποιοι παίρνουν απαλλαγή"/>
    <meta property="og:description" content="Τι ισχύει για τα άτομα με αναπηρία"/>
  </head>
  <body>
    <article>
      <h1>Τέλη κυκλοφορίας 2020: Ποιοι παίρνουν απαλλαγή</h1>
      <address>
        <time datetime="2019-11-12T05:51:56+00:00">12 Nov 2019, 05:51</time>
      </address>
      <h3>Τι ισχύει για τα άτομα με αναπηρία</h3>
      <p>Τα<a href="https://www.news.gr/tag/teli-kikloforias-2020"> τέλη κυκλοφορίας του 2020</a> αναρτήθηκαν στο Taxisnet και οι ιδιοκτήτες ΙΧ θα πρέπει να τα πληρώσουν έως το τέλος Δεκεμβρίου.  Ωστόσο υπάρχουν κάποιες κατηγορίες που δεν θα χρειαστεί να καταβάλουν το αντίτιμο των τελών καθώς απαλλάσσονται από την πληρωμή τους.</p>
      <p>Εκτός από αυτούς που θα επιλέξουν να ακινητοποιήσουν το όχημά τους και να καταθέσουν τις πινακίδες και την άδεια κυκλοφορίας του ΙΧ τους ώστε να μην πληρώσουν τέλη, πλήρη απαλλαγή θα έχουν και φέτος οι γονείς ανήλικων ΑμεΑ. Συγκεκριμένα, το δικαίωμα της απαλλαγής από τέλη κυκλοφορίας των ανηλίκων αναπήρων, δύναται να παραχωρείται στο πρόσωπο που ασκεί τη γονική μέριμνα ή έχει την επιτροπεία του ανήλικου αναπήρου.</p>
      <p>Η απαλλαγή από τα τέλη κυκλοφορίας για την παραχώρηση του δικαιώματος αυτού ισχύει μέχρι και το έτος της ενηλικίωσης του αναπήρου και για ένα μόνο όχημα, έστω και αν το πρόσωπο προς το οποίο παραχωρείται ασκεί τη γονική μέριμνα ή την επιτροπεία σε περισσότερους του ενός ανηλίκους αναπήρους.</p>
      <p>
        <b> Επίσης απαλλάσσονται από το τέλος ταξινόμησης ή τα τέλη κυκλοφορίας αυτοκινήτου ανάπηροι με:</b>
      </p>
      <p>- Πλήρη παράλυση των κάτω ή άνω άκρων ή αμφοτερόπλευρο ακρωτηριασμό αυτών.</p>
      <p>- Σοβαρή κινητική αναπηρία του ενός ή και των δύο κάτω άκρων με ποσοστό αναπηρίας συνολικά 67%.</p>
      <p>- Σοβαρή κινητική αναπηρία του ενός ή και των δύο κάτω άκρων με συμμετοχή του ενός ή και των δύο άνω άκρων, με ποσοστό αναπηρίας συνολικά όχι μικρότερο του 67% από το οποίο το 40% τουλάχιστον από το ένα κάτω άκρο.</p>
      <p>- Ολική και από τους δύο οφθαλμούς τύφλωση, με ποσοστό αναπηρίας 100%.</p>
      <p>- Νοητική καθυστέρηση με δείκτη νοημοσύνης κάτω του 40%.</p>
      <p>- Μεσογειακή αναιμία ή συγγενής αιμορραγική διάθεση (αιμορροφιλία).</p>
      <p>- Δρεπανοκυτταρική ή μικροδρεπανοκυτταρική αναιμία</p>
      <p>- Νεφρική ανεπάρκεια τελικού σταδίου ή μεταμόσχευση νεφρού</p>
      <p>- Αυτισμό, εφ' όσον αυτός συνοδεύεται από επιληπτικές κρίσεις ή πνευματική καθυστέρηση ή οργανικό ψυχοσύνδρομο και, εξαιτίας των παθήσεων αυτών ο παθών έχει καταστεί ανάπηρος, με συνολικό ποσοστό αναπηρίας από 67% και άνω, και είναι ανίκανος για εργασία και έχει ανάγκη βοήθειας.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/oikonomia/article/2025737/teli-kikloforias-2020-pou-tha-kanete-klik-gia-na-ta-dite-ke-na-ta-ektiposete.html"/>
        <a href="https://www.news.gr/oikonomia/article/2025371/anartithikan-sto-taxisnet-ta-teli-kikloforias-tou-2020.html"/>
        <a href="https://www.news.gr/oikonomia/article/2023580/eforia-afta-ine-ta-epidomata-ke-ta-posa-pou-den-bori-na-angixi.html"/>
      </related>
    </article>
  </body>
</html>