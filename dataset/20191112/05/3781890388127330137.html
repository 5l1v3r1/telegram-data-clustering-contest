<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741245"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T05:38:00+00:00"/>
    <meta property="og:title" content="'โฟรตีไนเนอร์ส' พ่าย 'ซีฮอว์กส์' แพ้เกมแรกของซีซั่น "/>
    <meta property="og:description" content="ซาน ฟรานซิสโก โฟร์ตีไนเนอร์ส แพ้เป็นเกมแรกของฤดูกาลหลังชนะมา 8 นัดรวด หลังพ่ายคาบ้านต่อ ซีแอตเติล ซีฮอว์กส์ ในช่วงต่อเวลา 24-27 คะแนน ในเกมคนชนคน เอ็นเอฟแอล เช้าวันอังคารที่ผ่านมา "/>
  </head>
  <body>
    <article>
      <h1>'โฟรตีไนเนอร์ส' พ่าย 'ซีฮอว์กส์' แพ้เกมแรกของซีซั่น </h1>
      <address>
        <time datetime="2019-11-12T05:38:00+00:00">12 Nov 2019, 05:38</time>
      </address>
      <p>
        <b>ซาน ฟรานซิสโก โฟร์ตีไนเนอร์ส แพ้เป็นเกมแรกของฤดูกาลหลังชนะมา 8 นัดรวด หลังพ่ายคาบ้านต่อ ซีแอตเติล ซีฮอว์กส์ ในช่วงต่อเวลา 24-27 คะแนน ในเกมคนชนคน เอ็นเอฟแอล เช้าวันอังคารที่ผ่านมา </b>
      </p>
      <p>ศึกอเมริกันฟุตบอล เอ็นเอฟแอล ช่วงฤดูกาลปกติ ในเกม “มันเดย์ไนต์” เมื่อวันจันทร์ที่ 11 พ.ย. ที่ผ่านมา หรือตรงกับช่วงเช้าวันอังคารตามเวลาประเทศไทย ซาน ฟรานซิสโก โฟร์ตีไนเนอร์ส ทีมฟอร์มแรงในฤดูกาลนี้ ประสบความพ่ายแพ้เป็นครั้งแรกของฤดูกาลนี้ หลังพ่าย ซีแอตเติล ซีฮอว์กส์ คารัง ลีวายส์ สเตเดี้ยม ของตัวเองในช่วงต่อเวลา 24-27 คะแนน หยุดสถิติชนะรวดเอาไว้ที่ 8 เกมติดต่อกัน <br/>    <br/>เกมนี้ ทั้งคู่สู้กันอย่างดุเดือด โดยเจ้าถิ่นต้องไล่ตีเสมอเป็น 24-24 คะแนนในวินาทีสุดท้ายของควอเตอร์ที่ 4 จากการเตะฟิลด์โกล์ของ เชส แม็คลาฟลิน ทำให้ต้องดวลกันต่อในช่วงต่อเวลาพิเศษ โดยทีม “คนตื่นทอง” มีโอกาสชนะเมื่อได้เตะฟิลด์โกล์ระยะ 47 หลา แต่ แม็คลาฟลิน หวดพลาดเป้าไปอย่างเหลือเชื่อ ก่อนที่ทีมเยือนจะมาน็อคเจ้าถิ่นได้สำเร็จ จากการเตะฟิลด์โกล์ระยะ 40 หลาของ เจสัน มายเยอร์ส ในช่วงท้ายของการต่อเวลา เพิ่มสถิติให้ ซีฮอว์กส์ เป็นชนะ 8 แพ้ 2 รั้งอันดับ 2 ของกลุ่ม เอ็นเอฟซี เวสต์ ส่วน โฟร์ตีไนเนอร์ส สถิติอยู่ที่ชนะ 8 แพ้ 1 รั้งจ่าฝูงของกลุ่มเดียวกัน     <br/><br/>เครดิตภาพ : AP</p>
    </article>
  </body>
</html>