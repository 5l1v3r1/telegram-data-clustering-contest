<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yalnizlik-rekoru-kiran-unluler-haber-fotograf-2218642"/>
    <meta property="og:site_name" content="Posta"/>
    <meta property="article:published_time" content="2019-11-12T05:01:24+00:00"/>
    <meta property="og:title" content="Yalnızlık rekoru kıran ünlüler"/>
    <meta property="og:description" content="Büyük aşklar yaşayıp ayrılığın ardından hayatına kimseyi istemeyen ünlülerimiz..."/>
  </head>
  <body>
    <article>
      <h1>Yalnızlık rekoru kıran ünlüler</h1>
      <address>
        <time datetime="2019-11-12T05:01:24+00:00">12 Nov 2019, 05:01</time>
      </address>
      <h3>Büyük aşklar yaşayıp ayrılığın ardından hayatına kimseyi istemeyen ünlülerimiz...</h3>
      <figure>
        <img src="https://i.pstimaj.com/img/78/700x0/5dca357cae298b826afbee4f"/>
      </figure>
      <h4>Nebahat Çehre: 26 yıl</h4>
      <p>1976’da merhum iş insanı Yavuz Demir, 1967’de ise oyuncu-yönetmen Yılmaz Güney ile evlilik yapan Nebahat Çehre <b>“1993 yılından bu yana yalnızım. Ailem, arkadaşlarım, güzel bir çevrem var. Çok mutluyum”</b> dedi. Sanatçı 26 yıldır yalnız.</p>
      <figure>
        <img src="https://i.pstimaj.com/img/78/700x0/5dca35abae298b826afbee52"/>
      </figure>
      <h4>Emel Sayın: 19 yıl</h4>
      <p>1979’da Selçuk Aslan, 1986’da ise Amerikalı David Younnes ile nikah masasına oturmuştu. Amerikalı eşinden 1999’da boşanan Emel Sayın’ın adı 2000 yılından bu yana hiç kimseyle anılmadı. 19 yıldır yalnız olduğunu söyleyen sanatçı<b> “Evlenmeyi ya da bir sevgili düşünmüyorum. Öyle mutlu ve huzurluyum ki, yeni bir kişiye üşeniyorum”</b> diyor.</p>
      <figure>
        <img src="https://i.pstimaj.com/img/78/700x0/5dca35d266a97c22c7400c10"/>
      </figure>
      <h4>Yıldız Tilbe: 17 yıl</h4>
      <p>Beş yıl evli kaldığı Güngör Karahan’dan 1989’da boşanan Yıldız Tilbe, 2002’de aşka kapılarını kapattı. 17 yıldır yalnız olan sanatçı yalnızlığının nedenini şöyle açıklamıştı:</p>
      <p>
        <b>“Aşık oldum, ama benim değildi. O kadar üzüldüm ki, hastanelik oldum. Sonra unutmak için çabaladım ve başardım. Bir daha aşkı aramadım.”</b>
      </p>
      <figure>
        <img src="https://i.pstimaj.com/img/78/700x0/5dca35f266a97c2374f7d5ac"/>
      </figure>
      <h4>Sezen Aksu: 13 yıl</h4>
      <p>Dört evlilik yapan Sezen Aksu en son iş insanı Önder Fırat ile büyük bir aşk yaşamıştı. ilişkileri beş yıl sürdü. Aşk şarkılarının efsane ismi Sezen Aksu 2006’daki ayrılığın ardından aşka kapılarını kapattı. Kalbini 13 yıldır kimse çalamadı.</p>
      <figure>
        <img src="https://i.pstimaj.com/img/78/700x0/5dca360366a97c22c8f09861"/>
      </figure>
      <h4>Hülya Avşar: 10 yıl</h4>
      <p>İlk eşi Mehmet Tecirli ile 1982-1983, ikinci eşi Kaya Çilingiroğlu ile 1997-2005 yılları arasında evli kaldı. 2006’dan 2009’a kadar Sadettin Saran ile büyük aşk yaşadı. Ayrılığın ardından hayatına kimseyi istemedi. 10 yıldır yalnız olan Hülya Avşar <b>“Genç sevgili istemem. Öğrenmeyi, gelişmeyi seviyorum. Bu da benden küçüklerle mümkün değil. erkeğin zekası, kültürü her şeyden önemli”</b> diyor.</p>
      <p>
        <b>Müge Dağıstanlı/ POSTA</b>
      </p>
    </article>
  </body>
</html>