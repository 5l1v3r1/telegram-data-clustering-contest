<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/kompaniya-ahmetova-zakrivaje-merezhu-supermarketiv-brusnichka-639296.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T05:09:05+00:00"/>
    <meta property="og:title" content="Компанія Ахметова закриває мережу супермаркетів «Брусничка»"/>
    <meta property="og:description" content="«Брусничка» втратила пів сотні магазинів на окупованих територіях та заборгувала понад 1 мільярд гривень"/>
  </head>
  <body>
    <article>
      <h1>Компанія Ахметова закриває мережу супермаркетів «Брусничка»</h1>
      <address>
        <time datetime="2019-11-12T05:09:05+00:00">12 Nov 2019, 05:09</time>
      </address>
      <h4>«Брусничка» втратила пів сотні магазинів на окупованих територіях та заборгувала понад 1 мільярд гривень</h4>
      <p>Компанія «Український Рітейл», що входить до групи СКМ Ріната Ахметова, закриває мережу супермаркетів «Брусничка» через втрату магазинів на окупованих територіях та заборгованість у понад 1 мільярд гривень.</p>
      <p>Про це заявив генеральний директор «Українського Рітейла» Євген Хворостянко, в інтерв’ю <a href="https://nv.ua/ukr/biz/consmarket/kompaniya-ahmetova-virishila-zakriti-merezhu-magaziniv-brusnichka-u-chomu-prichina-50052712.html?fbclid=IwAR3Pdc6gsL4Fogw3dwMXCOgTSD6IoDcAvkmkJzfHOi4G9ixBTB0SYYHe-1U">НВ</a>.</p>
      <p>«З моменту початку воєнного конфлікту на Донбасі «Український рітейл» позбувся 53 магазинів, що залишилися на непідконтрольній території. Це були найбільші магазини в мережі «Брусничка», вони приносили 80% всього прибутку», — говорить Хворостянко.</p>
      <p>Зазначається, що спочатку «Брусничка» переїхала і спробувала розвиватися у Дніпрі, але через високу конкуренцію ідея провалилась.</p>
      <p>Заборгованість компанії становить 1,098 млрд грн, сказано в ухвалі суду. Банкам компанія винна близько 186 млн грн, співробітникам — 6,5 млн грн. Але найбільша заборгованість, в розмірі 652 млн грн у ритейлера перед постачальниками.</p>
      <p>Повідомляється, що активів компанії не вистачить, щоб розрахуватися з усіма боргами. Балансова вартість активів «Українського рітейлу» становить близько 223 млн грн, а розмір дебіторської заборгованості — близько 34 млн грн.</p>
      <p>Зазначимо, що «Брусничк»а — це друга українська мережа після «Амстора» Вадима Новинського, яка закривається після початку війни на Донбасі. 3 жовтня Господарський суд Дніпропетровської області визнав банкрутом ТОВ «Торгівельний будинок «Амстор» і відкрив ліквідаційну процедуру.</p>
      <p>До слова, «Медіа Група Україна» Ріната Ахметова <a href="https://glavcom.ua/news/ahmetov-nareshti-zvazhivsya-oligarh-zapuskaje-novinniy-telekanal--638604.html">запускає новинний канал «Україна 24»</a>.</p>
      <related>
        <a href="https://glavcom.ua/economics/finances/u-sviti-pobilshalo-dolarovih-milyarderiv-sered-nih-semero-ukrajinciv-639045.html"/>
        <a href="https://glavcom.ua/economics/finances/grupa-dtek-vpershe-v-istoriji-ukrajinskogo-biznesu-rozmistila-zeleni-jevroobligaciji-638086.html"/>
        <a href="https://glavcom.ua/economics/finances/ahmetov-mozhe-perekuriti-fiskalna-ataka-na-oligarha-zirvana-630273.html"/>
      </related>
    </article>
  </body>
</html>