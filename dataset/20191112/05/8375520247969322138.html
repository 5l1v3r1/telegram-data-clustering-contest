<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-16-vorozhih-obstriliv-odnogo-biycya-zsu-poraneno-639303.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T05:23:03+00:00"/>
    <meta property="og:title" content="Доба на Донбасі: 16 ворожих обстрілів, одного бійця ЗСУ поранено"/>
    <meta property="og:description" content="Окупанти стріляли із заборонених мінометів, гранатометів, великокаліберних кулеметів та іншої стрілецької зброї"/>
  </head>
  <body>
    <article>
      <h1>Доба на Донбасі: 16 ворожих обстрілів, одного бійця ЗСУ поранено</h1>
      <address>
        <time datetime="2019-11-12T05:23:03+00:00">12 Nov 2019, 05:23</time>
      </address>
      <h4>Окупанти стріляли із заборонених мінометів, гранатометів, великокаліберних кулеметів та іншої стрілецької зброї</h4>
      <p>У понеділок, 11 листопада, бойовики на Донбасі 16 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 та 120 мм, гранатометів, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» російські окупаційні війська здійснили сім обстрілів:</p>
      <ul>
        <li>біля Гнутового – з мінометів калібру 82 мм та стрілецької зброї;</li>
        <li>неподалік Верхньоторецького – зі станкових протитанкових гранатометів та великокаліберних кулеметів;</li>
        <li>у районі Богданівки (поза межами ділянки розведення) та Широкиного – зі стрілецької зброї;</li>
        <li>двічі біля Красногорівки – з СПГ, автоматичних гранатометів та великокаліберних кулеметів;</li>
        <li>неподалік Старогнатівки – зі стрілецької зброї та підствольних гранатометів.</li>
      </ul>
      <p>В районі відповідальності оперативно-тактичного угруповання «Північ» зафіксовано дев’ять ворожих обстрілів:</p>
      <ul>
        <li>три біля Луганського – зі станкових протитанкових і автоматичних гранатометів та великокаліберних кулеметів;</li>
        <li>поблизу Оріхового – з підствольних гранатометів та стрілецької зброї;</li>
        <li>чотири неподалік Південного – з мінометів калібру 82 мм, стрілецької зброї та ручних протитанкових гранатометів;</li>
        <li>біля Новолуганського – з мінометів калібру 120 мм та великокаліберних кулеметів.</li>
      </ul>
      <p>Вчора, 11 листопада, внаслідок обстрілів поранень зазнав один військовослужбовець Об'єднаних сил. З початку цієї доби російські окупаційні війська вогневої активності не проявляли.</p>
      <related>
        <a href="https://glavcom.ua/news/zelenskiy-maje-vidpovisti-chomu-yogo-radnik-robit-ukrajinu-vinnoyu-u-viyni-na-donbasi-gerashchenko--639155.html"/>
        <a href="https://glavcom.ua/news/misiya-obsje-vidzvituvala-pro-pochatok-rozvedennya-sil-u-petrivskomu-638898.html"/>
        <a href="https://glavcom.ua/country/politics/rozvedennja-sil-na-donbasi-ne-priskorit-zustrich-v-normandskomu-formati-ar-jev-638877.html"/>
      </related>
    </article>
  </body>
</html>