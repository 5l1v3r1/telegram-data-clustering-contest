<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ambreiaj-nou-reconditionat-174277.html"/>
    <meta property="og:site_name" content="Auto Bild"/>
    <meta property="article:published_time" content="2019-11-12T05:00:07+00:00"/>
    <meta property="og:title" content="Cum afli dacă ai cumpărat un ambreiajul nou sau recondiționat?"/>
    <meta property="og:description" content="În articolul ce urmează vă arătăm la ce trebuie să fiți atenți pentru a identifica dacă ați achiziționat un ambreiaj nou sau recondiționat."/>
  </head>
  <body>
    <article>
      <h6 class="kicker">Practic</h6>
      <h1>Cum afli dacă ai cumpărat un ambreiajul nou sau recondiționat?</h1>
      <address><time datetime="2019-11-12T05:00:07+00:00">12 Nov 2019, 05:00</time> by <a rel="author">Auto Bild Romania</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/cutie.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/piesa.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/placa-presiune.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/placa-presiune-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/disc-ambreiaj.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ambreiaj.jpg"/>
        </figure>
      </slideshow>
      <p>
        <b>Atunci când achiziționați un ambreiaj nou pentru vehiculul dumneavoastră, aveți șanse să nimeriți un produs refurbished. În continuare vă arătăm la ce trebuie să fiți atenți pentru a identifica dacă piesa cumpărată este într-adevăr nouă sau recondiționată.</b>
      </p>
      <p>Mai mulți producători de piese auto oferă și opțiunea achiziționării unor componente recondiționate. În teorie, acestea ar trebui să funcționeze la parametri unei piese noi. De asemenea, trebuie să luam în considerare faptul că aceste componente necesită mult mai puține resurse pentru a fi recondiționate, deci sunt mai prietenoase cu mediul înconjurător.</p>
      <p>Din fericire, compania Valeo, unul dintre cei mai mari producători de piese auto din lume, ne arată cu exactitate la ce trebuie să fim atenți atunci când achiziționăm un ambreiaj construit sau recondiționat în uzina acestora.</p>
      <p>Cel puțin în cazul kiturilor de ambreiaj pentru autobuze sau camioane, producătorul francez oferă aceeași garanție de doi ani fără limită de kilometri.</p>
      <p>Așadar, am aflat că nu ar trebui să existe diferențe calitative între cele două piese, dar cum reușim să identificăm dacă o piesă a fost recondiționată?</p>
      <p>În primul rând, componentele refurbished apar în cataloagele producătorului cu indicativul REMANUFACTURED. De asemenea, cutiile produselor recondiționate dispun de simbolul unui produs înlocuit în service.</p>
      <figure>
        <img src="https://www.auto-bild.ro/wp-content/uploads/2019/11/cutie.jpg"/>
      </figure>
      <p>Nu trebuie să vă faceți griji dacă nu mai dispuneți de cutia kitului de ambreiaj. Există un simbol printat chiar pe discul de ambreiaj sau pe placa de presiune prin care aflați dacă piesa este nouă sau recondiționată.</p>
      <figure>
        <img src="https://www.auto-bild.ro/wp-content/uploads/2019/11/piesa.jpg"/>
      </figure>
      <p>Dacă nici acum nu sunteți convinși ce tip de piesă aveți, puteți cerceta în interiorul acesteia. Kiturile de ambreiaj refurbished dispun de un inel metalic de sprijin pentru placa de presiune, acesta este necesar în timpul procesului de recondiționare. În cazul pieselor noi, acesta nu există.</p>
      <figure>
        <img src="https://www.auto-bild.ro/wp-content/uploads/2019/11/placa-presiune.jpg"/>
      </figure>
      <p>După recondiționare, placa de presiune trebuie să fie echilibrată. Această operațiune necesită mai multe puncte de echilibrare. Piesele noi dispun de un singur astfel de punct sau chiar de niciunul.</p>
      <figure>
        <img src="https://www.auto-bild.ro/wp-content/uploads/2019/11/placa-presiune-2.jpg"/>
      </figure>
      <p>În cazul discului de ambreiaj, trebuie să identificăm simbolul refurbished (VES). Cu toate acestea, în cazul discului de ambreiaj, este mai dificilă diferențierea tipului de piesă. Cele două piese au multe elemente în comun. Ambele dispun de aceeași suprafață nouă de frecare și sunt asamblate în același mod.</p>
      <figure>
        <img src="https://www.auto-bild.ro/wp-content/uploads/2019/11/disc-ambreiaj.jpg"/>
      </figure>
      <p>Kiturile de ambreiaj recondiționate pot fi echipate cu arcuri noi sau reutilizate. Diferențele dintre acestea sunt minime, uneori fiind aproape imposibil de identificat.</p>
      <p>Rulmentul de presiune nu poate fi recondiționat. Din această cauză, atât ambreiajele recondiționate, cât și cele noi sunt echipate cu un rulment de presiune nou.</p>
      <p>Sursa: Valeo</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/practic/caldura-in-masina-eco-173605.html"/>
        <a href="https://www.auto-bild.ro/practic/cum-salvam-sistemul-de-climatizare-171207.html"/>
        <a href="https://www.auto-bild.ro/practic/baterie-scumpa-169934.html"/>
      </related>
    </article>
  </body>
</html>