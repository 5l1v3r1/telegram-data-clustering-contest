<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nardepa-vid-slugi-narodu-medyanika-dopitali-cherez-skandalne-listuvannya-v-radi-639298.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T05:50:11+00:00"/>
    <meta property="og:title" content="Нардепа від «Слуги народу» Медяника допитали через скандальне листування в Раді"/>
    <meta property="og:description" content="Генпрокуратура продовжує розслідувати справу про можливе втручання нардепа у роботу органів прокуратури"/>
  </head>
  <body>
    <article>
      <h1>Нардепа від «Слуги народу» Медяника допитали через скандальне листування в Раді</h1>
      <address>
        <time datetime="2019-11-12T05:50:11+00:00">12 Nov 2019, 05:50</time>
      </address>
      <h4>Генпрокуратура продовжує розслідувати справу про можливе втручання нардепа у роботу органів прокуратури</h4>
      <p>Генеральна прокуратура України допитала народного депутата від «Слуги народу» В'ячеслава Медяника.</p>
      <p>Про це розповів заступник голови комітету з питань організації державної влади Олександр Качура.</p>
      <p>За його словами, ГПУ продовжує розслідувати справу про можливе втручання нардепа у роботу органів прокуратури.</p>
      <p>«Щодо Медяника, в цьому питанні поставлять крапку вже правоохоронні органи. Зареєстроване провадження, проводять процесуальні дії, його викликали на допит. Бо це начебто ознаки корупції, тут з точки зору лінгвістичної, дуже спірно. Це вже не листування з дівчиною, це листування про діяльність правоохоронного органу», – заявив Качур.</p>
      <p>Нагадаємо, Спеціалізована антикорупційна прокуратура кваліфікує резонансне листування депутата Верховної Ради від «Слуги народу» В'ячеслава Медяника, в якому він обговорював, як вирішити питання з прокурорами, як <a href="https://glavcom.ua/news/stalo-vidomo-yak-antikorupciyna-prokuratura-kvalifikuvala-listuvannya-nardepa-medyanika-635300.html">зловживання впливом. </a></p>
      <p>Як повідомлялось, раніше генпрокурор Руслан Рябошапка повідомив, що <a href="https://glavcom.ua/news/gpu-provodit-perevirku-shchodo-perepiski-deputata-vid-slugi-narodu-634219.html">ГПУ проводить перевірку у зв'язку з листуванням Медяника</a>. Зокрема в листуванні називалося прізвище заступника генпрокурора Віктора Трепака.</p>
      <p>Як згодом повідомив голова фракції «Слуга народу» Давид Арахамія, депутат Медяник у телефонному листуванні намагався посприяти розслідуванню кримінальних справ.</p>
      <p>Раніше <a href="https://glavcom.ua/ru/news/deputat-medyanik-iz-slugi-naroda-rukovodit-prokuraturoy-pryamo-iz-verhovnoy-rady-spiker-otreagiroval-na-skandal-633335.html">журналісти сфотографували листування</a> члена комітету з правоохоронної діяльності Медяника в телефоні, де політик вказував, що працював «у зв'язці» з генпрокуратурою і дізнавався про встановлення нових лобістів. Нардеп пообіцяв «порішати» питання з правоохоронними органами.</p>
      <p>До того, як стати народним депутатом, В'ячеслав Медяник займався будівельним бізнесом у Дніпрі.</p>
      <footer>Джерело: <a href="https://www.rbc.ua/">РБК-Україна</a></footer>
      <related>
        <a href="https://glavcom.ua/news/stalo-vidomo-yak-antikorupciyna-prokuratura-kvalifikuvala-listuvannya-nardepa-medyanika-635300.html"/>
        <a href="https://glavcom.ua/news/nardep-medyanik-namagavsya-pospriyati-rozsliduvannyu-kriminalnih-sprav-u-telefonnomu-listuvanni-arahamiya-634760.html"/>
        <a href="https://glavcom.ua/news/zmi-znayshli-u-rodini-nardepa-dubinskogo-24-kvartiri-ta-17-avtomobiliv-639292.html"/>
      </related>
    </article>
  </body>
</html>