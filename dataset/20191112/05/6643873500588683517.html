<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/LAXOEx/nytt-kokevarsel-sendt-ut-for-hele-soere-askoey"/>
    <meta property="og:site_name" content="Bergens Tidende"/>
    <meta property="article:published_time" content="2019-11-12T05:39:40+00:00"/>
    <meta property="og:title" content="Nytt kokevarsel sendt ut for hele søre Askøy"/>
    <meta property="og:description" content="Klokken 05.58 tirsdag morgen ble det sendt ut et nytt kokevarsel fra Askøy kommune."/>
  </head>
  <body>
    <article>
      <h1>Nytt kokevarsel sendt ut for hele søre Askøy</h1>
      <h2>Klokken 05.58 tirsdag morgen ble det sendt ut et nytt kokevarsel fra Askøy kommune.</h2>
      <address><time datetime="2019-11-12T05:39:40+00:00">12 Nov 2019, 05:39</time> by <a rel="author">Arne Edvardsen</a></address>
      <p>Ifølge Stig Juvik som sitter på vakttelefon for <a href="https://askoy.kommune.no/kommunalavdeling-teknisk/fagavdeling-teknisk/seksjon-vann-og-avlop">vann og avløp i Askøy kommune </a>gjelder kokevarselet hele søre delen av Askøy.</p>
      <p>– Alle som er tilknyttet Kleppe vannverk blir varslet om at vannet må kokes. Det er problemer ved renseanlegget på Kleppe, men det er ikke funnet noe bakterielt. Dette er kun for å være på den sikre siden, sier Juvik.</p>
      <figure>
        <img src="https://images.sacdn.no/v2/images/63233bf4-c7f7-4b99-9dbe-dc8f7c4def9a?fit=crop&amp;h=696&amp;w=874&amp;s=46a3832913d0805bccfcd16eca2d75d5d453e31c"/>
        <figcaption>VARSEL: Dette varselet mottok abonnenter på hele søre Askøy tidlig tirsdag morgen.</figcaption>
      </figure>
      <p>Kokevarselet gjelder for alle som bor fra Framo-anlegget i Florvåg, Kleppestø, Strusshamn, Marikoven, Follese, Hetlevik og Juvik.</p>
      <p>Deler av rensefilteret har trolig vært ute av drift 2–3 timer i natt.</p>
      <p>– Noe av vannet har gått utenfor filteret, bekrefter Anton Bøe, leder for vann- og avløpsetaten i Askøy kommune.</p>
      <h3>Ingen funn så langt</h3>
      <p>På Askøy kommune <a href="https://askoy.kommune.no/nyheter/kokevarsel-for-kleppe-vannverk">sin nettside</a> står det at det er flere barrierer som renser vannet i et renseanlegg, og at ett av disse sviktet ved Kleppe vannverk natt til tirsdag.</p>
      <p>– Vi har ingen funn av bakerier, men vannprøver blir nå analysert, opplyser Bøe.</p>
      <p>Vannprøvene er tatt tirsdag. De blir nå dyrket frem og analyst. Askøy kommune får ikke svar på dem før onsdag. Frem til det vil kokevarselet blir opprettholdt.</p>
      <h3>Vanntanker til helsetun</h3>
      <p>Mellom 12.000 og 15.000 er omfattet av kokevarselet. Abonnenter knyttet til vannverket ved Ingrersvann er ikke berørt.</p>
      <p>Askøy kommune har kjørt ut vanntanker til Askøy helsetun, slik at de har ekstra rent vant, opplyser Bøe.</p>
      <p><a href="https://www.bt.no/nyheter/lokalt/i/4qrkao/vannkrisen-paa-askoey-epidemien-er-like-stor-i-dag-som-i-gaar">I sommer ble Askøy rammet</a> av en vannskandale der flere tusen mennesker ble syke etter å ha drukket infisert vann. To dødsfall ble også knyttet til vannforurensningen.</p>
      <related>
        <h4>Les også</h4>
        <a href="https://www.bt.no/nyheter/lokalt/i/qLeBge/roy-stoler-ikke-lenger-paa-askoey-kommune-naa-henter-han-drikkevannet-si"/>
        <a href="https://www.bt.no/nyheter/lokalt/i/8mV7EG/fylkeslegen-ettaaring-som-doede-fikk-forsvarlig-helsehjelp"/>
        <a href="https://www.bt.no/nyheter/lokalt/i/zG9j0K/her-maa-du-koke-vannet-og-slik-skal-du-gjoere-det"/>
        <a href="https://www.bt.no/nyheter/lokalt/i/Opq23w/vannkrisen-har-snudd-askoey-politikken-paa-hodet"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
        <a href="https://www.bt.no/kultur/i/pLxe6j/det-er-ingen-behagelig-lesning"/>
        <a href="https://www.bt.no/nyheter/lokalt/i/AdBqex/elev-alvorlig-skadet-etter-bading-paa-skoletur"/>
        <a href="https://www.bt.no/sport/i/zGzJMO/en-seier-er-en-seier-det-gjoer-alltid-uken-litt-bedre"/>
        <a href="https://www.bt.no/btmeninger/kommentar/i/QoXAeQ/selvfoelgelig-kan-vi-ikke-stole-paa-denne-mannen"/>
        <a href="https://www.bt.no/innenriks/i/EWXMxl/mann-doemt-i-hoeyesterett-for-medvirkning-til-overgrep-mot-barn"/>
      </related>
      <ol>
        <li>
          <a href="https://www.bt.no/tag/Ask%C3%B8y_kommune">Askøy kommune</a>
        </li>
        <li>
          <a href="https://www.bt.no/tag/Vann_og_avl%C3%B8p">Vann og avløp</a>
        </li>
      </ol>
    </article>
  </body>
</html>