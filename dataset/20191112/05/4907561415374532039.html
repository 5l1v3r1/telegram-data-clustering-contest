<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/alina-boz-hayatim-boyunca-evleneyim-ve-guzel-bir-ailem-olsun-istedim-haber-fotograf-2218650"/>
    <meta property="og:site_name" content="Posta"/>
    <meta property="article:published_time" content="2019-11-12T05:31:07+00:00"/>
    <meta property="og:title" content="Alina Boz: Hayatım boyunca evleneyim ve güzel bir ailem olsun istedim"/>
    <meta property="og:description" content="‘Elimi Bırakma’ dizisinde rol alan Alina Boz, InStyle Türkiye’nin kasım sayısı için objektif karşısına geçti. Sezen Aksu’nun oğlu Mithat Can Özer’le uzun süredir birlikte olan genç oyuncu, “Hayatım boyunca evleneyim ve güzel bir ailem olsun istedim” diye konuştu."/>
  </head>
  <body>
    <article>
      <h1>Alina Boz: Hayatım boyunca evleneyim ve güzel bir ailem olsun istedim</h1>
      <address>
        <time datetime="2019-11-12T05:31:07+00:00">12 Nov 2019, 05:31</time>
      </address>
      <h3>‘Elimi Bırakma’ dizisinde rol alan Alina Boz, InStyle Türkiye’nin kasım sayısı için objektif karşısına geçti. Sezen Aksu’nun oğlu Mithat Can Özer’le uzun süredir birlikte olan genç oyuncu, “Hayatım boyunca evleneyim ve güzel bir ailem olsun istedim” diye konuştu.</h3>
      <figure>
        <img src="https://i.pstimaj.com/img/78/700x0/5dca42c0ae298b8bb33282c9"/>
      </figure>
      <p>Alina Boz, InStyle Türkiye’nin kasım sayısında Rusya’da başlayıp Türkiye’de devam eden hayatını ve hayallerini anlattı.</p>
      <p>İlkokula kadar Rusya’da yaşayan ünlü oyuncu çocukluk yıllarından şöyle bahsetti:</p>
      <p>
        <b>“Aklıma iki farklı çocukluk geliyor. Birisi Rusya’da yaşadığım, diğeri ise Türkiye’deki. İkisinin de ortak özelliği sokakta geçmesi. Rusya’da köy gibi bir yerde yaşıyorduk, mahalle kültürüyle büyüdüm.</b>
      </p>
      <figure>
        <img src="https://i.pstimaj.com/img/78/700x0/5dca42c166a97c2c31d4f107"/>
      </figure>
      <h4>'Gece yarılarına kadar sokakta gezer, bisiklete binerdik'</h4>
      <p>
        <b>Çok yaratıcı bir çocukluk geçirdim. Telefon yoktu, teknoloji gelişmemişti. Buraya geldiğimde de bu durum çok değişmedi. Gece yarılarına kadar sokakta gezer, bisiklete binerdik. Okulum ve evim çok yakındı. Özgür çocuklardık.”</b>
      </p>
      <figure>
        <img src="https://i.pstimaj.com/img/78/700x0/5dca42c0ae298b8bb48fc943"/>
      </figure>
      <h4>'Eskiden arkadaşlarımla fotoğraflarımın altında makara yaparken artık yapamıyorum'</h4>
      <p>Alina Boz, “İnsanın Instagram’da 2 milyon takipçisi olması nasıl bir şey” sorusuna ise <b>“Düşününce farklı bir şey gibi geldiğini biliyorum ama gerçekten çok büyük bir farkı yok. Eskiden arkadaşlarımla fotoğraflarımın altında makara yaparken artık yapamıyorum. Tek fark bu herhalde. Bir noktadan sonra yazılanları okuyamıyorsun zaten. Destek veren, motive eden de çok”</b> diye yanıt verdi.</p>
      <figure>
        <img src="https://i.pstimaj.com/img/78/700x0/5dca42c066a97c2b8b3c98f7"/>
      </figure>
      <h4>'Hayatta beni en mutlu edecek şey kendi ailemi kurmak olur'</h4>
      <p>Sezen Aksu’nun oğlu Mithat Can Özer’le gözlerden uzak bir ilişki yaşayan 21 yaşındaki oyuncu, en büyük hayalini de açıkladı:</p>
      <p>
        <b>“Hayatta beni en mutlu edecek şey ailemin sağlıklı olması ve kendi ailemi kurmak olur. Hayatım boyunca evleneyim ve güzel bir ailem olsun istedim. Ama böyle şeyler kısmet. Elle tutulur bir şey istiyorsan senaryo yazmak diyebilirim.”</b>
      </p>
      <figure>
        <img src="https://i.pstimaj.com/img/78/700x0/5dca42c066a97c2b8a7a16d3"/>
      </figure>
      <h4>'Mutfakla aram sıfır'</h4>
      <p>Alina Boz, <b>“Mutfakla aranız nasıl”</b> sorusuna <b>“Sıfır! Güzel yumurta yaparım, isterseniz tarifini vereyim! Ama bir ara vegan yemekler yapmayı öğrenmek istiyorum”</b> yanıtını verdi.</p>
    </article>
  </body>
</html>