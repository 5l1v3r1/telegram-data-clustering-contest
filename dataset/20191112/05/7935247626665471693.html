<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-korkutan-yangin-yurekler-agza-geldi-214842h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T05:33:02+00:00"/>
    <meta property="og:title" content="Bursa'da korkutan yangın! Yürekler ağza geldi..."/>
    <meta property="og:description" content="Bursa'nın Osmangazi ilçesinde hurdalıkta çıkan yangın, yakında bulunan yerleşim yerlerine sıçramadan söndürüldü."/>
  </head>
  <body>
    <article>
      <h1>Bursa'da korkutan yangın! Yürekler ağza geldi...</h1>
      <h2>Bursa'nın Osmangazi ilçesinde hurdalıkta çıkan yangın, yakında bulunan yerleşim yerlerine sıçramadan söndürüldü.</h2>
      <address>
        <time datetime="2019-11-12T05:33:02+00:00">12 Nov 2019, 05:33</time>
      </address>
      <p>Demirtaş Mahallesi Demirtaşyolu Caddesindeki bir hurdalıkta henüz belirlenemeyen sebeple yangın çıktı.</p>
      <p>Haber verilmesi üzerine olay yerine çok sayıda itfaiye ekibi sevk edildi. Hurdalıkta bulunan plastiklerin yanmasıyla yangın büyüdü ve zaman zaman patlama sesleri duyuldu.</p>
      <p>Bursa Büyükşehir Belediyesi İtfaiye ekipleri, alevlerin yakınlardaki yerleşim yerlerine sıçramaması için yoğun çaba gösterdi.</p>
      <p>Yaklaşık 1 saatlik çalışmanın ardından kontrol altına alınan yangın söndürüldü. Yangın dolayısıyla çevreye yoğun duman yayılırken, sağlık ekipleri dumandan etkilenmelere karşı hazır bekletildi.</p>
      <p>Olay nedeniyle trafiğe kapatılan yol, itfaiye ekiplerinin çalışmasını tamamlamasının ardından tekrar açıldı.</p>
    </article>
  </body>
</html>