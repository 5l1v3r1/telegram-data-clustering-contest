<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/sports/news/kerala-beat-manipur-in-syed-mushtaq-ali-trophy"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T14:19:00+00:00"/>
    <meta property="og:title" content="സയ്യിദ് മുഷ്താഖ് അലി ട്രോഫി; കേരളത്തിന് ജയം"/>
    <meta property="og:description" content="തിരുവനന്തപുരം: സയ്യിദ് മുഷ്താഖ് അലി ട്രോഫിയിൽ മണിപ്പൂരിനെതിരേ കേരളത്തിന് ജയം. മണിപ്പൂരിനെ 75 റൺസിനാണ് കേരളം തകർത്തത്. കേരളം ഉയർത്തിയ 150 റൺസ് വിജയലക്ഷ്യം പിന്തുടർന്ന മണിപ്പൂരിന് ഏഴു വിക്കറ്റ് നഷ്ടത്തിൽ 74 റൺസെടുക്കാനേ..."/>
  </head>
  <body>
    <article>
      <h1>സയ്യിദ് മുഷ്താഖ് അലി ട്രോഫി; കേരളത്തിന് ജയം</h1>
      <address><time datetime="2019-11-12T14:19:00+00:00">12 Nov 2019, 14:19</time> by <a rel="author" href="http://anweshanam.com/author/veena" target="_blank">veena</a></address>
      <p>തിരുവനന്തപുരം: സയ്യിദ് മുഷ്താഖ് അലി ട്രോഫിയിൽ മണിപ്പൂരിനെതിരേ കേരളത്തിന് ജയം. മണിപ്പൂരിനെ 75 റൺസിനാണ് കേരളം തകർത്തത്. കേരളം ഉയർത്തിയ 150 റൺസ് വിജയലക്ഷ്യം പിന്തുടർന്ന മണിപ്പൂരിന് ഏഴു വിക്കറ്റ് നഷ്ടത്തിൽ 74 റൺസെടുക്കാനേ സാധിച്ചുള്ളൂ. ബേസിൽ തമ്പി, ജലജ് സക്സേന, എന്നിവരടങ്ങിയ കേരള ബൗളർമാരെല്ലം കണിശതയോടെ പന്തെറിഞ്ഞെങ്കിലും നാല് ഓവറിൽ വെറും അഞ്ചു റൺസ് മാത്രം വഴങ്ങി നാലു വിക്കറ്റ് വീഴ്ത്തിയ സുദേശൻ മിഥുന്റെ പ്രകടനമാണ് വിജയത്തിൽ നിർണായകമായത്.  </p>
      <p>മണിപ്പൂർ നിരയിൽ നാലുപേർ മാത്രമാണ് രണ്ടക്കം കണ്ടത്. 27 റൺസെടുത്ത ജോൺസൺ സിങ്ങാണ് അവരുടെ ടോപ് സ്കോറർ.  നേരത്തെ കേരളം നിശ്ചിത 20 ഓവറിൽ ഒമ്പത് വിക്കറ്റ് നഷ്ടത്തിലാണ് 149 റൺസെടുത്തത്. 35 പന്തിൽ നിന്ന് 48 റൺസ് നേടിയ സച്ചിൻ ബേബിയാണ് കേരളത്തിന്റെ ടോപ് സ്കോറർ. വിഷ്ണു വിനോദ് (25), റോബിൻ ഉത്തപ്പ (29) എന്നിവർ കേരളത്തിനായി ഭേദപ്പെട്ട പ്രകടനം പുറത്തെടുത്തു. </p>
      <p>അതേസമയം ഇന്ത്യൻ ക്യാമ്പിൽ നിന്ന് കേരള ടീമിലേക്ക് തിരിച്ചെത്തിയ സഞ്ജു സാംസൺ നിരാശപ്പെടുത്തി. 14 പന്തിൽ നിന്ന് 12 റൺസ് മാത്രമാണ് സഞ്ജുവിന് നേടാനായത്. മണിപ്പൂരിനായി തോമസ്, ബിശ്വർജിത്ത് എന്നിവർ മൂന്നു വിക്കറ്റ് വീഴ്ത്തി.</p>
    </article>
  </body>
</html>