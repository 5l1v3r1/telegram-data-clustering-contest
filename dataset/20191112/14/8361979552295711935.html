<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/proti-mhp-vidkrili-shche-odnu-spravu-cherez-pidvishchennya-cin-na-kuryatinu-novini-ukrajini-50053087.html"/>
    <meta property="og:site_name" content="НВ"/>
    <meta property="article:published_time" content="2019-11-12T14:20:00+00:00"/>
    <meta property="og:title" content="Проти МХП відкрили ще одну справу через підвищення цін на курятину"/>
    <meta property="og:description" content="Підвищення цін на курятину дозволило МХП залишитися лідером на внутрішньому ринку."/>
  </head>
  <body>
    <article>
      <h1>Проти МХП відкрили ще одну справу через підвищення цін на курятину</h1>
      <h2>Підвищення цін на курятину дозволило МХП залишитися лідером на внутрішньому ринку.</h2>
      <address>
        <time datetime="2019-11-12T14:20:00+00:00">12 Nov 2019, 14:20</time>
      </address>
      <p>Антимонопольний комітет (АМКУ) відкрив ще одну справу проти агрохолдингу МХП через необґрунтоване підвищення цін на курятину.</p>
      <p>Про це повідомляється в опублікованому <a href="http://www.amc.gov.ua/amku/control/main/uk/publish/article/152810">АМКУ</a> дослідженні ринку.</p>
      <p>Під час дослідження АМКУ не виявив причин для підвищення цін на м’ясо курки виробництва МХП в липні-серпні 2017 року.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/mhp-zayaviv-pro-kradizhku-ponad-80-tonn-sonyashnikovoji-oliji-na-zaliznici-novini-ukrajini-50046711.html">У МХП поскаржилися на крадіжку понад 80 тонн соняшникової олії на залізниці</a>
        </li>
        <li>
          <a href="https://nv.ua/ukr/biz/markets/mhp-kompaniya-kosyuka-vikupit-svoji-yevroobligaciji-novini-ukrajini-50048938.html">МХП Косюка викупить єврооблігації майже на $80 млн</a>
        </li>
      </ul>
      <p>У комітеті відзначили, що підвищення цін на м’ясо курки дозволило МХП залишатися лідером ринку за показниками продажів незважаючи на те, що в натуральному вираженні частка компанії скоротилася через зростання експорту.</p>
      <p>Також в АМКУ виявили чинники, що вказують на неефективне функціонування ринку. Йдеться про введення обмежень щодо дистриб’юторів, субдистриб’юторів і партнерів.</p>
      <p>На даний момент МХП залишається найбільшим учасником ринку з часткою 55% в 2016 році, 46% у 2017 році і 45% в 2018 році.</p>
      <p>«За результатами 2019 року прогнозується посилення ринкової концентрації і збільшення частки МХП до 47% за рахунок збільшення обсягів виробництва курятини на другої черги „Вінницької птахофабрики“», — додали в АМКУ.</p>
      <p>Нагадаємо, що МХП Косюка планує <a href="https://nv.ua/ukr/biz/markets/kosyuk-bude-eksportuvati-kuryache-m-yaso-v-yaponiyu-novini-ukrajini-50040654.html">експортувати куряче м’ясо</a> в Японію.</p>
    </article>
  </body>
</html>