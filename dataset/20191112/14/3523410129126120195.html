<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639635/%DA%AF%D8%B2%D8%A7%D8%B1%D8%B4-%D8%A2%D8%B2%D8%A7%D8%B1-%D9%88-%D8%A7%D8%B0%DB%8C%D8%AA-%D8%AC%D9%86%D8%B3%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D8%B3%D8%AA%D9%86%D9%81%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T14:33:00+00:00"/>
    <meta property="og:title" content="گزارش آزار و اذیت جنسی در دانشگاه استنفورد"/>
    <meta property="og:description" content="مواردی از آزار و اذیت‌ جنسی به تازگی در دانشگاه"/>
  </head>
  <body>
    <article>
      <h1>
        <a href="https://www.bultannews.com/fa/news/639635/%DA%AF%D8%B2%D8%A7%D8%B1%D8%B4-%D8%A2%D8%B2%D8%A7%D8%B1-%D9%88-%D8%A7%D8%B0%DB%8C%D8%AA-%D8%AC%D9%86%D8%B3%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D8%B3%D8%AA%D9%86%D9%81%D9%88%D8%B1%D8%AF">گزارش آزار و اذیت جنسی در دانشگاه استنفورد</a>
      </h1>
      <h2>مواردی از آزار و اذیت‌ جنسی به تازگی در دانشگاه "استنفورد" گزارش شده است.</h2>
      <address><time datetime="2019-11-12T14:33:00+00:00">12 Nov 2019, 14:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از استنفورد نیوز، بنا بر گفته مقامات و مسئولین، اخیرا دو زن قربانی آزار و اذیت جنسی و تجاوز در محوطه دانشگاه استنفورد شده‌اند.</p>
      <p>البته هر دو آنها در دو حادثه متفاوت مورد آزار قرار گرفته‌اند.</p>
      <p>دپارتمان امنیت عمومی دانشگاه استنفورد گزارش داده که یک مرد، در محوطه این دانشگاه با یک خانم رابطه جنسی داشته و این در حالی اتفاق افتاده که قربانی قصد توقف مرد را داشته است.</p>
      <p>در این حوادث اول زنان، متجاوزان را شناسایی نکرده‌اند و یکی از این حوادث با مصرف یک نوشیدنی مشکوک و در خوابگاه اتفاق افتاده است.</p>
      <p>حادثه دیگر هم در محل سکونت دانشجویان انجام شده و زن مورد آزار جنسی قرار گرفته است.</p>
      <p>دانشگاه استنفورد از دانشجویان خواسته که در صورت آگاهی از هر نکته‌ای که با این اتفاق مرتبط است، با دپارتمان امنیت عمومی دانشگاه تماس بگیرند تا به پیگیری ماجرا کمک کنند.</p>
      <p>محققان عقیده دارند که اکثر موارد آزار جنسی گزارش نمی‌شود. دلیل آن می‌تواند شرم و حیا یا عدم اطمینان از نتیجه بخش بودن شکایت یا جدی نگرفتن آزار وارده باشد.</p>
      <p>در سال ۲۰۱۵ میلادی "انجمن دانشگاه‌های آمریکایی"(AAU) یک تحقیق جامع در رابطه با آزار جنسی در ۲۷ دانشگاه آمریکا و روی ۱۵۰ هزار نفر انجام داد که بر اساس آن مشخص شد بیش از ۲۰ درصد دختران و پنج درصد پسران به نوعی قربانی آزار جنسی بوده‌اند.</p>
    </article>
  </body>
</html>