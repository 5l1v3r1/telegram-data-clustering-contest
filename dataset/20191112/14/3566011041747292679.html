<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546825.html/%D8%A8%D9%87%D8%AA%D8%B1%DB%8C%D9%86-%D8%A2%D9%86%D8%AA%DB%8C-%D8%A8%DB%8C%D9%88%D8%AA%DB%8C%DA%A9-%D8%A8%D8%B1%D8%A7%DB%8C-%D8%AF%D8%B1%D9%85%D8%A7%D9%86-%D8%B9%D9%81%D9%88%D9%86%D8%AA-%D8%B1%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:40:00+00:00"/>
    <meta property="og:title" content="بهترین آنتی بیوتیک برای درمان عفونت ریه"/>
    <meta property="og:description" content="مدیر کل دفتر طب سنتی وزارت بهداشت با تأکید بر اینکه برای درمان بیماری‌ها در کنار طب رایج باید از ظرفیت‌های طب سنتی هم استفاده شود گفت: برای درمان عفونت‌های ریه (پنومونی) دم‌نوش آویشن، سیاوشان، بابونه به عنوان آنتی بیوتیک قوی می‌تواند راهگشا باشد."/>
  </head>
  <body>
    <article>
      <h1>بهترین آنتی بیوتیک برای درمان عفونت ریه</h1>
      <address>
        <time datetime="2019-11-12T14:40:00+00:00">12 Nov 2019, 14:40</time>
      </address>
      <p>مدیر کل دفتر طب سنتی وزارت بهداشت با تأکید بر اینکه برای درمان بیماری‌ها در کنار طب رایج باید از ظرفیت‌های طب سنتی هم استفاده شود گفت: برای درمان عفونت‌های ریه (پنومونی) دم‌نوش آویشن، سیاوشان، بابونه به عنوان آنتی بیوتیک قوی می‌تواند راهگشا باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پنومونی یک ریه چرک کرده است که باعث متورم شدن کیسه‌های کوچک هوایی در ریه‌ها می‌شود، در این وضعیت کیسه‌های هوایی انباشته از مایعات و عفونت شده و نخستین چیزی که رخ می‌دهد سرفه‌های همراه با خلط و چرک است، اما تب، لرز و تنگی نفس نیز در پی این علائم بوجود می‌آید.</p>
      <p>انواع متعددی از باکتری‌، ویروس‌ و قارچ‌ها می‌توانند عامل شروع کننده پنومونی در افراد باشند.   بیماری پنومونی را بسته به شدت و علت بیماری می‌توان یک بیماری خفیف، شدید و یا حتی تهدید کننده زندگی در نظر گرفت.   عفونت ریه معمولاً در نوزادان، کودکان و افراد مسن‌تر از 65 سال و همچنین افرادی که به مشکلاتی نظیر ضعف سیستم ایمنی بدن دچار هستند، جدی‌تر و خطرناک‌تر خواهد بود، اما خوشبختانه آنتی بیوتیک‌ها و داروهای ضد ویروسی جدید قادر به درمان انواع پنومونی خواهند بود.   اما جدای از طب جدید و استفاده از داروهای شیمیایی در درمان پنومونی طب سنتی نیز راهکار مؤثری برای درمان به بیماران توصیه می‌کند.   به نقل از سلامت ایرانیان، محمود خدادوست، مدیر کل دفتر طب سنتی وزارت بهداشت اظهار داشت: بیماری پنومونی یا عفونت ریه در طب سنتی حاصل به هم ریختن مزاج فرد است که باید در درجه اول با اطلاع از مزاج پایه بیمار بتوانیم سوء مزاجی که برای او عارض شده را تشخیص دهیم و با رعایت مزاج روش مناسب را به کار گیریم.   مدیر کل دفتر طب سنتی وزارت بهداشت افزود: استفاده از دم‌نوش‌هایی مانند دم‌نوش آویشن، سیاوشان، بابونه جزء دمنوش‌هایی است که به عنوان آنتی بیوتیک خوب برای درمان عفونت‌های ریه مورد استفاده قرار می‌گیرد.   خدادوست با تأکید بر اینکه برای درمان بیماری در کنار طب رایج باید از ظرفیت‌های طب سنتی هم استفاده شود گفت: بخور بابونه، آویشن، اسطوخودوس به پاکسازی ریه کمک می‌کند که لازم است بیمار قبل از اجرای توصیه‌های طب سنتی حتماً با پزشک خود مشورت کند. منبع: فارس</p>
    </article>
  </body>
</html>