<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Razbiha-organizirana-prestupna-grupa-pri-poredna-akciya-na-GDBOP-913222"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T14:15:00+00:00"/>
    <meta property="og:title" content="Разбиха организирана престъпна група при поредна акция на ГДБОП"/>
    <meta property="og:description" content="Организирана престъпна група, разпространявала наркотични вещества, е неутрализирана при специализир..."/>
  </head>
  <body>
    <article>
      <h1>Разбиха организирана престъпна група при поредна акция на ГДБОП</h1>
      <address>
        <time datetime="2019-11-12T14:15:00+00:00">12 Nov 2019, 14:15</time>
      </address>
      <p>Организирана престъпна група, разпространявала наркотични вещества, е неутрализирана при специализирана операция на ГДБОП, съобщават от МВР. Действията са осъществени под надзора на Специализираната прокуратура.</p>
      <p>В хода на провеждано разследване служители от Сектор "Борба с организираната престъпност“- София област, съвместно с колегите им от ГДБОП и София град, задържаха осемчленна организирана престъпна група, разпространявала наркотични вещества на територията на столицата. Полицейската операция е реализирана под ръководството и надзора на Специализираната прокуратура. При извършените процесуално-следствени действия, в задържаните столичани, ползваните от тях автомобили и обитаваните адреси, са намерени и иззети подготвени за разпространение в различни разфасовки 10 грама кокаин и 10 грама канабис, везни, мобилни телефони, тефтери със записки за извършваната престъпна дейност и големи парични суми в левове и евро.</p>
      <p>На четирима от задържаните са повдигнати обвинения за извършено престъпление по чл. 321 от НК и им е наложена 72- часова мярка за неотклонение "задържане под стража“. Действията по разследването продължават.</p>
    </article>
  </body>
</html>