<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639638/%D8%A2%D9%85%D8%A7%D8%AF%D9%87%E2%80%8C%D8%A7%DB%8C%D9%85-%D9%BE%D8%A7%D8%B3%D8%AE-%D8%AF%D8%B1%D8%AF%D9%86%D8%A7%DA%A9%DB%8C-%D8%A8%D9%87-%D8%AC%D9%86%D8%A7%DB%8C%D8%AA%E2%80%8C%D9%87%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%A8%D8%AF%D9%87%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T14:52:00+00:00"/>
    <meta property="og:title" content="آماده‌ایم پاسخ دردناکی به جنایت‌های صهیونیست‌ها بدهیم"/>
    <meta property="og:description" content="گردان‌های مقاومت فلسطین با صدور بیانیه‌ای اعلام کردند می‌توانند محاسبات دشمن صهیونیست را بر هم بریزند و قواعد جدید درگیری بر دشمن تحمیل کنند."/>
  </head>
  <body>
    <article>
      <h1>
        <a href="https://www.bultannews.com/fa/news/639638/%D8%A2%D9%85%D8%A7%D8%AF%D9%87%E2%80%8C%D8%A7%DB%8C%D9%85-%D9%BE%D8%A7%D8%B3%D8%AE-%D8%AF%D8%B1%D8%AF%D9%86%D8%A7%DA%A9%DB%8C-%D8%A8%D9%87-%D8%AC%D9%86%D8%A7%DB%8C%D8%AA%E2%80%8C%D9%87%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%A8%D8%AF%D9%87%DB%8C%D9%85">آماده‌ایم پاسخ دردناکی به جنایت‌های صهیونیست‌ها بدهیم</a>
      </h1>
      <h2>گردان‌های مقاومت فلسطین با صدور بیانیه‌ای اعلام کردند می‌توانند محاسبات دشمن صهیونیست را بر هم بریزند و قواعد جدید درگیری بر دشمن تحمیل کنند.</h2>
      <address><time datetime="2019-11-12T14:52:00+00:00">12 Nov 2019, 14:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی العالم، گردان‌های مقاومت فلسطین با صدور بیانیه‌ای اعلام کردند جنایت‌های اسرائیل در از بین بردن اراده نیرو‌های مقاومت و از بین بردن پایداری و ایستادگی ملت فلسطین موفق نخواهد بود.</p>
      <p>در این بیانیه همچنین آمده است: بار دیگر رژیم اشغالگر اسرائیلی به سیاست ترور روی آورده است از این رو این رژیم مسئولیت کامل پیامد‌های این سیاست را باید بر عهده گیرد.</p>
      <p>گردان‌های مقاومت فلسطین در این بیانیه همچنین تاکید کردند: گردان‌های مقاومت می‌توانند محاسبات دشمن صهیونیست را بر هم بریزند و قواعد جدید درگیری بر دشمن تحمیل کنند.</p>
      <p>در این بیانیه همچنین آمده است: تلاش‌های رژیم اشغالگر برای صادر کردن بحران‌های داخلی خود با ریختن خون مردم فلسطین موفقیت آمیز نخواهد بود.</p>
      <p>گردان‌های مقاومت افزودند: اتاق عملیات مشترک شاخه نظامی مقاومت متعهد است تا پاسخ دردناکی به جنایت‌های صهیونیست‌ها بدهد.</p>
      <p>جنگنده‌های رژیم صهونیستی بامداد امروز (سه شنبه) با تجاوز به محله «الشجاعیه» در شرق نوار غزه و گلوله باران خانه‌های مردم، «بهاء سلیم ابو العطا» یکی از فرماندهان سرایاالقدس (شاخه نظامی جنبش جهاد اسلامی فلسطین) را به همراه همسرش به شهادت رساندند.</p>
      <p>ارتش رژیم صهیونیستی مسئولیت این عملیات ترور را برعهده گرفت و اعلام کرد: در عملیات مشترک ارتش و امنیت عمومی اسرائیل، ساختمانی را که در آن یکی از فرماندهان جهاد اسلامی با نام بهاء ابو العطا حضور داشت هدف قرار دادیم.</p>
      <p>خزانه داری آمریکا نیز دو ماه پیش این فرمانده را به علت نقش بارزش در مقابله با تروریسم و اشغالگران صهیونیست و تجاوزاتی که علیه مردم و مقدسات فلسطینی‌ها روا می‌کنند، در لیست تحریم‌های خود قرار داد.</p>
    </article>
  </body>
</html>