<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231753/"/>
    <meta property="og:site_name" content="Українська правда"/>
    <meta property="article:published_time" content="2019-11-12T14:06:00+00:00"/>
    <meta property="og:title" content="Київрада вирішила вести облік членів формувань охорони порядку міста"/>
    <meta property="og:description" content="Депутати Київради 12 листопада підтримали створення єдиної інформаційної бази членів громадських формувань з охорони громадського порядку і держкордону, які діють у Києві."/>
  </head>
  <body>
    <article>
      <h1>Київрада вирішила вести облік членів формувань охорони порядку міста</h1>
      <address>
        <time datetime="2019-11-12T14:06:00+00:00">12 Nov 2019, 14:06</time>
      </address>
      <p>Депутати Київради 12 листопада підтримали створення єдиної інформаційної бази членів громадських формувань з охорони громадського порядку і держакордону, які діють у Києві.</p>
      <p><b>Джерело:</b> <a href="https://kmr.gov.ua/uk/content/u-kyyevi-stvoryat-informaciynu-bazu-chleniv-gromadskyh-formuvan-z-ohorony-poryadku?fbclid=IwAR2T7KgE2O7x8xAJHmtUgL6KrTPeG6Pj7fccAB4pofnw05Vx3p25mfoDVwo">сайт</a> Київської міської ради</p>
      <p><b>Дослівно</b> начальник управління з питань взаємодії з правоохоронними органами по забезпеченню правопорядку та муніципальної безпеки КМДА Олег Куявський: "Створення відповідної системи спрямоване на підвищення контролю за видачею посвідчень членам громадський формувань. Це зокрема допомагатиме правоохоронним органам здійснювати оперативну перевірку достовірності таких посвідчень. Також з’являться додаткові умови для громадського контролю за діяльністю ГФ".</p>
      <p><b>Деталі</b>: Передбачається, що інформація, розміщена в системі, буде висвітлюватися в загальному доступі в мережі Інтернет, крім персональних даних про членів громадських формувань (дата та місце народження, місце проживання (реєстрації).</p>
      <p>Інформаційну систему мають розробити протягом 4 місяців після набрання чинності рішення.</p>
      <p>Таке рішення підтримали 81 депутат Київради.</p>
      <related>
        <a href="https://www.pravda.com.ua/news/2019/11/12/7231734/"/>
        <a href="https://www.pravda.com.ua/news/2019/11/12/7231716/"/>
        <a href="https://www.pravda.com.ua/news/2019/11/11/7231656/"/>
      </related>
    </article>
  </body>
</html>