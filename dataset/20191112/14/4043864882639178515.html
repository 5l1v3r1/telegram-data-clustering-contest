<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231756/"/>
    <meta property="og:site_name" content="Українська правда"/>
    <meta property="article:published_time" content="2019-11-12T14:19:01+00:00"/>
    <meta property="og:title" content="Луценко виголосила промову в Раді і склала мандат"/>
    <meta property="og:description" content="Верховна Рада достроково припинила повноваження народного депутат від “Європейської солідарності” Ірини Луценко за її заявою."/>
  </head>
  <body>
    <article>
      <h1>Луценко виголосила промову в Раді і склала мандат</h1>
      <address>
        <time datetime="2019-11-12T14:19:01+00:00">12 Nov 2019, 14:19</time>
      </address>
      <p>Верховна Рада достроково припинила повноваження народного депутат від "Європейської солідарності" Ірини Луценко за її заявою.</p>
      <p><b>Джерело:</b> засідання Верховної Ради</p>
      <p><b>Деталі:</b> "За" проголосували 275 нардепів. Луценко в промові підбила підсумок своєї діяльності в парламенті за 10 років. Спікер парламенту Дмитро Разумков попросив Луценко бути лаконічнішою, тому що її промова зайняла понад 6 хвилин. Народний депутат також подякувала своїм колегам та особливо "трьом політикам, які зіграли величезну роль" на становленні її як політика.</p>
      <p><b>Пряма мова:</b> "Юлію Володимирівну Тимошенко, яка, коли мого чоловіка режим Януковича запроторив за грати, сказала дуже твердо, взявши мене за руку: "Не бійся"… П’ятому президенту України Петру Порошенку – великому державнику, який зміг зберегти Україну…. І треті слова вдячності – моєму чоловікові Юрієві Віталійовичу Луценку, чоловіку з великої букви, борцеві який ніколи не здавався".</p>
      <p><b>Що передувало:</b> Луценко попросила про дострокове припинення повноважень <a href="https://www.pravda.com.ua/news/2019/11/4/7230927/">нардепа за станом здоров'я</a>. Водночас вона зазначила, що залишається членом команди партії "Європейська солідарність", адже "потрібні для країни справи можна робити і не маючи мандата народного депутата". </p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/12/7231757/"/>
        <a href="https://www.pravda.com.ua/news/2019/11/12/7231748/"/>
        <a href="https://www.pravda.com.ua/news/2019/11/12/7231738/"/>
      </related>
    </article>
  </body>
</html>