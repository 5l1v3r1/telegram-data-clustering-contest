<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89416"/>
    <meta property="og:site_name" content="Denník politika"/>
    <meta property="article:published_time" content="2019-11-12T14:35:29+00:00"/>
    <meta property="og:title" content="Nové aplikácie v Google Play bude kontrolovať skenovací systém, má odhaliť možný škodlivý obsah"/>
    <meta property="og:description" content="12.11.2019 (Webnoviny.sk) – Spoločnosť Google zlepšila spôsob na odhalenie možného škodlivého obsahu v aplikáciách ponúkaných na platforme Google Play. Všetky nové aplikácie skontrolujú tri spoločnosti zamerané na kybernetickú bezpečnosť, a tiež vlastný systém Googlu. Jeho zástupcovia objasnili, že potrebujú pomoc v dôsledku veľkého množstva nových aplikácií, na ktoré si spoločnosť už sama nevystačí."/>
  </head>
  <body>
    <article>
      <h1>Nové aplikácie v Google Play bude kontrolovať skenovací systém, má odhaliť možný škodlivý obsah</h1>
      <address><time datetime="2019-11-12T14:35:29+00:00">12 Nov 2019, 14:35</time> by <a rel="author">Webnoviny</a></address>
      <p>12.11.2019 (Webnoviny.sk) – Spoločnosť Google zlepšila spôsob na odhalenie možného škodlivého obsahu v aplikáciách ponúkaných na platforme Google Play. Všetky nové aplikácie skontrolujú tri spoločnosti zamerané na kybernetickú bezpečnosť, a tiež vlastný systém Googlu. Jeho zástupcovia objasnili, že potrebujú pomoc v dôsledku veľkého množstva nových aplikácií, na ktoré si spoločnosť už sama nevystačí.</p>
      <p>Na projekte s názvom App Defense Alliance spolupracujú s Googlom firmy Zimperium, Eset a Lookout. Spoločne vytvoria skenovací systém, ktorý bude kontrolovať aplikácie ponúkané na Google Play pre používateľov systému Android. K dispozícii budú mať rozsiahlu databázu škodlivých softvérov, pričom ich cieľom bude hľadať malvér, advér, ransomvér a ďalší nežiadúci obsah.</p>
      <p>„<i>Čo sa týka malvérov, nemali sme taký záber, aký by sme chceli mať</i>,“ uviedol pre magazín Wired Dave Kleidermacher, viceprezident oddelenia Googlu pre bezpečnosť Androidov.</p>
      <p>Tento systém je najnovším krokom, ktorý Google vykonal smerom k zvýšeniu bezpečnosti v Google Play.</p>
      <p>Viac k témam: <a href="https://www.webnoviny.sk/tag/google-play/"><u>Google Play</u></a>, <a href="https://www.webnoviny.sk/tag/malware/"><u>malware</u></a>, <a href="https://www.webnoviny.sk/tag/ransomver/"><u>ransomvér</u></a><br/>Zdroj: Webnoviny.sk – <a href="https://www.webnoviny.sk/nove-aplikacie-v-google-play-bude-kontrolovat-skenovaci-system-ma-odhalit-mozny-skodlivy-obsah/"><u>Nové aplikácie v Google Play bude kontrolovať skenovací systém, má odhaliť možný škodlivý obsah</u></a> © SITA Všetky práva vyhradené.</p>
    </article>
  </body>
</html>