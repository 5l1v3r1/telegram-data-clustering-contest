<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/87b5c872a937e83e/partidul-uniunea-salvati-basarabia-demiterea-guvernului-maia-sandu-s-a-realizat-in-stil-mafiot-rusesc.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T14:21:52+00:00"/>
    <meta property="og:title" content="Partidul Uniunea Salvați Basarabia: „Demiterea Guvernului Maia Sandu s-a realizat în stil mafiot rusesc”"/>
    <meta property="og:description" content="Partidul Uniunea Salvați Basarabia condamnă acțiunea comună a Partidului Socialiștilor și a Partidului Democrat de demitere a Guvernului Maia Sandu. „Această acțiune va abate Republica Moldova de la drumul său european, pune în pericol valabilitatea Acordul de Asociere a Republicii Moldova cu UE și în mod implicit păstrarea regimului de liberă circulație a cetățenilor Republicii Moldova în statele UE”, susțin membrii partidului."/>
  </head>
  <body>
    <article>
      <h1>Partidul Uniunea Salvați Basarabia: „Demiterea Guvernului Maia Sandu s-a realizat în stil mafiot rusesc”</h1>
      <address><time datetime="2019-11-12T14:21:52+00:00">12 Nov 2019, 14:21</time> by <a rel="author">Jurnal.md</a></address>
      <p>
        <b>Partidul Uniunea Salvați Basarabia condamnă acțiunea comună a Partidului Socialiștilor și a Partidului Democrat de demitere a Guvernului Maia Sandu. <i>„Această acțiune va abate Republica Moldova de la drumul său european, pune în pericol valabilitatea Acordul de Asociere a Republicii Moldova cu UE și în mod implicit păstrarea regimului de liberă circulație a cetățenilor Republicii Moldova în statele UE”</i>, susțin membrii partidului.</b>
      </p>
      <p>
        <i>„Uniunea Salvați Basarabia condamnă acțiunea comună, premeditată și  coordonată a celor de la PSRM și PD, ghidați de Igor Dodon și  Federația Rusă de demitere a Guvernului Maia Sandu.</i>
      </p>
      <p>
        <i>Demiterea Guvernului Maia Sandu s-a realizat în stil mafiot rusesc,  ori, Federația Rusă, care alături de SUA și UE a girat formarea  coaliției dintre PSRM și ACUM, premeditat i-a trădat pe ceilalți doi  parteneri de dialog și acțiune, preluând controlul absolut asupra  Republicii Moldova, demonstrând odată în plus (dacă mai era nevoie)  comunității internaționale, caracterul său mincinos în relațiile cu  partenerii externi.</i>
      </p>
      <p>
        <i>Scurta coabitare la guvernare a celor din Blocul ACUM și PSRM,  culminată astăzi prin demiterea guvernului comun și trecerea puterii  absolute în RM la socialiști, Igor Dodon și Federația Rusă,  demonstrează odată în plus că statul Republica Moldova este eșuat,  merge către nicăieri, astfel, unica soluție pentru propășirea  românilor basarabeni este Unirea cu România.</i>
      </p>
      <p><i>În acest sens, având la bază durutele învățăminte trase din cei 28 de  ani de așa-zisă „statalitate a Republicii Moldova” Uniunea Salvați  Basarabia consideră că logica politică axială a opoziției democratice  unite din Republica Moldova trebuie să constituie debarcare de la  guvernare a pro-moscovitului Igor Dodon și a socialiștilor săi, în  vederea realizării Unirii Republicii Moldova cu România.”, </i>se arată scris în declarația Partidului Uniunea Salvați Basarabia.</p>
    </article>
  </body>
</html>