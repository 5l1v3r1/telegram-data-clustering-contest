<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/fasttrack/auto-news/2019/11/12/car-hit-scooter-in-agra.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T14:07:00+00:00"/>
    <meta property="og:title" content="കാറിന്റെ അമിതവേഗം, റോങ് സൈഡ്, ജീവൻ നഷ്ടപ്പെട്ടത് സ്കൂട്ടർ യാത്രികർക്ക്–വിഡിയോ"/>
    <meta property="og:description" content="അമിതവേഗം അപകടങ്ങൾ ക്ഷണിച്ചു വരുത്തും പലപ്പോഴും മറ്റുള്ളവരുടെ അതിവേഗത്തിന് ഇരയാകുന്നത് ഇരുചക്രവാഹനങ്ങളിലെ യാത്രക്കാരായിരിക്കും. ശരിയായ ദിശയിൽ.Accident.Auto News. Car News. Bike News. Fast Track. Manorama Online"/>
  </head>
  <body>
    <article>
      <h1>കാറിന്റെ അമിതവേഗം, റോങ് സൈഡ്, ജീവൻ നഷ്ടപ്പെട്ടത് സ്കൂട്ടർ യാത്രികർക്ക്–വിഡിയോ</h1>
      <address><time datetime="2019-11-12T14:07:00+00:00">12 Nov 2019, 14:07</time> by <a rel="author">മനോരമ ലേഖകൻ</a></address>
      <p>അമിതവേഗം അപകടങ്ങൾ ക്ഷണിച്ചു വരുത്തും പലപ്പോഴും മറ്റുള്ളവരുടെ അതിവേഗത്തിന് ഇരയാകുന്നത് ഇരുചക്രവാഹനങ്ങളിലെ യാത്രക്കാരായിരിക്കും. ശരിയായ ദിശയിൽ വാഹനമോടിച്ചാലും ചിപ്പോഴൊക്കെ വലിയ വാഹനങ്ങളുടെ അശ്രദ്ധക്കും അമിതവേഗത്തിനും ഇരുചക്രവാഹനങ്ങൾ ഇരയാകും എന്നതിന്റെ ഉദാഹരണാമാണ് ഈ വിഡിയോ.</p>
      <p>ഉത്തർപ്രദേശിലെ ആഗ്രയിലാണ് അപകടം നടന്നത് അമിതവേഗത്തിൽ റോങ് സൈഡിൽ എത്തിയ കാർ സ്കൂട്ടറിനെ ഇടിക്കുകയായിരുന്നു. സ്കൂട്ടറിൽ രണ്ടുപേരുണ്ടായിരുന്നെന്നും ഇരുവരും സംഭവ സ്ഥലത്തുവെച്ചു തന്നെ മരിച്ചെന്നുമാണ് റിപ്പോർട്ടുകൾ. അമിതവേഗത്തിൽ കാർ ദിശതെറ്റി എത്തിയതാണ് അപകട കാരണം. </p>
      <figure>
        <iframe src="https://www.youtube.com/embed/a2hzZstJGBs" width="727" height="409" data-service="Youtube" scrolling="no"/>
      </figure>
      <p>
        <b>അമിത വേഗം ആപത്ത്</b>
      </p>
      <p>അമിതവേഗം കൊണ്ട് നിരവധി അപകടങ്ങളാണ് സംഭവിക്കുന്നത്. 'വാഹനം പൂര്‍ണമായും തന്റെ നിയന്ത്രണത്തിലാണ്, എത്ര വേഗത്തിലും നിയന്ത്രിക്കാനാകും' എന്ന അമിത ആത്മവിശ്വാസമാണ് പലപ്പോഴും അപകടങ്ങള്‍ക്കു കാരണം. അല്‍പമൊന്നു ശ്രദ്ധിച്ചാല്‍ അപകടം ഒരു പരിധി വരെ കുറയ്ക്കാനാവും. മുന്നില്‍ പോകുന്ന വാഹനം സഡന്‍ ബ്രേക്കിട്ടാലും അപകടമുണ്ടാകാത്ത ദൂരത്തില്‍ വേണം എപ്പോഴും സഞ്ചരിക്കാന്‍. കൂടാതെ റോഡുകളില്‍ യൂടേൺ എടുക്കുമ്പോഴും പ്രധാന റോഡുകളിലേയ്ക്ക് പ്രവേശിക്കുമ്പോഴും മറ്റുവാഹനങ്ങൾ വരുന്നില്ലെന്ന് ഉറപ്പുവരുത്തണം.</p>
      <p>English Summmary: Car Hit Scooter</p>
    </article>
  </body>
</html>