<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kacak-yapilara-goz-actirilmiyor-214885h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T14:20:29+00:00"/>
    <meta property="og:title" content="Kaçak Yapılara Göz Açtırılmıyor"/>
    <meta property="og:description" content="İnegöl Belediyesi, kaçak yapılarla mücadele konusunda gösterdiği kararlı duruştan taviz vermiyor. Bu kapsamda Akıncılar ve Karagölet Mahallelerinde yıkım çalışmaları gerçekleştirildi."/>
  </head>
  <body>
    <article>
      <h1>Kaçak Yapılara Göz Açtırılmıyor</h1>
      <h2>İnegöl Belediyesi, kaçak yapılarla mücadele konusunda gösterdiği kararlı duruştan taviz vermiyor. Bu kapsamda Akıncılar ve Karagölet Mahallelerinde yıkım çalışmaları gerçekleştirildi.</h2>
      <address>
        <time datetime="2019-11-12T14:20:29+00:00">12 Nov 2019, 14:20</time>
      </address>
      <p>Daha sağlıklı, estetik ve modern bir şehir oluşturmak adına çalışmalarını sürdüren İnegöl Belediyesi, kaçak yapıyla mücadelede taviz vermiyor. Bu kapsamda kanun dışı tüm yapılarla ilgili incele eleyip sık dokuyan ve denetimleri sıklaştıran İnegöl Belediyesi, uygunsuz yapılarla ilgili yıkım çalışmalarını da sürdürüyor.</p>
      <p>
        <b>BAŞKAN TABAN MESAJI VERMİŞTİ</b>
      </p>
      <p>Belediye Başkanı Alper Taban, daha önce yaptığı açıklamada vatandaşlarla kaçak yapılarla ilgili konularda karşı karşıya gelmek istemediğini ifade ederek, “Buna müsaade etmeyeceğiz. Kaçak yapı, hangi yönden ele alırsanız alın hiçbir legaritesi olmayan bir konudur. Savunulacak, tartışılacak bir konu değildir” ifadelerini kullanmıştı. Kaçak yapılara ilişkin denetimler de sıklaştırıldı. Bunun sonucunda gerekli yasal işlemleri tamamlanan yapılarla ilgili yıkımlar başladı.</p>
      <p>
        <b>TAŞ DUVARIN YIKIMI GERÇEKLEŞTİRİLDİ</b>
      </p>
      <p>Akıncılar Mahallesinde yapılan denetimlerde, ruhsatsız olarak yapıldığı tespit edilen 88 m2’lik taş bahçe duvarıyla ilgili arsa sahibine konunun iletilmesinin ve gerekli tebliğlerin yapılmasının ardından, İnegöl Belediyesi Fen İşleri Müdürlüğü ekiplerince duvarın yıkımı gerçekleştirildi.</p>
      <p>Kırsal Karagölet Mahallesinde de bulunan kaçak yapının yıkılması için yapı sahibine süre verildi. Verilen süre içerisinde yer sahibi tarafından yıkılmadığı tespit edilen yapı, Fen İşleri Müdürlüğü iş makineleri ve ekiplerince Belediye kolluk kuvveti olan Zabıta ekipleri ve Jandarma nezaretinde 11 Kasım 2019 Pazartesi günü yapılan çalışmayla yıkıldı. Ayrıca yıkım maliyetinin de yapı sahibinden tahsil edileceği açıklandı.</p>
    </article>
  </body>
</html>