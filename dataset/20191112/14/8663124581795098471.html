<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-shansy-molodizhnoyi-zbirnoyi-ukrayiny-vyjty-na-chempionat-yevropy-2021/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-12T14:17:00+00:00"/>
    <meta property="og:title" content="Букмекери оцінили шанси молодіжної збірної України вийти на чемпіонат Європи-2021"/>
    <meta property="og:description" content="Команда під керівництвом 38-річного фахівця Руслана Ротаня продовжує боротьбу за путівку на молодіжне Євро, яке відбудеться в Угорщині та Словенії у 2021 році. Експерти вирішили оцінити шанси збірної України кваліфікуватися на континентальний турнір."/>
  </head>
  <body>
    <article>
      <h1>Букмекери оцінили шанси молодіжної збірної України вийти на чемпіонат Європи-2021</h1>
      <address><time datetime="2019-11-12T14:17:00+00:00">12 Nov 2019, 14:17</time> by <a rel="author">Сергій Гумен</a></address>
      <p>Команда під керівництвом 38-річного фахівця Руслана Ротаня продовжує боротьбу за путівку на молодіжне Євро, яке відбудеться в Угорщині та Словенії у 2021 році. Експерти вирішили оцінити шанси збірної України кваліфікуватися на континентальний турнір.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/novyny-5.png?w=800&amp;ssl=1"/>
        <figcaption>Букмекери оцінили шанси молодіжної збірної України вийти на чемпіонат Європи-2021</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> пропонує у своїй лінії ставки на вихід молодіжної збірної України на чемпіонат Європи, який відбудеться у 2021 році. Експерти встановили на вихід підопічних Руслана Ротаня на континентальний турнір котирування 6,0, що відповідає 17 відсоткам ймовірності.</p>
      <p>Також букмекери пропонують поставити на те, чи залишиться 38-річний фахівець на посаді головного тренера молодіжної команди до завершення відбіркового циклу. Поставити на цей варіант пропонують з котируванням 1,25, що дорівнює 80 відсоткам ймовірності.</p>
      <p>Нагадаємо, що в першому турі відбіркового раунду «Жовто-сині» зазнали домашньої поразки від Фінляндії (0:2), у наступному матчі впевнено розібралися на своєму полі з командою Мальти (4:0), після чого на виїзді розгромно поступилися Румунії (0:3). У наступному поєдинку українці зустрінуться на домашньому стадіоні проти лідера своєї відбіркової групи – збірної Данії. У цьому протистоянні пропонується поставити на гол у виконанні захисника київського «Динамо» Дениса Попова за коефіцієнт 8,0 (12,5%). Матч відбудеться у п’ятницю, 15 листопада, на «Львів Арені». Початок поєдинку о 18:30. Трансляцію зустрічі проведе телеканал «Футбол 1».</p>
      <p>Після трьох зіграних поєдинків підопічні Руслана Ротаня з трьома набраними балами розташовуються на четвертому місці в групі Н, поступаючись Румунії (6 очок), Фінляндії (7 очок) і Данії (9 очок).</p>
      <p>Молодіжний чемпіонат Європи відбудеться з 13 по 27 червня 2021 року на стадіонах Угорщини та Словенії. Чинним чемпіоном є збірна Іспанії, яка обіграла у фіналі команду Німеччини з рахунком 2:1.</p>
      <related>
        <a href="https://bookmaker-ratings.com.ua/bukmekery-proponuyut-spetsial-ni-stavky-na-match-ukrayina-estoniya/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/ukrayina-estoniya-stavky-prognozy-i-koefitsiyenty-bukmekeriv-na-match-14-lystopada-2019-roku/"/>
        <a href="https://bookmaker-ratings.com.ua/bukmekery-proponuyut-stavky-na-trofeyi-i-kil-kist-goliv-manchester-siti-v-sezoni-2019-20/"/>
        <a href="https://bookmaker-ratings.com.ua/pryjmayut-sya-stavky-na-vyhid-klubu-iryny-morozyuk-v-upl/"/>
      </related>
    </article>
  </body>
</html>