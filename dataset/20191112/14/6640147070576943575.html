<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lancio-honor-v30/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T14:06:00+00:00"/>
    <meta property="og:title" content="Honor V30 verrà lanciato il 26 novembre in Cina"/>
    <meta property="og:description" content="Confermata la data di lancio di Honor V30: l'atteso dispositivo compatibile con il 5G arriverà in Cina a partire dal 26 novembre 2019."/>
  </head>
  <body>
    <article>
      <h1>Honor V30 verrà lanciato il 26 novembre in Cina</h1>
      <address><time datetime="2019-11-12T14:06:00+00:00">12 Nov 2019, 14:06</time> by <a rel="author">Biagio Petronaci</a></address>
      <p>Dopo le indiscrezioni secondo cui <b>Honor V30</b> potrebbe <a href="https://www.tomshw.it/smartphone/honor-v30-potrebbe-arrivare-in-europa/">arrivare anche in Europa</a>, il CEO della società ha appena annunciato la data di lancio per il mercato cinese. L’ultimo top di gamma di Honor del 2019 arriverà il prossimo <b>26 novembre</b>.</p>
      <p>Ieri 11 novembre, l’azienda ha organizzato un evento dedicato al <i>Single’s Day</i>, ovvero il giorno dei single. <b><i>George Zhao</i></b>, il <i>Chief Executive Officer</i> di Honor, in occasione della manifestazione, ha deciso di annunciare che il nuovissimo <b>V30</b> verrà lanciato in Cina il <b>26 novembre 2019</b>.</p>
      <figure>
        <img src="https://www.tomshw.it/images/images/2019/11/la-confezione-di-honor-v30-62520.768x432.jpg"/>
      </figure>
      <p>Zhao ha inoltre confermato il supporto per il <b>5G</b>, preannunciato da alcune indiscrezioni diffuse durante gli scorsi giorni. Il <b>prezzo</b> di lancio potrebbe quindi essere più alto rispetto a quello del predecessore. Sappiamo inoltre che la gamma sarà composta da <b>due modelli</b>: Honor V30 e Honor V30 Pro.</p>
      <p>Il secondo e più costoso, in particolare, ha colpito i consumatori, dopo le voci secondo cui includerà uno<b> schermo OLED</b> e una quad camera posteriore che potrà contare su un sensore principale da<b> 60 megapixel</b>. Altri rumor farebbero intendere che Honor V30 potrebbe essere mosso dal processore <b>Kirin 990 5G</b>.</p>
      <p>Per scoprire se i futuri piani di Honor dovessero interessare anche il <b>mercato europeo</b>, non ci resta che attendere un’eventuale conferma da parte della società.</p>
      <blockquote>Honor View 20, con 6 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/4aLF8">questo indirizzo</a>.</blockquote>
    </article>
  </body>
</html>