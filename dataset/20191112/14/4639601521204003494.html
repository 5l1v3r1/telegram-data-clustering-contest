<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/politics/ikanopoiisi-leykosias-gia-ta-metra-kata-tis-tourkias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T14:00:14+00:00"/>
    <meta property="og:title" content="Iκανοποίηση Λευκωσίας για τα μέτρα κατά της Τουρκίας"/>
    <meta property="og:description" content="Την ικανοποίηση του για τα μέτρα που ενέκρινε χθες το Συμβούλιο Υπουργών Εξωτερικών της ΕΕ κατά της Τουρκίας για τις παράνομες γεωτρήσεις στην κυπριακή ΑΟΖ, εξέφρασε ο Πρόεδρος της Κύπρου Νίκος Αναστασιάδης"/>
  </head>
  <body>
    <article>
      <h1>Iκανοποίηση Λευκωσίας για τα μέτρα κατά της Τουρκίας</h1>
      <h2>Την ικανοποίηση του για τα μέτρα που ενέκρινε χθες το Συμβούλιο Υπουργών Εξωτερικών της ΕΕ κατά της Τουρκίας για τις παράνομες γεωτρήσεις στην κυπριακή ΑΟΖ, εξέφρασε ο Πρόεδρος της Κύπρου Νίκος Αναστασιάδης</h2>
      <address><time datetime="2019-11-12T14:00:14+00:00">12 Nov 2019, 14:00</time> by <a rel="author">ΤοΒΗΜΑ Team</a></address>
      <p>Σε μήνυμα του στο twitter, αμέσως μετά την ανακοίνωση της απόφασης, ο Νίκος Αναστασιάδης αναφέρθηκε σε έμπρακτη στήριξη από πλευράς ΕΕ στα κυριαρχικά δικαιώματα της Κυπριακής Δημοκρατίας, και τη νομιμότητα στη θάλασσα της Κύπρου.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <figure>
        <img src="https://www.tovima.gr/wp-content/uploads/2019/11/12/Banner-1-450x36.jpg"/>
      </figure>
      <p>Εξάλλου με ανακοίνωση του ο κυβερνητικός εκπρόσωπος Πρόδρομος Προδρόμου, κάνει λόγο για μια απόφαση που ενισχύει τις προσπάθειες της Κυπριακής Δημοκρατίας για υπεράσπιση των δικαιωμάτων της. Ο κ. Προδρόμου εκφράζει εξάλλου την ελπίδα τα συγκεκριμένα μέτρα να συμβάλουν ούτως ώστε η τουρκική κυβέρνηση να αντιληφθεί ότι δεν είναι δυνατό ούτε γίνεται ανεκτό να αυθαιρετεί και να παραβιάζει το διεθνές δίκαιο.</p>
      <p>
        <b>Πάγωμα</b>
        <b>περιουσιακών</b>
        <b>και</b>
        <b>απαγόρευση</b>
        <b>εισόδου</b>
      </p>
      <figure>
        <img src="https://www.dw.com/image/51198089_404.jpg"/>
      </figure>
      <p>Ο Γερμανός Υπουργός Εξωτερικών Χάικο Μαας στο Συμβούλιο Υπουργών Εξωτερικών της ΕΕ</p>
      <p>Σύμφωνα με την απόφαση των ΥΠΕΞ της ΕΕ, τα μέτρα κατά της Τουρκίας, περιλαμβάνουν απαγόρευση εισόδου στις χώρες της ΕΕ σε πρόσωπα που σχετίζονται με τις τουρκικές ενέργειες αλλά και και πάγωμα περιουσιακών στοιχείων συγκεκριμένων προσώπων φορέων ή εταιρειών. Πρόκειται ουσιαστικά για φυσικά και νομικά πρόσωπα που παρέχουν υποστηρικτικές υπηρεσίες στην Τουρκία για τις γεωτρητικές δραστηριότητες της. Επιπρόσθετα, η απόφαση προνοεί την απαγόρευση σε Ευρωπαίους πολίτες ή φορείς να έχουν συναλλαγές με άτομα και φορείς που σχετίζονται με τις τουρκικές ενέργειες.</p>
      <p>
        <b>Οργισμένηηαντίδραση</b>
        <b>Ερντογάν</b>
      </p>
      <p>Σύμφωνα με πληροφορίες τα ονόματα και οι φορείς που συνεργάζονται με την Τουρκία για τις δραστηριότητες της στην Κυπριακή ΑΟΖ, έχουν συγκεντρωθεί σε λίστα η οποία θα κατατεθεί το επόμενο διάστημα στο Ευρωπαϊκό Συμβούλιο. Οι ίδιες πληροφορίες αναφέρουν ότι στην εν λόγω λίστα, πέραν των ονομάτων, περιλαμβάνονται και αποδεικτικά στοιχεία για την εμπλοκή τους, στις γεωτρητικές δραστηριότητες της Τουρκίας</p>
      <p><b> </b>Οργίλη ήταν η πρώτη αντίδραση του Τούρκου Προέδρου Ρετζέπ Ταγίπ Ερντογάν ο οποίος εξαπέλυσε απειλές κατά της ΕΕ για άνοιγμα των συνόρων. Αναφερόμενος στην Κύπρο ο Ταγίπ Ερντογάν είπε ότι οι  Ευρωπαίοι ξεχνούν τον εγγυητικό ρόλο της Τουρκίας στην Ανατολική Μεσόγειο.</p>
      <p>
        <b>Λουκιανός Λυρίτσας, Λευκωσία</b>
      </p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>