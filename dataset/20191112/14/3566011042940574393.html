<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546777.html/%D8%A7%D8%B4%D8%AA%DB%8C%D8%A7%D9%82-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%AF%D8%B1-%D8%A7%D8%B1%D8%A8%D8%B9%DB%8C%D9%86-%D8%A7%D8%B2-%D8%B1%D9%88%DB%8C%D8%B4-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:30:00+00:00"/>
    <meta property="og:title" content="اشتیاق مردم ایران و عراق در اربعین از رویش‌های انقلاب اسلامی است"/>
    <meta property="og:description" content="فرمانده سپاه کربلا با اشاره به اینکه انقلاب اسلامی رویش‌های جدیدی دارد گفت: اشتیاق مردم ایران و عراق برای حضور در اربعین از این رویش‌ها است."/>
  </head>
  <body>
    <article>
      <h1>اشتیاق مردم ایران و عراق در اربعین از رویش‌های انقلاب اسلامی است</h1>
      <h2>فرمانده سپاه کربلا:</h2>
      <address>
        <time datetime="2019-11-12T14:30:00+00:00">12 Nov 2019, 14:30</time>
      </address>
      <p>فرمانده سپاه کربلا با اشاره به اینکه انقلاب اسلامی رویش‌های جدیدی دارد گفت: اشتیاق مردم ایران و عراق برای حضور در اربعین از این رویش‌ها است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار محمدحسین بابایی عصر امروز در مراسم تجلیل از موکب‌داران مازندران در مراسم اربعین ضمن تبریک هفته وحدت و سالروز ولادت میلاد با سعادت پیامبر عظیم الشان اسلام حضرت محمد مصطفی (ص) و امام جعفر صادق (ع) با اشاره به بیانات رهبر معظم انقلاب، سربازی در مسیر امام حسین (ع) را افتخاری بزرگ برای ملت شیعه دانست و گفت:با توجه به اتفاقات ۴۰ سال اخیر باید گفت دفاع مقدس و آرمان‌های انقلاب اسلامی شکوه و عظمتی به برپایی مراسمات آیینی داد.<br/><br/>وی با بیان اینکه پیاده روی اربعین حسینی اوج شکوه و عظمت جهان اسلام است و هرساله شاهد حضور گسترده ملت در این مراسم هستیم، افزود:فرهنگ خدمات رسانی به مراسم اربعین در حال گسترش و این در بین مردم و خانواده‌ها درحال نهادینه شدن است.<br/><br/>فرمانده سپاه کربلا مازندران مردمی بودن پیاده روی اربعین و خدمات آن را از نکات برجسته این مراسم برشمردو اضافه کرد:مقام و جایگاه خادمی اباعبدالله الحسین (ع) و موکب داری از عنایات خدای متعال است و باید در حفظ این مقام معنوی تلاش کرد.<br/><br/>بابایی در ادامه با اشاره به اینکه انقلاب اسلامی رویش‌های جدیدی دارد یادآور شد: اشتیاق مردم ایران و عراق برای حضور در اربعین از این رویش‌ها است. چرا طبق گفته‌های یکی از علمای عراق، پیش بینی جمعیت ۱۰۰ میلیونی در اربعین دور از ذهن نیست.<br/><br/>به گفته وی، یکی از لشکر‌های امام زمان (عج) لشکر خراسانی ایران بوده که این نشان دهنده آن است باید برای ظهور حضرت حجت (عج) به دنبال فرهنگ‌سازی باشیم.<br/><br/>فرمانده سپاه کربلا در پایان با قدردانی از حضور باشکوه مردم در راهپیمایی اربعین حسینی به ارتقاء کیفیت خدمات دهی موکب‌ها اشاره کرد و گفت: باید برای کار‌های فرهنگی هم در موکب‌ها برنامه‌ریزی شده و آن را تقویت کرد.<br/><br/>انتهای پیام/</p>
    </article>
  </body>
</html>