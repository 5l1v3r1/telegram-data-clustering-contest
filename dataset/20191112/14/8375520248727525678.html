<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/nove-kerivnictvo-genprokuraturi-poyasnilo-chomu-ne-vvazhaje-komandu-yanukovicha-zlochinnoyu-organizacijeyu-639242.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T14:00:12+00:00"/>
    <meta property="og:title" content="Нове керівництво Генпрокуратури пояснило, чому не вважає команду Януковича злочинною організацією"/>
    <meta property="og:description" content="Віктор Чумак: Злочинна організація Януковича – на рівні емоцій це звучить красиво. Але…"/>
  </head>
  <body>
    <article>
      <h1>Нове керівництво Генпрокуратури пояснило, чому не вважає команду Януковича злочинною організацією</h1>
      <address>
        <time datetime="2019-11-12T14:00:12+00:00">12 Nov 2019, 14:00</time>
      </address>
      <h4>Віктор Чумак: Злочинна організація Януковича – на рівні емоцій це звучить красиво. Але…</h4>
      <p>Заступник генпрокурора Віктор Чумак заявив, що команду Януковича не можна називати злочинною організацією. Про це він сказав <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">в інтерв’ю «Главкому»</a>. За словами Чумака, «ще треба довести, що там була злочинна організація, угрупування».</p>
      <p>«На рівні емоцій – так. Всі погоджуються. На рівні фактів, які треба з’єднати в одну систему – треба довести», - вважає військовий прокурор.</p>
      <p>Чумак пояснює, що у команді Януковича «були люди, пов’язані між собою». «Характер цих зв’язків абсолютно різний. Фінансовий, особистий, політичний і т.д. Те, що була група людей, пов’язаних між собою – це точно», - зазначає він.</p>
      <p>На думку прокурора, «злочинне угрупування  треба кваліфікувати, як людей, які приходять, щоб здійснити злочин». «Тобто, вони домовляються, що будуть здійснювати не якусь політику, а злочин. Вони точно мають умисел, віддають собі звіт, що їхня діяльність є злочинною. Ну як ви собі це уявляєте? Янукович збирає РНБО, Кабмін і інших і каже: ось сьогодні ми украдемо стільки то. Якщо все це розкласти на молекули, то воно виходить саме так», - вважає заступник генпрокурора.</p>
      <p>«Проте на рівні фактів, доказів і чіткої юридичної оцінки, то треба довести, що це була злочинна організація, яка зібралася для виконання злочинної діяльності і вона повністю усвідомлювала, що чинила злочини, домовлялася між собою про ці злочини і могла класифікувати свої дії, як злочини по відношенню до суспільства і держави», - доводить свою думку прокурор.</p>
      <p>«Тоді треба сказати, що була злочинна група осіб, які уособлювали собою державну владу, і чинили злочини щодо всіх громадян. І будемо шурувати позови всіх громадян до злочинної держави», - зауважує заступник генпрокурора.</p>
      <blockquote><b>Читайте більше: <br/></b><br/>   •  <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html"><b>Віктор Чумак: Після Матіоса нам дісталась прокуратура «сильна», «серйозна» – з надутими щоками<br/></b></a>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>    •  <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"><b>Операція «Атестація». Хто виживе після прокурорської «чистки»<br/></b></a>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (Документ<br/></a></b>    •  <a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html"><b>Реформа Рябошапки. Сім «заперечень» прокурора Горбатюка (Документи)</b></a></blockquote>
      <ul>
        <li/>
      </ul>
      <related>
        <a href="https://glavcom.ua/news/chumak-zapevniv-shcho-rozsliduvannya-sprav-maydanu-ne-zupinitsya-635030.html"/>
        <a href="https://glavcom.ua/news/reforma-prokuraturi-chumak-zapevnyaje-shcho-dogovirnyaki-nemozhlivi-633686.html"/>
        <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"/>
      </related>
    </article>
  </body>
</html>