<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/parlament-moldovy-vidpravyv-uryad-u-vidstavku/"/>
    <meta property="og:site_name" content="Рубрика"/>
    <meta property="article:published_time" content="2019-11-12T14:36:57+00:00"/>
    <meta property="og:title" content="Парламент Молдови відправив уряд у відставку"/>
    <meta property="og:description" content="Парламент Молдови проголосував за ініціативу Партії соціалістів (ПСРМ) оголосити вотум недовіри уряду країни. Про це повідомляє NewsMaker. “Парламент 12 листопада на пленарному засіданні проголосував за ініціативу Партії соціалістів (ПСРМ) оголосити вотум недовіри уряду. Таким чином, уряд прем’єр-міністра Майї Санду йде у відставку “, – йдеться в повідомленні. Як повідомляє портал, Санду виступила перед депутатами, розповівши про […]"/>
  </head>
  <body>
    <article>
      <h1>Парламент Молдови відправив уряд у відставку</h1>
      <address><time datetime="2019-11-12T14:36:57+00:00">12 Nov 2019, 14:36</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/02/moldova-620x420.jpg"/>
      </figure>
      <p>
        <b>
          <b>Парламент Молдови проголосував за ініціативу Партії соціалістів (ПСРМ) оголосити вотум недовіри уряду країни.</b>
        </b>
      </p>
      <p>Про це повідомляє <a href="https://newsmaker.md/rus/novosti/%D0%9F%D1%80%D0%B0%D0%B2%D0%B8%D1%82%D0%B5%D0%BB%D1%8C%D1%81%D1%82%D0%B2%D0%BE-%D0%A1%D0%B0%D0%BD%D0%B4%D1%83-%D0%BD%D0%B5-%D1%83%D1%85%D0%BE%D0%B4%D0%B8%D1%82-%D0%B2-%D0%BE%D1%82%D1%81%D1%82%D0%B0%D0%B2%D0%BA%D1%83-%D0%94%D0%B5%D0%BF%D1%83%D1%82%D0%B0%D1%82%D1%8B-%D0%BF%D1%80%D0%BE%D0%B3%D0%BE%D0%BB%D0%BE%D1%81%D0%BE%D0%B2%D0%B0%D0%BB%D0%B8-%D0%BF%D1%80%D0%BE%D1%82%D0%B8%D0%B2-%D0%B7%D0%B0-%D0%B2%D0%BE%D1%82%D1%83%D0%BC%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D1%8F/">NewsMaker.</a></p>
      <p>“Парламент 12 листопада на пленарному засіданні проголосував за ініціативу Партії соціалістів (ПСРМ) оголосити вотум недовіри уряду. Таким чином, уряд прем’єр-міністра Майї Санду йде у відставку “, – йдеться в повідомленні.</p>
      <p>Як повідомляє портал, Санду виступила перед депутатами, розповівши про досягнення нового уряду і звинувативши соціалістів в тому, що вони бояться сильного уряду, який за два місяці виконав узяті на себе зобов’язання, розблокував зовнішнє фінансування.</p>
      <p>Після серії запитань і відповідей депутати перейшли до голосування.</p>
      <p>За ініціативу соціалістів проголосувало 63 депутати.</p>
      <p>Зазначається, що поки депутати вирішували долю уряду, біля будівлі парламенту зібралися прихильники Майї Санду. Підтримати прем’єр-міністра прийшли близько 300 осіб. Вони уважно слухали її виступ, звинувачуючи соціалістів і президента Ігоря Додона в тому, що він заважає працювати Санду, яка «є єдиною надією народу».</p>
    </article>
  </body>
</html>