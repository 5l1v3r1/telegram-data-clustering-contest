<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/87155d4375af78d3/ion-chicu-candidatul-apolitic-la-functia-de-premier-ce-zice-igor-dodon.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T14:00:08+00:00"/>
    <meta property="og:title" content="Ion Chicu, candidatul „apolitic” la funcția de premier? Ce zice Igor Dodon"/>
    <meta property="og:description" content="Fostul ministru al Finanțelor, actualul consilier prezidențial Ion Chicu, ar fi candidatul „apolitic” pe care, potrivit informațiilor care se vehiculează în spațiul public, președintele Igor Dodon intenționează să-l propună pentru funcția de premier."/>
  </head>
  <body>
    <article>
      <h1>Ion Chicu, candidatul „apolitic” la funcția de premier? Ce zice Igor Dodon</h1>
      <address><time datetime="2019-11-12T14:00:08+00:00">12 Nov 2019, 14:00</time> by <a rel="author">Jurnal.md</a></address>
      <p>
        <b>Fostul ministru al Finanțelor, actualul consilier prezidențial Ion Chicu, ar fi candidatul „apolitic” pe care, potrivit informațiilor care se vehiculează în spațiul public, președintele Igor Dodon intenționează să-l propună pentru funcția de premier.</b>
      </p>
      <p>„Domnul Chicu este consilier prezidențial. Îl consider ca unul dintre cei mai buni profesioniști din domeniul financiar, administrare fiscală și bugetară. (...) Sunt multe persoane care ar fi bune pentru funcția de prim-ministru”, a comentat astăzi șeful statului.</p>
      <p>„Noi nu examinăm acum alte candidaturi decât cele care vor fi propuse de posibila coaliție majoritară. Dacă nu va fi o astfel de majoritate parlamentară, vom lua decizia și ne vom asuma responsabilitatea privind înaintarea unui candidat apolitic la funcția de premier”, a adăugat Dodon.</p>
      <p>Amintim că Guvernul condus de Maia Sandu a fost demis astăzi. Moțiunea de cenzură asupra activității Executivului a trecut cu voturile deputaților PSRM și PD - în total 63 de voturi. Dodon a invitat mâine la discuții fracțiunile parlamentare.</p>
    </article>
  </body>
</html>