<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/sluzhboviy-sobaka-na-bukovini-pozbaviv-kontrabandistiv-tovaru-na-piv-milyona-380186"/>
    <meta property="og:site_name" content="Погляд"/>
    <meta property="article:published_time" content="2019-11-12T14:26:00+00:00"/>
    <meta property="og:title" content="Службовий собака позбавив контрабандистів на Буковині товару на пів мільйона"/>
    <meta property="og:description" content="Прикордонний собака вже вдруге за тиждень позбавив контрабандистів 500 тисяч гривень"/>
  </head>
  <body>
    <article>
      <h1>Службовий собака позбавив контрабандистів на Буковині товару на пів мільйона</h1>
      <h2>Службова тварина вивела прикордонників на слід контрабандистів</h2>
      <address>
        <time datetime="2019-11-12T14:26:00+00:00">12 Nov 2019, 14:26</time>
      </address>
      <p>На Буковині службові тварини прикордонників знову стали на заваді контрабандистам, які намагалися переправити чималу партію тютюну до ЄС.</p>
      <p>Чергову партію сигарет невідомі намагалися переправити через кордон вчора, 11 листопада 2019 року. Групу осіб прикордонний наряд відділення «Фальків» виявив за 300 метрів до кордону, поблизу загороджувального паркану. Чоловіки якраз готувалися подолати інженерну споруду. Помітивши, що їх викрито, буковинці разом із товаром вдалися до втечі.</p>
      <p>Зважаючи, що наряд не мав змоги переслідувати втікачів, у заданому районі вже рухалася група реагування, до якої увійшли військовослужбовці-кінологи. Невдовзі за допомогою однієї зі службових собак прикордонники вийшли на слід втікачів. Цього разу пачкарям прийшлось втікати хутчіше. Не зупинили їх й попереджувальні постріли у повітря. Під час втечі парубки залишили по собі кілька пакунків зі сигаретами різних марок.</p>
      <p>Надалі, відпрацьовуючи сліди правопорушників, прикордонники виявили ще 4 пакунки з тютюновими виробами та одну особу без документів. Зі слів затриманого, він громадянин України, мешканець н. п. Давидівка Сторожинецького району. За порушення прикордонного режиму на буковинця складено адмінпротокол.</p>
      <p>Після повного перерахунку встановлено, що правопорушники намагалися переправити понад 12 тисяч пачок сигарет, а це за попередньою оцінкою майже пів мільйона гривень. Про це повідомляє Західне регіональне управління Держприкордонслужби України - Західний кордон.</p>
      <figure>
        <img src="https://media.pogliad.ua/news/article/2019/11/12/380186/1.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/bukovina/sluzhboviy-sobaka-znayshov-6-pokinutih-yaschikiv-iz-sigaretami-na-bukovini-378808"/>
        <a href="https://pogliad.ua/news/bukovina/kontrabandistiv-na-bukovinskomu-kordoni-zupinyali-postrilami-368301"/>
        <a href="https://pogliad.ua/news/crime/prikordonniki-na-bukovini-postrilami-zupinyali-kontrabandistiv-ostanni-vtekli-363999"/>
        <a href="https://pogliad.ua/news/crime/postrili-na-bukovinskomu-kordoni-kontrabandisti-pokinuli-cigarki-na-pivmilyona-i-vtekli-362931"/>
      </related>
    </article>
  </body>
</html>