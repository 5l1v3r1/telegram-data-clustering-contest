<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/sogodni-yim-podobayetsya-silna-ruka-a-zavtra-skazhut-scho-mi-impotenti-arahamiya-pro-strategiyu-slugi-narodu-329372_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T14:50:00+00:00"/>
    <meta property="og:title" content="&quot;Сьогодні їм подобається сильна рука, а завтра скажуть, що ми імпотенти&quot; — Арахамія про стратегію &quot;Слуги народу&quot;"/>
    <meta property="og:description" content="У партії найбільше переймаються за монобільшість. "/>
  </head>
  <body>
    <article>
      <h1>"Сьогодні їм подобається сильна рука, а завтра скажуть, що ми імпотенти" — Арахамія про стратегію "Слуги народу"</h1>
      <h2>У партії найбільше переймаються за монобільшість. </h2>
      <address>
        <time datetime="2019-11-12T14:50:00+00:00">12 Nov 2019, 14:50</time>
      </address>
      <p>Президентська фракція в парламенті<a href="https://dt.ua/POLITICS/razumkov-sklav-povnovazhennya-lidera-slugi-narodu-329132_.html"><b> "Слуга народу"</b></a> може вести внутрішні дискусії, але не бажає виносити їх на обговорення. Зокрема в партії вже не раз обговорювалося виключення з неї тих чи інших людей, але пріоритетом залишається збереження монобільшості.</p>
      <p>"Так, можливо, це десь знижує рейтинг нашої партії, тому що люди хочуть сильну руку. Але люди не настільки глибоко втягнуті у внутрішні процеси. Сьогодні їм подобається сильна рука, а завтра вони будуть говорити, що ми імпотенти і не можемо взяти звичайний закон. Краще всередині трахатися з усіх можливих питань, але в кінці виходити в зал і голосувати, ніж зараз відрізати всіх, хто проти, і залишити бутікову фракцію в 180 чоловік, а потім бігати і думати, де взяти ще 46 голосів", - розповів голова фракції "Слуги народу" Давид Арахамія в інтерв'ю <a href="https://www.liga.net/politics/interview/stenu-na-donbasse-zelenskomu-nikogda-ne-prostyat-intervyu-s-davidom-arahamiey">Liga.net.</a></p>
      <p>Зокрема він додав, що депутатів-кнопкодавів не виключили з фракції, оскільки це було "кнопкодавство дурості".</p>
      <p>"Тому що це випадково. Це кнопкодавство по дурості. Я зараз серйозно. Я з ними розмовляв пару годин. Чоловік вийшов із залу, повернувся, а йому кажуть: "Я за тебе проголосував". Він запитує: "А навіщо?". У нас там було 270 голосів. Не було пріоритетності у цього законопроекту, ні прохання допомогти. Просто людина хотів спробувати, що це таке. І у нас постало питання: видалити два голоси, які можуть бути важливі для потрібних державі реформ, або ми покараємо людей, які по дурості натиснули не свою команду", - стверджує Арахамія.</p>
      <p>У той же час він запевнив, що якщо таке повториться ще раз, то депутатів таки виключать.</p>
      <p>Відзначимо, що фракція "Слуга народу" стала фігурантом вже кількох скандалів. Зокрема про <b><a href="https://dt.ua/POLITICS/razumkov-nazvav-sumu-shtrafu-dlya-knopkodaviv-zi-slugi-narodu-324938_.html">кнопкодавство її депутатів</a>, </b>про <b><a href="https://dt.ua/POLITICS/figurantiv-skandalu-z-poligrafom-zi-slugi-narodu-ne-viklyuchili-deputat-327652_.html">можливе отриманні хабара її представниками у фінансовому комітеті</a> та </b><a href="https://dt.ua/POLITICS/yaremenko-napisav-zayavu-pro-skladannya-povnovazhen-golovi-mizhnarodnogo-komitetu-328216_.html"><b>секс-скандал навколо голови комітету</b></a> з міжнародних відносин Богдана Яременка.</p>
      <footer>За матеріалами: <a href="https://dt.ua/go/aHR0cDovL25ld3MubGlnYS5uZXQv">liga.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>