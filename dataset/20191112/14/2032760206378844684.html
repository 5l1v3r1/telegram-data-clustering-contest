<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89414"/>
    <meta property="og:site_name" content="Denník politika"/>
    <meta property="article:published_time" content="2019-11-12T14:35:22+00:00"/>
    <meta property="og:title" content="Brusel chce nového britského eurokomisára, Von der Leyenová očakáva od Johnsona skorú odpoveď"/>
    <meta property="og:description" content="12.11.2019 (Webnoviny.sk) – Hoci sa britská vláda intenzívne usiluje o vystúpenie z Európskej únie, Brusel zas naliehavo chce nového britského eurokomisára do svojej exekutívy, aj keď len na niekoľko mesiacov. Zvolená šéfka Európskej komisie Ursula von der Leyenová dala preto britskému premiérovi Borisovi Johnsonovi čas do konca týždňa, aby navrhol kandidáta na prázdne miesto v komisii, ktorá musí mať zástupcu z každej členskej krajiny."/>
  </head>
  <body>
    <article>
      <h1>Brusel chce nového britského eurokomisára, Von der Leyenová očakáva od Johnsona skorú odpoveď</h1>
      <address><time datetime="2019-11-12T14:35:22+00:00">12 Nov 2019, 14:35</time> by <a rel="author">Webnoviny</a></address>
      <p>12.11.2019 (Webnoviny.sk) – Hoci sa britská vláda intenzívne usiluje o vystúpenie z Európskej únie, Brusel zas naliehavo chce nového britského eurokomisára do svojej exekutívy, aj keď len na niekoľko mesiacov. Zvolená šéfka Európskej komisie Ursula von der Leyenová dala preto britskému premiérovi Borisovi Johnsonovi čas do konca týždňa, aby navrhol kandidáta na prázdne miesto v komisii, ktorá musí mať zástupcu z každej členskej krajiny.</p>
      <p>Hoci Johnson prisľúbil, že vyvedie Britániu z 28-členného bloku do 31. januára, vznikol by právny problém, pokiaľ by Spojené kráľovstvo dovtedy nemalo vlastného eurokomisára. „<i>Čas sa kráti. Z tohto dôvodu zvolená predsedníčka očakáva veľmi skorú odpoveď</i>,“ uviedla von der Leyenovej hovorkyňa Dana Spinantová. „<i>V každom prípade, pred koncom tohto týždňa</i>,“ dodala.</p>
      <p>Európska komisia pod vedením von der Leyenovej má začať svoju činnosť 1. decembra.</p>
      <footer>Zdroj: Webnoviny.sk – <a href="https://www.webnoviny.sk/brusel-chce-noveho-britskeho-eurokomisara-von-der-leyenova-ocakava-od-johnsona-skoru-odpoved/"><u>Brusel chce nového britského eurokomisára, Von der Leyenová očakáva od Johnsona skorú odpoveď</u></a> © SITA Všetky práva vyhradené.</footer>
    </article>
  </body>
</html>