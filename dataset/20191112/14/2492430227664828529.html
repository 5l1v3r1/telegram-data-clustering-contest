<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188428/Oud-haventopman-tijdelijk-bestuursvoorzitter-Erasmus-Universiteit"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T14:02:47+00:00"/>
    <meta property="og:title" content="Oud-haventopman tijdelijk bestuursvoorzitter Erasmus Universiteit"/>
    <meta property="og:description" content="Oud-Havenbedrijftopman Hans Smits (69) wordt tijdelijk bestuursvoorzitter van de Erasmus Universiteit. Hij volgt Kristel Baele op, die na haar eerste termijn van vier jaar terugtreedt."/>
  </head>
  <body>
    <article>
      <h1>Oud-haventopman tijdelijk bestuursvoorzitter Erasmus Universiteit</h1>
      <address>
        <time datetime="2019-11-12T14:02:47+00:00">12 Nov 2019, 14:02</time>
      </address>
      <h4>Oud-Havenbedrijftopman Hans Smits (69) wordt tijdelijk bestuursvoorzitter van de Erasmus Universiteit. Hij volgt Kristel Baele op, die na haar eerste termijn van vier jaar terugtreedt.</h4>
      <p>Hans Smits is benoemd voor een periode van zeven maanden. Van december 2019 tot en met juni 2020. De Raad van Toezicht zoekt naar een definitieve opvolger.</p>
      <p>Smits zat al negen jaar in de Raad van Toezicht van de Universiteit en was ook vier jaar voorzitter.</p>
      <p>De nieuwe bestuursvoorzitter was tot 2014 president-directeur bij het Havenbedrijf Rotterdam, daarvoor bekleedde hij topfuncties bij de Rabobank, Schiphol en het Ministerie voor Verkeer en Waterstaat.</p>
      <h3>Vertrek Baele</h3>
      <p>In juli werd bekend dat huidig bestuursvoorzitter Kristel Baele er geen tweede termijn aan vastplakt. Het vertrek van Baele als bestuursvoorzitter heeft volgens de Erasmus Universiteit te maken met de nieuwe strategie van de universiteit en het type bestuurder dat daarbij hoort.</p>
      <p>De universiteit wil maatschappelijk relevant zijn en Rotterdam meer als proeftuin gebruiken voor grote maatschappelijke problemen als mobiliteit en duurzaamheid.</p>
      <related>
        <a href="http://www.rijnmond.nl/nieuws/183770/Kristel-Baele-vertrekt-bij-Erasmus-Universiteit"/>
      </related>
    </article>
  </body>
</html>