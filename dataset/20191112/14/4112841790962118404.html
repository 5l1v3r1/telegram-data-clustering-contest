<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76502-Buducorocny-sampionat-v-League-of-Legends-ma-konkurovat-olympiade-alebo-majstrovstvam-sveta-vo-futbale"/>
    <meta property="og:site_name" content="REFRESHER"/>
    <meta property="article:published_time" content="2019-11-12T14:22:00+00:00"/>
    <meta property="og:title" content="Budúcoročný šampionát v League of Legends má konkurovať olympiáde alebo majstrovstvám sveta vo futbale"/>
    <meta property="og:description" content="Kolotoč sa totiž presunie do Číny, kde sa okolo elektronických športov točia naozaj veľké peniaze."/>
  </head>
  <body>
    <article>
      <h1>Budúcoročný šampionát v League of Legends má konkurovať olympiáde alebo majstrovstvám sveta vo futbale</h1>
      <address><time datetime="2019-11-12T14:22:00+00:00">12 Nov 2019, 14:22</time> by <a rel="author">Matej Krajčovič</a></address>
      <p>
        <b>Kolotoč sa totiž presunie do Číny, kde sa okolo elektronických športov točia naozaj veľké peniaze.</b>
      </p>
      <p>Ak sleduješ dianie okolo počítačových hier, nemôžeš pochybovať, že <b>e-sports turnaje </b>sú veľkým fenoménom. A budúcoročný svetový šampionát v <b>League of Legends</b> má<b> </b>len tie najvyššie ciele, <a href="https://www.espn.com/esports/story/_/id/28058050/2020-league-legends-world-championship-aims-break-esports-attendance-records">informuje ESPN</a>. </p>
      <p>Celá udalosť sa má totiž konať v <b>Číne</b>. Fakt, že sú tam hry medzi mladými často témou číslo jeden, znásobuje aj samotná populácia krajiny s 1,4 miliardou obyvateľov.</p>
      <p>Šéf vývojárskej spoločnosti <b>Riot Games</b>, ktorá za LOL-kom stojí, sľubuje, že finálový turnaj pre rok 2020 bude <b>doposiaľ tou najväčšou športovou udalosťou na svete.</b></p>
      <p>Aby bolo jasné – <b>Nicolo Laurent</b> hovorí o športovej, nie e-sports udalosti. Chce sa teda merať aj s celosvetovo oveľa častejšie spomínanou olympiádou alebo futbalovými majstrovstvami sveta konanými raz za 4 roky. </p>
      <figure>
        <iframe src="https://www.youtube.com/embed/eBzSpgWe8do" width="700" height="393" data-service="Youtube" scrolling="no"/>
      </figure>
      <p><b>Šampionát v League of Legends 2020</b> sa má konať v šiestich čínskych mestách zároveň, čo si vyžaduje aj dôsledné plánovanie celého zázemia. </p>
      <p><i>„Za Šanghajom vybudujeme vzdialené vysielacie centrum, ktoré zvládne päť súbežných streamov naprieč Čínou,“</i> sľubuje John Needham, taktiež z Riot Games a dodáva: <i>„Túto infraštruktúru využijeme na to najlepšie, čo ste zatiaľ v rámci elektronických športov, a úprimne aj bežných športov, doposiaľ videli.“ </i></p>
      <related>
        <a href="https://refresher.sk/63449-Nike-bude-prvykrat-v-historii-vyrabat-dresy-pre-ligu-League-of-Legends-Do-esports-vstupuje-vo-velkom-style"/>
      </related>
      <p>Zdá sa, že pokiaľ má niečo <b>naozaj trhať rekordy, musí to byť hra League of Legends</b> a nie Fortnite, Counter-Strike ani nič iné. Už <b>v roku 2017</b> totiž turnaj v LOL zaplniľ pekinský národný štadión so <b>45-tisíc sedačkami</b> a vytvoril tak doterajší rekord. Na čiernom trhu sa vtedy vstupenky predávali aj za 1 000 dolárov. </p>
      <p>V Šanghaji bude. už o necelých 12 mesiacov pripravený až 56-tisícový stánok. Konfigurácia pódia má byť vyriešená tak, aby mohol byť divákmi zaplnený naozaj celý. </p>
      <figure>
        <iframe src="https://www.youtube.com/embed/WFkZjTCxVPc" width="700" height="393" data-service="Youtube" scrolling="no"/>
      </figure>
      <p>Ukážka z <b>tohtoročného otváracieho ceremoniálu</b> plná <b>špeciálnych efektov</b> a <b>holografickej technológie</b> ukazuje, že Riot Games to so sľubom, že v Číne urobia poriadnu šou, myslia naozaj vážne. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/46765-V-cinskej-restauracii-sa-plati-usmevom-Originalna-novinka-sa-dockala-premiery-v-prevadzke-od-KFC-kde-sa-predava-len-zdrave-jedlo"/>
        <a href="https://refresher.sk/40051-Smartfon-Nokia-6-zne-uspech-za-uspechom-Vsetky-dostupne-zasoby-sa-predali-behom-jednej-jedinej-minuty"/>
        <a href="https://refresher.sk/38487-Meizu-Pro-6-Plus-je-obrovsky-smartfon-z-Ciny-ktory-si-trufa-na-tie-najlepsie-kusky-od-Samsungu-ci-Applu"/>
        <a href="https://refresher.sk/39660-Finska-spicka-sa-vracia-na-scenu-s-novym-smartfonom-Nokia-6-ma-Android-70-obrovsky-displej-aj-16-MPx-fotak"/>
        <a href="https://refresher.sk/33392-Apple-investuje-do-cinskeho-konkurenta-sluzby-Uber-Miliarda-dolarov-im-pomoze-spoznat-trh"/>
        <a href="https://refresher.sk/27585-Co-vznikne-kdyz-se-spoji-KITT-a-Tesla-Model-S-Cinsky-skvost-na-kolech-zvany-The-Youxia-X"/>
        <a href="https://refresher.sk/76476-Zabanovany-placuci-Fortnite-streamer-musi-opustit-luxusnu-vilu-za-13-milionov-eur-Byval-v-nej-vdaka-hraniu"/>
        <a href="https://refresher.sk/76482-Zahrame-si-MAFIA-IV-uz-v-roku-2021-Siria-sa-famy-ze-na-nej-maka-cele-studio"/>
      </related>
    </article>
  </body>
</html>