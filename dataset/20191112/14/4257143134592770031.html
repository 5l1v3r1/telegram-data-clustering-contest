<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/vonatra-szallnak-a-rendorok-nagy-razzia-kezdodott"/>
    <meta property="og:site_name" content="infostart"/>
    <meta property="article:published_time" content="2019-11-12T14:20:00+00:00"/>
    <meta property="og:title" content="Vonatra szállnak a rendőrök, nagy razzia kezdődött"/>
    <meta property="og:description" content="A nemzetközi akció célja elsősorban – kiemelten a nemzetközi – személyszállító vonatok rendőri ellenőrzése."/>
  </head>
  <body>
    <article>
      <h1>Vonatra szállnak a rendőrök, nagy razzia kezdődött</h1>
      <address><time datetime="2019-11-12T14:20:00+00:00">12 Nov 2019, 14:20</time> by <a rel="author">Infostart</a></address>
      <h3>A nemzetközi akció célja elsősorban – kiemelten a nemzetközi – személyszállító vonatok rendőri ellenőrzése.</h3>
      <p>A magyar rendőrség egységes nemzetközi művelet keretében végez fokozott ellenőrzést a vasúti biztonság érdekében - <a href="http://www.police.hu/hu/hirek-es-informaciok/legfrissebb-hireink/kozlekedesrendeszet/railpol-akcio-1?fbclid=IwAR39P3F2Cbgjc3PYjMhoGyX5wDV_ELaHJfd61UvsLluPX9Dj05PwT2K1iu0">olvasható a police.hu portálon</a>.</p>
      <p>A RAILPOL (Vasúti Rendőrségek Európai Szervezete) által koordinált 18. Rail Action Day 24 Blue elnevezésű akció során az abban részt vevő szervek november 13-án 7 órától 14-én 7 óráig végeznek fokozott ellenőrzést.</p>
      <p>Az akció célja kiemelten a nemzetközi személyszállító vonatokon az utasok és a jegyvizsgálók sérelmére elkövetett jogsértések megelőzése, megszakítása (fokozott figyelmet fordítva a közfeladatot ellátó-, illetve a hivatalos személy elleni erőszak elkövetésének megelőzésére és megakadályozására).</p>
      <p>Az ellenőrzés kiterjed továbbá a fémlopások megelőzésére, az illegális migráció és ahhoz kapcsolódó más jogellenes cselekmények elleni hatékony fellépésre, illetve a vasúti kocsikat károsító garázda cselekmények megelőzésére, felderítésére.</p>
      <p>
        <i>Nyitókép: police.hu</i>
      </p>
    </article>
  </body>
</html>