<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/financial-times-a-numit-o-femeie-ca-editor-sef-o-premiera-in-istoria-de-131-de-ani-a-publicatiei-18573046"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T14:31:21+00:00"/>
    <meta property="og:title" content="Financial Times a numit o femeie ca editor-şef, o premieră în istoria de 131 de ani a publicaţiei"/>
    <meta property="og:description" content="Jurnalista Roula Khalaf este prima femeie numită în funcţia de editor-şef a Financial Times, o publicaţie financiară cu o istorie de 131 de ani, după ce Lionel Barber şi-a anunţat demisia, potrivit Reuters."/>
  </head>
  <body>
    <article>
      <h1>Financial Times a numit o femeie ca editor-şef, o premieră în istoria de 131 de ani a publicaţiei</h1>
      <address><time datetime="2019-11-12T14:31:21+00:00">12 Nov 2019, 14:31</time> by <a rel="author">Ana Obretin, Mediafax</a></address>
      <p>Jurnalista Roula Khalaf este prima femeie numită în funcţia de editor-şef a Financial Times, o publicaţie financiară cu o istorie de 131 de ani, după ce Lionel Barber şi-a anunţat demisia, potrivit Reuters.</p>
      <p>Barber a anunţat, marţi, că renunţă la funcţia sa de editor-şef, pe care a deţinut-o vreme de 14 ani, în ianuarie 2020. Barber lucrează de 34 de ani la publicaţia deţinută de compania japoneză Nikkei, care, în 2019, avea 1 milion de abonamente plătite, cele online asigurând peste 75% din tiraj.</p>
      <p>Khalaf a fost editor adjunct, pe politică externă şi pe Orientul Mijlociu în cele două decenii de când lucrează pentru FT. În ultimii ani a încercat să sporească diversitatea în ceea ce priveşte angajaţii din redacţii şi să atragă mai multe cititoare.</p>
      <p>Ca un element insolit, faptul că a lucrat anterior şi pentru Forbes i-a adus un rol minor în filmul regizat de Martin Scorsese "Lupul de pe Wall Street/ The Wolf of Wall Street".</p>
      <p>Khalaf, originară din Liban, va fi, alături de Katharine Viner, de la The Guardian, una dintre puţinele femei într-o funcţie înaltă la o publicaţie majoră din Marea Britanie, dar şi din lume, după ce Jill Abramson şi-a dat demisia de la The New York Times.</p>
    </article>
  </body>
</html>