<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kiyivrada-uhvalila-novi-pravila-koristuvannya-metropolitenom-329365_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T14:01:00+00:00"/>
    <meta property="og:title" content="Київрада ухвалила нові правила користування метрополітеном"/>
    <meta property="og:description" content="Пасажирам з вадами зору дозволили проїзд з собакою-поводирем."/>
  </head>
  <body>
    <article>
      <h1>Київрада ухвалила нові правила користування метрополітеном</h1>
      <h2>Пасажирам з вадами зору дозволили проїзд з собакою-поводирем.</h2>
      <address>
        <time datetime="2019-11-12T14:01:00+00:00">12 Nov 2019, 14:01</time>
      </address>
      <p>Депутати Київської міської ради у вівторок депутати ухвалили нові правила користування <a href="https://dt.ua/UKRAINE/v-kiyivskomu-metro-ne-pracyuye-e-kvitok-328907_.html"><b>Київським метрополітеном</b></a>. Депутати Київради вирішили, що пасажири метро "зобов'язані мати охайний зовнішній вигляд". Рішення підтримали 62 депутати Київради 120.</p>
      <p>"Відповідно до нововведень, у столичному метро заборонено жебракувати, розклеювати рекламу, займатися агітацією, здійснювати підприємницьку діяльність, гучно вмикати музику та грати на музичних інструментах. Окрім того, проведення масових заходів на станціях метро також під забороною.", - <a href="https://kmr.gov.ua/uk/content/kyyivrada-pryynyala-novi-pravyla-metropolitenu-ne-puskatymut-zhebrakiv-ta-agitatoriv">повідомила</a> прес-служба міськради.</p>
      <p>Пасажирам з вадами зору дозволили проїзд з собакою-поводирем. У тварини повинні бути ошийник, намордник, спеціальне посвідчення. Собаки-поводирі повинні будуть пройти навчання в умовах метрополітену.</p>
      <p>"Пасажири метро зобов'язані мати охайний зовнішній вигляд. Вхід до підземки буде заборонено частково одягненим пасажирам, а також без взуття, або в нижній білизні. Також не можна пересуватися на самокатах, роликових ковзанах і скейтах", - йдеться в повідомленні.</p>
      <p>Спортивне спорядження (лижі, санки, ковзани, велосипеди тощо) перевозяться виключно у чохлах. Також належна упаковка потрібна для садового інвентарю, саджанців, рибальських снастей.</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>