<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/balesetben-tobben-megserultek-szombathelynel/186451"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T14:48:00+00:00"/>
    <meta property="og:title" content="Balesetben többen megsérültek Szombathelynél"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Balesetben többen megsérültek Szombathelynél</mark>
      </h1>
      <address><time datetime="2019-11-12T14:48:00+00:00">12 Nov 2019, 14:48</time> by <a rel="author">MTI</a></address>
      <p>Két jármű ütközött, többen megsérültek kedden Szombathely és Táplánszentkereszt között, a 87-es főutat teljes szélességében lezárták.</p>
      <p>A Vas Megyei Katasztrófavédelmi Igazgatóság a honlapján azt írta, hogy egy kisbusz és egy személyautó rohant egymásba, a helyszínre mentők is érkeztek.</p>
      <p>Sajtóértesülések szerint a balesetben nyolcan sérültek meg.</p>
      <p>A Vas Megyei Rendőr-főkapitányság a rendőrség honlapján annyit közölt, hogy személyi sérüléssel járó baleset történt, jelenleg is folyik a helyszínelés és a műszaki mentés, a főutat teljesen lezárták, a forgalmat elterelik.</p>
    </article>
  </body>
</html>