<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/vasilya-nimchenka-spiymali-na-knopkodavstvi-video-novini-ukrajini-50053093.html"/>
    <meta property="og:site_name" content="НВ"/>
    <meta property="article:published_time" content="2019-11-12T14:12:00+00:00"/>
    <meta property="og:title" content="У Раді помітили четвертого «кнопкодава»: нардеп виступав за криміналізацію кнопкодавства"/>
    <meta property="og:description" content="Громадський рух Чесно спіймав на кнопкодавстві народного депутата від Опозиційної платформи — За життя Василя Німченка."/>
  </head>
  <body>
    <article>
      <h1>У Раді помітили четвертого «кнопкодава»: нардеп виступав за криміналізацію кнопкодавства</h1>
      <h2>Громадський рух Чесно спіймав на кнопкодавстві народного депутата від Опозиційної платформи — За життя Василя Німченка.</h2>
      <address>
        <time datetime="2019-11-12T14:12:00+00:00">12 Nov 2019, 14:12</time>
      </address>
      <p>Згідно з <a href="https://www.chesno.org/post/3684/">повідомленням</a>, Німченко проголосував за сусіда на ранковому пленарному засіданні у вівторок, 12 листопада, під час прийняття за основу законопроекту від Слуги народу щодо вдосконалення освітньої діяльності у сфері вищої освіти (№ 2299).</p>
      <p>За даними Чесно, нардеп натиснув на дві кнопки «за».</p>
      <p>Примітно, що Василь Німченко виступив співавтором одного із законопроектів про кримінальну відповідальність депутатів за кнопкодавство.</p>
      <p>Чесно зазначає, що це четвертий факт кнопкодавства у Верховній Раді 9-го скликання.</p>
      <p>Нагадаємо, першим кнопкодавом у Верховній Раді 9-го скликання став нардеп від президентської партії Слуга народу Сергій Литвиненко.</p>
      <p>Також на кнопкодавстві попалися прокремлівський нардеп з Донецької області <a href="https://nv.ua/ukr/ukraine/politics/kpopkodavstvo-v-noviy-radi-video-novini-ukrajini-50041972.html">Олександр Ковальов</a> і ще один представник партії Зеленського <a href="https://nv.ua/ukr/ukraine/politics/video-sluga-narodu-knopkodavila-u-radi-novini-ukrajini-50042242.html">Олена Копанчук</a>.</p>
      <p>Голова фракції Слуга народу Давид Арахамія заявив, що <a href="https://nv.ua/ukr/ukraine/politics/knopkodavstvo-arahamiya-vipravdovuye-slugu-narodu-novini-ukrajini-50053074.html">депутати президентської партії «кнопкодавили через дурість».</a></p>
    </article>
  </body>
</html>