<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/gorakhpur/story-jagdambika-pal-allegation-jilani-and-owaisi-are-spoiling-communal-harmony-2845740.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T14:36:31+00:00"/>
    <meta property="og:title" content="जगदंबिका पाल का आरोप, जिलानी और ओवैसी सांप्रदायिक सौहार्द बिगाड़ रहे"/>
    <meta property="og:description" content="पूर्व मंत्री भाजपा सांसद जगदंबिका पाल ने आरोप लगाया कि राम जन्मभूमि मामले में अदालत का फैसला आने के बाद जफरयाब जिलानी और असुद्दीन ओवैसी सांप्रदायिक सौहार्द बिगाड़ना चाहते हैं। उन्होंने कहा कि दोनों..."/>
  </head>
  <body>
    <article>
      <h1>जगदंबिका पाल का आरोप, जिलानी और ओवैसी सांप्रदायिक सौहार्द बिगाड़ रहे</h1>
      <address><time datetime="2019-11-12T14:36:31+00:00">12 Nov 2019, 14:36</time> by <a rel="author">मुख्य संवाददाता,गोरखपुर</a></address>
      <p>पूर्व मंत्री भाजपा सांसद जगदंबिका पाल ने आरोप लगाया कि राम जन्मभूमि मामले में अदालत का फैसला आने के बाद जफरयाब जिलानी और असुद्दीन ओवैसी सांप्रदायिक सौहार्द बिगाड़ना चाहते हैं। उन्होंने कहा कि दोनों को बर्दाश्त नहीं हो रहा है कि अदालत के फैसले को हिन्दू-मुस्लिम सभी ने पूरे सौहार्द के साथ स्वीकार कर लिया है। उन्होंने कहा कि जफरयाब जिलाली और असदुद्दीन ओवैसी दोनों का रवैया राष्ट्र द्रोही है। <br/>जगदंबिका पाल मंगलवार गोरखपुर में एक होटल में पत्रकारों से मुखातिब थे। उन्होंने कहा कि 500 वर्ष पुराने मामले में निर्णय देश की न्यायपालिका की ताकत का सबूत है। फैसले के एक दिन बाद ही ईद मिलादुन्नबी का पर्व हर्ष उल्लास के साथ मना। उसमें अल्पसंख्यक वर्ग ने जिस सौहार्द का परिचय दिया, वह उनकी सांप्रदायिक सौहार्द के प्रति प्रतिबद्धता का प्रतीक है। इस दौरान भाजपा नेता बंधु उपेंद्र सिंह, अभिषेक तिवारी, नीरज शाही, अम्बरीश श्रीवास्तव समेत अन्य उपस्थित रहे।<br/>महाराष्ट्री में शिव सेना को होगा नुकसान<br/> महाराष्ट्र में भाजपा और शिवसेना के बीच चल रहे राजनीतिक विवाद की चर्चा में सांसद पाल ने कहा कि तीन दशक पुराने रिश्ते पर विराम लगाने का नुकसान शिवसेना को ही होगा। शिवसेना का कांग्रेस और राष्ट्रवादी कांग्रेस पार्टी से वैचारिक मतभेद है फिर भी तीनों मिल कर सरकार बनाने की कोशिश कर रहे हैं। शिवसेना को यह समझना चाहिए कि जनता ने वोट भाजपा-शिवसेना गठबंधन को दिया है। ऐसे में जनभावना के साथ खिलवाड़ करने का उन्हें कोई हक नहीं। </p>
    </article>
  </body>
</html>