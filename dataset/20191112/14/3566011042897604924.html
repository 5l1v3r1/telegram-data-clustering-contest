<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546797.html/%D9%86%D8%B2%D8%A7%D8%B9-%D8%AF%D8%B3%D8%AA%D9%87-%D8%AC%D9%85%D8%B9%DB%8C-%D8%AF%D8%B1-%D8%A8%D8%B1%D9%88%D8%AC%D8%B1%D8%AF----%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:36:00+00:00"/>
    <meta property="og:title" content="نزاع دسته جمعی در بروجرد ۴۰ درصد کاهش یافت"/>
    <meta property="og:description" content="جانشین انتظامی بروجرد گفت: نزاع دسته جمعی در بروجرد نسبت به سال گذشته 40 درصد کاهش یافته است."/>
  </head>
  <body>
    <article>
      <h1>نزاع دسته جمعی در بروجرد ۴۰ درصد کاهش یافت</h1>
      <h2>جانشین انتظامی بروجرد:</h2>
      <address>
        <time datetime="2019-11-12T14:36:00+00:00">12 Nov 2019, 14:36</time>
      </address>
      <p>جانشین انتظامی بروجرد گفت: نزاع دسته جمعی در بروجرد نسبت به سال گذشته 40 درصد کاهش یافته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از<a href="http://safiraflak.ir/?p=1562"> سفیر افلاک</a>، سرهنگ قاسم میری ظهر امروز در جلسه با بزرگان روستاهای بخش مرکزی اظهار داشت: امروز به کمک ریش سفیدان و بزرگان محلات و روستاها نیاز داریم که این بزرگان می‌توانند در امنیت روستاها یاری گر ما باشند.</p>
      <p>وی افزود: در اختلافات و درگیری‌ها نقش ریش سفیدان بسیار قابل توجه است چرا که این افراد با تجریه زیادی که دارند می‌توانند راهنمایی و نصیحت و اختلافات را حل کنند.</p>
      <p>جانشین انتظامی بروجرد با بیان اینکه قتل و نزاع ریشه در خشم دارد عنوان کرد: نزاع در بروجرد کاهش یافته به طوری که نزاع دسته جمعی امسال در بروجرد نسبت به سال گذشته ۴۰ درصد کاهش یافت و باید تلاش کرد تا این آمار کمتر نیز شود.</p>
      <p>حجت الاسلام سید علی حسینی امام جمعه بروجرد نیز در این جلسه اظهار داشت: دین اسلام به رعایت احترام بزرگان تاکید بسیار زیادی دارد و همه باید احترام ریش سفیدان را داشته باشیم چرا که این افراد تجربه‌های زیادی دارند.</p>
      <p>وی افزود: گاهی لجاجت‌ها و دعواهایی رخ می‌دهد که ممکن است سبب بروز حوادثی شود که بزرگان می‌توانند در جلوگیری از اختلافات و حوادث تلخ  موثر باشند.</p>
      <p>امام جمعه بروجرد با اشاره به سنت حذف نهار و شام مراسم ترحیم تصریح کرداین یکی از سنت‌های ناپسند است و کراحت دارد که باید در جهت حذف این سنت ناپسند اقدام کرد که بزرگان روستاها در این راستا می توانند موثر باشند.</p>
      <p>وی با اشاره به هفته وحدت عنوان کرد: باید در برابر دشمنان و کفار با اهل سنت دست به دست هم دهیم که در این راستا امام( ره) هفته وحدت را نامگذاری کردند و ضروری است که این وحدت در بین اقوام مختلف در کشور نیز تقویت شود.</p>
      <p>انتهای پیام/</p>
    </article>
  </body>
</html>