<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-viyavili-krihitnih-oleniv-scho-vvazhalisya-vimerlimi-329368_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T14:22:00+00:00"/>
    <meta property="og:title" content="Вчені виявили крихітних оленів, що вважалися вимерлими"/>
    <meta property="og:description" content="Найменші парнокопитні в світі вважалися вимерлими з кінця ХХ століття."/>
  </head>
  <body>
    <article>
      <h1>Вчені виявили крихітних оленів, що вважалися вимерлими</h1>
      <h2>Найменші парнокопитні в світі вважалися вимерлими з кінця ХХ століття.</h2>
      <address>
        <time datetime="2019-11-12T14:22:00+00:00">12 Nov 2019, 14:22</time>
      </address>
      <p>В'єтнамські <a href="https://dt.ua/TECHNOLOGIES/vvazhavsya-vimerlim-vid-ptahiv-voskres-310904_.html"><b>вчені</b></a> заявили про те, що їм вдалося виявити сріблястоспинних оленців ("в'єтнамська миша-олень"), один з видів оленцевих, який вважався вимерлим з кінця ХХ століття. За останні 30 років ніяких слідів найбкрихітніших парнокопитних знайти не вдавалося, повідомляє Naked science.</p>
      <p>Оленцеві – це древня група порівняно примітивних парнокопитних, які не виростають вище 30-40 сантиметрів у холці. На даний момент їх практично витіснили більш досконалі конкуренти, тому відомо лише про кілька видів мініатюрних оленів. Один з них – "в'єтнамська миша-олень", який не виростає більше 20-25 сантиметрів і вважається найкрихітнішим парнокопитним.</p>
      <p>Досі цей вид був відомий лише за кількома мертвим тілами, які були знайдені на початку і в кінці ХХ століття. За останні 30 років жодних їхніх слідів не було знайдено взагалі.</p>
      <p>У 2017 році жителі віддалених сіл на південь від Нячанга вказали вченим місця, в яких, за їхніми словами, можна було зустріти цих тварин. Вчені проникли глибоко в джунглі і встановили камери з датчиками руху в найбільш багатообіцяючих локаціях. Перевіривши камери через п'ять місяців, вони дійсно помітили на знімках оленців. Разом з тим, їх можна було сплутати з місцевим видом, тому вони поставили ще 30 камер.</p>
      <p>У результаті дослідники підтвердили, що їм все-таки вдалося виявити срібрлястоспинних оленців. Всього було отримано 208 кадрів з тваринами. Разом з тим, оцінити розміри їхньої популяції вчені поки не змогли.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені через 23 роки пошуків помітили в Бразилії топаколо Штреземанна, якого називають<b><a href="https://zn.ua/TECHNOLOGIES/uchenye-zametili-v-brazilii-samuyu-redkuyu-pticu-v-mire-304508_.html"> </a><a href="https://dt.ua/TECHNOLOGIES/vcheni-pomitili-v-braziliyi-nayridkisnishogo-ptaha-v-sviti-298357_.html">"найбільш рідкісним птахом у світі"</a></b><a href="https://dt.ua/TECHNOLOGIES/vcheni-pomitili-v-braziliyi-nayridkisnishogo-ptaha-v-sviti-298357_.html">.</a> Невеликий птах має довгий хвіст і відрізняється незвичайним співом.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>