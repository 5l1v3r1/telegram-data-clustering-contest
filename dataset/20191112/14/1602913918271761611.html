<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/fondul-de-private-equity-abris-capital-investim-intre-30-si-80-de-milioane-de-euro-in-o-tranzactie-in-romania-18573073"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T14:34:59+00:00"/>
    <meta property="og:title" content="Fondul de private equity Abris Capital: Investim între 30 şi 80 de milioane de euro în o tranzacţie în România"/>
    <meta property="og:description" content="Fondul de private equity Abris Capital investeşte în medie între 30 şi 80 de milioane de euro pentru achiziţionarea unei companii din România, afirmă Adrian Stănculescu, director de investiţii şi liderul biroului din România al Abris Capital."/>
  </head>
  <body>
    <article>
      <h1>Fondul de private equity Abris Capital: Investim între 30 şi 80 de milioane de euro în o tranzacţie în România</h1>
      <address><time datetime="2019-11-12T14:34:59+00:00">12 Nov 2019, 14:34</time> by <a rel="author" href="https://www.zf.ro/autor/ramona-cornea" target="_blank">Ramona Cornea</a></address>
      <p>Fondul de private equity Abris Capital investeşte în medie între 30 şi 80 de milioane de euro pentru achiziţionarea unei companii din România, afirmă Adrian Stănculescu, director de investiţii şi liderul biroului din România al Abris Capital.</p>
      <p>Fondul de private equity preferă să investească în companii din sectoare de activitate precum producţie, servicii, logistică, reciclare, IT, iar companiile în care investesc de obicei sunt business-uri antreprenoriale, profitabile. Adrian Stănculescu, afirmă că Abris Capital nu investeşte în domenii precum imobiliare şi construcţii de infrastructură. El vede ca sectoare cu potenţial de dezvoltare serviciile, sectorul Business to Business (B2B) şi pe cel de IT.</p>
      <p>”Claritatea direcţiei noastre vine din faptul că noi nu ne specializăm în un sector. Am investit în sectoare diverse pentru că aceasta a fost strategia noastră de la început. Nu vom începe să ne specializăm încet-încet doar pe business-urile de consum. Vom rămâne diversificaţi şi investim în logistică, producţie, servicii. De asemenea, sperăm să investim din ce în ce mai mult în companii de IT. Important este potenţialul de dezvoltare”, a declarat Adrian Stănculescu</p>
      <p>Abris Capital nu investeşte în startup-uri, după cum spun reprezentanţii companiei. De obicei, fondul de private equity achiziţionează participaţii majoritare între 51% şi 100% şi rămâne în acele companii între trei şi şase ani.</p>
      <p>Fondul de investiţii a făcut în această vară două achiziţii pe plan local, este vorba de Dentotal Protect, unul dintre cei mai mari jucători ai pieţei de echipamente stoma­tologice, şi de pachetul majoritar de acţiuni al grupului de companii IT Global Technical Group, activ pe piaţa din România în dezvoltare de software şi furnizare de soluţii tehnologice pentru eficientizarea clădirilor şi a infrastructurilor de securitate.</p>
      <p>Este vorba de producătorul de hârtie Pehart Tec, grupul Green Group activ în sectorul deşeurilor şi de cele două nou-preluate. Fondul nu se va opri aici, anunţând deja că se uită să îşi consolideze businessul din domeniul stomatologic atât direct, cât şi prin noi achiziţii.</p>
      <p>Abris Capital Partners este o firmă de private equity orientată pe investiţii în Europa Centrală şi de Est ale cărei baze au fost puse în 2007 şi care are trei birouri, în Varşovia, Bucureşti şi Kiev, din cele mai recente date ale ZF.</p>
    </article>
  </body>
</html>