<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231757/"/>
    <meta property="og:site_name" content="Українська правда"/>
    <meta property="article:published_time" content="2019-11-12T14:27:40+00:00"/>
    <meta property="og:title" content="Зеленський пропонує штрафувати за перешкоджання роботі розвідників"/>
    <meta property="og:description" content="Президент України Володимир Зеленський вніс до Верховної Ради проєкт закону “Про розвідку”, який передбачає штрафи за перешкоджання або відмову сприяти роботі розвідувальних органів."/>
  </head>
  <body>
    <article>
      <h1>Зеленський пропонує штрафувати за перешкоджання роботі розвідників</h1>
      <address>
        <time datetime="2019-11-12T14:27:40+00:00">12 Nov 2019, 14:27</time>
      </address>
      <p>Президент України Володимир Зеленський вніс до Верховної Ради проєкт закону "Про розвідку", який передбачає штрафи за перешкоджання або відмову сприяти роботі розвідувальних органів.</p>
      <p><b>Джерело:</b> законопроєкт №<a href="http://w1.c1.rada.gov.ua/pls/zweb2/webproc4_1?pf3511=67336">2412</a>, опублікований на сайті Верховної Ради</p>
      <p><b>Деталі:</b> Зокрема, законопроєкт передбачає штрафи від п'ятнадцяти до двадцяти неоподатковуваних мінімумів доходів громадян (255-340 грн - ред.) за перешкоджання здійсненню розвідувальними органами визначених законом повноважень, а так само відмову від надання цим органам сприяння в забезпеченні їх реалізації.</p>
      <p>Метою законопроекту, як сказано у пояснювальній записці, є вдосконалення правових та організаційних засад функціонування розвідки, діяльності розвідувальних органів України та інших суб’єктів розвідувального співтовариства, підвищення ефективності їхньої взаємодії, а також забезпечення соціального та правового захисту співробітників розвідувальних органів і осіб, залучених до конфіденційного співробітництва з цими органами.</p>
      <related>
        <a href="https://www.pravda.com.ua/news/2019/10/9/7228511/"/>
        <a href="https://www.pravda.com.ua/news/2019/09/26/7227385/"/>
        <a href="https://www.pravda.com.ua/news/2019/09/20/7226848/"/>
      </related>
    </article>
  </body>
</html>