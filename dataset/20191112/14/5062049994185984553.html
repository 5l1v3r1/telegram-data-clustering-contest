<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10675--denni-menu-12-11-2019-vrbensky-nestacil-v-helsinkach-na-zvereva-safranek-v-italii-neuspel"/>
    <meta property="og:site_name" content="Tenisový svět"/>
    <meta property="article:published_time" content="2019-11-12T14:00:00+00:00"/>
    <meta property="og:title" content="Denní menu, 12.11.2019: Vrbenský nestačil v Helsinkách na Zvereva, Šafránek v Itálii neuspěl"/>
    <meta property="og:description" content="Hned trojice českých tenistů vstoupila v úterý do hlavní soutěže challengeru ve finských Helinskách. Zvítězil pouze kvalifikant Jaroslav Pospíšil, naopak nedařil ose Vítu Kopřivovi ani Michaelu Vrbenskému. Na jihu Evropy v Itálii nastoupil Václav Šafránek, který nestačil ve dvou setech na domácího Fortiho. V Milovicích pokračuje další halový turnaj kategorie futures."/>
  </head>
  <body>
    <article>
      <h1>Denní menu, 12.11.2019: Vrbenský nestačil v Helsinkách na Zvereva, Šafránek v Itálii neuspěl</h1>
      <address>
        <time datetime="2019-11-12T14:00:00+00:00">12 Nov 2019, 14:00</time>
      </address>
      <p>
        <b>Hned trojice českých tenistů vstoupila v úterý do hlavní soutěže challengeru ve finských Helinskách. Zvítězil pouze kvalifikant Jaroslav Pospíšil, naopak nedařil ose Vítu Kopřivovi ani Michaelu Vrbenskému. Na jihu Evropy v Itálii nastoupil Václav Šafránek, který nestačil ve dvou setech na domácího Fortiho. V Milovicích pokračuje další halový turnaj kategorie futures.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">16:50</td>
          <td><b>SINIAKOV ANI SVRČINA PRVNÍ KOLO NEZVLÁDLI, DVA ČEŠI USPĚLI V KVALIFIKACI:</b> Halový turnaj v Milovicích má na programu druhý hrací den. Finálové kolo kvalifikace zvládli Petr Michnev s Antonínem Štěpánkem, kteří si zajistili postup do hlavní soutěže. Pátý, Panák a Barnát na turnaji v singlové části končí. V odpoledních hodinách odstartovala hlavní soutěž dvouhry, v níž neuspěl ani Daniel Siniakov, ani Dalibor Svrčina. Do čtyřhry v úterý zasáhne třináct českých hráčů.<br/>Více se turnaji věnujeme <a href="https://www.tenisovysvet.cz/article/detail/../../../article/detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">12:00</td>
          <td><b>VRBENSKÝ NESTAČIL NA M. ZVEREVA: </b>Michael Vrbenský (439.) se v Helsinkách rozloučil se dvouhrou. Devatenáctiletý Čech v prvním kole challengeru prohrál s Mischou Zverevem (292.) dvakrát 3:6, během zápasu třikrát přišel o servis. Vrbenský od začátku tahal za kratší konec, v páté hře poprvé přišel o servis, což se opakovalo také v závěru úvodní sady. Na returnu přitom uhrál čtyři fiftýny. Ve druhém dějství si hned na úvod vypracoval brejkbol, který však nevyužil, naopak soupeř ho potrestal úspěchem na returnu. Od té doby si hráči již bez problémů udrželi servis. – <i>Mischa Zverev (GER, 292.) x Michael Vrbenský (449.) 6:3, 6:3</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">11:30</td>
          <td><b>ŠAFRÁNKA V ITÁLII NEVYZRÁL NA DOMÁCÍHO KVALIFIKANTA: </b>Václav Šafránek (340.) končí na challengeru v italském Ortisei v prvním kole. Pětadvacetiletý tenista nestačil v úterním duelu na domácího úspěšného kvalifikanta Francesca Fortiho (478.), kterému podlehl za 69 minut hry po setech 3:6 a 4:6. Šafránek přišel v zápase dvakrát o podání, při returnu si vytvořil jediný brejkbol, který však nevyužil. – <i>Francesco Forti (ITA, 478.) x Václav Šafránek (340.) 6:3, 6:4</i></td>
        </tr>
      </table>
      <h3>Češi v akci</h3>
      <p><b>Pospíšil je ve Finsku ve druhém kole</b><br/>Kvalifikant Jaroslav Pospíšil (642.) na halovém challengeru ve finských Helsinkách udolal Igora Sijslinga (335.) 7:5, 6:2 a postoupil do druhého kola. Pro českého tenistu je to cenný skalp, neboť Nizozemec byl během února 2014 v žebříčku dokonce na 52. místě. Dalším soupeřem Pospíšila bude turnajová dvanáctka Nikola Milojevič (160.).</p>
      <p><b>Kopřiva dohrál v prvním kole</b><br/>Vít Kopřiva (343.) končí na challengeru ve finských Helsinkách v prvním kole. Český tenista nezvládl úterní zápas s Francouzem Geoffreym Blancaneauxem (328.), kterému podlehl v bezmála dvouhodinovém souboji po setech 2:6, 6:4 a 3:6. Kopřiva dohrál na challengeru podruhé v řadě v prvním kole.</p>
      <p><b>V českém deblovém derby uspěl Poljak</b><br/>David Poljak a jeho norský parťák Viktor Durasovic přehráli na helsinském challengeru českou dvojici Vít Kopřiva, Michael Vrbenský 1:6, 6:2 a 10:4. Utkání trvalo pouze necelou hodinu. Kopřiva s Vrbenským ve druhém setu nevyužili vedení 1:0 s brejkem. V super tiebreaku vzdorovali do stavu 4:6, poslední čtyři míčky už ukořistili Poljak s Durasovicem.</p>
      <h4>Challenger Tour</h4>
      <p><b>Tali Open, Helsinky (muži, FIN, 46 600 EUR, tvrdý povrch – hala)</b><br/><u>1. kolo dvouhry</u><br/><b>Geoffrey Blancaneaux (FRA, 328.)</b> – VÍT KOPŘIVA (343.) 6:2, 4:6, 6:3<br/><b>Mischa Zverev (GER, 292.)</b> – MICHAEL VRBENSKÝ (449.) 6:3, 6:3<br/><b>JAROSLAV POSPÍŠIL (642.) [Q]</b> – Igor Sijsling (NED, 335.) 7:5, 6:2</p>
      <p><u>1. kolo čtyřhry</u><br/>KOPŘIVA, VRBENSKÝ – <b>Durasovic (NOR), POLJAK</b> 6:1, 2:6, 4:10</p>
      <p><b>Sparkasse Challenger, Ortisei (muži, ITA, 46 600 EUR, tvrdý povrch – hala)</b><br/><u>1. kolo dvouhry<br/></u><b>Francesco Forti (ITA, 478.) [Q]</b> – VÁCLAV ŠAFRÁNEK (340.) 6:3, 6:4</p>
      <h4>ITF World Tennis Tour</h4>
      <p><b>Milovice Indoor Open 2019 (muži, CZE, 15 000 USD, tvrdý povrch – hala)<br/></b><u>Finále kvalifikace</u><br/><b>PETR MICHNEV (898.)</b> – YVO PANÁK (1398.) 6:3, 6:4<br/>Egor Novikov (RUS, -) – <b>ANTONÍN ŠTĚPÁNEK (1355.)</b> 2:6, 4:6<br/><b>Piotr Grynkowski (POL, 1177.)</b> – JIŘÍ BARNÁT (1538.) 6:4, 6:4<br/>Pavel Šumejko (UKR, 1118.) – DANIEL PÁTÝ (1486.) 6:4, 6:2</p>
      <p><u>1. kolo dvouhry</u><br/>DANIEL SINIAKOV (-) [WC] – <b>Jakob Aichhorn (AUT, 946.)</b> 6:7(4), 0:6<br/>DALIBOR SVRČINA (1082.) – <b>Ilja Běloborodko (UKR, 1533.)</b> 6:2, 6:7(5), 2:6</p>
      <p><u>1. kolo čtyřhry</u><br/><b>MICHNEV, PAULSON</b> – F. Ninčevič, L. Ninčevič (oba CRO) 6:3, 6:2<br/>JENÍČEK, PECÁK – <b>DUDA, HÁJEK [4]</b> 2:6, 1:2 – skreč Jeníček, Pecák<br/>Aichhorn, Glöckler (oba AUT) – <b>KRSTEV, STANĚK [2]</b> 6:7(4), 6:2, 6:10<br/>17:30 LANGMAJER, LUSTIG [WC] – JIROUŠEK, KRUMICH<br/>Glváč, Grynkowski (SVK/POL) – <b>Běloborodko (UKR), SVRČINA</b> bez boje</p>
      <p>Více se turnaji věnujeme <a href="https://www.tenisovysvet.cz/article/detail/../../../article/detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi">v samostatném článku</a>.</p>
      <p><b>Magic Tours, <b>Monastir (ženy, TUN, 15 000 USD, tvrdý povrch)</b></b><br/><u>1. kolo čtyřhry</u><br/>15:00 Mintegiová Del Olmová, Monnetová (ESP/FRA) – HRABALOVÁ, TOMANOVÁ</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>1. kolo čtyřhry<br/></u><b>MARKOVÁ, Radišičová (SLO) [1]</b> – Kostenkovová, Sarioglanovová (UKR/TUR) 6:3, 6:1<br/>Bejenaruová (ROU), ŠEVČÍKOVÁ – <b>Anilová, Vangelovová (TUR/BUL)</b> 5:7, 0:6</p>
      <p><b>Soho Square Egypt (ženy, EGY, 15 000 USD, tvrdý povrch)</b><br/><u>1. kolo čtyřhry</u><br/><b>PŘÁDOVÁ, Zawadzká (POL)</b> – Šušarinová, Suchotinová (obě RUS) 1:6, 7:6(5), 10:7</p>
      <footer>Jan Havlovic, Marek Bartošík, foto: Roman Kučera – Tenisový svět</footer>
    </article>
  </body>
</html>