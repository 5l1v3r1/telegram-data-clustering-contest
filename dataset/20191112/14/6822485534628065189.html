<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821118.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T14:52:00+00:00"/>
    <meta property="og:title" content="رشد ۲۷۱۱ واحدی شاخص کل بورس"/>
    <meta property="og:description" content="به گزارش فارس، بورس اوراق بهادار تهران در این هفته در مدار رشد قرار گرفته و در پایان معاملات امروز سه‌شنبه 21 آبان 98، شاخص کل بورس با افزایش 2711 واحد به رقم 306 هزار و 655 واحد رسید."/>
  </head>
  <body>
    <article>
      <h1>رشد ۲۷۱۱ واحدی شاخص کل بورس</h1>
      <address>
        <time datetime="2019-11-12T14:52:00+00:00">12 Nov 2019, 14:52</time>
      </address>
      <p>شاخص کل بورس اوراق بهادار تهران در پایان معاملات امروز سه‌شنبه با رشد ۲۷۱۱ واحد روبه‌رو شد.</p>
      <p>به گزارش فارس، بورس اوراق بهادار تهران در این هفته در مدار رشد قرار گرفته و در پایان معاملات امروز سه‌شنبه 21 آبان 98، شاخص کل بورس با افزایش 2711 واحد به رقم 306 هزار و 655 واحد رسید.</p>
      <p>برخی کارشناسان دلیل رشد بورس را نقدینگی سرگردان در جامعه می‌دانند که به بیش از 2 میلیون میلیارد تومان رسیده است. همچنین رکود در بازارهای موازی مانند بازار مسکن، ملک، طلا، ارز و سکه دانسته‌اند. از طرفی سود قابل توجهی از شرکت‌های بورسی به سهامداران اختصاص یافته که عمده این سودآوری نیز از محل افزایش نرخ ارز و افزایش درآمد صادراتی شرکت‌های بورسی است.</p>
      <p>امروز شاخص کل با معیار هم‌وزن با افزایش 1651 واحد به رقم 87 هزار و 765 واحد رسید. ارزش روز بازار در بورس اوراق بهادار تهران به بیش از یک میلیون و 118 هزار میلیارد تومان رسید.</p>
      <p>امروز معامله‌گران بورس بیش از 2.6 میلیارد سهام اوراق مالی و حق‌تقدم در قالب 307 هزار نوبت معامله و به ارزش 1214 میلیارد تومان داد و ستد کردند.</p>
      <p>امروز شاخص قیمت در بورس با معیار وزنی ـ ارزشی 726 واحد رشد کرده و به رقم 82 هزار و 155 واحد رسید. شاخص قیمت با معیار هموزن با افزایش 1104 واحد به رقم 85 هزار و 684 واحد رسید.</p>
      <p>شاخص آزاد شناور با افزایش 3 هزار و 904 واحد به رقم 357 هزار و 466 واحد رسید. شاخص بازار اول بورس با افزایش 1921  واحد به رقم 222 هزار و 684 واحد رسید.</p>
      <p>شاخص بازار دوم بورس با افزایش 5734 واحد به رقم 624 هزار و 479 واحد رسید. امروز عمده نمادهای مهم بورسی در تقویت شاخص کل بازار اثرگذار بوده‌اند که از جمله می‌توان به نمادهای گروه مپنا، پالایش نفت بندرعباس، پتروشیمی خلیج‌فارس، صندوق سرمایه‌گذاری بازنشستگی، بانک پاسارگاد، پالایش نفت تهران، بانک ملت اشاره کرد.</p>
      <p>امروز نمادهای پربیننده در بورس شامل بانک ملت به قیمت هر سهم 5 هزار و 425 ریال، بانک تجارت 450 ریال، بانک اقتصاد نوین 2944 ریال، بانک پارسیان 2697 ریال، و همچنین شرکت‌هایی مانند سایپا، مس شهید باهنر و ایران‌خودرو بوده‌اند.</p>
      <p>امروز در پایان معاملات فرابورس شاخص کل 30 واحد رشد کرده و به رقم 3 هزار 922 واحد رسید. ارزش روز بازار اول و دوم فرابورس ایران به بیش از 224 هزار میلیارد تومان رسید.</p>
      <p>امروز معامله‌گران بورس بیش از 795 میلیون برگه بهادار اوراق و حق تقدم در قالب 180 هزار معامله و به ارزش 579 میلیارد تومان داد و ستد کردند.</p>
      <p>امروز نمادهای فولاد هرمزگان، برق عسلویه، مپنا، توسعه و عمران کرمان و مادیران و صنایع کاغذ پارس بر تقویت شاخص فرابورس اثرگذار بودند و نمادهای پتروشیمی مارون و تولید نیروی برق دماوند بیشترین اثر کاهشی در شاخص فرابورس را داشته‌اند.</p>
      <p>نمادهای پربیننده فرابورس شامل صنایع کاغذ پارس، ذوب‌آهن اصفهان، داروسازی آوه‌سینا، بانک دی، سرمایه‌گذاری میراث فرهنگی، داروسازی تولید دارو و بیمه دی بوده‌اند.</p>
      <p>امروز با پیام ناظر بازار برخی نمادهای بورسی متوقف برخی بازگشایی، برخی دچار وقفه معاملات و برخی نیز مشمول حراج شده‌اند.</p>
      <p>با پیام ناظر توقف نماد معاملاتی شرکت صنایع آذرآب، رای برگزاری مجمع انجام شد، بازگشایی نماد کارت اعتباری ایران‌کیش وقفه معاملاتی نماد سایپا شیشه روی داد. همچنین اطلاعیه برای حراج حق تقدم‌های پارس سوئیچ و فنرسازی زر و حق تقدم داروسازی منتشر شد. وقفه معاملاتی نماد حمل و نقل توکا، بازگشایی نماد خودروشرق و کشت و صنعت پیاذر، توقف نماد صندوق بازنشستگی کارکنان بانک‌ها، بازگشایی نماد سرمایه‌گذاری ساختمان ایران و قند قزوین انجام شد.</p>
      <p>وقفه معاملاتی نماد گلوکوزان، حراج نماد نفت سپاهان، پارس سوئیچ، فنرسازی زر، سرمایه امید، کارخانجات داروپخش، حراج شدند. وقفه نماد معاملاتی لیزینگ ایران انجام شد. توقف نماد ایران‌ ارقام انجام شد.</p>
    </article>
  </body>
</html>