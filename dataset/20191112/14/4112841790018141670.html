<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76501-Jezko-Sonic-dostal-novy-dizajn-V-traileri-bojuje-s-Jimom-Carreym-a-hitech-pristrojmi"/>
    <meta property="og:site_name" content="REFRESHER"/>
    <meta property="article:published_time" content="2019-11-12T14:04:00+00:00"/>
    <meta property="og:title" content="Ježko Sonic dostal nový dizajn. V traileri bojuje s Jimom Carreym a hi-tech prístrojmi"/>
    <meta property="og:description" content="Po vlne kritiky štúdio Paramount film odložilo a zmenilo dizajn hlavnej postavy."/>
  </head>
  <body>
    <article>
      <h1>Ježko Sonic dostal nový dizajn. V traileri bojuje s Jimom Carreym a hi-tech prístrojmi</h1>
      <address><time datetime="2019-11-12T14:04:00+00:00">12 Nov 2019, 14:04</time> by <a rel="author">Dominik Vetrák</a></address>
      <p>
        <b>Po vlne kritiky štúdio Paramount film odložilo a zmenilo dizajn hlavnej postavy.</b>
      </p>
      <p>30. apríla vyšiel prvý trailer pre Ježka Sonica (Sonic the Hedgehog) a Paramount následne mohol rátať straty. Nielenže snímka nevyzerala dobre vo svojej podstate, všetkých na svete k tomu ešte znechutil aj dizajn samotnej hlavnej postavy. Nebolo ťažké pokaziť to. Buď by sa vydali modernou cestou, alebo by ho prispôsobili hernej predlohe. Nielenže by tým potešili hráčov, ale zároveň by Sonic (s hlasom Bena Schwartza) nevyzeral ako z hororu. Ľudské črty mu jednoducho nesedeli.</p>
      <p>Pár dní po zverejnení traileru bolo oznámené odloženie premiéry o pár mesiacov, aby vfx artisti mohli prerobiť všetky scény. Dnes tu tak máme trailer s poradovým číslom dva, ktorý nám ukazuje oveľa lepší vzhľad superrýchleho hrdinu. Bohužiaľ, ani najnovší trailer nás nepresvedčil o tom, že by sme si snímku dokázali v kine užiť. </p>
      <figure>
        <iframe src="https://www.youtube.com/embed/O4DqI6m2F4A" width="700" height="370" data-service="Youtube" scrolling="no"/>
      </figure>
      <p>Jim Carrey je ako Dr. Robotnik skvelý, ale ten scenár mu zrejme prikázal prehrávať. Uvidíme, možno nám v kinách sadne oveľa viac. Ide o záporáka z originálnej videohernej predlohy. </p>
      <p>Režisér <b>Jeff Fowler</b> (výborné kraťasy A Gentlemen's Duel a Gopher Broke) sľubuje v rámci tohto mixu vražedné tempo známe z hier aj osobitú atmosféru. Nechajme sa teda prekvapiť, pretože Sonic určite má čo ponúknuť. Okrem spomínaných hercov si zahrá aj Adam Pally, Tika Sumpter či Natasha Rothwell.<b> Premiéra je u nás naplánovaná na 20. február 2020.</b></p>
      <figure>
        <img src="https://abload.de/img/ejkwhdhwoaibiid8fj8t.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71610-Jim-Carrey-si-zahra-v-adaptacii-kultovej-videohry-Sonic-the-Hedgehog-Stvarnit-by-mal-zaporaka-menom-Robotnik"/>
        <a href="https://refresher.sk/72002-Filmova-adaptacia-super-rychleho-jezka-Sonica-z-kultovej-videohry-ma-uz-datum-premiery-Kedy-sa-ho-dockame"/>
        <a href="https://refresher.sk/72919-Legendarny-Sonic-sa-nakoniec-predsa-len-dostane-do-Hollywoodu-Za-pripravovanym-filmom-stoji-reziser-Deadpoola-ci-producent-Rychlo-a-zbesilo"/>
        <a href="https://refresher.sk/37706-Kultoveho-naspeedovaneho-Sonica-prinesie-na-strieborne-platna-reziser-Deadpoola"/>
        <a href="https://refresher.sk/71678-Hviezda-Westworldu-si-zahra-vo-filme-o-Sonicovi-a-tvorca-serialu-Rick-a-Morty-prezradil-preco-trvalo-ohlasenie-dalsich-epizod-tak-dlho"/>
        <a href="https://refresher.sk/65294-Dizajn-filmoveho-Sonica-bude-zmeneny-kritika-divakov-bola-pre-tvorcov-neunosna"/>
        <a href="https://refresher.sk/70934-MJ-zistuje-ze-Peter-Parker-je-SpiderMan-Uzi-si-nove-zabery-z-pokracovania-v-ktorom-bude-hviezdit-aj-Jake-Gyllenhaal"/>
        <a href="https://refresher.sk/71251-Marvelovku-Doctor-Strange-2-s-Benedictom-Cumberbatchom-opat-zreziruje-Scott-Derrickson"/>
      </related>
    </article>
  </body>
</html>