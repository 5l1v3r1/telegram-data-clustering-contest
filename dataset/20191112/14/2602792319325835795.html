<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/yagidnicztvo-i-pererobka-tehnologi%d1%97-ta-innovaczi%d1%97-2019-anons/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-12T14:52:00+00:00"/>
    <meta property="og:title" content="«Ягідництво і переробка: технології та інновації: – 2019» — анонс"/>
    <meta property="og:description" content="Для тих, хто прагне створити власний унікальний високоприбутковий бізнес, журнал «Ягідник» (Україна) організовує III дводенну конференцію «Ягідництво і пер"/>
  </head>
  <body>
    <article>
      <h1>«Ягідництво і переробка: технології та інновації: – 2019» — анонс</h1>
      <address>
        <time datetime="2019-11-12T14:52:00+00:00">12 Nov 2019, 14:52</time>
      </address>
      <figure>
        <img src="https://infoindustria.com.ua/wp-content/uploads/2019/11/yagody-2.jpg"/>
      </figure>
      <p>
        <b>Для тих, хто прагне створити власний унікальний високоприбутковий бізнес, журнал «Ягідник» (Україна) організовує III дводенну конференцію «Ягідництво і переробка: технології та інновації: – 2019»,  адресовану представникам ягідної та переробної галузей.</b>
      </p>
      <p><b> </b>Головний сегмент ягідного бізнесу, який демонструє найбільш активні темпи розвитку, як в плані розширення площ, так і в сфері збільшення продажів в Україні і світі сьогодні, – це <b>лохина (чорниця високоросла)</b>. Саме лохині буде присвячена вагома частина тематичного наповнення конференції.</p>
      <p>В ході заходу буде йти мова і про особливості вирощування, продажів і переробки інших популярних культур – <b>суниці садової, малини і чорної смородини</b>. Окремо виділено блок про такі перспективні в <b>ягідному бізнесі культури, як жимолость, порічка, аронія, обліпиха, ожина та ін.,</b> які поступово набирають популярності.</p>
      <p>«Ягідництво і переробка: технології та інновації», Третя Міжнародна науково-практична конференція для представників ягідної та переробної галузей відбудеться<br/><b>12-13 грудня 2019 року  (м. Рівне, готельно-ресторанний комплекс «Айвенго»)</b></p>
      <p>В програмі конференції – виступи українських та іноземних експертів і практиків. Вже підтвердили свою участь:</p>
      <p><b>                Павел Ваврищук</b>, представник компанії <b>Polana</b>, а також розсадника <b>Polska</b> <b>Borowka</b> (Польща), про науково-практичний досвід вирощування органічної лохини і шляхи збільшення прибутковості підприємства з вирощування цієї ягоди;<br/><b>Олег Базюк</b>, директор розсадника in-vitro <b>«Долина Агро»</b> (Україна), – про сучасні сорти і селекцію лохини, а також про практичний досвід вирощування;<br/><b>Лешек Орликовський</b>, професор <b>Instytut</b> <b>Ogrodnictwa</b>, Skirniewice (Польща), – «Хвороби та шкідники лохини і жимолості, та як із ними боротися, практичні рекомендації»;<br/><b>Юстіна Кусібаб-Мрук</b>, директор по виробництву In-Vitro Kusibab (Польща), виступить з презентацією «Наш 4-річний досвід вирощування жимолості», підготовленою паном Тадеушом Кусібаб;<br/><b>Ярош Збігнев</b>, професор Люблінського природничого університету, – про  основні агротехнічні проблеми (захист рослин, внесення добрив, біостимуляція) при вирощуванні суниці садової з огляду на досвід минулого сезону;<br/><b>Ігор Тарушкін</b>, регіональний менеджер компанії <b>Bayer</b> (Україна) виступить на тему- Стала стратегія у боротьбі з захворюваннями суниці.<br/><b>Сергій Рябков</b>, директор ДП «Проектно-технологічне бюро», виступить з доповіддю на тему: «Науково-практичні основи вибору земельних ділянок при проектуванні ягідних насаджень». Спікер розкриє питання щодо оцінки фізико-хімічних та агрофізичних властивостей ґрунтів, рельєфу і мікрорельєфу, підготовки ґрунту під багаторічні насадження;<br/><b>Ірина Кухтіна</b>, керівник асоціацій «Інноваційне фермерство і кооперація», «Ягідництво України» розповість про «Експортні можливості українського ягідництва»;<br/><b>Тетяна Гетьман</b>, керівник департаменту «Маркетинг-Аналітика» оптового ринку <b>«Шувар»</b>, – про те, яких ягід або ягідної продукції насправді хочуть споживачі;<br/><b>Ігор Чечітко</b>, спеціаліст з сертифікації підприємств <b>GlobalG.A.P.</b>, розповість про «GlobalG.A.P. для ягідних підприємств: досвід впровадження». Експерт розкриє основні аспекти впровадження: питання гігієни, захисту рослин, відстеження тощо;</p>
      <p><b>Павло Волинець,</b> головний агроном <b>ТОВ «Агрітема»</b>, зробить презентацію на тему «Мікробіологічні препарати від компанії Lallemand – запорука високої врожайності та якості продукції»;<br/><b>Камілла Хрульова,</b> представниця компанії <b>Primozone Production AB </b>(Швеція), розповість про безпеку харчових продуктів у свіжому та замороженому вигляді, про якість води та нові норми, що дозволяють уникнути використання хлору при очищуванні ягід та фруктів;</p>
      <p><b>Андрій Шевчук</b>, менеджер з продажу компанії <b>«Волошин»</b> — «Цифрова трансформація фермерського господарства»;<br/>також в програмі – виступи багатьох інших експертів ринку з України та закордону, теми доповідей яких ще формуються.</p>
      <p>Програма конференції включатиме й <b>виступи практиків – власників ягідних плантацій, переробних підприємств, компаній із заморозки</b>, які радо поділяться власним успішним досвідом та застережуть від помилок виробників-початківців.<br/>Зокрема, <b>Віктор Фарафонов</b>, директор компанії <b>«БЕТЕК»</b> (Україна), розповість про «Інноваційні технології вирощування лохини. З досвіду найкрупнішого у Східній Європі ягідного господарства».<br/>Темою виступу <b>Віталія Ішмурата</b>, власника <b>ТМ «Ягоди Волині»</b>,  стане <b>«10 причин не починати бізнес з вирощування ягід»</b>. Орієнтуючись на власний досвід та досвід колег, спікер зверне увагу ягодоводів-початківців на важливі структурні елементи, відсутність яких призведе до плачевних результатів.<br/>До обговорень долучаться власники і керівники успішних ягідних господарств України: <b>Олег Науменко (СВК «Ягідка»), Євген Харлан (IBerry), Наталія Пукшин (Blue Berry), Тарас Баштанник (U-berry)</b>.</p>
      <p>Широко будуть представлені й технологічні компанії. Головний партнер конференції – компанія <b>UNITEC </b>представить <b>унікальні технології класифікації якості лохини</b>, здатні значно пролонгувати строк життя свіжої ягоди. Революційні рішення дозволяють бачити фрукт на 360 градусів, виявляючи особливості, недоступні людському зору, отримуючи  детальну інформацію про вміст цукру, сухої речовини та інших параметрів в кожній ягоді.<br/>Власник компанії <b>PIGO</b>  <b>Горан Обрадович  </b>виступить з презентацією на тему <b>«Ліофілізація та заморожування, як технології майбутнього»</b>. Італійський виробник точно знає, як подати продукцію на стіл споживача практично в ідеальному вигляді, зберігши всі вітаміни й смакові якості, збільшивши термін придатності.<b><br/></b>                Темі «<b>Зберігання та заморожування </b>ягід і кісточкових» буде присвячений виступ <b>Анатолія Богдана</b>, директора компанії <b>«Інсолар-холод»</b>. Підприємство майже 30 років є постачальником холодильного обладнання №1 в Україні, використовує технології від провідних виробників Van Amerongen, Greefa, Salco, Thermofin.</p>
      <p><b><u>На другий день</u> конференції запланований Бізнес-тур на провідне переробне підприємство регіону «Агропереробка»,</b> і підприємство із заморожування ягід <b>АГРО ФРОСТ РІВНЕ</b><b>.</b></p>
      <p>
        <b>«Родзинки» конференції:</b>
      </p>
      <ul>
        <li><b>Дискусійна панель</b> «Створення і захист бренду. Врегулювання суперечок» від Генерального Юридичного партнера конференції – ППФ «Пахаренко і партнери»;</li>
        <li><b>Виставка-презентація</b> продукції ягідних і переробних підприємств;</li>
        <li><b>Народна дегустація</b> оригінальних українських напоїв і продуктів на основі ягід;</li>
        <li><b>Презентація техніки і технологій </b>від українських та іноземних компаній стане надзвичайно обширною. Вже підтвердили свою участь зі стендами партнери-експоненти: 4 Стихії, «Інсолар-Холод», ТОВ «Агрітема», Unitec, «Кліома-Сервіс», Garden Tools Ukraine, Polska Borowka, PIGO, «Фруктовий Сад», PRIMOZONE, «Адана-3», «Долина Агро», Pepinieres Escande «Millet», Gospodarstwo Szkółkarskie Ciepłucha, SuperBorowka, ТОВ ПРОФПОЛИВ, ПТБ, ТОВ «Лібра Агро», WDK Tunnels, Церес Україна</li>
        <li><b>Столи переговорів</b> з торговими та ресторанними мережами, а також компаніями-експортерами ягід і плодово-ягідної продукції.</li>
      </ul>
      <p>
        <b> </b>
      </p>
      <p><b>Головна мета конференції – надати українським фермерам ключі до створення максимально повної моделі успішного бізнесу на ягодах. </b>Завдання – розвиток і популяризація сучасних технологій вирощування та переробки ягід, сприяння продажу та експорту української ягоди.</p>
      <p><b>Учасники конференції: </b>власники і керівники ягідних та садівничих господарств, керівники і головні спеціалісти комплексів із заморозки продукції та переробних підприємств, початківці-фермери і всі, хто планує успішний бізнес, пов’язаний з ягідною тематикою.</p>
      <p><b>Головний галузевий партнер </b>– Асоціація «Ягідництво України»</p>
      <p><b>Генеральний партнер по ЗЗР</b> – компанія Bayer</p>
      <p><b>Генеральний Юридичний партнер </b>– ППФ «Пахаренко і партнери»</p>
      <p><b>Головний інформаційний партнер – </b>журнал<b> «</b>Ягідник<b>» </b><a href="http://www.jagodnik.info/"><b>www</b><b>.</b><b>jagodnik</b><b>.</b><b>info</b></a> (Україна)</p>
      <p><b>Медіа-партнери конференції</b>: «Садівництво і Виноградарство. Технології та Інновації» <a href="http://www.techdrinks.info/">www.techdrinks.info</a>, Shuvar.info, Profihort.com, APK inform</p>
      <p>Захід відбувається за підтримки американського народу, наданої через Агентство США з міжнародного розвитку <b>(USAID) у рамках проекту «Підтримка аграрного і сільського розвитку»</b>.  Виступи учасників відображають їх власну думку та не обов’язково є офіційною точкою зору USAID чи Уряду США.</p>
      <p>
        <b>
          <u>Умови участі в конференції:</u>
        </b>
      </p>
      <p>
        <b>Вартість участі:</b>
      </p>
      <p>Конференц-день + бізнес-тур – 1900 грн.</p>
      <p>Конференц-день (без бізнес-туру) – 1400 грн.</p>
      <p>(У ціну входить кава-брейк, обіди, фуршет; обслуговування під час заходу; участь у презентації фруктів і ягід, а також напоїв і страв; пакет учасника конференції з інформаційними матеріалами; детальний пост-звіт про захід з фінальними презентаціями спікерів, надіслані електронною поштою).</p>
      <p>
        <b>Для реєстрації учасників і партнерів звертайтеся:</b>
      </p>
      <p>Ірина Петронюк, тел.: +38 096 49 16 692</p>
      <p>Дарія Потурай, тел.: +38 068 51 33 187</p>
      <p>Лариса Товкач, тел..: +38 097 96 89 516</p>
      <p><b>Директор проекту</b>: Надія Ящук, тел. +38 (068) 568-58-22, <a href="mailto:rnadia@ukr.net">rnadia@ukr.net</a></p>
      <p><b>Автор ідеї</b> – Катерина Конєва, головний редактор/видавець проекту «Технології та Інновації», тел..: +38 067 238 18 51 kateryna.koneva@gmail.com</p>
    </article>
  </body>
</html>