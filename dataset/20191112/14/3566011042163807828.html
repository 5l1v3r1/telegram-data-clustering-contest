<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546837.html/%D8%AD%D9%85%D9%84%D9%87-%D8%B4%DB%8C%D9%85%DB%8C%D8%A7%DB%8C%DB%8C-%D8%A8%D9%87-%DB%8C%DA%A9-%D9%85%D9%87%D8%AF%DA%A9%D9%88%D8%AF%DA%A9-%D8%AF%D8%B1-%DA%86%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:56:00+00:00"/>
    <meta property="og:title" content="حمله شیمیایی به یک مهدکودک در چین"/>
    <meta property="og:description" content="۵۱ کودک و ۳ معلم برای درمان به بیمارستان منتقل شده اند؛ وضع دو تن از قربانیان، وخیم اعلام شده است."/>
  </head>
  <body>
    <article>
      <h1>حمله شیمیایی به یک مهدکودک در چین</h1>
      <address>
        <time datetime="2019-11-12T14:56:00+00:00">12 Nov 2019, 14:56</time>
      </address>
      <p>۵۱ کودک و ۳ معلم برای درمان به بیمارستان منتقل شده اند؛ وضع دو تن از قربانیان، وخیم اعلام شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از خبرگزاری صدا و سیما، راشاتودی به نقل از مقامات محلی در چین اعلام کرد مردی با دردست داشتن مواد شیمیایی مایع به یک مهدکودک در جنوب غربی چین حمله کرد که در نتیجه این حمله بیش از ۵۰ نفر زخمی شدند. اکثریت قربانیان کودک هستند.</p>
      <p>  خبرگزاری فرانسه نیز گزارش داد بنا بر اعلام مقامات محلی جنوب غربی چین، در پی حمله مردی به یک کودکستان و پاشیدن نوعی مایع خورنده، دست کم ۵۰ نفر که عمدتا کودک بودند، زخمی شدند. متهم مردی ۲۳ ساله به نام کنگ است که پس از بالا رفتن از دیوار یک کودکستان در شهر کایوان در استان یون نان، اقدام به پاشیدن اسپری سدیم هیدروکسید بر قربانیان خود کرده است.   این حمله روز دوشنبه حوالی ساعت ۱۵:۳۵ به وقت محلی به وقوع پیوست. گفته می‌شود ۵۱ کودک و ۳ معلم برای درمان به بیمارستان منتقل شده اند. وضع دو تن از قربانیان، وخیم اعلام شده است. همچنین در کمتر از نیم ساعت، پلیس عامل حمله را بازداشت کرد.   حملات خشونت آمیز علیه دانش آموزان در چین امری غیرمعمول نیست. طی سال‌های گذشته، این کشور شاهد چندین مورد حمله مرگبار علیه کودکان -که برخی با چاقو انجام شد- بوده است.</p>
    </article>
  </body>
</html>