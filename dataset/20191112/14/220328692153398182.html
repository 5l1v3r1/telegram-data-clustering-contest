<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/deymin-shazel-puska-film-prez-2022-406555.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T14:49:00+00:00"/>
    <meta property="og:title" content="Деймиън Шазел пуска филм през 2022"/>
    <meta property="og:description" content="Режисьорът на „Ла ла ленд“ може да включи Брад Пит и Ема Стоун в „Babylon“"/>
  </head>
  <body>
    <article>
      <h1>Деймиън Шазел пуска филм през 2022</h1>
      <address><time datetime="2019-11-12T14:49:00+00:00">12 Nov 2019, 14:49</time> by <a rel="author">Агенция Стандарт</a></address>
      <p>От „Парамаунт“ получиха правата за разпространение на следващия филм на Деймиън Шазел, съобщиха от „Variety“. „Babylon“ първо ще се появи на 25 декември 2021-а в определени кина, след което ще тръгне по света на 7 ануари 2022-а. Това означава, че лентата ще има шанс да участва в борбата за „Оскар“. Шазел вече си осигури статуетка от Академията за най-добър режисьор за „Ла ла ленд“. Ема Стоун, която участваше в печелившата продукция, и Брад Пит в момента преговаряли за евентуалното си участие в бъдещия филм. Оливия Хамилтън, Матю Плуф, Тоби Магуайър и Марк Плат ще продуцират лентата. Сюжетът се пази в тайна, но според данните на изданието историята ще се развива във времето, когато киното прави своя преход от неми към озвучени филми. По подражание на „Имало едно време в Холивуд“ на Тарантино, „Babylon“ ще включва истински и измислени персонажи.</p>
    </article>
  </body>
</html>