<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-odi-ranking-virat-kohli-rohit-sharma-jasprit-bumrah-strong-in-rankings-2845728.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T14:33:54+00:00"/>
    <meta property="og:title" content="ODI Ranking: विराट कोहली, बुमराह और रोहित का दबदबा बरकरार"/>
    <meta property="og:description" content="इंटरनेशनल क्रिकेट काउंसिल (आईसीसी) ने ताजा वनडे इंटरनेशनल रैंकिंग जारी कर दी है। बल्लेबाजों में टीम इंडिया के कप्तान विराट कोहली और गेंदबाजों में तेज गेंदबाज जसप्रीत बुमराह टॉप पर बने हुए हैं। विराट..."/>
  </head>
  <body>
    <article>
      <h1>ODI Ranking: विराट कोहली, बुमराह और रोहित का दबदबा बरकरार</h1>
      <address><time datetime="2019-11-12T14:33:54+00:00">12 Nov 2019, 14:33</time> by <a rel="author">लाइव हिन्दुस्तान टीम,नई दिल्ली</a></address>
      <p>इंटरनेशनल क्रिकेट काउंसिल (आईसीसी) ने ताजा वनडे इंटरनेशनल रैंकिंग जारी कर दी है। बल्लेबाजों में टीम इंडिया के कप्तान विराट कोहली और गेंदबाजों में तेज गेंदबाज जसप्रीत बुमराह टॉप पर बने हुए हैं। विराट के खाते में 895 प्वॉइंट्स हैं और वो पहले पायदान पर हैं, जबकि दूसरे नंबर पर उप-कप्तान रोहित शर्मा हैं।</p>
      <p>गेंदबाजों की रैंकिंग में बुमराह ने अपना पहला स्थान बनाए रखा है। वो 797 प्वॉइंट्स के साथ इस स्थान पर कायम हैं। बुमराह के बाद न्यूजीलैंड के बाएं हाथ के तेज गेंदबाज ट्रेंट बोल्ट हैं। ऑलराउंडर्स की रैंकिंग की अगर बात की जाए तो टॉप-10 में हार्दिक पांड्या इकलौते भारतीय हैं। वो 246 प्वॉइंट्स के साथ रैंकिंग में 10वें नंबर पर हैं। भारत ने हाल ही में बांग्लादेश को तीन मैचों की टी-20 सीरीज में 2-1 से मात दी है। अब उसे बांग्लादेश के साथ ही दो मैचों की टेस्ट सीरीज खेलनी है। इसके बाद भारतीय टीम वेस्टइंडीज के खिलाफ तीन मैचों की वनडे सीरीज खेलेगी।</p>
      <h3>
        <a href="https://www.livehindustan.com/cricket/story-ind-vs-ban-day-night-test-match-time-revised-here-are-new-timing-for-india-vs-bangladesh-2nd-test-match-2845587.html">कोलकाता में होने वाला डे-नाइट टेस्ट मैच जानिए कितने बजे से कितने बजे तक खेला गया</a>
      </h3>
      <h3>
        <a href="https://www.livehindustan.com/cricket/story-syed-mushtaq-ali-trophy-2019-20-deepak-chahar-claimed-2nd-hat-trick-in-three-days-vidharbha-vs-rajastha-match-2845325.html">करीब 40 घंटे के अंदर दीपक चाहर ने ली दूसरी हैट्रिक, जानिए कब, कहां और किस मैच में</a>
      </h3>
      <p>टॉप-10 गेंदबाजों में बुमराह इकलौते भारतीय गेंदबाज हैं। वहीं कुलदीप यादव 12वें पायदान पर हैं। युजवेंद्र चहल 14वें जबकि भुवनेश्वर कुमार 15वें पायदान पर हैं। विराट और रोहित के अलावा टॉप-20 में एक और भारतीय बल्लेबाज शामिल है। शिखर धवन 19वें नंबर पर हैं। वहीं टीम रैंकिंग की बात करें तो भारत दूसरे पायदान पर है। पहले पायदान पर इंग्लैंड है। </p>
    </article>
  </body>
</html>