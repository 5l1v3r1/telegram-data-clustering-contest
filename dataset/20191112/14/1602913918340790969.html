<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/georg-kovacs-directorul-eos-cele-mai-mari-restante-la-plati-in-romania-sunt-in-segmentul-creditelor-online-18572944"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T14:11:30+00:00"/>
    <meta property="og:title" content="Georg Kovacs, directorul EOS: Cele mai mari restanţe la plăţi în România sunt în segmentul creditelor online"/>
    <meta property="og:description" content="Segmentul cu cele mai mari datorii şi restanţe la plăţi în România este segmentul creditelor online, a precizat marţi Georg Kovacs, director la EOS România, grup international ce se ocupă cu recuperarea datoriilor şi restanţelor."/>
  </head>
  <body>
    <article>
      <h1>Georg Kovacs, directorul EOS: Cele mai mari restanţe la plăţi în România sunt în segmentul creditelor online</h1>
      <address><time datetime="2019-11-12T14:11:30+00:00">12 Nov 2019, 14:11</time> by <a rel="author">Mihai Gongoroi, Mediafax</a></address>
      <p>Segmentul cu cele mai mari datorii şi restanţe la plăţi în România este segmentul creditelor online, a precizat marţi Georg Kovacs, director la EOS România, grup international ce se ocupă cu recuperarea datoriilor şi restanţelor.</p>
      <p>"Oriunde se practică cele mai mari dobânzi acolo va exista cea mai mare rată a datoriilor restante. IFN-urile, băncile non-tradiţionale (…), cele care oferă credite pe două-trei săptămâni şi cer o dobândă… Ei sunt cei mai probabili să aibă cea mai mare rată (a delicvenţelor la plată). Asta şi din cauza faptului că au cel mai ridicat profil de risc", a spus Kovacs.</p>
      <p>Profilul de risc la instituţii financiare reprezintă raportul dintre risc şi profit pe care banca îl consideră acceptabil.</p>
      <p>Kovacs a mai precizat că procentul datoriilor restante din sectorul bancar din România este în prezent situat la sub 5% din active.</p>
    </article>
  </body>
</html>