<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953089"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T14:25:22+00:00"/>
    <meta property="og:title" content="లోకో పైలట్‌ చంద్రశేఖర్‌ పరిస్థితి విషమంగా ఉంది: వైద్యులు"/>
    <meta property="og:description" content="ADVT"/>
  </head>
  <body>
    <article>
      <h1>లోకో పైలట్‌ చంద్రశేఖర్‌ పరిస్థితి విషమంగా ఉంది: వైద్యులు</h1>
      <address>
        <time datetime="2019-11-12T14:25:22+00:00">12 Nov 2019, 14:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> లోకో పైలట్‌ చంద్రశేఖర్‌ పరిస్థితి విషమంగా ఉందని కేర్‌ ఆస్పత్రి వైద్యులు వెల్లడించారు. చంద్రశేఖర్‌ హెల్త్‌ బులిటెన్‌‌ను వైద్యులు విడుదల చేశారు. 24 గంటలు చంద్రశేఖర్‌ను అబ్జర్వేషన్‌లో ఉంచామని, చంద్రశేఖర్‌ కిడ్నీకి గాయాలయ్యాయని, రెండు కాళ్లకు రక్తప్రసరణ తగ్గిందని వైద్యులు తెలిపారు. వెంటిలేటర్‌పై ఆయనకు చికిత్స అందిస్తున్నామని, వెంటిలేటర్‌పై చికిత్స అందిస్తున్నామని వైద్యులు తెలిపారు.</p>
      <p> </p>
      <p>కాచిగూడ రైల్వే స్టేషన్‌లో సోమవారం ఉదయం రైలు ప్రమాదం జరిగింది. స్టేషన్ వీడి సికింద్రాబాద్ వైపు వెళ్తున్న ఎంఎంటీఎస్ రైలు అదే పట్టాలపై వస్తున్న హంద్రీనీవా ఎక్స్‌ప్రెస్ రైలును బలంగా ఢీకొట్టింది. రైలు వేగంగా ఢీకొట్టడంతో ఎంఎంటీఎస్ వెనకవైపు బోగీలు అమాంతం గాల్లోకి లేచాయి. ఏం జరిగిందో తెలియని ప్రయాణికులు హాహాకారాలు చేస్తూ రైలు దిగి పరుగందుకున్నారు. మరోవైపు క్యాబిన్‌లో చిక్కుకుపోయిన ఎంఎంటీఎస్ రైలు లోకోపైలట్ చంద్రశేఖర్‌ను ఎనిమిది గంటల ప్రయత్నం తర్వాత బయటికి తీయగలిగారు. ప్రాణాలతో ఉన్న శేఖర్‌ను రక్షించడానికి ఎన్డీఆర్‌ఎఫ్‌, డీఆర్‌ఎఫ్‌, ఏఆర్‌టీ బృందాలు తీవ్రంగా శ్రమించాయి. ఇంజన్‌ ముందుభాగం దృఢమైన స్టీల్‌తో ఉండటం వలన దానిని కట్‌ చేయడానికి తొలగించడానికి ఎన్డీఆర్‌ఎఫ్‌ బృందాలు తీవ్రంగా శ్రమించాయి. ఆధునిక పరికరాలను తెప్పించి రిస్క్‌ ఆపరేషన్‌ నిర్వహించారు. దాదాపు 8గంటలు శ్రమించి సాయంత్రం 6.37 గంటలకు అతడిని క్షేమంగా బయటకు తీసుకొచ్చారు. వెంటనే అంబులెన్స్‌లో నాంపల్లి కేర్‌ ఆస్పత్రికి తరలించారు.</p>
    </article>
  </body>
</html>