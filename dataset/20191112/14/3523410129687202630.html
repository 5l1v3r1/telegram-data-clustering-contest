<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639641/%D8%A8%D8%B1%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%AE%D9%88%D8%AF-%D9%87%D8%B1-%DA%A9%D8%A7%D8%B1%DB%8C-%D9%84%D8%A7%D8%B2%D9%85-%D8%A8%D8%A7%D8%B4%D8%AF-%D8%A7%D9%86%D8%AC%D8%A7%D9%85-%D9%85%DB%8C%E2%80%8C%D8%AF%D9%87%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T14:55:00+00:00"/>
    <meta property="og:title" content="برای دفاع از خود هر کاری لازم باشد انجام می‌دهیم"/>
    <meta property="og:description" content="نخست‌وزیر رژیم صهیونیستی در اظهاراتی سعی کرد حمله تروریستی این رژیم علیه فرمانده ارشد جهاد اسلامی را توجیه کند."/>
  </head>
  <body>
    <article>
      <h1>
        <a href="https://www.bultannews.com/fa/news/639641/%D8%A8%D8%B1%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%AE%D9%88%D8%AF-%D9%87%D8%B1-%DA%A9%D8%A7%D8%B1%DB%8C-%D9%84%D8%A7%D8%B2%D9%85-%D8%A8%D8%A7%D8%B4%D8%AF-%D8%A7%D9%86%D8%AC%D8%A7%D9%85-%D9%85%DB%8C%E2%80%8C%D8%AF%D9%87%DB%8C%D9%85">برای دفاع از خود هر کاری لازم باشد انجام می‌دهیم</a>
      </h1>
      <h2>نخست‌وزیر رژیم صهیونیستی در اظهاراتی سعی کرد حمله تروریستی این رژیم علیه فرمانده ارشد جهاد اسلامی را توجیه کند.</h2>
      <address><time datetime="2019-11-12T14:55:00+00:00">12 Nov 2019, 14:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بنیامین نتانیاهو، نخست‌وزیر رژیم صهیونیستی برای توجیه حمله تروریستی این رژیم علیه فرمانده ارشد جهاد اسلامی ادعا کرد: اسرائیل علاقه‌ای به افزایش تنش‌ها با غزه ندارد، اما برای دفاع از خود هر کاری لازم باشد، انجام می‌دهیم.</p>
      <p>وی گفت: این فرمانده فلسطینی مانند یک بمب ساعتی بود.</p>
      <p>نتانیاهو ادامه داد: ترور «ابو العطا» ۱۰ روز پیش در کابینه به اتفاق آراء مورد تصویب قرار گرفته بود و به محض آنکه زمان مناسبی پیدا کردیم عملیات علیه وی انجام شد.</p>
      <p>نخست‌وزیر رژیم صهیونیستی اعلام کرد شهرک‌نشینان باید به اوامر و دستورات مقامات نظامی اسرائیل گوش دهند زیرا این مسئله [تنش موجود] به درازا خواهد کشید.</p>
      <p>جنگنده‌های رژیم صهونیستی بامداد امروز (سه شنبه) با تجاوز به محله «الشجاعیه» در شرق نوار غزه و گلوله باران خانه‌های مردم، «بهاء سلیم ابو العطا» یکی از فرماندهان سرایاالقدس (شاخه نظامی جنبش جهاد اسلامی فلسطین) را به همراه همسرش به شهادت رساندند.</p>
      <p>ارتش رژیم صهیونیستی مسئولیت این عملیات ترور را برعهده گرفت و اعلام کرد: در عملیات مشترک ارتش و امنیت عمومی اسرائیل، ساختمانی را که در آن یکی از فرماندهان جهاد اسلامی با نام بهاء ابو العطا حضور داشت هدف قرار دادیم.</p>
      <p>خزانه داری آمریکا نیز دو ماه پیش این فرمانده را به علت نقش بارزش در مقابله با تروریسم و اشغالگران صهیونیست و تجاوزاتی که علیه مردم و مقدسات فلسطینی‌ها روا می‌کنند، در لیست تحریم‌های خود قرار داد.</p>
    </article>
  </body>
</html>