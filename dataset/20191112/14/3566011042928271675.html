<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546811.html/%DB%8C%D8%A7%D8%AF%D9%88%D8%A7%D8%B1%D9%87-%D8%B4%D9%87%D8%AF%D8%A7%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D9%88%D8%B1%D9%87-%DA%86%DA%AF%D9%86%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:35:00+00:00"/>
    <meta property="og:title" content="یادواره شهدای شهرستان دوره چگنی برگزار می‌شود"/>
    <meta property="og:description" content="فرمانده سپاه شهرستان چگنی گفت: یادواره شهدای شهرستان دوره چگنی در هفته بسیج برگزار می‌شود."/>
  </head>
  <body>
    <article>
      <h1>یادواره شهدای شهرستان دوره چگنی برگزار می‌شود</h1>
      <h2>فرمانده سپاه شهرستان چگنی:</h2>
      <address>
        <time datetime="2019-11-12T14:35:00+00:00">12 Nov 2019, 14:35</time>
      </address>
      <p>فرمانده سپاه شهرستان چگنی گفت: یادواره شهدای شهرستان دوره چگنی در هفته بسیج برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> سرهنگ پاسدار محمد علیزاده در گفت‌و گو با خبرنگار <a href="http://safiraflak.ir/?p=1560">سفیر افلاک</a> اظهار داشت: امروز انقلاب در اوج اقتدار قرار دارد و نیاز به بحث  فرهنگی و امنیتی نیست و انقلاب به سایر دنیا فرستاده شده است.</p>
      <p>وی افزود: کسانی که زمانی انقلاب را قبول نداشتند اکنون در مقابل استکبار ایستاده‌اند که این از تاثیرات انقلاب اسلامی است.</p>
      <p>فرمانده سپاه شهرستان چگنی از اجرای بیش از ۳۰برنامه در هفته بسیج در شهرستان چگنی خبر داد و  عنوان کرد: برنامه‌های متنوعی در هفته بسیج در چگنی برگزار خواهد شد که یادواره شهدای شهرستان یکی از مهم‌ترین این برنامه‌هاست.</p>
      <p>وی بیان کرد: اعزام تیم‌های درمانی به مناطق محروم، دیدار فرماندهی سپاه شهرستان و پرسنل با امام جمعه، سرکشی از خانواده‌های معظم شهدا، عطرافشانی قبور مطهر شهدا از دیگر برنامه‌هایی است که در هفته بسیج برگزار می‌شود.</p>
      <p>علیزاده گفت: همزمان با سراسر کشور در ۵آذرماه تجمع ده هزار نفری بسیجیان در ورزشگاه تختی برگزار می‌شود که بسیجیان فعال شهرستان چگنی نیز در این مراسم شرکت می‌کنند.</p>
      <p>وی تصریح کرد: هفته بسیج افتتاح پروژه‌های محرومیت‌زدایی برای خانواده‌های محروم و بی‌بضاعت شهرستان را داریم که با حضور مسئولان انجام می‌شود.</p>
      <p>فرمانده سپاه شهرستان چگنی خاطرنشان کرد: رهبر معظم انقلاب از بسیج به عنوان نمادی از مردم سالاری دینی یاد کرده است.</p>
      <p>وی اظهارداشت: برگزاری مسابقات علمی دانش‌آموزان(طرح شهید بهنام محمدی) از دیگر برنامه‌هایی است که در شهرستان چگنی برگزار خواهد شد.</p>
      <p>علیزاده با اشاره به فرمان تاریخی امام راحل مبنی بر تشکیل بسیج گفت: امروز بسیج مظهر اقتدار، عظمت و بصیرت است و با هوشیاری، بصیرت ملت ایران و بسیجیان تمام نقشه‌های دشمنان خنثی شده است.</p>
      <p>انتهای پیام/</p>
    </article>
  </body>
</html>