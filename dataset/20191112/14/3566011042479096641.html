<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546831.html/%D8%A7%D8%AE%D8%B0-%D8%AA%D8%A7%DB%8C%DB%8C%D8%AF%DB%8C%D9%87-%D8%A7%D8%B3%D8%AA%D8%A7%D9%86%D8%AF%D8%A7%D8%B1%D8%AF%D9%87%D8%A7%DB%8C-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D9%87%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%AF%D8%B1-%D8%A8%D8%B3%DB%8C%D8%AC--%D8%B5%D8%B1%D9%81%D9%87-%D8%AC%D9%88%DB%8C%DB%8C--%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF%D8%AA%D9%88%D9%85%D8%A7%D9%86%DB%8C--%D8%A8%D8%A7-%D8%B3%D8%A7%D9%85%D8%A7%D9%86%D9%87-%D8%A2%D9%85%D9%88%D8%B2%D8%B4-%D9%85%D8%AC%D8%A7%D8%B2%DB%8C-%D8%A8%D8%B3%DB%8C%D8%AC--%D9%BE%D8%A7%DB%8C%D8%B4%DA%AF%D8%B1%D9%87%D8%A7%DB%8C-%D8%B3%D8%A7%D8%B2%D9%85%D8%A7%D9%86-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C--%D8%A8%D9%88%D9%85%DB%8C-%D9%88-%D9%85%D8%A8%D8%AA%D9%86%DB%8C-%D8%A8%D8%B1-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T14:47:00+00:00"/>
    <meta property="og:title" content="اخذ تاییدیه استانداردهای بین المللی برای بازی های تولیدی در بسیج/ صرفه‌جویی «یک میلیاردتومانی» با سامانه آموزش مجازی بسیج/ پایشگرهای سازمان فضای مجازی، بومی و مبتنی بر هوش مصنوعی است"/>
    <meta property="og:description" content="معاون فناوری سازمان فضای مجازی بسیج گفت: سازمان فضای مجازی بسیج توانسته است استانداردهای بین المللی برای بازی های ساخته شده در این سازمان را اخذ کند."/>
  </head>
  <body>
    <article>
      <h1>اخذ تاییدیه استانداردهای بین المللی برای بازی های تولیدی در بسیج/ صرفه‌جویی «یک میلیاردتومانی» با سامانه آموزش مجازی بسیج/ پایشگرهای سازمان فضای مجازی، بومی و مبتنی بر هوش مصنوعی است</h1>
      <h2>معاون فناوری سازمان فضای مجازی بسیج خبر داد:</h2>
      <address>
        <time datetime="2019-11-12T14:47:00+00:00">12 Nov 2019, 14:47</time>
      </address>
      <p>معاون فناوری سازمان فضای مجازی بسیج گفت: سازمان فضای مجازی بسیج توانسته است استانداردهای بین المللی برای بازی های ساخته شده در این سازمان را اخذ کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> معاون فناوری سازمان فضای مجازی بسیج با بیان اینکه این بازی ها به صورت کامل تولید داخلی و به دست متخصصان بسیجی ساخته شده، اظهار داشت: بازی های سفیر عشق، تکاور و مختارنامه و چند بازی دیگر از جمله تولیداتی هستند که با رویکرد و محتوای ایرانی اسلامی و استانداردهای بین المللی ساخته شده اند.</p>
      <p>  معاون فناوری سازمان فضای مجازی بسیج افزود: سامانه های تخصصی وهوشمند تولید شده در سازمان فضای مجازی بسیج به صورت کامل این قابلیت را دارد که وقایع و رویدادهایی که در شبکه های اجتماعی داخلی و خارجی و دیگر بسترهای این فضا رخ می دهد پایش کرده و ارزیابی دقیقی از این فضا به کاربران ارائه دهد.   وی در ادامه گفت: این سامانه ها بر مبنای هوش مصنوعی و کلان داده ایجاد شده است.    معاون سازمان فضای مجازی بسیج در پایان خاطرنشان کرد: برای ارتقای سواد فضای مجازی و سواد رسانه ای، سامانه جامع آموزش مجازی با امکان برگزاری کلاسهای آنلاین و آزمون به صورت همزمان برای چند هزار نفر و همچنین گزارش های مبتنی بر هوش سازمانی (BI) ایجاد شده که تاکنون حدود «یک میلیارد تومان» صرفه جویی در حوزه برگزاری کلاس های آموزشی داشته است.  </p>
    </article>
  </body>
</html>