<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-last-of-us-2-staff-multiplayer-standalone/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T14:28:00+00:00"/>
    <meta property="og:title" content="The Last of Us 2: team alla ricerca di staff per il multiplayer standalone"/>
    <meta property="og:description" content="Grazie a un nuov annuncio lavorativo veniamo a conoscenza che Naughty Dog sta cercando collaboratori per il multiplayer di The Last of Us 2."/>
  </head>
  <body>
    <article>
      <h1>The Last of Us 2: team alla ricerca di staff per il multiplayer standalone</h1>
      <address><time datetime="2019-11-12T14:28:00+00:00">12 Nov 2019, 14:28</time> by <a rel="author">Gianluca Saitto</a></address>
      <p>Nel corso degli ultimi dieci anni Naughty Dog si è fatta riconoscere per la qualità e l’attenzione a tutti quei dettagli che hanno reso indimenticabili le loro produzioni. Il loro prossimo gioco<b> The Last of Us 2 è già uno dei titoli più attesi del 2020</b>, ma a quanto pare non è l’unico progetto nella testa del team di sviluppo in questo momento.</p>
      <p>In un annuncio di lavoro pubblicato da Vinit Agarwal, capo progettista dello studio, è emerso che il team sta cercando dei collaboratori che si occupino di programmare dei sistemi online. I candidati si <b>uniranno al team che si occupa del multiplayer</b> che ha sede nel quartier generale di Naughty Dog a Santa Monica, Los Angeles.</p>
      <figure>
        <img src="https://www.tomshw.it/images/images/2019/10/the-last-of-us-2-copertina-55099.768x432.jpg"/>
      </figure>
      <p>Leggi anche: <a href="https://www.tomshw.it/videogioco/epic-games-quixel-fotogrammetria/">Epic Games acquisisce Quixel, la più grande libreria di risorse di fotogrammetria del mondo</a></p>
      <p>Sapevamo già che The Last of Us 2 si sarebbe concentrato <b>solamente sulla componente Single Player</b>, mentre per quanto riguarda il multiplayer Naughty Dog lavorerà a uno <b>Stand Alone solamente dedicato alla parte online</b>. La divisione tra multiplayer e campagna di The Last of Us Parte 2 è stato un qualcosa di inaspettato per i fan della modalità Fazioni del primo capitolo. Secondo quanto riferito dalla stessa Naughty Dog, il team ha preferito concentrarsi sullo sviluppo del Single Player, che a detta loro risulta il più grande e ambizioso progetto dello studio di sempre.</p>
      <p>Vi ricordiamo che The Last of Us Parte 2 è stato posticipato al 29 maggio 2020 proprio per permettere a Naughty Dog di rifinire il meglio possibile le componenti che faranno parte della nuova avventura di Ellie.<b> Cosa pensate della divisione del Single Player dal Multilayer di The Last of Us Parte 2?</b> Diteci la vostra nella sezione dedicata ai commenti.</p>
      <blockquote>L’uscita di The Last of Us Parte 2 è ancora lontana, prenota ora la tua copia del gioco su Amazon a <a href="https://toms.it/wguCS">questo indirizzo</a>.</blockquote>
    </article>
  </body>
</html>