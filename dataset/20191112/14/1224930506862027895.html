<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/harakteristiki-skoda-octavia-2020-golovni-fishki-yakimi-vrazila-novinka_n169441"/>
    <meta property="og:site_name" content="Радіо Максимум"/>
    <meta property="article:published_time" content="2019-11-12T14:43:00+00:00"/>
    <meta property="og:title" content="Характеристики Skoda Octavia 2020: головні фішки, якими вразила новинка - Радіо Максимум"/>
    <meta property="og:description" content="Компанія Skoda представила нову Octavia 2020. Модель четвертого покоління стала більшою, отримала революційний салон і обзавелася гібридною версією із запасом ходу 50 кілометрів. Дізнайтесь більше деталей про новинку!"/>
  </head>
  <body>
    <article>
      <h1>Характеристики Skoda Octavia 2020: головні фішки, якими вразила новинка - Радіо Максимум</h1>
      <address><time datetime="2019-11-12T14:43:00+00:00">12 Nov 2019, 14:43</time> by <a rel="author">Русінкевич Тетяна</a></address>
      <p>
        <b>Компанія Skoda представила нову Octavia 2020. Модель четвертого покоління стала більшою, отримала революційний салон і обзавелася гібридною версією із запасом ходу 50 кілометрів. Дізнайтесь більше деталей про новинку!</b>
      </p>
      <p>Презентація Skoda Octavia 2020 відбулась увечері 11 листопада у Празі. Під час заходу чеська компанія представила <b>чотири версії </b>авто: ліфтбек, універсал і гібридні версії цих моделей. Нова Skoda зберегла платформу MQB, а її колісна база незмінна – 2686 мм. Однак довжина авто зросла до 4689 мм, а ширина – до 1829 мм.</p>
      <related>
        <h4>Це цікаво:</h4>
        <a href="https://maximum.fm/novu-skoda-octavia-vpershe-pokazali-na-oficijnomu-video_n169086"/>
      </related>
      <p>Зовні Octavia стала ближчою до флагмана – рестайлінгової Skoda Superb: схожість виявляється в дизайні бамперів, оформленні задніх фар і загальних пропорціях. Загалом машина має знайомий рубаний <b>дизайн</b>, хоча лінія даху стала більш похиленою, а боковини тепер прикрашені виштамповками.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa6778d1eb241940784.jpg"/>
      </figure>
      <p>Помітною зміною у зовнішності Skoda Octavia стали <b>фари </b>– бренд відмовився від "чотириокої" оптики. Передня частина автівки зроблена в дусі Skoda Scala: фірмова решітка радіатора поєднується з вузькими фарами. До речі, оптика діодна вже в базовій версії. Ззаду Octavia отримала напис <b>Skoda </b>замість емблеми.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa678204ed333713791.jpg"/>
      </figure>
      <p><b>Салон автомобіля </b>теж зазнав суттєвих змін. Інтер'єр Skoda Octavia став виглядати солідніше завдяки вузькій передній панелі у кілька шарів з мінімумом фізичних кнопок і новою центральною панеллю з джойстиком робота DSG – важіль коробки позбавили механічного зв'язку з трансмісією. Діагональ тачскріна в топовій версії зросла до 10 дюймів.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa677dd3c2678159023.jpg"/>
      </figure>
      <p>Серед <b>нових</b> <b>опцій </b>для Skoda Octavia 2020 – тризонний клімат-контроль, діодна підсвітка салону зі змінними кольорами і проєкційний дисплей.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa6bb92bf1380832012.jpg"/>
      </figure>
      <p>До того ж четверте покоління моделі стало ще більшим: на другому ряду стало більше місця для ніг, а <b>об'єм багажника</b> ліфтбека зріс до 600 л, універсала – до 640 л.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa677554fb297673354.jpg"/>
      </figure>
      <figure>
        <img src="https://maximum.fm/uploads/640w_DIR/media_news/2019/11/5dcaa677bd46d888389339.jpg"/>
      </figure>
      <p>Skoda розкрила й гаму двигунів для європейського ринку. Лінійка <b>бензинових турбомоторів</b> складається з літрового трициліндрового агрегату на 110 сил, півторалітрової "четвірки" потужністю 150 кінських сил і дволітровою "четвіркою" з віддачею 190 кінських сил. Базові мотори поєднуються з 6-ступінчастою "механікою" або 7-діапазонним "роботом", топ-версію можна замовити тільки з DSG-7.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa67770f80245024313.jpg"/>
      </figure>
      <p><b>Дизельна Octavia </b>доступна з єдиним дволітровим турбодвигуном в трьох варіантах віддачі: 115, 150 або 200 кінських сил. Найбільш потужні версії можна буде замовити з повним приводом. Дебютувала Skoda Octavia G-Tec – 1,5-літрова 130-сильна версія із заводським ГБО.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa7038bf3c511328402.jpg"/>
      </figure>
      <p>Найпотужнішою модифікацією стала <b>Octavia iV</b> – гібрид з можливістю проїхати на "чистій" електротязі до 55 кілометрів по циклу WLTP. Силова установка вже знайома по Skoda Superb і Volkswagen Golf: 1,4-літровий турбодвигун та електродвигун здатні видати на піку 204 або 245 кінських сил. Продажі новинок в Європі стартують на початку 2020 року.</p>
      <figure>
        <img src="https://maximum.fm/uploads/640w_DIR/media_news/2019/11/5dcaa677e76e4983377120.jpg"/>
      </figure>
      <related>
        <h4>Читайте також:</h4>
        <a href="https://maximum.fm/kudi-zvertatisya-yakshcho-zagubili-vodijske-posvidchennya-zruchne-virishennya-problemi_n169444"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/alla-mazur-ziznalas-pro-vazhku-hvorobu-shokuyucha-zayava-veduchoyi_n169483"/>
        <a href="https://maximum.fm/5-rechej-vazhlivishih-za-seks-u-stosunkah-_n169474"/>
        <a href="https://maximum.fm/modeli-90-h-yak-zminilasya-idealna-karli-kloss-18-_n169244"/>
      </related>
    </article>
  </body>
</html>