<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/12/to-katigoro-enos-katigoroumenou"/>
    <meta property="og:site_name" content="euronews"/>
    <meta property="article:published_time" content="2019-11-12T17:01:45+00:00"/>
    <meta property="og:title" content="Πολάνσκι: Το «Κατηγορώ» ενός κατηγορούμενου"/>
    <meta property="og:description" content="Η τελευταία ταινία του Πολάνσκι «Κατηγορώ» προβάλλεται στις κινηματογραφικές αίθουσες ξεσηκώνοντας αντιδράσεις"/>
  </head>
  <body>
    <article>
      <h1>Πολάνσκι: Το «Κατηγορώ» ενός κατηγορούμενου</h1>
      <address><time datetime="2019-11-12T17:01:45+00:00">12 Nov 2019, 17:01</time> by <a rel="author">euronews </a></address>
      <p>Ο Ρομάν Πολάνσκι είναι ένας από τους πλέον αμφιλεγόμενους κινηματογραφικούς δημιουργούς. Chinatown, Το Μωρό της Rosemary ο Πιανίστας σπουδαίες ταινίες-ορόσημο στην καριέρα του.</p>
      <p>Οι κατηγορίες για υποθέσεις που σχετιζονται με σεξουαλικές επιθέσεις τον κατατρέχουν πάνω από 40 χρόνια. Μόλις πριν από δύο χρόνια, μια ρετροσπεκτίβα στην Ταινιοθήκη του Παρισιού προκάλεσε θύελλα αντιδράσεων και δράσεις της οργάνωσης FEMEN.</p>
      <p>Η τελευταία ταινία του Πολάνσκι «Κατηγορώ» προβάλλεται στις κινηματογραφικές αίθουσες ξεσηκώνοντας αντιδράσεις. Η Γαλλίδα ηθοποιός Βαλεντίν Μονιέ καταγγέλλει ότι έπεσε θύμα βιασμού από το διάσημο σκηνοθέτη όταν εκείνη ήταν 18 χρονών, στο σαλέ του στην Ελβετία, το 1975.</p>
      <p>Η ταινία του Πολάνσκι απέσπασε το βραβείο της Ενωσης Κριτικών στο Φεστιβάλ Βενετίας ο σκηνοθέτης όμως δεν παραβρέθηκε καθώη Ουάσινγκτον έχει δηλώσει ότι θα συνεχίσει να πιέζει για την έκδοσή του, προκειμένου να καταδικαστεί για το βιασμό μιας ανήλικης το 1977.Η Interpol έχει εκδώσει ένταλμα σύλληψης, το οποίο παραμένει ενεργό σε 188 χώρες.</p>
      <p>Η Πρόεδρος της Κριτικής Επιτροπής στο 76ο Διεθνές Φεστιβάλ Κινηματογράφου της Βενετίας Λουκρέσια Μαρτέλ λέει για τον Πολάνσκι:</p>
      <p>«Δεν διαχωρίζω τον άνθρωπο από τον επαγγελματία. Αυτό που μου φαίνεται ενδιαφέρον στη δουλειά είναι ακριβώς αυτό που βλέπουμε στον άνθρωπο. Εμένα, όπως και πολλούς άλλους, ότι η παρουσία του Πολάνσκι με βάση όσα γνωρίζουμε για το παρελθόν του με κάνει να αισθάνομαι άβολα».</p>
      <p>Ο ίδιος ο Πολάνσκι υποστηρίζει ότι δέχεται παρενοχλήσεις και θεωρεί ότι η υπόθεση Ντρεϊφους έχει πολλές ομοιότητες με τη δική του ζωή. Η γαλλίδα ηθοποιός Εμανουέλ Σενιέ είναι η σύζυγός του τα τελευταία 30 χρόνια.</p>
      <p>«Σε ό,τι αφορά τον Ρομάν, μου είναι δύσκολο να μιλήσω εξ ονόματός του. Το μόνο που μπορώ να πω είναι πως αυτό το αίσθημα καταδίωξης είναι υπαρκτό. Αρκεί να δει κανείς τη ζωή του. Εγώ βέβαια, μοιράζομαι ένα κομμάτι της ζωής του».</p>
      <p>Ένα παιδί από το γκέτο της Βαρσοβίας, ένας χαρισματικός νεαρός στην Πολωνία και την Αγγλία που αφιερώθηκε στο Χόλιγουντ και δέχτηκε ανεπανόρθωτο πλήγμα από τη δολοφονία της συζύγου του Sharon Tate. Μετά από μια σειρά κατηγοριών για σεξουαλικές επιθέσεις από τη δεκαετία του '70 μέχρι σήμερα. Η ζωή του Πολάνσκι είναι ένα μυθιστόρημα...</p>
    </article>
  </body>
</html>