<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/12/fisco-stop-sanzioni-seggiolini-fino-giugno_imv6B2HJ83gxOE0VXVzPGJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-12T17:07:00+00:00"/>
    <meta property="og:title" content="Seggiolini, stop sanzioni fino a giugno"/>
    <meta property="og:description" content="E' quanto contenuto in due emendamenti M5S al decreto legge fiscale presentati in commissione Finanze alla Camera: assieme alla sospensione delle multe fino al primo giugno 2020 per chi non ha il dispositivo antiabbandono c'Ã¨ anche l'aumento del contributo a 45 euro"/>
  </head>
  <body>
    <article>
      <h1>Seggiolini, stop sanzioni fino a giugno</h1>
      <address>
        <time datetime="2019-11-12T17:07:00+00:00">12 Nov 2019, 17:07</time>
      </address>
      <p><b>Sospensione delle sanzioni </b>per chi non ha in auto i <a href="https://www.adnkronos.com/Search/Link/keyword/seggiolini">seggiolini antiabbandono</a>, fino al primo <b>giugno 2020</b>, e aumento del contributo fino a 45 euro (oggi fissato a 30 euro). E' quanto prevedono due emendamenti del Movimento 5 Stelle al decreto legge fiscale, presentati in commissione Finanze alla Camera.</p>
      <p>Le proposte di modifica precisano, inoltre, che l'erogazione del contributo deve privilegiare coloro che hanno un reddito Isee fino a 9.360 euro. Inoltre, si parla anche di stop al pagamento dell'affitto che viene pagato dagli stabilimenti balneari per tutto il 2020. La proposta di modifica prevede, inoltre, la sospensione dei procedimenti di sospensione, revoca e decadenza della concessione, a causa del mancato versamento del canone demaniale. Blocco, infine, dei procedimenti di riscossione coattiva degli importi iscritti a ruolo.</p>
    </article>
  </body>
</html>