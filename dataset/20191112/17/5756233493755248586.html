<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621203/%D8%B9%D9%84%D8%AA-%D9%85%D8%B1%DA%AF-%D8%A8%D9%86%DB%8C%D8%A7%D9%86%DA%AF%D8%B0%D8%A7%D8%B1-%D9%86%DB%8C%D8%B1%D9%88%D9%87%D8%A7%DB%8C-%DA%A9%D9%84%D8%A7%D9%87-%D8%B3%D9%81%DB%8C%D8%AF-%D8%B3%D9%88%D8%B1%DB%8C%D9%87-%DA%86%D9%87-%D8%A8%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T17:38:00+00:00"/>
    <meta property="og:title" content="علت مرگ بنیانگذار نیروهای «کلاه سفید» سوریه چه بود؟"/>
    <meta property="og:description" content="جسد «جیمز لا مژرار» بنیانگذار انگلیسی گروه موسوم به «دفاع غیرنظامی» یا «کلاه‌ سفیدهای سوریه» که در مناطق تحت کنترل مخالفان مستقر بودند، در خانه‌اش در استانبول ترکیه پیدا شد."/>
  </head>
  <body>
    <article>
      <h1>علت مرگ بنیانگذار نیروهای «کلاه سفید» سوریه چه بود؟</h1>
      <address>
        <time datetime="2019-11-12T17:38:00+00:00">12 Nov 2019, 17:38</time>
      </address>
      <p>
        <i>جسد «جیمز لا مژرار» بنیانگذار انگلیسی گروه موسوم به «دفاع غیرنظامی» یا «کلاه‌ سفیدهای سوریه» که در مناطق تحت کنترل مخالفان مستقر بودند، در خانه‌اش در استانبول ترکیه پیدا شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خبرگزاری رویترز این خبر را به نقل از همسایه لامرژار و یک مقام دیپلمات منتشر کرده و رسانه های دیگر نیز خبر مرگ او را گزارش کرده‌اند.</p>
      <p>همسایه لامرژار در این باره گفت که جسد او، صبح روز دوشنبه ۱۱ نوامبر (۲۰ آبان) در خانه‌‌اش در محله بی‌ اوغلو در مرکز شهر استانبول پیدا شده است.</p>
      <figure>
        <img src="https://aftabnews.ir/files/fa/news/1398/8/21/358498_239.jpg"/>
      </figure>
      <p>به گفته دیپلمات یاد شده که نامش فاش نشده، علت مرگ لامرژار هنوز مشخص نیست.</p>
      <p>«روسیا الیوم» نیز گزارش داد که پلیس ترکیه در حال بررسی عوامل مرگ بنیانگذار کلاه سفیدها است.</p>
      <p>«کلاه سفیدها» گروهی که ظاهرا بین‌المللی است، فعالیت خود را از سال ۲۰۱۳ در سوریه شروع کرد. این گروه از سوی جیمز لا مژرار کارمند سابق اداره اطلاعات نظامی و کارشناس امنیتی انگلیس با کمک واشنگتن در ترکیه تأسیس شد.</p>
      <p>حوزه کاری این سازمان از همان ابتدا مناطق تحت تسلط گروه های تروریستی تعیین شد.</p>
      <p>بسیاری از اسناد یافت شده توسط ارتش سوریه در مناطق آزاد شده نشان داد که کلاه سفیدها عضو گروه های تروریستی بوده و فرآیند بکارگیری تسلیحات شیمیایی علیه غیر نظامیان توسط تحریر الشام (جبهه النصره سابق) را فراهم کردند.</p>
      <p>این گروه در ظاهر وظیفه امدادرسانی در مناطق تحت کنترل تروریست‌ها در سوریه را به عهده داشتند و این وظیفه را با تبلیغات فراوان برای جذب حمایت مالی انجام می‌دادند، ولی در اصل فعالیت آنها در راستای دستورات آمریکا و غربی‌ها در سوریه انجام می‌شد.</p>
    </article>
  </body>
</html>