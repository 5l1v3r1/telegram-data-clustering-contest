<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/mesi-s-poveche-golove-ot-prqk-svobodni-ot-yuventus-i-real-madrid-1405572.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T17:47:00+00:00"/>
    <meta property="og:title" content="Меси с повече голове от пряк свободни от Ювентус и Реал Мадрид"/>
    <meta property="og:description" content="В събота вечер Лионел Меси реализира своя 34-ти хеттрик в Ла Лига, след като Барселона победи Селта с 4:1 Две от попаденията на аржентинеца в този мач паднаха от пряк свободни, с което той увеличи сметката си на 52 гола в кариерата директно от фалове"/>
  </head>
  <body>
    <article>
      <h1>Меси с повече голове от пряк свободни от Ювентус и Реал Мадрид</h1>
      <address><time datetime="2019-11-12T17:47:00+00:00">12 Nov 2019, 17:47</time> by <a rel="author">Sportlive.bg</a></address>
      <p>В събота вечер <a href="https://www.sportlive.bg/tags/1178">Лионел Меси</a> реализира своя 34-ти хеттрик в <a href="https://www.sportlive.bg/tags/26518">Ла Лига</a>, след като <a href="https://www.sportlive.bg/tags/2223">Барселона</a> победи Селта с 4:1. Две от попаденията на аржентинеца в този мач паднаха от пряк свободни, с което той увеличи сметката си на 52 гола в кариерата директно от фалове. Той е на второ място по голове от пряк свободни сред активните играчи и е само на едно попадение зад големия си конкурент Кристиано Роналдо, който има 53. Португалецът все още няма гол от свободен удар за Ювентус след 28 опита с черно-бялата фланелка.</p>
      <p>След двата си точни изстрела срещу Селта, Меси вече има 46 гола от пряк свободни за Барселона и цели 8 попадения през календарната 2019г. За сравнение следващият в тази класация е сънародникът му Анхел Ди Мария, който има едва 4. По-интересното обаче е, че от началото на сезон 2011-12 5-кратният носител на Златната топка има повече голове от свободни удари от част от големите клубове в Европа. През този период Меси има 29 гола, а след него са Ювентус с 27, Реал Мадрид с 23, Рома с 21, Олимпик Лион с 21 и Пари Сен Жермен с 20. Аржентинецът бие по този показател и някои от отборите в Премиър лийг. От 2006-та насам Манчестър Юнайтед са с 31 гола от пряк свободни, Челси с 29, Манчестър Сити са вкарали 27 попадения, а Лиивърпул – 25. Меси вкара първият си гол от фаул през сезон 2008/09, като оттогава насам има още 45 попадение на клубно ниво.</p>
      <p>
        <i>
          <a href="https://www.sportlive.bg/worldfootball/worldfootballother/Maradona-Az-nauchih-Mesi-da-bie-prqk-svobodni-udari-1374111.html">А ето кой си приписа заслугите за успешно изпълнените пряк свободни на Меси.</a>
        </i>
      </p>
      <p> </p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Barselona-shte-obzhalva-zhylt-karton-na-Mesi-1405362.html"/>
        <a href="https://www.sportlive.bg/worldfootball/spain/Iznenada-Mesi-nqma-da-udylzhi-kontrakta-si-s-Barselona-sled-kraq-na-sezona--1405285.html"/>
        <a href="https://www.sportlive.bg/worldfootball/spain/Bartomeu-spodeli-oshte-kolko-godini-Mesi-shte-igrae-za-Barselona-1405055.html"/>
        <a href="https://www.sportlive.bg/worldfootball/spain/Pomireni-Mesi-i-Grizman-se-pregyrnaha-v-syblekalnqta-sled-boq-nad-Selta-1404821.html"/>
        <a href="https://www.sportlive.bg/worldfootball/spain/Selta-stana-22-riq-ispanski-tim-poluchil-10--gola-ot-Leo-Mesi-1404813.html"/>
      </related>
    </article>
  </body>
</html>