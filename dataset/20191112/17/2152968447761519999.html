<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/12/sds-iska-ryst-na-maichinstvoto-za-vtorata-godina.429386"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T17:30:00+00:00"/>
    <meta property="og:title" content="СДС иска ръст на майчинството за втората година"/>
    <meta property="og:description" content="От партията предлагат да има безлихвени кредити за млади семейства | Dnes.bg"/>
  </head>
  <body>
    <article>
      <h1>СДС иска ръст на майчинството за втората година</h1>
      <h2>От партията предлагат да има безлихвени кредити за млади семейства</h2>
      <address><time datetime="2019-11-12T17:30:00+00:00">12 Nov 2019, 17:30</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>СДС настоява в бюджета за 2020 година да бъдат предвидени възможности за безлихвени кредити на млади семейства при покупка на първо жилище.</p>
      <p>Според председателя на партията Румен Христов това е постижимо в рамките на предложените от правителството параметри. От СДС предлагат и увеличение на майчинството през втората година, предаде БНР.<br/><br/>"Втората година от майчинството да бъде в размер на 90 процента от сумата, на която са се осигурявали майките преди да излязат в майчинство", каза Христов.</p>
      <p>По думите му нормално и логично е да не бъде уравниловката 380 лева за всички за втората година, а на базата на техния принос към системата.<br/><br/>СДС изпраща предложенията си до парламентарните групи, за да бъдат обсъждани между първо и второ четене на Закона за държавния бюджет за 2020 година.</p>
    </article>
  </body>
</html>