<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-rozpovili-pro-merezhu-yaka-pov-yazuye-viddaleni-galaktiki-329407_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T17:42:00+00:00"/>
    <meta property="og:title" content="Астрономи розповіли про &quot;мережу&quot;, яка пов'язує віддалені галактики"/>
    <meta property="og:description" content="Мережа змушує галактики рухатися синхронно."/>
  </head>
  <body>
    <article>
      <h1>Астрономи розповіли про "мережу", яка пов'язує віддалені галактики</h1>
      <h2>Мережа змушує галактики рухатися синхронно.</h2>
      <address>
        <time datetime="2019-11-12T17:42:00+00:00">12 Nov 2019, 17:42</time>
      </address>
      <p>Корейські <a href="https://dt.ua/TECHNOLOGIES/astronomi-opublikuvali-znimok-galaktiki-scho-padaye-v-pich-328275_.html"><b>астрономи</b></a> заявили про те, що у Всесвіті існує загадкова "мережа", яка змушує галактики, розташовані на відстані мільйонів світлових років одна від одної, рухатися синхронно. Відкриття може змусити дослідників переглянути фундаментальні принципи існування Всесвіту, повідомляє <a href="https://www.sciencealert.com/something-strange-is-causing-distant-galaxies-to-synchronise">Science Alert</a>.</p>
      <p>"Спостережувана когерентність має якимось чином бути пов'язана з масштабними структурами, тому що неможливо, щоб галактики, розділені відстанню в шість мегапарсек (20 мільйонів світлових років) безпосередньо взаємодіяли одна з одною", - заявив один з дослідників Гієп Лі.</p>
      <p>У ході свого дослідження вчені помітили, що сотні галактик обертаються схожим чином, незважаючи на те, що їх розділяють мільйони світлових років. В іншому дослідженні, яке було опубліковано в 2014 році, вчені встановили, що надмасивні чорні діри можуть "шикуватися в ряд", незважаючи на відстань в мільярди світлових років.</p>
      <p>Для того, щоб зрозуміти, яка структура змушує галактики синхронізуватися, вчені мають намір провести додаткові дослідження.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше астрономи помітили, що невелика галактика, розташована в групі Скульптор, поступово<a href="https://dt.ua/TECHNOLOGIES/astronomi-pomitili-gigantsku-galaktiku-yaka-ruynuye-svoyu-susidku-195887_.html"><b>руйнується гравітаційним впливом гігантської галактики</b></a>, розташованої по сусідству з нею. Виявлена галактика належить до типу карликових сфероїдальних галактик, але, на відміну від інших подібних галактик, вона має витягнуту форму, спрямовану в бік NGC 253. Така форма галактики може вказувати на те, що на неї діє гравітаційний вплив більшої галактики, який сильніше діє на ближній бік.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>