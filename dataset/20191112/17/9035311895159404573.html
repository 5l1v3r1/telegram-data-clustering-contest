<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/erken-secim-oncesi-ingiliz-isci-partisi-ne-iki-gunde-iki-siber-saldiri"/>
    <meta property="og:site_name" content="euronews"/>
    <meta property="article:published_time" content="2019-11-12T17:16:51+00:00"/>
    <meta property="og:title" content="Erken seçim öncesi İngiliz İşçi Partisi'ne iki günde iki siber saldırı"/>
    <meta property="og:description" content="Erken genel seçimlere hazırlanan İngiltere'de ana muhalefetteki İşçi Partisi'ne iki günde iki siber saldırı düzenlendi. Seçim kampanyasının yürütüldüğü döneme denk gelen olayda, siber korsanların partinin sanal platformlarına aşırı yüklenip, sistemi çökertmeye çalıştığı öğrenildi."/>
  </head>
  <body>
    <article>
      <h1>Erken seçim öncesi İngiliz İşçi Partisi'ne iki günde iki siber saldırı</h1>
      <address><time datetime="2019-11-12T17:16:51+00:00">12 Nov 2019, 17:16</time> by <a rel="author">Tuba Altunkaya</a></address>
      <p>Erken genel seçimlere hazırlanan İngiltere'de ana muhalefetteki İşçi Partisi'ne iki günde iki siber saldırı düzenlendi.</p>
      <p>Seçim kampanyasının yürütüldüğü döneme denk gelen olayda, siber korsanların partinin sanal platformlarına aşırı yüklenip, sistemi çökertmeye çalıştığı öğrenildi.</p>
      <p>İşçi Partisi'nden yapılan açıklamada, saldırıya anında müdahale edildiğinden siber korsanların girişiminin başarısız olduğu aktarıldı. Pazartesi ve salı günü meydana gelen saldırılarda bilgi sızıntısının olmadığı vurgulandı.</p>
      <ul>
        <li>
          <a href="https://tr.euronews.com/2019/11/06/ingiltere-de-secim-kampanyasi-resmen-basladi-liderler-ne-mesaj-veriyor">İngiltere'de seçim kampanyası resmen başladı: Liderler ne mesaj veriyor?</a>
        </li>
        <li>
          <a href="https://tr.euronews.com/2019/10/29/brexit-in-ertelenmesinin-ardindan-ingiltere-12-aralikta-erken-secime-gidiyor">Brexit'in ertelenmesinin ardından İngiltere 12 Aralık'ta erken seçime gidiyor</a>
        </li>
        <li>
          <a href="https://tr.euronews.com/2019/04/03/ingiliz-askerleri-isci-partisi-jeremy-corbyn-afganistan-kabil-hedef-tahtasi">İngiliz askerleri İşçi Partisi lideri Jeremy Corbyn'in fotoğrafını hedef tahtasına koydu</a>
        </li>
      </ul>
      <p>İngiliz güvenlik uzmanları, 12 Aralık'ta yapılacak erken genel seçimlere yabancı güçlerin olası müdahalesine karşı siyasi partileri uyarıyor.</p>
      <p>Ulusal Siber Güvenlik Merkezi, ana muhalefet partisine yapılan saldırının aşırı yüklenme tekniğiyle (Denial-of-service (DDoS) yapıldığından, eylemin kaynağını tespit etmenin veya herhangi bir grubu sorumlu tutmanın güç olduğunu kaydetti.</p>
      <p>Ek kaynaklar<b> • Reuters</b></p>
    </article>
  </body>
</html>