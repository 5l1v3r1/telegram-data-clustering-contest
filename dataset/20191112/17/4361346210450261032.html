<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nagyobb-az-esely-arra-hogy-egy-even-belul-kihaljon-az-emberiseg-mint-hogy-villamcsapas-erjen-valakit/186429"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T17:30:00+00:00"/>
    <meta property="og:title" content="Nagyobb az esély arra, hogy egy éven belül kihaljon az emberiség, mint hogy villámcsapás érjen valakit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nagyobb az esély arra, hogy egy éven belül kihaljon az emberiség, mint hogy villámcsapás érjen valakit</mark>
      </h1>
      <address><time datetime="2019-11-12T17:30:00+00:00">12 Nov 2019, 17:30</time> by <a rel="author">Bors</a></address>
      <p>Aggasztó eredménnyel zárult egy kutatás, amin az Oxford Egyetem szakértői dolgoztak: fajunk kihalásának lehetőségét és módjait vizsgálták különböző múltbéli események, természeti változások és statisztikai modellek alapján. Arra az eredményre jutottak, hogy - beleértve a természeti csapásokat és az ember okozta katasztrófákat - minden egyes évben 1 a 14 ezerhez az esélye, hogy kihaljon az emberiség.</p>
      <p>Ez a szám jóval magasabb, mint hogy egy véletlenszerűen kiválasztott embert villámcsapás (1 a 700 ezerhez) vagy cápatámadás (1 a 650 ezerhez) érjen - de sajnos statisztikailag annak még kisebb az esélye az oxfordiak szerint, hogy valaki szupermodellel randizzon (ezt a teljes népesség függvényében egy emberre levetítve 1 a 880 ezerhez teszik) - írja a Daily Mail.</p>
      <figure>
        <img src="http://media.borsonline.hu/cikk/20/192006/big-lead/650x360/2021370_screen-shot-2019-11-12-at-111435.jpg"/>
        <figcaption>Statisztikailag nagyobb az esélye, hogy egy éven belül kihaljon az emberiség, mint hogy épp Önt villámcsapás érje - állítják az oxfordi kutatók © Pixabay</figcaption>
      </figure>
      <p>Egy másik kutatás egyébként tavaly azzal foglalkozott, milyen vég vár az emberiségre a túlnépesedés, a klímaváltozás és más tényezők következményében. Arra jutottak, hogy a három lehetséges végkifejlet valamiféle adoptálódás, alkalmazkodás (ez a legpozitívabb opció); kihalás (ez a legvalószínűbb); vagy teljes összeomlás (ez a legszélsőségesebb modell, mely szerint az okozott károk olyan nagyok, amiből a bolygó már nem tud felépülni, és amely az összes intelligens élet gyors kipusztulásához vezet).</p>
    </article>
  </body>
</html>