<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821156.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T17:55:00+00:00"/>
    <meta property="og:title" content="تصمیم گیری درباره جذب مهاجم در جلسه کالدرون و انصاری‌فرد"/>
    <meta property="og:description" content="به گزارش فارس، حسین قدوسی مدیر روابط عمومی باشگاه پرسپولیس درباره دیگر تصمیماتی که در جلسه انصاری فرد با مدیر و کالدرون گرفته شد، اظهار داشت: در این جلسه درباره اردوی تیم در تعطیلات نیم فصل هم صحبت شد و بررسی‌های لازم صورت گرفت. کالدرون گفت که زمان اردوی زمستانی تیم از ۱۱ تا ۲۳ ژانویه (۲۱ دی تا ۳ بهمن) خواهد بود و او بر اساس سیستم و شرایطی که کادر فنی برای تیم در نظر گرفته محل برپایی  این اردوی خارجی  را انتخاب خواهد کرد و خواهان برگزاری بازی تدارکاتی  هم شده و قرار است مدیر تیم در هماهنگی با مدیر عامل باشگاه نتیجه اقدامات انجام شده را تا قطعیت آن به کالدرون  اطلاع دهد تا اردوی زمستانی سرخ ها با کیفیت مطلوب برگزار شود. "/>
  </head>
  <body>
    <article>
      <h1>تصمیم گیری درباره جذب مهاجم در جلسه کالدرون و انصاری‌فرد</h1>
      <address>
        <time datetime="2019-11-12T17:55:00+00:00">12 Nov 2019, 17:55</time>
      </address>
      <p>در جلسه مدیرعامل باشگاه پرسپولیس با کالدرون و مدیر تیم مقرر شد تا نیم فصل گزینه مورد نظر برای حضور در خط حمله مشخص شود.</p>
      <p>به گزارش فارس، حسین قدوسی مدیر روابط عمومی باشگاه پرسپولیس درباره دیگر تصمیماتی که در جلسه انصاری فرد با مدیر و کالدرون گرفته شد، اظهار داشت: در این جلسه درباره اردوی تیم در تعطیلات نیم فصل هم صحبت شد و بررسی‌های لازم صورت گرفت. کالدرون گفت که زمان اردوی زمستانی تیم از ۱۱ تا ۲۳ ژانویه (۲۱ دی تا ۳ بهمن) خواهد بود و او بر اساس سیستم و شرایطی که کادر فنی برای تیم در نظر گرفته محل برپایی  این اردوی خارجی  را انتخاب خواهد کرد و خواهان برگزاری بازی تدارکاتی  هم شده و قرار است مدیر تیم در هماهنگی با مدیر عامل باشگاه نتیجه اقدامات انجام شده را تا قطعیت آن به کالدرون  اطلاع دهد تا اردوی زمستانی سرخ ها با کیفیت مطلوب برگزار شود. </p>
      <p>وی گفت: درباره جذب مهاجم در نیم فصل که آقای کالدورن بر آن اصرار دارند هم صحبت شد و به اطلاع آقای کالدرون رسانده که  باشگاه از بین بیش از ۲۰ مهاجمی  که به باشگاه معرفی شده‌اند  طی یکی دو روز آتی ، سه یا چهار گزینه پیشنهادی که کیفیت بهتری دارند و امکان جذب و شرایط  آنها بررسی شده  را به کادر فنی  معرفی خواهد  کرد. آقای کالدرون هم اگر گزینه ای داشته باشند پس از جمع بندی همه گزینه ها تصمیم گیری خواهند کرد. همچنین جذب هافبک تهاجمی هم حتمی نیست و بستگی به گزینه های پیشنهادی موجود و کیفیت آنها دارد.</p>
      <p>مدیرروابط عمومی باشگاه پرسپولیس افزود: کالدرون درباره نقل و انتقالات نیم فصل تاکید کرد  که فعلا تمرکزم روی تیم است و همه بازیکنان با جدیت کامل در تمرینات تلاش می‌کنند. به بازیکنانم اعتماد دارم و با توجه به اینکه چه بازیکنانی را می توانیم جذب کنیم درباره نقل و انتقالات نیم فصل تصمیم می‌گیرم و زمان نقل و انتقالات درباره جابجایی هایی احتمالی نظرم را به باشگاه خواهم گفت و عجله ای در این باره نیست چرا که زمان کافی وجود دارد.</p>
    </article>
  </body>
</html>