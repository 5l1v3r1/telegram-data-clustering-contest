<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/snapdragon-865-ma-byt-o-20-vykonnejsi-nez-predchudce-a-podporovat-lpddr5-ram-39421"/>
    <meta property="og:site_name" content="mobilenet.cz"/>
    <meta property="article:published_time" content="2019-11-12T17:45:00+00:00"/>
    <meta property="og:title" content="Snapdragon 865 má být o 20 % výkonnější než předchůdce a podporovat LPDDR5 RAM"/>
    <meta property="og:description" content="Grafické jádro Adreno 650 nabídne o 20 % vyšší výkon než Adreno 640 Prvním smartphonem se Snapdragonem 865 bude model Titanium M6 5G"/>
  </head>
  <body>
    <article>
      <h1>Snapdragon 865 má být o 20 % výkonnější než předchůdce a podporovat LPDDR5 RAM</h1>
      <address><time datetime="2019-11-12T17:45:00+00:00">12 Nov 2019, 17:45</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Grafické jádro Adreno 650 nabídne o 20 % vyšší výkon než Adreno 640 <br/>   •  Prvním smartphonem se Snapdragonem 865 bude model Titanium M6 5G</b>
      </p>
      <p>Ještě v průběhu letošního roku by měl být představen Snapdragon 865, a na povrch se tak pomalu dostávají informace o tom, na co vše se můžeme těšit. Dnes se podělil o poměrně zásadní informace čínský zdroj Digital Chat Station, který se v minulosti již několikrát osvědčil, a tak není důvod informace považovat za nedůvěryhodné. Na svém <a href="https://www.weibo.com/u/6048569942?is_hot=1">Weibo </a>profilu odhalil složení jednotlivých jader i výkonnostní rozdíl oproti předchozí generaci.</p>
      <figure>
        <iframe data-src="https://twitter.com/Alloftop/status/1193969647801884672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nový Snapdragon 865 má mít osm jader a grafický procesor Adreno 650. Konkrétně se bude čipset skládat z jádra Cortex A77 nataktovaného na 2,84 GHz a tří jader Cortex A77 o taktu 2,42 GHz. Navíc budou k dispozici čtyři jádra Cortex A55 o taktu 1,8 GHz, která se aktivují v případě méně náročných operací.</p>
      <p>Díky tomuto složení jader a 7nm EUV výrobnímu procesu má vzrůst výkon o 20 % ve srovnání se Snapdragonem 855+. Stejně tak grafické jádro Adreno 650 by mělo nabídnout zhruba pětinový nárůst výkonu oproti Adrenu 640. Tento čipset bude pochopitelně připraven na 5G konektivitu a podporovat operační paměť typu LPDDR5.</p>
      <figure>
        <iframe data-src="https://twitter.com/taknikibawaal/status/1187589940600811521?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V současnosti se šušká, že Snapdragon 865 spatříme v dalším <a href="https://mobilenet.cz/clanky/sony-pripravuje-novou-vlajkovou-lod-s-cipsetem-snapdragon-865-39037">telefonu od Sony</a>. Úplně prvním výrobcem, který jej nasadí, však bude čínská společnost 8848. Ta jej využije v prémiovém modelu „Titanium M6 5G“, který bude dostupný výlučně na čínském trhu.</p>
      <related>
        <h4>Související články</h4>
        <a href="https://mobilenet.cz/clanky/snapdragon-855-oficialne-predstaven-prinese-ultrazvukova-ctecka-otisku-revoluci-36677"/>
        <a href="https://mobilenet.cz/clanky/samsung-galaxy-a90-5g-spatren-v-benchmarku-ma-snapdragon-855-38358"/>
        <a href="https://mobilenet.cz/clanky/qualcomm-by-mohl-predstavit-novy-snapdragon-865-zacatkem-prosince-39394"/>
        <a href="https://mobilenet.cz/clanky/na-internet-unikly-specifikace-snapdragonu-735-39234"/>
        <a href="https://mobilenet.cz/clanky/qualcomm-chysta-v-roce-2020-nasadit-5g-do-mnohem-vice-procesoru-38860"/>
        <a href="https://mobilenet.cz/clanky/qualcomm-testuje-supersilny-snapdragon-bude-to-model-865-38612"/>
      </related>
    </article>
  </body>
</html>