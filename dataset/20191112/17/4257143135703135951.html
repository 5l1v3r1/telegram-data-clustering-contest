<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/ken-es-foszfortartalmu-gaz-kerult-a-levegobe-visontan"/>
    <meta property="og:site_name" content="infostart"/>
    <meta property="article:published_time" content="2019-11-12T17:16:46+00:00"/>
    <meta property="og:title" content="Kén- és foszfortartalmú gáz került a levegőbe Visontán"/>
    <meta property="og:description" content="A felszabaduló gáz erőteljes szagú, de a lakosságot nem veszélyezteti - hangsúlyozta a katasztrófavédelem."/>
  </head>
  <body>
    <article>
      <h1>Kén- és foszfortartalmú gáz került a levegőbe Visontán</h1>
      <address><time datetime="2019-11-12T17:16:46+00:00">12 Nov 2019, 17:16</time> by <a rel="author">Infostart / MTI</a></address>
      <h3>A felszabaduló gáz erőteljes szagú, de a lakosságot nem veszélyezteti - hangsúlyozta a katasztrófavédelem.</h3>
      <p>Kén- és foszfortartalmú gáz képződött a Mátrai Erőmű Zrt. visontai telephelyén - közölte a Heves megyei katasztrófavédelmi szóvivő. Nagy Csaba hangsúlyozta, hogy a gáz emberre nem veszélyes.</p>
      <p>Mint mondta, a megyei katasztrófavédelmi igazgatóság mobil laborja lakossági bejelentés alapján érkezett a helyszínre, ahol a műszeres mérésekből kiderült: egy, a telephely területén lévő technológiai víztározóban képződött a kén- és foszfortartalmú gáz, feltehetőleg az ott felgyűlt szerves anyagok bomlása miatt.</p>
      <p>A felszabaduló gáz erőteljes szagú, de a lakosságot nem veszélyezteti - hangsúlyozta Nagy Csaba.</p>
      <p>
        <i>Nyitókép: MTI/Komka Péter</i>
      </p>
    </article>
  </body>
</html>