<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/italya-da-olumsuz-hava-kosullar-venedik-su-altinda"/>
    <meta property="og:site_name" content="euronews"/>
    <meta property="article:published_time" content="2019-11-12T17:00:23+00:00"/>
    <meta property="og:title" content="İtalya'da olumsuz hava koşulları: Venedik su altında"/>
    <meta property="og:description" content="İtalya'nın kanallarıyla ünlü, gözde turistik kenti Venedik'te yoğun yağış sonrası sokakların büyük bölümü su altında kaldı."/>
  </head>
  <body>
    <article>
      <h1>İtalya'da olumsuz hava koşulları: Venedik su altında</h1>
      <address>
        <time datetime="2019-11-12T17:00:23+00:00">12 Nov 2019, 17:00</time>
      </address>
      <p>İtalya genelinde etkili olan yoğun yağışlar sonrası, ülkenin kanallarıyla ünlü turistik kenti Venedik'te su seviyesi 127 santimetreye kadar yükseldi.</p>
      <p>Her yıl milyonlarca turisti ağırlayan şehir su altında kaldı. Kentteki oteller, misafirlerine bedava tek kullanımlık lastik yağmur çizmesi dağıtırken, su basan birçok işyeri ise kepenk kapattı.</p>
      <p>Öte yandan ana okulların tatil edildiği kentte bazı yollarda ulaşım tamamen kapandı.</p>
      <p>Yetkililer, Venedik kent merkezindeki su seviyesinin ilerleyen saatlerde biraz daha yükselerek 140-145 santimetre seviyesine ulaşacağını ifade etti.</p>
    </article>
  </body>
</html>