<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/stajerska-varda-se-ne-ustavi-to-pocnejo-zdaj-248046"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T17:30:00+00:00"/>
    <meta property="og:title" content="O njih piše tujina! Štajerska varda se ne ustavi, to počnejo zdaj"/>
    <meta property="og:description" content="LJUBLJANA – Slovensko paravojaško civilno gibanje Štajerska varda nadzoruje obmejno območje s hrvaško mejo, kjer, kot pravi njen vodja Andrej Šiško, ne prestrezajo ilegalnih migrantov, temveč..."/>
  </head>
  <body>
    <article>
      <h1>O njih piše tujina! Štajerska varda se ne ustavi, to počnejo zdaj</h1>
      <h2>20 kilometrov od hrvaške meje nadzirajo obmejno območje. Ustanovili so že Krajnsko vardo.</h2>
      <address><time datetime="2019-11-12T17:30:00+00:00">12 Nov 2019, 17:30</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/1625069.jpg"/>
          <figcaption>REUTERSAndrej Šiško med vajo blizu mesta Kostel ob hrvaški meji. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1625099.jpg"/>
          <figcaption>REUTERSMed njimi so tudi zamaskiranci. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1625092.jpg"/>
          <figcaption>REUTERSSkupina prostovoljcev imenovana Štajerska varda. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1625062.jpg"/>
          <figcaption>REUTERSFOTO: Reuters</figcaption>
        </figure>
      </slideshow>
      <p>LJUBLJANA – Slovensko paravojaško civilno gibanje Štajerska varda nadzoruje obmejno območje s hrvaško mejo, kjer, kot pravi njen vodja <b>Andrej Šiško</b>, ne prestrezajo ilegalnih migrantov, temveč policijo obveščajo o njihovi prisotnosti. O vardi se je tokrat razpisala britanska tiskovna agencija <i>Reuters</i>.</p>
      <figure>
        <img src="https://www.slovenskenovice.si/images/slike/2019/11/12/1625099.jpg"/>
        <figcaption>Med njimi so tudi zamaskiranci. FOTO: Reuters<cite>REUTERS</cite></figcaption>
      </figure>
      <p><i>Reuters</i> piše, da pripadniki Štajerske varde v kamuflažni obleki in oboroženi z zračnimi puškami patruljirajo v gozdovih nedaleč od Hrvaške, kjer po besedah Šiška vrvi od ilegalnih migracij.<br/><br/>Skupina šteje 50 ljudi. Med njimi so nekateri zamaskirani, opaziti pa je tudi ženske. Svoj angažma je podkrepil z besedami, češ da slovenske oblasti ne naredijo dovolj za zaščito Slovenije pred migranti, zato je osnoval Štajersko in Krajnsko vardo, piše <i>Reuters</i>, ki je člane skupine tudi posnel.</p>
      <figure>
        <img src="https://www.slovenskenovice.si/images/slike/2019/11/12/1625099.jpg"/>
        <figcaption>Med njimi so tudi zamaskiranci. FOTO: Reuters<cite>REUTERS</cite></figcaption>
      </figure>
      <p>Protimigrantsko vzdušje v Sloveniji »in drugih komunističnih državah«, tako <i>Reuters</i>, je v porastu od leta 2015, vse od prvega večjega begunskega vala v Evropi. Po podatkih slovenske policije je število migrantov, ki ilegalno prestopajo iz Hrvaške v Slovenijo, v prvih devetih mesecih letošnjega leta poraslo na 11.786 v primerjavi s 6.911 leta 2018.<br/><br/>Agencija še spomni, da je bil Šiško v zaporu zaradi oblikovanja Štajerke varde in pozivov k strmoglavljenju državnih institucij. Šiško je še dejal, da se njihova skupina redno dobiva na obmejnem območju med vikendi in ne prestrezajo migrantov, temveč o njihovi prisotnosti poročajo varnostnim silam.<br/><br/>Policija je dejala, da so Šiškovo skupino nadzorovali, a da nedavno niso odkrili nobenih nezakonitih dejavnosti.</p>
    </article>
  </body>
</html>