<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/polscha-poskarzhilasya-v-netflix-na-vidbilyuvannya-nacistiv-strimingoviy-servis-vidpoviv-329411_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T17:59:00+00:00"/>
    <meta property="og:title" content="Польща поскаржилася в Netflix на &quot;відбілювання нацистів&quot;, стримінговий сервіс відповів"/>
    <meta property="og:description" content="Польща дуже чутлива до припущень про те, що вона могла брати участь у нацистських злочинах, вчинених на її території."/>
  </head>
  <body>
    <article>
      <h1>Польща поскаржилася в Netflix на "відбілювання нацистів", стримінговий сервіс відповів</h1>
      <h2>Польща дуже чутлива до припущень про те, що вона могла брати участь у нацистських злочинах, вчинених на її території.</h2>
      <address>
        <time datetime="2019-11-12T17:59:00+00:00">12 Nov 2019, 17:59</time>
      </address>
      <p>Адміністрація стриминогового сервісу Netflix відреагувала на лист прем'єр-міністра Польщі Матеуша Моравецького, який разом з Міністерством закордонних справ країни поскаржився на один з епізодів серіалу "Диявол по сусідству", передає <a href="http://kultura.gazeta.pl/kultura/7,114438,25400265,netflix-komentuje-list-mateusza-morawieckiego-ws-mapy-w-serialu.html">Gazeta.pl</a>.</p>
      <p>Після листа Моравецького керівнику Netflix, виробник гарантує, що компанія "уважно розгляне" невірну карту в одному зі своїх серіалів. У своєму листі Моравецькі заявив, що матеріали із серії "відбулюють фактичних злочинців" Другої світової війни.</p>
      <p>В одному з епізодів "Диявол по сусідству" на сучасній карті Польщі була представлена карта нацистських таборів смерті. В епізоді не було пояснено, що Польща була окупована Третім Рейхом під час Другої світової війни.</p>
      <p>"Я вважаю, що ця жахлива помилка була зроблена ненавмисно - і я сподіваюся, що ви зможете це виправити якомога швидше, змінивши карту", - йшлося в листі польського прем'єра.</p>
      <figure>
        <iframe data-src="https://twitter.com/PolandMFA/status/1193591732795052033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Представник Netflix <a href="https://www.reuters.com/article/us-netflix-poland/poland-asks-netflix-to-make-changes-to-documentary-about-nazi-death-camp-guard-idUSKBN1XL1PI">в коментарі Reuters</a> сказав: "Нам відомо про занепокоєння, пов'язане з серіалом "Іван Грозний з Треблінки" (польська назва серіалу – ред.). Ми уважно стежимо за цим питанням".</p>
      <p>Агентство додає, що "Польща дуже чутлива до припущень про те, що вона могла брати участь у нацистських злочинах, вчинених на її території".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>