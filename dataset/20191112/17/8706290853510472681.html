<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/683793/regklingk-i-ellada-tha-apoplirosei-ta-daneia-tis-opos-ekane-i-ger"/>
    <meta property="og:site_name" content="enikos.gr"/>
    <meta property="article:published_time" content="2019-11-12T17:17:00+00:00"/>
    <meta property="og:title" content="Ρέγκλινγκ: Η Ελλάδα θα αποπληρώσει τα δάνειά της, όπως έκανε η Γερμανία από το 1953 ως το 2006 - Τι είπε για τα πλεονάσματα"/>
    <meta property="og:description" content="Tη βεβαιότητά του ότι η Ελλάδα θα αποπληρώσει το σύνολο των δανείων της προς τον ESM και τον ΕFSF εξέφρασε ο επικεφαλής του ESM Κλάους Ρέγκλινγκ..."/>
  </head>
  <body>
    <article>
      <h1>Ρέγκλινγκ: Η Ελλάδα θα αποπληρώσει τα δάνειά της, όπως έκανε η Γερμανία από το 1953 ως το 2006 - Τι είπε για τα πλεονάσματα</h1>
      <address>
        <time datetime="2019-11-12T17:17:00+00:00">12 Nov 2019, 17:17</time>
      </address>
      <p>Βρυξέλλες του Θάνου Αθανασίου</p>
      <p>Ο <a href="https://www.enikos.gr/international/682537/dilosi-vomva-tou-regklingk-to-vasiko-ergo-tou-esm-tha-einai-na-pa">Κλάους Ρέγκλινγκ</a> μιλώντας στον Τύπο στο Λουξεμβούργο δήλωσε ότι όλες μας οι αναλύσεις δείχνουν ότι η Ελλάδα θα είναι σε θέση να αποπληρώσει, ακριβώς γιατί επωφελείται εξαιρετικά από τους προνομιακούς όρους των δανείων του ESM.</p>
      <p>Υπενθύμισε δε ότι η Ελλάδα κερδίζει και εξοικονομεί 13 δισ. ευρώ ή 7% του ελληνικού ΑΕΠ κάθε χρόνο μέσω των προνομιακών όρων των δανείων του ΕSM, τονίζοντας ότι “οι μόνοι άνθρωποι που μιλάνε σήμερα για κούρεμα είναι αυτοί που δεν έχουν υπόψιν τους τα στοιχεία”. Σημείωσε δε ότι η Ελλάδα πετυχαίνει βιωσιμότητα λόγω της μόνιμης βοήθειας και έχει λάβει χαμηλότοκα δάνεια για πολύ μεγάλο διάστημα.</p>
      <p>Επιπλέον υπενθύμισε ότι “η αναδιάρθρωση του χρέους της Γερμανίας ολοκληρώθηκε στο Λονδίνο μόλις το 1953 και η τελευταία δόση του πληρώθηκε το 2006, χωρίς να το προσέξει κανένας - το ίδιο θα συμβεί και με την Ελλάδα”.</p>
      <p>Ερωτηθείς ξανά σχετικά με τις δηλώσεις από την κυβέρνηση στην Αθήνα για μείωση του στόχου για το πρωτογενές πλεόνασμα από το 3,5% στο 2,0% το 2021 (αντί του 2023 που είναι προγραμματισμένο) ο Κλάους Ρέγκλινγκ τόνισε ότι “σημειώνουμε την πρόθεση της ελληνικής κυβέρνησης να τηρήσει το στόχο” σημειώνοντας ότι “εξέφρασε την πρόθεσή της να το διαπραγματευτεί, αλλά να μην προβεί σε τίποτα το μονομερές, και το αν και κατά πόσο θα δεχθεί κάτι τέτοιο το eurogroup και οι θεσμοί, αναμένεται να το δούμε”.</p>
      <p>Σε άλλο σημείο της τοποθέτησής του απηύθυνε έκκληση για ολοκλήρωση της τραπεζικής ένωσης, ειδικά με το ευρωπαϊκό σύστημα εγγύησης καταθέσεων και σημείωσε ότι η Ευρωζώνη προχώρησε με τη θέσμιση πολλών στοιχείων της αρχιτεκτονικής της στην πρώτη δεκαετία του Ευρώ και μάλιστα κατά τη διάρκεια της κρίσης, και πλέον στη δεύτερη δεκαετία θα πρέπει να την ολοκληρώσει με μια σειρά από εναπομείναντα στοιχεία, μεταξύ των οποίων η εγγύηση καταθέσεων και η δημοσιονομική δυνατότητα σταθεροποίησης στην Ευρωζώνη. Έκανε δε, λόγο για ευρωπαϊκή εγγύηση επιδομάτων ανεργίας, στα πρότυπα των ΗΠΑ, εξηγώντας ότι “δεν πρόκειται για νομισματικές μεταβιβάσεις (transfer union) κάτι που ορισμένοι αρνούνται να καταλάβουν”. Υπενθύμισε δε ότι “για όσους έχουν ξεχάσει, στην ΕΕ υπάρξει ένας μόνιμος μηχανισμός νομισματικών μεταβιβάσεων, ονομάζεται Κοινοτικός Προϋπολογισμός”.</p>
      <p>Σε σχέση με την αλλαγή ονομασία τους ΕSM σε “Ευρωπαϊκό Νομισματικό Ταμείο”, εξήγησε ότι το όνομα δεν έχει καμία σημασία, “σημασία έχει η ουσία του τι κάνουμε”, υπενθύμισε ότι η ΕΚΤ έχει αντιρρήσεις για τον όρο “νομισματικό” καθώς η νομισματική λειτουργία ανήκει στην ίδια, ενώ και στην πράξη ο ESM λειτουργεί διαφορετικά, δανειζόμενος από τις αγορές σε αντίθεση με το ΔΝΤ.</p>
      <p>
        <b>Πηγή: Real.gr</b>
      </p>
      <related>
        <h4>σχετικά άρθρα</h4>
        <a href="http://www.enikos.gr/economy/683220/se-trochia-anavathmiseon-to-axiochreo-tis-elladas-oi-ektimiseis-t%0A%20%20%20%20%0A"/>
        <a href="http://www.enikos.gr/economy/682861/moskovisi-i-ellada-den-borei-na-petychainei-gia-panta-pleonasmata%0A%20%20%20%20%0A"/>
        <a href="http://www.enikos.gr/economy/682843/fthinoporines-provlepseis-tis-komision-gia-tin-ellada-anaptyxi-18%0A%20%20%20%20%0A"/>
        <a href="http://www.enikos.gr/economy/682666/regklingk-i-ellada-efarmozei-mia-axiopisti-politiki-paei-xana-me-%0A%20%20%20%20%0A"/>
        <a href="http://www.enikos.gr/economy/682511/i-apantisi-tou-eisangelea-oikonomikou-egklimatos-gia-ta-daneia-to%0A%20%20%20%20%0A"/>
        <a href="http://www.enikos.gr/economy/682479/i-ellada-den-tha-vrisketai-stin-atzenta-tou-eurogroup-tis-pemptis%0A%20%20%20%20%0A"/>
        <a href="http://www.enikos.gr/economy/682450/kourmousis-ston-real-fm-i-rythmisi-gia-tin-proti-katoikia-einai-p%0A%20%20%20%20%0A"/>
        <a href="http://www.enikos.gr/economy/681424/meiothike-i-anergia-stin-ellada-ton-ioulio-analytika-ta-stoicheia%0A%20%20%20%20%0A"/>
        <a href="http://www.enikos.gr/economy/681417/thetiko-sinialo-apo-ti-moodys-gia-tin-proori-apopliromi-daneion-t%0A%20%20%20%20%0A"/>
      </related>
    </article>
  </body>
</html>