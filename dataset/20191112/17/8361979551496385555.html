<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rozvedennya-na-donbasi-v-obsye-zaklikali-prodovzhuvati-vikonuvati-zobov-yazannya-novini-ukrajini-50053148.html"/>
    <meta property="og:site_name" content="НВ"/>
    <meta property="article:published_time" content="2019-11-12T17:37:00+00:00"/>
    <meta property="og:title" content="В ОБСЄ закликали продовжувати виконувати зобов’язання щодо розведення військ на Донбасі"/>
    <meta property="og:description" content="Спецпредставник ОБСЄ в Тристоронній контактній групі Мартін Сайдік після переговорів в Мінську відзвітував про хід розведення сил і засобів на трьох пілотних ділянках на Донбасі."/>
  </head>
  <body>
    <article>
      <h1>В ОБСЄ закликали продовжувати виконувати зобов’язання щодо розведення військ на Донбасі</h1>
      <h2>Спецпредставник ОБСЄ в Тристоронній контактній групі Мартін Сайдік після переговорів в Мінську відзвітував про хід розведення сил і засобів на трьох пілотних ділянках на Донбасі.</h2>
      <address>
        <time datetime="2019-11-12T17:37:00+00:00">12 Nov 2019, 17:37</time>
      </address>
      <p>«Як відомо, 9 листопада сторони почали відновлене відведення сил і засобів в районі Петрівського. Представники ОРДО, зі свого боку, повідомили про його завершення цього ж дня, а українська сторона - вчора, 11 листопада. СММ ОБСЄ очікує офіційного повідомлення сторін про завершення відводу не пізніше завтрашнього дня. Також не пізніше, ніж завтра в районі Петрівського повинні початися роботи з розмінування», - цитує його заяву агентство <a href="https://interfax.com.ua/">Інтерфакс-Україна.</a></p>
      <p>За словами Сайдіка, на ділянці розведення в Станиці Луганській триває ремонт моста через річку Сіверський Донець. Він очікує, що ремонт завершиться до кінця листопада.</p>
      <p>На ділянці в Золотому ведуться роботи з розмінування, додав спецпредставник ОБСЄ.</p>
      <p>Сайдік також закликав з повною відповідальністю поставитися до виконання зобов'язань щодо розведення сил і засобів на Донбасі.</p>
      <p>«Це є важливим чинником для зміцнення взаємної довіри з метою мирного вирішення конфлікту на сході України», - сказав спецпредставник ОБСЄ в ТКГ.</p>
      <p>Нагадаємо, що українська сторона заявила, що на засіданні ТКГ <a href="https://nv.ua/ukr/ukraine/politics/pereshkod-dlya-zustrichi-normandskoji-chetvirki-nemaye-darka-olifer-novini-ukrajini-50053100.html">були зняті всі перешкоди</a> на шляху до зустрічі в нормандської форматі.</p>
      <p>РФ назвала умовою проведення нормандської зустрічі розведення сил і засобів на Донбасі.</p>
    </article>
  </body>
</html>