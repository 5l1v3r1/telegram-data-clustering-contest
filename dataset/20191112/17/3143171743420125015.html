<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/ciclone-mediterraneo-in-atto-scuole-chiuse-anche-mercoledi.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T17:41:26+00:00"/>
    <meta property="og:title" content="Ciclone mediterraneo in atto, scuole chiuse anche mercoledì"/>
    <meta property="og:description" content="Il sindaco ha firmato l'ordinanza, che interessa anche ville comunali e cimiteri"/>
  </head>
  <body>
    <article>
      <h1>Ciclone mediterraneo in atto, scuole chiuse anche mercoledì</h1>
      <address><time datetime="2019-11-12T17:41:26+00:00">12 Nov 2019, 17:41</time> by <a rel="author" href="https://www.tempostretto.it/author/danila-la-torre" target="_blank">Danila La Torre</a></address>
      <p>
        <i>Il sindaco ha firmato l'ordinanza, che interessa anche ville comunali e cimiteri</i>
      </p>
      <p>MESSINA – Un potente <b><a href="https://www.tempostretto.it/news/ecco-lo-spettacolare-ciclone-mediterraneo-alimentato-da-aria-secca-dalla-stratosfera.html">ciclone mediterraneo</a></b> sta flagellando Messina. Numerosi gli <b><a href="https://www.tempostretto.it/news/maltempo-a-messina-alberi-crollati-e-porto-di-tremestieri-chiuso.html">alberi crollati</a></b><a href="https://www.tempostretto.it/news/maltempo-a-messina-alberi-crollati-e-porto-di-tremestieri-chiuso.html"> </a>in varie zone della città che ha hanno fatto registrare disagi e danni ad alcune automobili parcheggiate.</p>
      <p>Sebbene la Protezione Civile Regionale abbia emanato per domani allerta gialla, il  sindaco di Messina <b>Cateno De Luca</b> ha deciso comunque di lasciare a casa gli studenti per il secondo giorno consecutivo e ha  firmato l’ordinanza di chiusura di tutte le scuole , di ogni ordine e grado, presenti sul territorio comunale.</p>
      <p>Quindi, anche domani <b>mercoledì 13 novembre</b>, i cancelli di tutti gli Istituti scolastici cittadini resteranno sbarrati . “<i>Per cautela</i> “, ha spiegato il primo cittadino sul suo profilo social.</p>
      <p>Resteranno chiusi anche cimiteri e ville comunali.</p>
      <h3>Attività sospese all’Unime</h3>
      <p>Niente lezioni all’Università di Messina. “A causa del perdurare delle avverse condizioni atmosferiche e per prevenire situazioni di pericolo, facendo seguito al provvedimento del Sindaco del Comune di Messina, anche per mercoledì 13 novembre è stata disposta la sospensione dell’attività didattica in tutti i Dipartimenti dell’Ateneo”, comunicano dall’Ateneo.</p>
      <p>Ecco l’ordinanza firmata dal sindaco De Luca</p>
      <figure>
        <img src="https://www.tempostretto.it/wp-content/uploads/2019/11/ordinanza-scuole-3.jpg"/>
      </figure>
      <figure>
        <img src="https://www.tempostretto.it/wp-content/uploads/2019/11/ordinanza-scuole-2-2.jpg"/>
      </figure>
    </article>
  </body>
</html>