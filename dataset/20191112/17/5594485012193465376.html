<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/nova-bomba-v-rodniya-futbol-lechkov-skochi-iska-da-e-prezident-na-bfs_443025.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-12T17:08:00+00:00"/>
    <meta property="og:title" content="Нова бомба в родния футбол: Лечков скочи, иска да е президент на БФС"/>
    <meta property="og:description" content="По устав трябваше аз да наследя Борислав Михайлов, обясни сливналията "/>
  </head>
  <body>
    <article>
      <h1>Нова бомба в родния футбол: Лечков скочи, иска да е президент на БФС</h1>
      <h2>По устав трябваше аз да наследя Борислав Михайлов, обясни сливналията </h2>
      <address>
        <time datetime="2019-11-12T17:08:00+00:00">12 Nov 2019, 17:08</time>
      </address>
      <figure>
        <img src="https://static.blitz.bg/documents/thumbnails/sport/780/201911/15735715322.jpg"/>
        <figcaption>LAP.BG</figcaption>
      </figure>
      <p>След като днес Михаил Касабов беше вписан като временен президент на Българския футболен съюз в Търговския регистър, доскорошният вицепрезидент Йордан Лечков контрира този акт. За dsport.bg легендата коментира, че е внесъл в Софийски градски съд, и то в срок, жалба против вписването на Касабов с желание обявяване в нелигитимност на решението. <br/><br/>„За мен не е редно това вписване. По устав не трябва да се случат така нещата. Внесъл съм жалбата си в срок“, каза Лечков, визирайки, че именно той е трябвало да поема длъжността на Борислав Михайлов в качеството си на първи вицепрезидент.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>„Не съм си подавал оставката и не съм правил писмен отказ от длъжността ми! По устав трябваше аз да поема БФС. Всеки трябва да си понесе последствията за нередностите“, категоричен бе Лечков. </p>
      <p>Сливналията продължава да изпълнява длъжността си отговорник за националните отбори и в момента е в лагера на първия ни тим на Бояна за контролата с Парагвай в четвъртък и евроквалификацията с Чехия в неделя.</p>
      <p>
        <b>
          <a href="https://www.blitz.bg/sport/bg-futbol/nashata-kvalifikatsionna-grupa-za-evro-2020_426182.html">Нашата квалификационна група за Евро 2020</a>
        </b>
      </p>
    </article>
  </body>
</html>