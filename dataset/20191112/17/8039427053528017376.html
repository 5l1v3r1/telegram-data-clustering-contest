<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953145"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T17:47:16+00:00"/>
    <meta property="og:title" content="మహారాష్ట్రలో రాష్ట్రపతి పాలన షురూ...!"/>
    <meta property="og:description" content="ADVT"/>
  </head>
  <body>
    <article>
      <h1>మహారాష్ట్రలో రాష్ట్రపతి పాలన షురూ...!</h1>
      <address>
        <time datetime="2019-11-12T17:47:16+00:00">12 Nov 2019, 17:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>మహారాష్ట్రలో గత కొద్ది రోజులుగా నెలకొన్న రాజకీయ సంక్షోభం ఊహించని మలుపు తీసుకుంది. తాజాగా మహారాష్ట్రలో రాష్ట్రపతి పాలన అమల్లోకి వచ్చింది. ఎన్నికల ఫలితాలు వెలువడి దాదాపు మూడు వారాలు కావస్తున్నప్పటికీ ఏ ఒక్క పార్టీ కూడా ప్రభుత్వాన్ని ఏర్పాటు చేయలేక పోవడంతో..  రాష్ట్రపతి పాలన కోసం గవర్నర్ భగత్ సింగ్ కోష్యారీ సిఫారసు చేశారు. అందుకు కేంద్ర కేబినెట్ ఇవాళ మధ్యాహ్నం ఆమోదం తెలిపింది. అనంతరం రాష్ట్రపతి రామ్‌నాథ్ కోవింద్ కూడా ఓకే చెప్పారు. దీంతో మహారాష్ట్ర తాజాగా రాష్ట్రపతి పాలన కిందికి వెళ్లినట్టయింది.</p>
      <p> మరోవైపు ప్రభుత్వ ఏర్పాటుకు తమకు తగిన సమయం ఇవ్వలేదంటూ శివసేన పార్టీ సుప్రీంకోర్టును ఆశ్రయించింది. దీనిపై సుప్రీంకోర్టు రేపు విచారణ చేపట్టే అవకాశం ఉంది.  ప్రభుత్వ ఏర్పాటుపై ఎన్సీపీ అధినేత శరద్ పవార్‌తో చర్చలు జరిపేందుకు కాంగ్రెస్ అధ్యక్షురాలు సోనియా గాంధీ పంపిన సీనియర్ నేతల బృందం ఇవాళ సాయంత్రం ముంబై చేరుకుంది. అహ్మద్ పటేల్, మల్లీకార్జున ఖర్గే, వేణుగోపాల్‌ తదితరులతో కూడిన కాంగ్రెస్ టీమ్ ముంబైలో దిగిన కొద్ది సేపటికే రాష్ట్రపతి పాలన అమల్లోకి రావడం గమనార్హం. ప్రభుత్వ ఏర్పాటు కోసం ఎన్సీపీకి ఇచ్చిన గడువు ముగిసేలోపే రాష్ట్రపతి పాలనకు గవర్నర్ సిఫారసు చేయడం, అందుకు కేంద్రం సైతం గ్రీన్ సిగ్నల్ ఇవ్వడంపై ఎన్సీపీ, కాంగ్రెస్ నేతలు తీవ్ర ఆగ్రహం వ్యక్తం చేస్తున్నారు. </p>
    </article>
  </body>
</html>