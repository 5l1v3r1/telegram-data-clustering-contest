<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621198/%D8%A7%D8%B2-%D8%B9%D8%A7%D8%AF%D8%AA%E2%80%8C%D9%87%D8%A7%DB%8C-%D8%A8%D8%AF-%D8%AE%D9%88%D8%AF-%D8%AE%D8%B3%D8%AA%D9%87-%D8%B4%D8%AF%D9%87%E2%80%8C%D8%A7%DB%8C%D8%AF-%D8%A7%DB%8C%D9%86-%D8%B1%D8%A7%D9%87%E2%80%8C%D9%87%D8%A7-%D8%B1%D8%A7-%D8%A7%D9%85%D8%AA%D8%AD%D8%A7%D9%86-%DA%A9%D9%86%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T17:07:00+00:00"/>
    <meta property="og:title" content="از عادت‌های بد خود خسته شده‌اید؟ این راه‌ها را امتحان کنید"/>
    <meta property="og:description" content="اغلب ما عادات بدی داریم که علاقه داریم از آن‌ها خلاص شویم. اما چه مدت طول می‌کشد که یک عادت بد بشکند و از بین برود؟ برخی می‌گویند یک برنامه ۲۱ روزه می‌تواند یک عادت جدید را ایجاد کند و برخی دیگر برنامه یک ماه یا حتی سه ماه را پیشنهاد می‌کنند. راه‌های تأیید شده‌ای در مورد شکستن عادات وجود دارد. هرچند شسکتن عادات کار ساده‌ای نیست اما می‌توانیم امید داشته باشیم که با اطلاعات بالاتر، بیشتر به مقصودمان برسیم."/>
  </head>
  <body>
    <article>
      <h1>از عادت‌های بد خود خسته شده‌اید؟ این راه‌ها را امتحان کنید</h1>
      <address>
        <time datetime="2019-11-12T17:07:00+00:00">12 Nov 2019, 17:07</time>
      </address>
      <p>
        <i>اغلب ما عادات بدی داریم که علاقه داریم از آن‌ها خلاص شویم. اما چه مدت طول می‌کشد که یک عادت بد بشکند و از بین برود؟ برخی می‌گویند یک برنامه ۲۱ روزه می‌تواند یک عادت جدید را ایجاد کند و برخی دیگر برنامه یک ماه یا حتی سه ماه را پیشنهاد می‌کنند. راه‌های تأیید شده‌ای در مورد شکستن عادات وجود دارد. هرچند شسکتن عادات کار ساده‌ای نیست اما می‌توانیم امید داشته باشیم که با اطلاعات بالاتر، بیشتر به مقصودمان برسیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ترک عادت‌های بد کار ساده‌ای نیست. احتمالاً همه ما، افرادی را می‌شناسیم که در هر جنبه‌ای از زندگی‌شان، به موفقیت می‌رسند و به اهدافشان دست پیدا می‌کنند. در مقابل اما خیلی از ما، قبل از آنکه به اهدافمان برسیم تسلیم می‌شویم. راه‌های تأیید شده‌ای در مورد شکستن عادات وجود دارد. هرچند شسکتن عادات کار ساده‌ای نیست اما می‌توانیم امید داشته باشیم که با اطلاعات بالاتر، بیشتر به مقصودمان برسیم.</p>
      <p>اینجا چند استراتژی اثبات شده در مورد چگونگی متوقف کردن عادات بد را مطرح می‌کنیم:</p>
      <p>عادات منفی خودتان را لیست کنید: لیستی از عادت‌های روزانه خود را به تصویر بکشید. عادت‌های خود را به عادت‌های مؤثر، ناکارآمد و یا خنثی ارزیابی کنید. اولین قدم فهرست کردن عادات بد است.</p>
      <p>از عادات بد اما ساده‌تر شروع کنید: از اولین قدم سراغ عادات بد پیچیده خود نروید. هرچقدر از زمان شروع شکستن عادات شما می‌گذرد، احتمالا قوی‌تر می‌شوید. از ساده شروع کنید.</p>
      <p>یک محیط جدید برای خودتان ایجاد کنید: مطالعات متعددی نشان می‌دهد که محیط ما بر روی عادات ما تأثیر می‌گذارند. برای متوقف کردم عادت‌های بد، روی نکات مثبتی که عادات خوب را تقویت می‌کند تمرکز کنید. به عنوان مثال اگر می‌خواهید بیش از تماشای تلویزیون کتاب بخوانید، ریموت تلویزیون را در اتاق دیگری بگذارید و در هر گوشه خانه و محل کارتان کتاب بگذارید.</p>
      <p>پیامدهای عادت‌های بد را مشخص کنید: عادات بد می‌تواند به جسم یا روح شما صدمه بزند. این عادات می‌تواند سیگار کشیدن باشد که کم‌کم سلامتی شما را تهدید می‌کند و یا می‌تواند عصبانی شدن و پرخاش باشد که روح شما را آزرده می‌کند و حتی می‌تواند جسم شما را نیز آزرده کند. آگاهی از عواقب عادات بد، متوقف کردن آن را راحت‌تر می‌کند.</p>
      <p>عادات بد را پرهزینه کنید: عادت بدتان را هزینه زا کنید. اگر فکر می‌کنید به تنهایی از پس آن بر نمی‌آیید با فرد دیگری تعهداتی را داشته باشید که به محض انجام دادن عادت بد، هزینه را از شما دریافت کند. برای عادات خوبتان هم پاداش تعیین کنید.</p>
      <p>روزانه تلاش کنید: به جای تمرکز روی درازمدت، انرژی خود را در مورد چگونگی متوقف کردن این عادات بد، روزانه بسنجید و هدایت کنید.</p>
      <p>با افرادی که عادات بد شما را دارند، کم تر رفت‌وآمد کنید: افرادی که با آن‌ها در ارتباط هستید، نقش مهمی در عادات شما دارند. طبق مطالعه مجله پزشکی انگلستان نو، اگر دوست شما چاق شود، حتی اگر کیلومترها دورتر از شما زندگی کند، شما ۵۷ درصد در معرض خطر چاقی هستید. اگر می‌خواهید سیگار کشیدنتان را متوقف کنید، باید خودتان را از دوستانی که سیگار می‌کشند دورتر کنید.</p>
      <p>مثبت صحبت کنید: «من فکر نمی‌کنم بتوانم از این عادت دست بردارم»، «من هرگز نمی‌توانم از این وضعیت عبور کنم» و... . اگر هر یک از این جملات را گفتید، پس در تقویت عادت‌های بد موفق بوده‌اید. مطالعات روانشناختی دریافتند الگوی فکر و بدن با کلمات شما مطابقت دارند. هر بار که سخن می‌گویید، حرف‌های مثبت را شروع کنید.</p>
    </article>
  </body>
</html>