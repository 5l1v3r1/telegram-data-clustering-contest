<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/komahi-zapilyuvali-roslini-sche-99-milyoniv-rokiv-tomu-vcheni-329401_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T17:18:00+00:00"/>
    <meta property="og:title" content="Комахи запилювали рослини ще 99 мільйонів років тому – вчені"/>
    <meta property="og:description" content="Дослідники виявили жука з пилком, що прилип на лапки."/>
  </head>
  <body>
    <article>
      <h1>Комахи запилювали рослини ще 99 мільйонів років тому – вчені</h1>
      <h2>Дослідники виявили жука з пилком, що прилип на лапки.</h2>
      <address>
        <time datetime="2019-11-12T17:18:00+00:00">12 Nov 2019, 17:18</time>
      </address>
      <p><a href="https://dt.ua/TECHNOLOGIES/u-shmatochku-burshtinu-znayshli-mikroskopichnu-plisnyavilu-svinyu-325938_.html"><b>Вчені</b></a> з США та Китаю заявили про те, що комахи, які запилювали рослини, існували на Землі ще 99 мільйонів років тому, в середині крейдяного періоду. Тобто, появу подібних комах пересунули на 50 мільйонів років назад, повідомляє <a href="https://www.eurekalert.org/pub_releases/2019-11/iu-nfp110819.php">EurekAlert!</a>.</p>
      <p>Наголошується, що дослідникам вдалося виявити в шматочку бурштина з шахти в М'янмі жука з пилком, що прилип до лапок. У тому ж шарі вченим вдалося виявити перших амонітів, знайдених в бурштині.</p>
      <p>Дослідники вивчили 62 зерна пилку і прийшли до висновку, що він розвивалася таким чином, щоб його можна було поширити за допомогою комах. На це вказує його структура, розмір і схильність до злипання. На думку дослідників, квітка, чий пилок було знайдено, належала до групи евдикот – одній з найпоширеніших груп квіткових рослин.</p>
      <p>Вчені відзначають, що пилок "сховався" у волосках на тілі комахи, тому, щоб його знайти довелося використовувати лазерний мікроскоп. Зерна пилку світилися при флуоресцентному освітленні, контрастуючи з лапками комахи.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Нанкинського інституту геології і палеонтології <a href="https://dt.ua/TECHNOLOGIES/vcheni-viyavili-v-burshtini-pavukiv-z-dovgimi-hvostami-268452_.html"><b>виявили в зразках бурштина, знайдених на півночі М'янми, дивну істоту, що нагадує павука з довгим хвостом.</b></a></p>
      <p> </p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>