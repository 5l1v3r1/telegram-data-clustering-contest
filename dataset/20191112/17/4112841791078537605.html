<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76514-Jabckari-pozor-Tento-iOS-potajomky-pouziva-tvoj-fotoaparat-ked-si-otvoris-aplikaciu-Facebooku"/>
    <meta property="og:site_name" content="REFRESHER"/>
    <meta property="article:published_time" content="2019-11-12T17:46:00+00:00"/>
    <meta property="og:title" content="Jabĺčkári, pozor: Tento iOS potajomky používa tvoj fotoaparát, keď si otvoríš aplikáciu Facebooku"/>
    <meta property="og:description" content="Pri prezeraní noviniek na Facebooku si jeden používateľ všimol, že mu na pozadí beží aplikácia fotoaparátu. Diskusiu o probléme preniesol na Twitter."/>
  </head>
  <body>
    <article>
      <h1>Jabĺčkári, pozor: Tento iOS potajomky používa tvoj fotoaparát, keď si otvoríš aplikáciu Facebooku</h1>
      <address><time datetime="2019-11-12T17:46:00+00:00">12 Nov 2019, 17:46</time> by <a rel="author">Timea Krauszová</a></address>
      <p>
        <b>Pri prezeraní noviniek na Facebooku si jeden používateľ všimol, že mu na pozadí beží aplikácia fotoaparátu. Diskusiu o probléme preniesol na Twitter.</b>
      </p>
      <p>Keď si Joshua Maddux prezeral svoj Facebook ako zvyčajne, náhodou si všimol, že na pozadí beží aj jeho fotoaparát. Joshua má iPhone s iOS 13.2.2 a ako väčšina používateľov Facebooku, aj on udelil povolenie pre aplikáciu, aby používala fotoaparát. Asi nečakal, že ho bude používať aj v čase, keď o tom nevie. Píše <a href="https://thenextweb.com/apps/2019/11/12/facebook-camera-ios-iphone/"><b>The Next Web</b></a>.</p>
      <h3>Je to len chyba?</h3>
      <p>Problém s bežiacim fotoaparátom si Joshua všimol, keď otvoril nejakú fotku na Facebooku a potiahol prstom dole. V pozadí vidieť tenký pásik, v ktorom je zapnutá zadná kamera. Smeruje dole na koberec a na chvíľu sa tam mihne aj jeho ruka. Môžeš to vidieť aj na videu nižšie:</p>
      <figure>
        <iframe data-src="https://twitter.com/JoshuaMaddux/status/1193434937824702464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Joshua nie je jediný, ktorý si tento problém všimol. Na Twitter pridal podobné video aj Daryl Lasafin:</p>
      <figure>
        <iframe data-src="https://twitter.com/dzlasafin/status/1193582199921987584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://thenextweb.com/apps/2019/11/12/facebook-camera-ios-iphone/"><b>TNW</b> </a>medzičasom vyskúšali, či nájdu rovnakú chybu. Pri iPhone s tým istým operačným systémom tiež opakovane videli fotoaparát bežiaci na pozadí. Podľa všetkého sú „v suchu“ jabĺčkári s iOS 12, lepšie povedané, bežiacu aplikáciu <b>nevidieť</b>. Nevieme potvrdiť ani vyvrátiť, či na pozadí beží alebo nie. <a href="https://thenextweb.com/apps/2019/11/12/facebook-camera-ios-iphone/"><b>TNW</b> </a>predpokladá, že Facebook na video čoskoro zareaguje so slovami, na ktoré sme si v posledných mesiacoch už zvykli:<i> hups, je to bug.</i></p>
      <p>Čo však vieme je, že by si si mal dávať pozor. Ak si nejakej aplikácii (ehm, Facebooku) umožnil prístup ku kamere, je možné, že ťa takto sleduje. <b>Odporúčame ti zakrývať si fotoaparát</b>, veď to tak robí aj samotný Mark Zuckerberg (asi vie, prečo).</p>
      <related>
        <a href="https://refresher.sk/63665-Facebook-sleduje-aj-ludi-ktori-dokonca-ani-nemaju-zalozeny-ucet"/>
      </related>
      <p>Toto nie je ani zďaleka prvý bezpečnostný problém, ktorý musí Facebook riešiť. Už dávnejšie sme ťa <a href="https://refresher.sk/63665-Facebook-sleduje-aj-ludi-ktori-dokonca-ani-nemaju-zalozeny-ucet"><b>informovali</b></a>, že Facebook sleduje aj ľudí bez facebookového účtu. Zuckerberg tiež čelil vyšetrovaniu po tom, čo sa prevalil <a href="https://refresher.sk/63847-Facebook-je-znovu-pod-vysetrovanim-Data-pouzivatelov-ponukal-150-velkym-firmam"><b>škandál</b> </a>s predávaním údajov používateľov Facebooku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/48110-Uz-nikdy-bez-jedla-Facebook-predstavil-funkciu-pomocou-ktorej-si-objednas-jedlo-priamo-k-sebe-domov"/>
        <a href="https://refresher.sk/46924-Facebook-hodla-do-sveho-video-obsahu-investovat-az-miliardu-dolaru-Novymi-porady-chce-konkurovat-Netflixu-ci-Amazonu"/>
        <a href="https://refresher.sk/44721-Facebook-pouzivaju-mesacne-az-2-miliardy-ludi-Vdaka-novemu-milniku-je-tak-opat-blizsie-k-spojeniu-sveta"/>
        <a href="https://refresher.sk/48401-Prieskumnik-na-Facebooku-zostane-minimalne-niekolko-mesiacov-Do-inych-krajin-sa-vsak-nedostane"/>
        <a href="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
        <a href="https://refresher.sk/76300-Xiaomi-Redmi-Note-8T-ponuka-za-ohromujucu-cenu-este-lepsiu-vybavu-Chces-vediet-preco-nas-zaujal"/>
        <a href="https://refresher.sk/76366-DxOmark-otestoval-fotoaparat-v-novom-iPhone-11-Pro-Max-Najlepsi-nie-je"/>
        <a href="https://refresher.sk/76282-iPhone-12-ma-priniest-dalsi-fotoaparat-navyse-5G-a-hranate-telo"/>
      </related>
    </article>
  </body>
</html>