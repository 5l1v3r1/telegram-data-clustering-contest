<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T17:53:00+00:00"/>
    <meta property="og:title" content="ایران دخالت آمریکا در شبه کودتا علیه مورالس را محکوم کرد"/>
    <meta property="og:description" content="به گزارش فارس، سیدعباس موسوی سخنگوی وزارت امور خارجه جمهوری اسلامی ایران دخالت ایالات متحده آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم کرد و اظهار داشت: هرگونه تغییر دولت‌ها به صورت اجبارآمیز و خارج از چارچوب‌های قانونی به خصوص با دخالت خارجی محکوم و غیر قابل قبول است."/>
  </head>
  <body>
    <article>
      <h1>ایران دخالت آمریکا در شبه کودتا علیه مورالس را محکوم کرد</h1>
      <address>
        <time datetime="2019-11-12T17:53:00+00:00">12 Nov 2019, 17:53</time>
      </address>
      <p>سخنگوی وزارت امور خارجه ایران دخالت آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم کرد.</p>
      <p>به گزارش فارس، سیدعباس موسوی سخنگوی وزارت امور خارجه جمهوری اسلامی ایران دخالت ایالات متحده آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم کرد و اظهار داشت: هرگونه تغییر دولت‌ها به صورت اجبارآمیز و خارج از چارچوب‌های قانونی به خصوص با دخالت خارجی محکوم و غیر قابل قبول است.</p>
      <p>موسوی افزود: جمهوری اسلامی ایران معتقد است هر گونه تغییری باید انعکاس خواست مردم از طریق صندوق‌های رای و در چارچوب قانون باشد. </p>
      <p>سخنگوی دستگاه دیپلماسی ابراز امیدواری کرد مردم و گروه‌های محتلف سیاسی در بولیوی با استفاده از ظرفیت‌های سیاسی و حقوقی کشورشان بتوانند بدون توسل به آشوب، خشونت و درگیری به یک راه حل مسالمت آمیز در خصوص وضعیت موجود برسند.</p>
    </article>
  </body>
</html>