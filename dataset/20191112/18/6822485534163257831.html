<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821165.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T18:22:00+00:00"/>
    <meta property="og:title" content="ابطحی به الف خبر داد؛ طرح سوال از رئیس جمهور در پنچ محور"/>
    <meta property="og:description" content="محمد جواد ابطحی نماینده خمینی شهر در مجلس شورای اسلامی در گفتگو با خبرنگار الف با اعلام این خبر افزود: امروز سه شنبه 21 آبان در حاشیه جلسه علنی مجلس، طرح سوال از رئیس جمهور را تهیه کردیم و می خواهیم از نمایندگان امضاء جمع کنیم."/>
  </head>
  <body>
    <article>
      <h1>ابطحی به الف خبر داد؛ طرح سوال از رئیس جمهور در پنچ محور</h1>
      <address>
        <time datetime="2019-11-12T18:22:00+00:00">12 Nov 2019, 18:22</time>
      </address>
      <p>عضو کمیسیون آموزش و تحقیقات مجلس از تهیه طرح سوال از رئیس جمهور در پنچ محور خبر داد.</p>
      <p>محمد جواد ابطحی نماینده خمینی شهر در مجلس شورای اسلامی در گفتگو با خبرنگار الف با اعلام این خبر افزود: امروز سه شنبه 21 آبان در حاشیه جلسه علنی مجلس، طرح سوال از رئیس جمهور را تهیه کردیم و می خواهیم از نمایندگان امضاء جمع کنیم.</p>
      <p>وی افزوذ: این طرح پنچ محور دارد که به شرح زیر است؛</p>
      <p>1-رئیس جمهور در سفر به یزد در روز یکشنبه 19 آبان ادعا کرد از تخلفات گسترده مالی و مفاسد خبر دارد و در روزهای آینده آنرا افشا می کند. چرا وی بر خلاف ماده 606 قانون مجازات اسلامی این اطلاعات تخلفات را به مراجع ذیصلاح ارائه نکرد.</p>
      <p>2- از 21 فروردین سال 97 تا 16 مرداد همان سال مبلغ 2 میلیارد و 300 میلیون دلار با قیمت 4200 تومانی به اشخاص حقیقی و حقوقی اختصاص داده شد. بنا به گفته مسئولین دولتی در این زمینه تخلفات گسترده ای رخ داده، چرا لیست این تخلفات و اسامی گیرندگان ارز دولتی به مردم و مجلس اعلام نمی شود.</p>
      <p>3- چرا به تکلیف مقرر در بودجه امسال مبنی بر اختصاص 14 میلیارد دلار برای تامین کالاهای اساسی مردم و کاهش فشار به اقشار آسیب پذیر عمل نشده است و اگر عمل شده چرا گزارشی داده نمی شود.</p>
      <p>4- چرا حکم حکومتی مقام معظم رهبری در ابتدای سال 98 مبنی بر تغییر نظام بودجه نویسی که تا تیر امسال مهلت داشت، اجرایی نشد.</p>
      <p>5- رئیس جمهور در یزد اعلام کرده که اشتغال وظیفه دولت نیست. پس چرا رئیس جمهور برای اغوای مردم در ایام انتخابات سال 96 وعده ایجاد اشتغال می داد.</p>
      <p>برای طرح سوال از رئیس جمهور به امضای 74 نماینده نیاز است.<br/><br/>در سالهای گذشته و بخصوص در 2 سال اخیر چندین بار طرح سوال از روحانی در مجلس کلید خورد اما با پس گرفتن امضاهای نمایندگان، سوال از روحانی در مجلس منتفی شد.</p>
    </article>
  </body>
</html>