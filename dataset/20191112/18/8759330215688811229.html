<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903524/kaa-gent-geeft-toe-er-stond-druk-op-de-schouders-van-thorup-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T18:44:00+00:00"/>
    <meta property="og:title" content="KAA Gent geeft toe: “Er stond druk op de schouders van Thorup”"/>
    <meta property="og:description" content="KAA Gent en Jess Throup zitten in een positieve flow. Aan het einde van vorig seizoen werd de Deen echter in vraag gesteld. Dat geeft ook assistent-coach Peter Balette toe tijdens Extra Time."/>
  </head>
  <body>
    <article>
      <h1>KAA Gent geeft toe: “Er stond druk op de schouders van Thorup”</h1>
      <address>
        <time datetime="2019-11-12T18:44:00+00:00">12 Nov 2019, 18:44</time>
      </address>
      <p>
        <b>KAA Gent en Jess Throup zitten in een positieve flow. Aan het einde van vorig seizoen werd de Deen echter in vraag gesteld. Dat geeft ook assistent-coach Peter Balette toe tijdens Extra Time.</b>
      </p>
      <p>"Er kwam druk op zijn schouders, dat ga ik niet onder stoelen of banken steken", wordt Balette geciteerd door <a href="https://sporza.be/nl/2019/11/12/de-4-troeven-van-titelkandidaat-aa-gent-prachtig-om-te-bekij/"><i>Sporza</i></a>. "Maar ik heb nooit gedacht dat zijn dagen geteld waren na de bekerfinale. Hij is een coach die aanvallend voetbal, met veel pressie naar voor wil brengen.”</p>
      <p>“Dat is ook mogelijk door de fysieke paraatheid van de spelersgroep. Bij transfers wordt in Gent zeker gekeken naar de motoren: de VO2Max. Dat is nog een overschot uit de tijd van Hein Vanhaezebrouck. Thorup probeert steeds het positieve te benadrukken. Maar als hij moet hakken, doet hij het ook. Iedereen ziet alleen zijn aimabele kant, maar er zijn zeker ook momenten dat de deur van de kleedkamer beter gesloten blijft”, aldus Balette.</p>
      <aside>Lees meer<br/><a href="https://www.voetbalprimeur.be/nieuws/903496/kaa-gent-komt-op-stoom-en-is-ambitieus-we-zijn-een-titelkandidaat-.html?itm_source=www.voetbalprimeur.be&amp;itm_medium=highlighted-content">KAA Gent komt op stoom en is ambitieus: “We zijn een titelkandidaat”</a></aside>
    </article>
  </body>
</html>