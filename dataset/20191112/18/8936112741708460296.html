<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/formula-1-willi-weber-wieloletni-menedzer-michaela-schumachera-skarzy-sie-na-jego-zone,984790.html"/>
    <meta property="og:site_name" content="TVN24"/>
    <meta property="article:published_time" content="2019-11-12T18:15:00+00:00"/>
    <meta property="og:title" content="Menedżer krytykuje żonę Schumachera. &quot;Moje prośby są odrzucane&quot;"/>
    <meta property="og:description" content="Niedługo minie sześć lat od tragicznego w skutkach wypadku Michaela Schumachera. Siedmiokrotny mistrz świata Formuły 1 upadł podczas jazdy na nartach, w wyniku czego jest sparaliżowany. Od tamtego ..."/>
  </head>
  <body>
    <article>
      <h1>Menedżer krytykuje żonę Schumachera. "Moje prośby są odrzucane"</h1>
      <address>
        <time datetime="2019-11-12T18:15:00+00:00">12 Nov 2019, 18:15</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/aee473ea-aa0f-43a2-97ca-358a52f9f280.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/18ead4c77c3f40dabf9735432ac9d97a/92d17f7d-a09d-46ae-ab8a-ecfe75e0759c-480p.mp4"/>
          <figcaption>Michael Schumacher uległ wypadkowi pięć lat temu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7437d136770f5b35194cb46c1653efaa/f6576d11-8912-4159-a884-1b389cb19e7d-480p.mp4"/>
          <figcaption>Rosberg dziękuje mamie, tacie i Schumacherowi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7385db9a3f11415bc0e9e2625fae3734/1faaf721-2da2-4dac-b56b-6f9caff5f2c5-480p.mp4"/>
          <figcaption>Mick Schumacher idzie w ślady ojca</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/9a241b88-36b5-4e28-b757-cd5466b267de-480p.mp4"/>
          <figcaption>Robert Kubica odchodzi z ROKiT Willams Racing</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/b62fb7c8-9aed-419e-9578-86ca2b0bf297-480p.mp4"/>
          <figcaption>Robert Kubica zwrócił się do kibiców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/35ecbd55-d0c3-4ef9-a011-8dae28142cb8-480p.mp4"/>
          <figcaption>Kubica: W tym sezonie wydarzyły się pewne rzeczy, o których...</figcaption>
        </figure>
        <figcaption>Michael Schumacher uległ wypadkowi prawie sześć lat temu Foto: Imago | Video: tvn24</figcaption>
      </slideshow>
      <h3>Niedługo minie sześć lat od tragicznego w skutkach wypadku Michaela Schumachera. Siedmiokrotny mistrz świata Formuły 1 upadł podczas jazdy na nartach, w wyniku czego jest sparaliżowany. Od tamtego czasu rodzina Schumachera skrzętnie ukrywa informacje o stanie jego zdrowia. Żonę byłego kierowcy skrytykował za to wieloletni menedżer Niemca Willi Weber.</h3>
      <related>
        <a href="https://eurosport.tvn24.pl/f1,116/francuski-profesor-o-leczeniu-schumachera-nie-przeprowadzamy-zadnych-eksperymentow,973836.html"/>
      </related>
      <p>Od momentu wypadku we francuskich górach w grudniu 2013 roku kondycja Schumachera jest wielką niewiadomą. Jego żona Corina ukrywa wszystkie wiadomości. Opinia publiczna czasem dostaje tylko szczątkowe informacje. Wiadomo tylko to, że po poważnym urazie głowy "Schumi" nie może samodzielnie funkcjonować i jest pod stałą opieką rehabilitacyjną w Szwajcarii.</p>
      <h3>"To nie może być koniec"</h3>
      <p>- Wiem, że Michael doznał bardzo poważnego urazu, ale niestety nie wiem, jaki postęp zrobił od tego momentu. Chciałbym wiedzieć, jak się czuje. Uścisnąć mu dłoń albo pogłaskać go po twarzy. Niestety moje prośby są odrzucane przez Corinę - przyznał z żalem 77-letni Weber w rozmowie z telewizją RTL.</p>
      <p>Niedawno były menedżer powiedział, że także fani wybitnego zawodnika powinni być informowani o stanie jego zdrowia.</p>
      <p>- Corina prawdopodobnie obawia się, że jak go zobaczę, to od razu ocenię, jaki jest jego stan i przekażę to opinii publicznej. Mam jednak cały czas nadzieję, że Michael wyzdrowieje, bo wiem, że jest prawdziwym wojownikiem. Jeśli jest szansa, to na pewno on z niej skorzysta. To nie może być koniec. Modlę się za niego i jestem przekonany, że kiedyś jeszcze się zobaczymy - snuje plany Willi Weber.</p>
      <p>Na początku roku rodzina Schumachera wydała lakoniczne oświadczenie, w którym poinformowano m.in., że chory jest w najlepszych możliwych rękach i że robione jest wszystko, aby mu pomóc.</p>
      <p>Były kierowca F1 3 stycznia 2020 roku skończy 51 lat.</p>
      <p>Autor: Srogi/dasz/kwoj / Źródło: eurosport.pl, RTL</p>
    </article>
  </body>
</html>