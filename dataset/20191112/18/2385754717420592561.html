<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597031/diaforetiki-i-apopsi-tis-psem-apo-to-ypourgeio-gia-ton-arithmo-apoxis-mathiton"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T18:44:00+00:00"/>
    <meta property="og:title" content="Διαφορετική η άποψη της ΠΣΕΜ από το Υπουργείο για τον αριθμό αποχής μαθητών"/>
    <meta property="og:description" content="Διαφορετική άποψη, από το Υπουργείο Παιδείας, έχει η Παγκύπρια Συντονιστική Επιτροπή Μαθητών(ΠΣΕΜ), για το ποσοστό μαθητών που συμμετείχαν στη σημερινή..."/>
  </head>
  <body>
    <article>
      <h1>Διαφορετική η άποψη της ΠΣΕΜ από το Υπουργείο για τον αριθμό αποχής μαθητών</h1>
      <address><time datetime="2019-11-12T18:44:00+00:00">12 Nov 2019, 18:44</time> by <a rel="author">sigmalive</a></address>
      <p>Διαφορετική άποψη, <a href="https://www.sigmalive.com/news/local/597022/perissoteroi-apo-tous-misous-mathites-epeleksan-ta-mathimata-para-tin-apergia">από το Υπουργείο Παιδείας, έχει η Παγκύπρια Συντονιστική Επιτροπή Μαθητών(ΠΣΕΜ), για το ποσοστό μαθητών που συμμετείχαν στη σημερινή δίωρη αποχή από τα μαθήματά τους, ως ένδειξη διαμαρτυρίας για τις εξετάσεις τετραμήνων.</a></p>
      <p>Σύμφωνα με τον πρόεδρο της ΠΣΕΜ, Γιάννη Λαπήθιο, « 50 από τα 55 Λύκεια, Τεχνικές Σχολές και εξατάξια Γυμνάσια συμμετείχαν στην αποχή. Οι πρόεδροι, όλων των σχολείων μας διαβεβαίωσαν ότι πέραν του 90% των μαθητών απείχαν από τα μαθήματά τους».</p>
      <p>Παράλληλα σημείωσε πως, «επικοινώνησαν μαζί μας και προέδροι μερικών Γυμνασίων και μας ενημέρωσαν ότι απείχαν από τα μαθήματα παρόλο που ως ΠΣΕΜ δεν στείλαμε εγκύκλιο σε αυτά τα σχολεία γιατί βάσει των κανονισμών δεν καλύπτουμε τους μαθητές Γυμνασίων».</p>
      <p>Τέλος ο κ.Λαπήθιος είπε πως, «όσον αφορά τα υπόλοιπα πέντε Λύκεια, -που δεν έχουν ακριβή αριθμό από τους μαθητές που απείχαν-, δεν γίνεται αναφορά γιατί δεν έχουμε εικόνα».</p>
    </article>
  </body>
</html>