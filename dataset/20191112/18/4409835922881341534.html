<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/1982021_diana-hagerova-a-roman-jurasko-prezradili-krasnu-novinu-je-to-vonku"/>
    <meta property="og:site_name" content="markíza"/>
    <meta property="article:published_time" content="2019-11-12T18:33:00+00:00"/>
    <meta property="og:title" content="Diana Hágerová a Roman Juraško prezradili krásnu novinu. Je to vonku"/>
    <meta property="og:description" content="Zo srdca im gratulujeme!"/>
  </head>
  <body>
    <article>
      <h1>Diana Hágerová a Roman Juraško prezradili krásnu novinu. Je to vonku</h1>
      <h2>Zo srdca im gratulujeme!</h2>
      <address><time datetime="2019-11-12T18:33:00+00:00">12 Nov 2019, 18:33</time> by <a rel="author">Zuzana Vanková</a></address>
      <p>Diana Hágerová a Roman Juraško prezradili krásnu novinu! Dvojica, ktorá tvorí pár viac ako sedem rokov, má ďalší dôvod na radosť v ich živote. Zaľúbenci sa totiž zasnúbili. Krásna moderátorka povedala áno a na ruke sa jej blyští nádherný prsteň. </p>
      <p>Aj keď sú spolu dlhé roky a vychovávajú dcérku Izabelku, ktorá nedávno oslávila druhé narodeniny, žiadosť o ruku bola pre Dianku veľkým prekvapením.</p>
      <p>„Bola som úplne prekvapená a dojatá. Veľmi dôležitú úlohu v rámci celej situácie hrala aj naša Izabelka, takže to celé bolo pre mňa veľmi silné. Slzám som sa neubránila," povedala nám Dianka.</p>
      <figure>
        <img src="https://static.markiza.sk/media/a501/image/file/2/1736/dtCL.whatsapp_image_2019_11_11_at_16_15_57_jpeg.jpg"/>
        <figcaption>
          <cite>Foto: súkromný archív</cite>
        </figcaption>
      </figure>
      <p>Snúbenci sa nikdy nebránili téme svadby a vždy na otázku, kedy budú mať ich deň D, odpovedali, že raz určite, ale priorita v ich vzťahu to nie je, keďže sa ľúbia aj bez papiera a tou najväčšou radosťou v ich živote je krásna a zdravá dcérka Izabelka.</p>
      <p>Zo srdca im gratulujeme a už teraz sa tešíme na krásnu nevestu!</p>
    </article>
  </body>
</html>