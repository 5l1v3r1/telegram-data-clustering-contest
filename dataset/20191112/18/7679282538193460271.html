<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-humanity-man-arrested-for-sexually-abusing-30-children-in-rawalpindi-2846063.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T18:39:17+00:00"/>
    <meta property="og:title" content="हैवानियत : 30 बच्चों से दुराचार करने वाला दरिंदा गिरफ्तार"/>
    <meta property="og:description" content="रावलपिंडी पुलिस ने चार दिन तक नाबालिग लड़के के साथ यौन शोषण करने और वीडियो बनाने के आरोप में एक व्यक्ति को गिरफ्तार किया है। पूछताछ में पता चला कि आरोपी अभी तक पाकिस्तान में 30 से अधिक बच्चों का यौन..."/>
  </head>
  <body>
    <article>
      <h1>हैवानियत : 30 बच्चों से दुराचार करने वाला दरिंदा गिरफ्तार</h1>
      <address><time datetime="2019-11-12T18:39:17+00:00">12 Nov 2019, 18:39</time> by <a rel="author">एजेंसी ,रावलपिंडी</a></address>
      <p>रावलपिंडी पुलिस ने चार दिन तक नाबालिग लड़के के साथ यौन शोषण करने और वीडियो बनाने के आरोप में एक व्यक्ति को गिरफ्तार किया है। पूछताछ में पता चला कि आरोपी अभी तक पाकिस्तान में 30 से अधिक बच्चों का यौन शोषण कर चुका है। </p>
      <p>सिटी पुलिस अधिकार (सीपीओ) फैसल राणा ने मंगलवार को कहा कि 13 वर्षीय लड़के की मां की शिकायत पर रावत थाने में एफआईआर दर्ज होने के बाद उस व्यक्ति को गिरफ्तार किया गया था। शिकायतकर्ता ने आरोप लगाया कि संदिग्ध उसके बेटे को बहलिया टाउन, रावलपिंडी के एक घर में ले गया, जहां उसने नशे में धुत होकर चार दिनों तक पीड़ित के साथ बलात्कार किया। प्राथमिकी में कहा गया है कि शख्स ने नाबालिग को भी फिल्माया और वीडियो जारी करने की धमकी दी।</p>
      <p>राणा ने कहा कि उस व्यक्ति ने पाकिस्तान में 30 बच्चों के साथ बलात्कार करने की बात कबूल की है और उसके द्वारा 'डार्क वेब' पर नाबालिगों के वीडियो अपलोड करने का भी संदेह है। इसकी जांच की जा रही है।</p>
      <p><b>ब्रिटेन और इटली ने निकाला देश से बाहर :</b><br/>आरोपी पहले ब्रिटेन में नाबालिगों के यौन उत्पीड़न के लिए दोषी ठहराया गया था, जहां वह बच्चों की सुरक्षा के लिए एक संगठन के साथ काम कर रहा था और उसे निर्वासित कर दिया गया था। अधिकारी ने कहा कि संदिग्ध पर इटली में भी समान अपराध के लिए मुकदमा चलाया गया था और उसे वहां से भी देश से बाहर निकाल दिया गया था।<br/> </p>
    </article>
  </body>
</html>