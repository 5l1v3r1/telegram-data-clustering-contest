<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-rosiji-blogeru-dali-15-dib-za-post-pro-fekaliji-novini-svitu-50053154.html"/>
    <meta property="og:site_name" content="НВ"/>
    <meta property="article:published_time" content="2019-11-12T18:13:00+00:00"/>
    <meta property="og:title" content="«Розпалювання ненависті». У Росії блогеру дали 15 діб за пост про фекалії"/>
    <meta property="og:description" content="У російському місті Тюмень блогера Олексія Кунгурова засудили на 15 діб через опубліковане у січні 2019 року повідомлення в Живому журналі."/>
  </head>
  <body>
    <article>
      <h1>«Розпалювання ненависті». У Росії блогеру дали 15 діб за пост про фекалії</h1>
      <h2>У російському місті Тюмень блогера Олексія Кунгурова засудили на 15 діб через опубліковане у січні 2019 року повідомлення в Живому журналі.</h2>
      <address>
        <time datetime="2019-11-12T18:13:00+00:00">12 Nov 2019, 18:13</time>
      </address>
      <p>Про це повідомляє <a href="https://www.radiosvoboda.org/a/news-bloger-kungurov-rozpalyuvannya-nenavysti-do-rosijan/30266742.html">Радіо Свобода</a>.</p>
      <p>Претензії в поліції викликав пост, який був опублікований 18 січня з заголовком <i>Чи припустимо називати російський народ г ...ом?</i></p>
      <p>Співробітники поліції передали статтю Кунгурова співробітникам експертного наукового центру протидії ідеології екстремізму та тероризму Тюменського державного університету.</p>
      <p>Читайте також:<br/><a href="https://nv.ua/ukr/world/countries/u-rosiji-izolyuvali-internet-novini-rosiji-50051056.html">&amp;nbspТотальний контроль. У Росії набув чинності закон про «ізоляцію інтернету»</a></p>
      <p>У науковому центрі прийшли до висновку, що «в статті містяться лінгвістичні ознаки приниження національної гідності».</p>
      <p>На думку співробітників університету, текст має підбурливий характер і ознаки ненависті до росіян.</p>
      <p>У 2016 році Кунгуров вже був засуджений до двох з половиною років колонії за статтею Виправдання тероризму через пост у ЖЖ. У ФСБ порахували, що в статті під назвою <i>Кого насправді бомблять путінські соколи,</i> опублікованій в жовтні 2015 року, блогер виправдовує ІДІЛ.</p>
    </article>
  </body>
</html>