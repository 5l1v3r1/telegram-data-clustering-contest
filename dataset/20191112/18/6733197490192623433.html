<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/maserati-ukoncuje-vyrobu-granturisma-k-prilezitosti-uvadi-specialni-verzi-zeda"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-12T18:00:00+00:00"/>
    <meta property="og:title" content="Maserati ukončuje výrobu GranTurisma. K příležitosti uvádí speciální verzi Zéda"/>
    <meta property="og:description" content="Maserati mává na rozloučenou současnému GranTurismu a tuto událost podtrhuje odhalením speciální verze."/>
  </head>
  <body>
    <article>
      <h1>Maserati ukončuje výrobu GranTurisma. K příležitosti uvádí speciální verzi Zéda</h1>
      <h2>Maserati mává na rozloučenou současnému GranTurismu a tuto událost podtrhuje odhalením speciální verze.</h2>
      <address><time datetime="2019-11-12T18:00:00+00:00">12 Nov 2019, 18:00</time> by <a rel="author">Daniel Fuglevič</a></address>
      <p>Čtyřmístné kupé GranTurismo je na trhu od roku 2007, není tedy divu, že Maserati už pracuje na nástupci. Dříve nebo později tak muselo přijít i ukončení produkce současné generace. Tento moment nastává nyní a jako oslavná tečka přijíždí varianta GranTurismo Zéda.</p>
      <p>Speciální kusovka má podle Maserati „propojovat minulost, současnost a budoucnost značky“. Karoserie vozu je tedy vyhotovena v zajímavém stylu, kdy zadní část zůstává v hrubém nedokončeném stavu, pomalu se přelévá do matně šedého laku, který nakonec plynule navazuje do sytě modrého lesklého odstínu na přídi.</p>
      <related>
        <a href="https://www.autorevue.cz/sest-let-pote-maserati-vyrobilo-100000-kusu-sedanu-ghibli-model-ceka-dalsi-facelift"/>
      </related>
      <p>Právě modrý odstín už má představovat budoucnost, která bude v případě nové generace GranTurisma, a vlastně i ostatních nových modelů značky, velice jistě elektrifikovaná. Maserati chce ostatně u všech nových modelů nabízet i čistě elektrický pohon, nehledě na plug-in hybridní jednotky.</p>
      <p>Označení Zéda je poté výslovností písmena Z v lokálním dialektu italské Modeny. Posledním písmenem abecedy tak dodává, že „pro každý konec existuje nový začátek“. Prozatím se neví, jaký bude osud speciálního GranTurisma. Mluví se o uložení do muzea automobilky nebo vydražení možným zájemcům.</p>
      <related>
        <a href="https://www.autorevue.cz/maserati-zmenilo-plany-melo-by-setrit-misto-toho-ale-ukaze-novy-sportak"/>
      </related>
      <p><a href="https://www.autorevue.cz/maserati-zmenilo-plany-melo-by-setrit-misto-toho-ale-ukaze-novy-sportak">Dřívější plány automobilky</a> mluvily o nové generaci GranTurisma pro rok 2021. Chvíli si tedy počkáme. Po <a href="https://www.autorevue.cz/koncern-fca-se-nakonec-spoji-s-francouzskym-psa-obe-strany-uz-uzavrely-dohodu">spojení koncernů FCA a PSA</a> si však nikdo budoucností jednotlivých značek FCA není příliš jistý. Stačí zmínit <a href="https://www.autorevue.cz/alfa-romeo-bojuje-o-preziti-skoncuje-s-nejlepsim-modelem-soucasnosti">velké změny u Alfy Romeo</a>, která upozadila očekávanou hrstku sporťáků pro ziskovější modely. Snad ale Maserati zůstane na <a href="https://www.autorevue.cz/maserati-zmenilo-plany-melo-by-setrit-misto-toho-ale-ukaze-novy-sportak">uvedeném směru</a>.</p>
      <p>V tomto směru zůstává i očekávané uvedení nového sporťáku na základě starého konceptu Alfieri, u něhož Maserati potvrdilo start produkce už na příští rok. K tomu se váže i kompletní renovace a vylepšení produkční linky v Modeně. Také Alfieri má totiž přijet rovněž s možností čistě elektrického pohonu.</p>
      <related>
        <h4>Určitě si přečtěte</h4>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.auto.cz/hyundai-laka-na-koncept-suv-do-zasuvky-pry-bude-prulomove-132051"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>