<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/golovni-novini-vivtorka-dubinskiy-i-kvartiri-zelenskiy-i-putin-mozhut-zustritisya-50053080.html"/>
    <meta property="og:site_name" content="НВ"/>
    <meta property="article:published_time" content="2019-11-12T18:00:00+00:00"/>
    <meta property="og:title" content="Можлива зустріч Зеленського та Путіна у Казахстані й В’ятрович у Раді. Головні новини 12 листопада"/>
    <meta property="og:description" content="Глава Білого дому Дональд Трамп пообіцяв опублікувати розшифровку своєї першої розмови з президентом Володимиром Зеленським, а Київрада схвалила нові правила користування метрополітеном у Києві."/>
  </head>
  <body>
    <article>
      <h1>Можлива зустріч Зеленського та Путіна у Казахстані й В’ятрович у Раді. Головні новини 12 листопада</h1>
      <h2>Глава Білого дому Дональд Трамп пообіцяв опублікувати розшифровку своєї першої розмови з президентом Володимиром Зеленським, а Київрада схвалила нові правила користування метрополітеном у Києві.</h2>
      <address>
        <time datetime="2019-11-12T18:00:00+00:00">12 Nov 2019, 18:00</time>
      </address>
      <p>НВ зібрав <a href="https://nv.ua/allnews.html">головні новини дня</a>.</p>
      <p>
        <b>Зеленський призначив нового главу Полтавської ОДА</b>
      </p>
      <p>Президент Володимир Зеленський призначив нового главу Полтавської обласної держадміністрації. Ним став Олег Синегубов. <a href="https://nv.ua/ukr/ukraine/politics/golova-poltavskoji-oda-oleg-sinyegubov-shcho-pro-nogo-vidomo-novini-ukrajini-50053059.html">Читати далі…</a></p>
      <p>
        <b>Київрада схвалила нові правила користування метрополітеном</b>
      </p>
      <p>Київрада схвалила нові правила користування метрополітеном у Києві. Згідно з нововведеннями, в столичному метро заборонено жебракувати, розклеювати рекламу, займатися агітацією та інше. <a href="https://nv.ua/ukr/kyiv/novi-pravila-koristuvannya-kijivskim-metropolitenom-novini-ukrajini-50053034.html">Читати далі…</a></p>
      <p>
        <b>Трамп обіцяє опублікувати першу розмову з Зеленським</b>
      </p>
      <p>Глава Білого дому Дональд Трамп пообіцяв опублікувати на цьому тижні розшифровку своєї першої телефонної розмови з українським президентом Володимиром Зеленським. <a href="https://nv.ua/ukr/ukraine/politics/tramp-poobicyav-opublikuvati-shche-odnu-rozmovu-iz-zelenskim-novini-ukrajini-50053036.html">Читати далі…</a></p>
      <p>
        <b>Кремль заявив, що зустріч Путіна та Зеленського тільки заради зустрічі безглузда</b>
      </p>
      <p>Спікер президента РФ Дмитро Пєсков заявив, що зустріч президентів Росії та України Володимира Путіна й Володимира Зеленського без ретельної підготовки «ее принесе користь». <a href="https://nv.ua/ukr/world/geopolitics/kreml-pro-zustrich-putina-i-zelenskogo-normandskiy-format-novini-rosiji-50053005.html">Читати далі…</a></p>
      <p>
        <b>Назарбаєв заявляє, що Зеленський погодився на особисту зустріч з Путіним</b>
      </p>
      <p>Експрезидент Казахстану Нурсултан Назарбаєв запропонував президенту України Володимиру Зеленському та його російському колезі Володимиру Путіну провести особисту зустріч. За його словами, Зеленський нібито погодився. Міністр закордонних справ України Вадим Пристайко <a href="https://nv.ua/world/geopolitics/pristayko-o-vstreche-zelenskogo-i-putina-v-kazahstane-novosti-ukrainy-50053113.html">назвав</a> таку зустріч малоймовірною. <a href="https://nv.ua/ukr/ukraine/politics/nazarbayev-zaproponuvav-putinu-i-zelenskomu-zustritisya-osobisto-novini-ukrajini-50052965.html">Читати далі…</a></p>
      <p>
        <b>Поліція відкрила провадження через расизм на матчі Шахтар — Динамо</b>
      </p>
      <p>Правоохоронці зайнялися розслідуванням фактів прояву <a href="https://nv.ua/ukr/tags/rasizm.html">расизму</a> під час футбольного матчу між Шахтарем та Динамо 10 листопада. В ході матчу близько 20 фанатів клубу Динамо вигукували расистські образи на адресу гравців Шахтаря. <a href="https://nv.ua/ukr/ukraine/events/rasizm-na-matchi-shahtar-dinamo-reakciya-policiji-novini-ukrajini-50053051.html">Читати далі…</a></p>
      <p>
        <b>Дубінський прокоментував розслідування журналістів про машини і квартири його сім'ї</b>
      </p>
      <p>Нардеп від Слуги народу Олександр Дубінський прокоментував розслідування журналістів BIHUS info про майно його родини. «Ці всі квартири, автомобілі моєї сім'ї - вони всі були ще в кінці 90-х — початку 2000-х», — сказав він. <a href="https://nv.ua/ukr/ukraine/politics/mashini-ta-kvartiri-sim-ji-dubinskogo-reakciya-nardepa-novini-ukrajini-50053019.html">Читати далі…</a></p>
      <p>
        <b>В’ятрович зайняв місце Луценко у Раді</b>
      </p>
      <p>Ексглава Інституту нацпам’яті Володимир В’ятрович став народним депутатом від Європейської солідарності замість Ірини Луценко, яка склала мандат. <a href="https://nv.ua/ukr/ukraine/politics/v-yatrovich-zaynyav-misce-lucenko-v-radi-novini-ukrajini-50053145.html">Читати далі…</a></p>
      <p>
        <b>Російський «суд» виніс вироки шістьом мешканцям окупованого Криму</b>
      </p>
      <p>Південний окружний військовий суд у Ростові-на-Дону, РФ, виніс звинувачувальні вироки шістьом мешканцям окупованого Криму по ялтинському справі Хізб ут-Тахрір. Кримські татари і мусульмани отримали від 7 до 19 років колонії суворого режиму. <a href="https://nv.ua/ukr/ukraine/events/sprava-hizb-ut-tahrir-shistoh-krimchan-zasudili-do-tyuremnih-terminiv-novini-ukrajini-50053118.html">Читати далі…</a></p>
      <p>
        <b>Рада схвалила в першому читанні законопроект про заборону пластикових пакетів</b>
      </p>
      <p>Верховна Рада прийняла за основу законопроект про заборону пластикових пакетів у магазинах і ресторанах. <a href="https://nv.ua/ukr/ukraine/politics/ukrajina-vidmovlyayetsya-vid-plastikovih-paketiv-novini-ukrajini-50053130.html">Читати далі…</a></p>
    </article>
  </body>
</html>