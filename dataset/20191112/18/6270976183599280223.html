<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/rotatsiyi-v-radi-rudyk-pryjnyav-prysyagu-lutsenko-sklala-mandat-v-yatrovych-stane-nardepom/"/>
    <meta property="og:site_name" content="Рубрика"/>
    <meta property="article:published_time" content="2019-11-12T18:53:20+00:00"/>
    <meta property="og:title" content="Ротації в Раді. Рудик прийняв присягу, Луценко склала мандат, В'ятрович стане нардепом"/>
    <meta property="og:description" content="Новообраний народний депутат Сергій Рудик прийняв присягу на пленарному засіданні Верховної Ради у вівторок, 12 листопада. Напередодні ЦВК встановила результати позачергових парламентських виборів в 198-му одномандатному виборчому окрузі в Черкаській області. За результатами голосування самовисуванець Рудик отримав 28,91% голосів виборців. Йому вдалося обійти кандидата від Слуги народу Наталю Дьяченко. Також Верховна Рада сьогодні достроково припинила […]"/>
  </head>
  <body>
    <article>
      <h1>Ротації в Раді. Рудик прийняв присягу, Луценко склала мандат, В'ятрович стане нардепом</h1>
      <address><time datetime="2019-11-12T18:53:20+00:00">12 Nov 2019, 18:53</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/2019-08-29T072150Z_641349654_RC1AD258CB30_RTRMADP_3_UKRAINE-PARLIAMENT-620x420.jpg"/>
      </figure>
      <p>Фото Reuters<br/><b><b>Новообраний народний депутат Сергій Рудик прийняв присягу на пленарному засіданні Верховної Ради у вівторок, 12 листопада.</b></b></p>
      <p>Напередодні ЦВК встановила результати позачергових парламентських виборів в 198-му одномандатному виборчому окрузі в Черкаській області.</p>
      <figure>
        <img src="https://rubryka.com/wp-content/uploads/2019/11/1-36.jpg"/>
      </figure>
      <p>За результатами голосування самовисуванець Рудик отримав 28,91% голосів виборців. Йому вдалося обійти кандидата від Слуги народу Наталю Дьяченко.</p>
      <h3>Також Верховна Рада сьогодні достроково припинила повноваження народного депутат від “Європейської солідарності” Ірини Луценко за її заявою.</h3>
      <p>Ірина Луценко виступила у Верховній Раді із промовою щодо складання нею депутатських повноважень</p>
      <p>“Завершуючи свій виступ хочу подякувати трьом політикам, які зіграли роль у становленні мене як політика. Я не можу не обійти добрими словами Юлію Тимошенко, яка у 2010 році коли мого чоловіка запроторив за грати режим Януковича, сказала дуже твердо: “Не бійся”. Я хочу сказати величезні слова подяки п’ятому президенту України Петру Порошенку, великому державнику, людині з великої букви”, – сказала Луценко.</p>
      <figure>
        <img src="https://rubryka.com/wp-content/uploads/2019/01/1514580161-5914.jpg"/>
      </figure>
      <p>Також Ірина Луценко подякувала своєму чоловікові, ексгенпрокурору Юрію Луценку.</p>
      <p>За дострокове припинення депутатських повноважень Луценко проголосували 275 депутатів.</p>
      <p>
        <b>Ексголова Інституту національної пам’яті Володимир В’ятрович став народним депутатам від Європейської солідарності замість Ірини Луценко.</b>
      </p>
      <p>Про це він повідомив у Facebook.</p>
      <p>“Я йду в політику заради того, щоб Україна була рідним домом, в якому живеш в достатку та куди із радістю повертаєшся. Щоб наші діти спілкувались між собою українською, не нехтуючи іноземними мовами, знали б нашу історію, неспотворену з-за кордону. Не піду на жодні компроміси щодо національних інтересів. Хай зміни будуть українськими! Йду, щоб будувати український світ і зупиняти “русскій мір”, – написав В’ятрович.</p>
      <figure>
        <img src="https://rubryka.com/wp-content/uploads/2019/06/V-yatrovych.jpg"/>
      </figure>
      <p>Наступною після Луценко в списку була Наталя Бойко, проте вона написала заяву про вихід з партійного списку.</p>
    </article>
  </body>
</html>