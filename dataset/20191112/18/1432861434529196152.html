<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/timeout/timeoutother/gorqsht-lyv-otkri-po-izumitelen-nachin-stadion-na-kojto-14-godini-ne-e-stypval-futbolist-(video)-1405589.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T18:13:00+00:00"/>
    <meta property="og:title" content="&quot;Горящ лъв&quot; откри по изумителен начин стадион, на който 14 години не е стъпвал футболист (ВИДЕО)"/>
    <meta property="og:description" content="През 2005 година стадион Хорхе Луис Хирсчи беше закрит от аржентинската футболна федерация, след като бе обявен за негоден да се провеждат футболни срещи на него Но след редица перипетии, договорки и политически драми пре 2008 година е постигнато споразумение съоръжението да бъде реновирано"/>
  </head>
  <body>
    <article>
      <h1>"Горящ лъв" откри по изумителен начин стадион, на който 14 години не е стъпвал футболист (ВИДЕО)</h1>
      <address><time datetime="2019-11-12T18:13:00+00:00">12 Nov 2019, 18:13</time> by <a rel="author">Sportlive.bg</a></address>
      <p>През 2005 година стадион "Хорхе Луис Хирсчи" беше закрит от аржентинската футболна федерация, след като бе обявен за негоден да се провеждат <b><a href="https://www.sportlive.bg/">футбол</a></b>ни срещи на него. Но след редица перипетии, договорки и политически драми пре 2008 година е постигнато споразумение съоръжението да бъде реновирано. И най-накрая след 14-годишна пауза Естудиантес Ла Плата може да играе на стадиона си, който иначе е създаден през 1908 година. </p>
      <p>Съоръжението може и да не е последен писък на модата, каквито са повечето нови конструкции в Европа например, но надали някога ще видите по-невероятно откриване на реновиран стадион, на каквото станаха свидетели феновете в Ла Плата през уикенда. </p>
      <p>Компютърно-генериран, горящ лъв се появи на покрива на стадиона, разходи се върху конструкцията, а след това скочи на терена и обиколи терена за кеф на хилядите фенове, които бяха на откриването на стадиона. Фестивалите продължиха през целия уикенд, а именно появата на горящия лъв обра овациите не само на привържениците в Аржентина, а и в цял свят. Великолепната хореография завършва с това как лъвът застава на два крака и размахва бойно лапите си. С основна заслуга за реновацията на стадиона и откриващото шоу е президентът на клуба - легендарният аржентински халф Хуан Себастиан Верон. </p>
      <p>"Много е емоционално да видя всички тези фенове след всички битки, през които преминахме, за да имаме този стадион. Това е сбъдната мечта, но това не е краят на нашия път. Това е началната точка, от която започва забавата ни", категоричен беше Верон по време на откриването. Ето го и видеото от брилянтната холограма на горящия лъв: </p>
      <figure>
        <iframe data-src="https://twitter.com/bbcturkce/status/1194254654584033282?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Ronaldo-Trqbva-da-si-inteligenten-za-da-ostanesh-na-vyrha-1389366.html"/>
        <a href="https://www.sportlive.bg/bgfootball/bgfootballother/Vytreshniqt-ministyr-Nqma-kak-da-sprem-huliganite-da-hodqt-na-stadiona-1387579.html"/>
        <a href="https://www.sportlive.bg/bgfootball/bgfootballother/Na-kakvo-shte-se-otdade-Mihajlov-sled-napuskaneto-si-ot-BFS-1386307.html"/>
        <a href="https://www.sportlive.bg/worldfootball/worldfootballother/Ibra-Nyu-Jork-si-ima-Statuqta-na-svobodata-i-Shveciq-si-ima-Statuqta-na-Zlatan-(SNIMKI)-1383021.html"/>
        <a href="https://www.sportlive.bg/timeout/timeoutother/Humoristichno-Klop-izbqga-izplashen-ot-Guardiola-(VIDEO)-1405478.html"/>
      </related>
    </article>
  </body>
</html>