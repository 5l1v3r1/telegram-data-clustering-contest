<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/tennis/597027/nikise-mperetini-kai-tora-tzokovits-gia-fenterer"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T18:09:00+00:00"/>
    <meta property="og:title" content="Νίκησε Μπερετίνι και τώρα Τζόκοβιτς για Φέντερερ"/>
    <meta property="og:description" content="Ο Φέντερερ κέρδισε με 2-0 σετ τον Μπερετίνι και θα τα παίξει όλα για όλα την Πέμπτη με τον Τζόκοβιτς.   Την πρώτη του νίκη στο ATP Finals στην 17η..."/>
  </head>
  <body>
    <article>
      <h1>Νίκησε Μπερετίνι και τώρα Τζόκοβιτς για Φέντερερ</h1>
      <address><time datetime="2019-11-12T18:09:00+00:00">12 Nov 2019, 18:09</time> by <a rel="author">Sigmalive/sports</a></address>
      <p>Ο Φέντερερ κέρδισε με 2-0 σετ τον Μπερετίνι και θα τα παίξει όλα για όλα την Πέμπτη με τον Τζόκοβιτς.<br/> <br/>Την πρώτη του νίκη στο ATP Finals στην 17η συμμετοχή του στο τουρνουά πέτυχε το απόγευμα της Τρίτης ο Ρότζερ  Φέντερερ. <br/> <br/>Ο Ελβετός με τους περισσότερους (6) τίτλους στο τουρνουά κέρδισε στην 2η ημέρα του ομίλου του με 7-6 (2), 6-3 τον Ματέο Μπερετίνι και θα παίξει την πρόκριση την Πέμπτη στον 3ο και τελευταίο αγώνα του με αντίπαλο τον Νόβακ Τζόκοβιτς. <br/> <br/>Το παιχνίδι είχε διάρκεια 1.18. Ο Φέντερερ είχε 9-7 άσους, 17-29 αβίαστα λάθη, 25-23 winners. Έφτασε σε 2/4 μπρέικ ενώ ο αντίπαλος του είχε 0/3 μπρέικ ποιντ. <br/> <br/>Ο αγώνας<br/> <br/>Στο 1ο σετ και οι δυο κράτησαν το σερβίς τους για να φτάσουμε έως το 12ο γκέιμ. Εκεί, ο Φέντερερ είχε το πρώτο μπρέικ ποιντ του αγώνα και συνάμα και σετ πόιντ αλλά ο Μπερετίνι το έσβησε, για να οδηγηθούμε στο τάι μπρέικ. <br/> <br/>Εκεί ο Ελβετός με 7-2 δεν άφησε περιθώρια στον Ιταλό και προηγήθηκε με 1-0 σετ.<br/> <br/>Το 2ο αρχίζει με μπρέικ του Φέντερερ (1-0) και θα φτάσει στο 2-0. Ο Μπερετίνι θα κερδίσει το 3ο γκέιμ και το 5ο γκέιμ και θα μειώσει σε 3-2. <br/> <br/>O Ιταλός θα μειώσει εκ νέου σε 4-3. Το 8ο γκέιμ ήταν συγκλονιστικό. Ο Μπερετίνι θα φτάσει 3 φορές σε μπρέικ πόιντ αλλά ο Ελβετός δεν θα του επιτρέψει να πετύχει μπρέικ και μετά από μεγάλη μάχη με πολλές ισοπαλίες, με άσο θα φτάσει στο 5-3. <br/> <br/>Στο 9ο, ο Φέντερερ θα φτάσει σε διπλό ματς πόιντ, ο Ιταλός θα "σβήσει" το πρώτο αλλά θα "φάει" μπρέικ και θα χάσει το σετ με 6-3. <br/> <br/>Από: gazzetta.gr</p>
    </article>
  </body>
</html>