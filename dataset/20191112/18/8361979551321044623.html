<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/opoziciyna-platforma-za-zhittya-zvernulasya-v-dbr-novini-ukrajini-50053159.html"/>
    <meta property="og:site_name" content="НВ"/>
    <meta property="article:published_time" content="2019-11-12T18:42:00+00:00"/>
    <meta property="og:title" content="Звернулися у ДБР. Партія Медведчука звинуватила СБУ в «незаконному втручанні» у життя нардепів"/>
    <meta property="og:description" content="Нардепи з фракції Опозиційна платформа — За життя звернулися в Держбюро розслідувань із заявою проти керівництва Служби безпеки України."/>
  </head>
  <body>
    <article>
      <h1>Звернулися у ДБР. Партія Медведчука звинуватила СБУ в «незаконному втручанні» у життя нардепів</h1>
      <h2>Нардепи з фракції Опозиційна платформа — За життя звернулися в Держбюро розслідувань із заявою проти керівництва Служби безпеки України.</h2>
      <address>
        <time datetime="2019-11-12T18:42:00+00:00">12 Nov 2019, 18:42</time>
      </address>
      <p>Про це повідомляє пресслужба партії.</p>
      <p>Депутати вимагають притягнути керівництво СБУ до кримінальної відповідальності за нібито незаконне втручання в діяльність народних депутатів.</p>
      <p>У партії заявили, що в понеділок, 11 листопада ЗМІ з посиланням на власні джерела повідомили про план керівництва СБУ щодо стеження за народними депутатами від ОПЗЖ.</p>
      <p>У тексті депутатського звернення-заяви зазначено, що Департаменту захисту національної державності нібито поставлено завдання встановити зв’язки, спосіб життя, місце проживання, офіційні і неофіційні контакти, місця найчастішого відвідування, документування зустрічей членів фракції.</p>
      <p>На думку нардепів, представники СБУ здійснювали протиправні дії, передбачені ст. 182 (порушення недоторканності приватного життя), 344 (втручання в діяльність державного діяча), 356 (самоправство), 365 (перевищення влади), 170 (перешкоджання законній діяльності політичної партії) і ч. 1 ст. 371 (завідомо незаконне затримання) Кримінального кодексу України.</p>
    </article>
  </body>
</html>