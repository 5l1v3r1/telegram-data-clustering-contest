<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/a-fuoco-i-contatori-soccorsi-in-una-palazzina-anziana-portata-in-ospedale/1324164/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T18:21:56+00:00"/>
    <meta property="og:title" content="A fuoco i contatori, soccorsi in una palazzina: anziana portata in ospedale"/>
    <meta property="og:description" content="TOLENTINO - Il quadro si trova all'esterno di un edificio in via Isonzo. Non ci sono feriti, una donna ha respirato del fumo ed è stata portata in pronto soccorso. Le cause del rogo legate ad un corto circuito"/>
  </head>
  <body>
    <article>
      <h1>A fuoco i contatori, soccorsi in una palazzina: anziana portata in ospedale</h1>
      <h2>TOLENTINO - Il quadro si trova all'esterno di un edificio in via Isonzo. Non ci sono feriti, una donna ha respirato del fumo ed è stata portata in pronto soccorso. Le cause del rogo legate ad un corto circuito</h2>
      <address><time datetime="2019-11-12T18:21:56+00:00">12 Nov 2019, 18:21</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Fa-fuoco-i-contatori-soccorsi-in-una-palazzina-anziana-portata-in-ospedale%2F1324164%2F">Condividi13</a><a href="https://twitter.com/intent/tweet?text=A+fuoco+i+contatori%2C++soccorsi+in+una+palazzina%3A++anziana+portata+in+ospedale&amp;url=https%3A%2F%2Fwww.cronachemaceratesi.it%2F2019%2F11%2F12%2Fa-fuoco-i-contatori-soccorsi-in-una-palazzina-anziana-portata-in-ospedale%2F1324164%2F">Tweet</a>Email13 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/04/vigili-del-fuoco-archivio-arkiv-650x488.jpg"/>
      </figure>
      <p> </p>
      <p>
        <b>Incendio in una palazzina a Tolentino, a prendere fuoco dei contatori. Un’anziana soccorsa e portata all’ospedale di Macerata perché aveva respirato il fumo proveniente dall’incendio. La donna, 87enne, sta bene. L’incendio si è sviluppato intorno alle 18 in via Isonzo. A bruciare, per via di un corto circuito, alcuni contatori che si trovano all’esterno della palazzina (rimasta al buio a causa del rogo). I pompieri hanno subito spento le fiamme mentre i condomini sono usciti dalla struttura, in via precauzionale. Solo una donna di 87 anni è rimasta nella sua casa perché non può camminare. L’anziana è stata soccorsa dai carabinieri di Tolentino e Caldarola che sono intervenuti all’interno della palazzina, dai vigili del fuoco di Tolentino e da personale sanitario. La donna, sempre rimasta cosciente, ha respirato il fumo dell’incendio ed è stata portata in ospedale. Le sue condizioni sono buone. Una volta concluso il ripristino della corrente elettrica i residenti sono tornati nelle loro case.</b>
      </p>
      <p>
        <i> (Servizio aggiornato alle 20,08)</i>
      </p>
    </article>
  </body>
</html>