<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425629/m-gkoysiopoylos-den-epithymw-th-thesh-toy-antiproedroy-ths-koinothtas-fanwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T18:30:01+00:00"/>
    <meta property="og:title" content="Μ. Γκουσιόπουλος: Δεν επιθυμώ τη θέση του αντιπροέδρου της Κοινότητας Φανών"/>
    <meta property="og:description" content="Δεν θα αναλάβει καθήκοντα αντιπροέδρου της Κοινότητας Φανών ο κ. Μανώλης Γκουσιόπουλος:"/>
  </head>
  <body>
    <article>
      <h1>Μ. Γκουσιόπουλος: Δεν επιθυμώ τη θέση του αντιπροέδρου της Κοινότητας Φανών</h1>
      <address>
        <time datetime="2019-11-12T18:30:01+00:00">12 Nov 2019, 18:30</time>
      </address>
      <p>
        <b>Δεν θα αναλάβει καθήκοντα αντιπροέδρου της Κοινότητας Φανών ο κ. Μανώλης Γκουσιόπουλος:</b>
      </p>
      <p>Σύμφωνα με δημόσια ανάρτηση στα μέσα κοινωνικής δικτύωσης του εκλεγμένου συμβούλου Μανώλη Γκουσιόπουλου, ο ίδιος δέχθηκε απειλές από άλλο μέλος του συμβουλίου ότι θα ασκηθούν εναντίον του μηνύσεις διότι του ανατέθηκε το πόστο του αντιπροέδρου!</p>
      <p>Ο κ. Γκουσιόπουλος ξεκαθαρίζει λοιπόν με νέα τοποθέτησή του τι ισχύει από τη δική του πλευρά επί του θέματος, ενώ τονίζει ότι δεν επιθυμεί τη θέση του αντιπροέδρου στην Κοινότητα Φανών.</p>
      <p>Αναλυτικότερα, αναφέρει τα εξής:<br/>«Ήρθε η ώρα θα πω μερικά πράγματα. Ανέφερα από την αρχή της εκλογής μου στην τοπική Κοινότητα Φανών, ότι θα είμαι υπέρ και θετικός σε ό,τι αφορά το καλό του χωριού, το έχω πει έξω, το έχω πει στα συμβούλια, με δημοτικούς και περιφερειακούς συμβούλους. Δεν πρέπει να τσακωνόμαστε για τα πάντα. Ο πρόεδρος του τοπικού συμβουλίου Φανών αποφάσισε εκείνος να με ορίσει αντιπρόεδρο.</p>
      <p>Προσωπικά και δημόσια και για άλλη μια φορά αναφέρω ότι ΔΕΝ επιθυμώ αυτή την αρμοδιότητα / θέση αλλά θα συνεχίσω να είμαι υπέρ όποιας σωστής κίνησης και πρότασης των υπόλοιπων 4 μελών.</p>
      <p>Επίσης, μην προτρέξουν ορισμένοι να κατακρίνουν χωρίς να γνωρίζουν πλήρως τα λεγόμενα.<br/>Θα πρέπει επίσης να αναφέρω ότι τοπικά συμβούλια πραγματοποιούνται με φωνές, φασαρίες και ακόμη κι όταν ήρθε η ώρα της απόφασής μου, δέχθηκα ακόμη και απειλή ότι θα είμαι υπόλογος. Αυτό δεν άργησε ιδιαίτερα και έλαβα στο κινητό μου μήνυμα ότι κινείται ποινική και αστική δίωξή μου από τοπικό σύμβουλο.</p>
      <p>Τα θέματα του τόπου μας δεν θα λυθούν με φασαρίες, απλώς διογκώνεται η κατάσταση και με απλά λόγια, άκρη δεν βγάζουμε. Ούτε φιλαράκια, ούτε τσιράκι κανενός έγινα, όπως λέτε ορισμένοι».</p>
    </article>
  </body>
</html>