<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-radi-priynyali-zakonoproekt-pro-vdoskonalennya-prikordonnoyi-sluzhbi-329412_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T18:09:00+00:00"/>
    <meta property="og:title" content="У Раді прийняли законопроект про вдосконалення прикордонної служби"/>
    <meta property="og:description" content="За закон проголосували 318 народних депутатів."/>
  </head>
  <body>
    <article>
      <h1>У Раді прийняли законопроект про вдосконалення прикордонної служби</h1>
      <h2>За закон проголосували 318 народних депутатів.</h2>
      <address>
        <time datetime="2019-11-12T18:09:00+00:00">12 Nov 2019, 18:09</time>
      </address>
      <p><b><a href="https://dt.ua/ECONOMICS/deputati-shvalili-zakonoproekt-schodo-legalizaciyi-vidobutku-burshtinu-329385_.html">Верховна Рада України</a></b> ухвалила проект закону № 2161 про внесення змін до Закону України "Про оперативно-розшукову діяльність" з метою вдосконалення діяльності Державної прикордонної служби України, повідомляє <a href="https://iportal.rada.gov.ua/news/Novyny/184309.html">пресслужба</a> парламенту.</p>
      <p>Закон підтримали 318 народних депутатів.</p>
      <p>Законопроектом передбачені зміни в абзаці шостому частини першої статті 5 Закону України "Про оперативно-розшукову діяльність". Згідно зі змінами удосконалюється діяльність Державної прикордонної служби України в частині здійснення оперативно-розшукової діяльності підрозділами забезпечення власної безпеки, забезпечення внутрішньої безпеки, оперативного документування, оперативно-розшуковими тощо.</p>
      <p>Зазначається, що при підготовці законопроекту до другого читання до комітету надійшло 5 поправок, 4 з яких були частково або повністю враховані, а 1 - відхилено.</p>
      <p>Раніше був опублікований <a href="https://dt.ua/ECONOMICS/u-proekti-derzhbyudzhetu-2020-peredbacheno-pidvischennya-zarplat-u-sferi-bezpeki-ta-oboroni-do-15-328543_.html"><b>проект держбюджету-2020</b></a>, який передбачає підвищення зарплат у сфері безпеки та оборони до 15%. Це означає, що на сферу безпеки і оборони виділять 245,8 млрд грн.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>