<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953157"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T18:24:00+00:00"/>
    <meta property="og:title" content="అప్పుడు దేశాన్ని.. ఇప్పుడు మహారాష్ట్రను.."/>
    <meta property="og:description" content="ADVT"/>
  </head>
  <body>
    <article>
      <h1>అప్పుడు దేశాన్ని.. ఇప్పుడు మహారాష్ట్రను..</h1>
      <address>
        <time datetime="2019-11-12T18:24:00+00:00">12 Nov 2019, 18:24</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> లోక్‌సభ ఎన్నికల్లో బీజేపీ అఖండ విజయం సాధించడానికి కాంగ్రెస్ పార్టీనే కారణమని ఆమ్ ఆద్మీ పార్టీ నేత ప్రీతి శర్మా మీనన్ ఆరోపించారు. లోక్‌సభ ఎన్నికల్లో దేశాన్ని బీజేపీకి అప్పగించిన కాంగ్రెస్ ఇప్పుడు మహారాష్ట్రను కూడా ఆ పార్టీ చేతుల్లోనే పెట్టేందుకు ప్రయత్నిస్తుందోని విమర్శించారు. మహారాష్ట్రలో ప్రభుత్వం ఏర్పాటు చేయడానికి ముందుకొచ్చిన శివసేనకు కాంగ్రెస్ మద్దతివ్వకపోవడాన్ని ఆమె ప్రస్తావిస్తూ.. ‘మహారాష్ట్రను బీజేపీ చేతుల్లో పెట్టేందుకు కాంగ్రెస్ ప్రయత్నిస్తోంది.</p>
      <p>  సార్వత్రిక ఎన్నికల్లో ప్రాంతీయ పార్టీలతో జతకట్టేందుకు కాంగ్రెస్ నిరాకరించి బీజేపీ గెలుపునకు బాటలు పరిచింది. ఇప్పుడు మహారాష్ట్ర విషయంలో కూడా అదే విధంగా వ్యవహరించింది. ఇది కాంగ్రెస్‌కు పోయే కాలం. కాంగ్రెస్ ఎమ్మెల్యేలందరూ ఎన్సీపీ నేత శరద్ పవార్‌తో కలిసి నడవాలంటూ’ ఘాటు విమర్శలు చేశారు.  ఇదిలా ఉంటే.. ప్రభుత్వాన్ని ఏర్పాటు చేసేందుకు శివసేనకు గవర్నర్ ఇచ్చిన గడువు ముగిసింది. దీంతో ప్రభుత్వాన్ని ఏర్పాటు చేసే అవకాశాన్ని గవర్నర్ ఎన్సీపీకి ఇచ్చారు. ప్రభుత్వ ఏర్పాటుకు కాంగ్రెస్‌తో ఎన్సీపీ చర్చలు జరుపుతున్న సమయంలో రాష్ట్రపతి పాలనకు గవర్నర్ సిఫార్సు చేశారు.</p>
    </article>
  </body>
</html>