<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/zustrich-zelenskogo-i-putina-v-kazahstani-malojmovirna-prystajko/"/>
    <meta property="og:site_name" content="Рубрика"/>
    <meta property="article:published_time" content="2019-11-12T18:32:36+00:00"/>
    <meta property="og:title" content="Зустріч Зеленського і Путіна в Казахстані малоймовірна, - Пристайко"/>
    <meta property="og:description" content="Нурсултан Назарбаєв пропонував допомогу Володимиру Зеленському в організації перемовин з Володимиром Путіним, але це була неконкретна пропозиція Про це повідомив міністр закордонних справ України Вадим Пристайко, передає BBC. Як повідомив Пристайко, він був присутній під час зустрічі між Зеленським і Назарбаєвим в Японії, коли обговорювалося це питання. “Президент (Зеленський – ред.) сказав те, що він говорив […]"/>
  </head>
  <body>
    <article>
      <h1>Зустріч Зеленського і Путіна в Казахстані малоймовірна, - Пристайко</h1>
      <address><time datetime="2019-11-12T18:32:36+00:00">12 Nov 2019, 18:32</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/2019-08-29T160950Z_117298769_RC11ED4976C0_RTRMADP_3_UKRAINE-PRESIDENT-MINISTERS-620x420.jpg"/>
      </figure>
      <p>Фото Reuters<br/><b><b>Нурсултан Назарбаєв пропонував допомогу Володимиру Зеленському в організації перемовин з Володимиром Путіним, але це була неконкретна пропозиція</b></b></p>
      <p>Про це повідомив міністр закордонних справ України Вадим Пристайко, передає <a href="https://www.bbc.com/ukrainian/news-50393777">BBC</a>.</p>
      <p>Як повідомив Пристайко, він був присутній під час зустрічі між Зеленським і Назарбаєвим в Японії, коли обговорювалося це питання.</p>
      <p>“Президент (Зеленський – ред.) сказав те, що він говорив і Меркель, і Макрону, що “безумовно, мені треба зустрічатися з Путіним, тому що ми не можемо без зустрічі зрушити процес з місця”. Про те, що давайте ми замість чогось зробимо цю зустріч – такої розмови не було”, – сказав міністр.</p>
      <p>Пристайко зазначив, що проведення переговорів у Казахстані є більш складним процесом.</p>
      <p>“Ніхто нікого не хоче ображати, але ми задоволені тим, що ми маємо – переговорну позицію в Мінську. Вона зручна для всіх. Я не думаю, що зустріч може бути в Астані. Швидше всього або в Берліні, або в Парижі”, – сказав він.</p>
      <p>Також міністр підтвердив, що зустріч між Зеленським і Путіним поза нормандського формату можлива, але для цього необхідна згода російської сторони.</p>
      <p>“Тоді ми будемо приймати рішення. Але ми залишаємося в нормандському форматі. Ми не просто поважаємо те, що було зроблено, але й, давайте не забувати, Франція і Німеччина є тими силами, які дозволяють нам вести переговори з трошки іншій позиції, ніж, коли ми говоримо тет-а-тет”, – підсумував Пристайко.</p>
      <p>Нагадаємо, <a href="https://rubryka.com/2019/11/12/nazarbayev-proponuye-putinu-i-zelenskomu-zustritysya-v-kazahstani/">Назарбаєв запропонував президентам України і Росії провести зустріч тет-а-тет в Казахстані. </a></p>
      <p>Росія <a href="https://rubryka.com/2019/11/12/rosiya-vidpovila-na-propozytsiyu-nazarbayeva/">відповіла на пропозицію Назарбаєва.</a></p>
    </article>
  </body>
</html>