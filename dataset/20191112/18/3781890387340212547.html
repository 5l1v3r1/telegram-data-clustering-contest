<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741352"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T18:19:00+00:00"/>
    <meta property="og:title" content="&quot;วิเอรา&quot;ออกโรงกางปีกป้อง&quot;ชากา&quot;"/>
    <meta property="og:description" content="'ปาทริค วิเอรา' ตำนานแข้งปืนใหญ่ กางปีกป้อง 'กรานิต ชากา' ห้องเครื่อง อาร์เซนอล ชี้ควรได้รับการให้เกียรติมากกว่านี้"/>
  </head>
  <body>
    <article>
      <h1>"วิเอรา"ออกโรงกางปีกป้อง"ชากา"</h1>
      <address>
        <time datetime="2019-11-12T18:19:00+00:00">12 Nov 2019, 18:19</time>
      </address>
      <p>
        <b>"ปาทริค วิเอรา" ตำนานแข้งปืนใหญ่ กางปีกป้อง "กรานิต ชากา" ห้องเครื่อง อาร์เซนอล ชี้ควรได้รับการให้เกียรติมากกว่านี้</b>
      </p>
      <p>ปาทริค วิเอรา ตำนานห้องเครื่อง อาร์เซนอล ทีมแกร่งแห่งศึกพรีเมียร์ลีก เมืองผู้ดี ออกมาปกป้อง กรานิต ชากา มิดฟิลด์ทีมชาติสวิตเซอร์แลนด์ สมควรได้รับการให้เกียรติมากกว่านี้ หลังฝากผลงานเอาไว้กับ "ปืนใหญ่" มิใช่น้อยนับตั้งแต่ย้ายมาจาก โบรุสเซีย มึนเชนกลัดบัค เมื่อปี 2016<br/><br/>ชากา ถูกริบปลอกแขนกัปตันทีม และไม่ได้ลงเล่นให้ อาร์เซนอล อีกเลยนับตั้งแต่มีเรื่องกระทบกระทั่งกับแฟนบอลในเกมพบ คริสตัล พาเลซ แถม อูไน เอเมรี ผู้จัดการทีม เดอะ กันเนอร์ส ยังยอมรับด้วยว่า ดาวเตะชาวสวิส อาจจะไม่ได้กลับมาลงเล่นให้กับทีมอีกแล้ว<br/><br/>อย่างไรก็ตาม วิเอรา ที่นั่งแท่นเป็นกุนซือของนีซอยู่ในปัจจุบันนั้น เข้าใจในสิ่งที่ ชากา แสดงออกมา และมองว่าเจ้าตัวควรได้รับการให้เกียรติมากกว่าที่เป็นอยู่ โดยระบุว่า "ผมเสียใจแทนเขาเพราะเขาคือกัปตันทีม และกำลังเผชิญกับช่วงเวลาที่หนักมาก ๆ ที่ อาร์เซนอล"<br/><br/>"ผมคิดว่าเราต้องเตือนตัวเองกันด้วยว่า เขาทำอะไรให้ทีมไม่น้อยนับตั้งแต่ย้ายมาอยู่ที่อาร์เซนอล และสมควรได้รับการให้เกียรติมากกว่านี้ เมื่อคุณเป็นนักเตะ และเล่นไม่ได้อย่างที่อยากเล่น คุณย่อมหัวเสียอยู่แล้ว และบางครั้งคุณก็พูด หรือ ทำบางอย่างที่คุณต้องเสียใจออกมา" วิเอรา ทิ้งท้าย.  <br/><br/><b>ภาพ gettyimages</b></p>
    </article>
  </body>
</html>