<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/u-marshincyah-pochinayut-buduvati-ambulatoriyu-380204"/>
    <meta property="og:site_name" content="Погляд"/>
    <meta property="article:published_time" content="2019-11-12T18:29:00+00:00"/>
    <meta property="og:title" content="У Маршинцях починають будувати амбулаторію"/>
    <meta property="og:description" content="За рішенням Новоселицької міської ради щодо співфінансування будівництва АЗПСМ у с. Маршинці розпочато будівництво нової амбулаторії"/>
  </head>
  <body>
    <article>
      <h1>У Маршинцях починають будувати амбулаторію</h1>
      <h2>Амбулаторія також отримає необхідне обладнання і транспорт</h2>
      <address>
        <time datetime="2019-11-12T18:29:00+00:00">12 Nov 2019, 18:29</time>
      </address>
      <p>За рішенням Новоселицької міської ради щодо співфінансування будівництва АЗПСМ у с. Маршинці розпочато будівництво нової амбулаторії. Про це пише Район.Інфо.</p>
      <p>Нову амбулаторію збудують відповідно до закону щодо розвитку первинної допомоги у сільській місцевості, - повідомляє сайт громади.</p>
      <p>Маршинецька амбулаторія - єдина в Новоселицькій ОТГ, яка жодним чином не відповідає сучасним вимогам, розміщена в приміщенні, яке неможливо реконструювати. Тому, враховуючи план соціально-економічного розвитку села на 2019 рік, велику кількість населення, наявність трьох сімейних лікарів, які мають достатню кількість підписаних договорів із пацієнтами, але не мають належних умов, було прийнято рішення про будівництво нової амбулаторії.</p>
      <p>Крім власне приміщення, згідно програми, амбулаторія отримає необхідне медично-діагностичне обладнання та автотранспорт.</p>
      <p>На таку амбулаторію передбачено близько 6,5 млн. грн. державної субвенції за умови співфінансування 10% з місцевого бюджету та виконання необхідних попередніх робіт.</p>
      <related>
        <h4>Схожі записи</h4>
        <a href="https://pogliad.ua/news/bukovina/u-marshincyah-na-bukovini-zbuduyut-novu-suchasnu-ambulatoriyu-366991"/>
        <a href="https://pogliad.ua/news/bukovina/na-bukovini-rozpochato-budivnictvo-suchasnih-ambulatoriy-364910"/>
        <a href="https://pogliad.ua/news/bukovina/mosta-u-marshincyah-ne-bude-ukravtodor-pererozpodiliv-koshti-na-inshi-obekti-376257"/>
        <a href="https://pogliad.ua/news/chernivtsi/na-bukovini-zavershili-6-novih-suchasnih-ambulatoriy-375643"/>
      </related>
    </article>
  </body>
</html>