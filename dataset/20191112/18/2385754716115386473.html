<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/597029/milise-stin-kamera-o-souper-tyxeros-omonoiatis-video"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T18:38:00+00:00"/>
    <meta property="og:title" content="Μίλησε στην κάμερα ο σούπερ τυχερός Ομονοιάτης (video)"/>
    <meta property="og:description" content="Δηλώσεις στην κάμερα της επίσημης Ομόνοιας έκανε ο νικητής του αυτοκινήτου που κλήρωσαν οι «πράσινοι».   Αναλυτικά το θέμα και οι δηλώσεις του..."/>
  </head>
  <body>
    <article>
      <h1>Μίλησε στην κάμερα ο σούπερ τυχερός Ομονοιάτης (video)</h1>
      <address><time datetime="2019-11-12T18:38:00+00:00">12 Nov 2019, 18:38</time> by <a rel="author">Sigmalive/sports</a></address>
      <p>Δηλώσεις στην κάμερα της επίσημης Ομόνοιας έκανε ο νικητής του αυτοκινήτου που κλήρωσαν οι «πράσινοι».<br/> <br/>Αναλυτικά το θέμα και οι δηλώσεις του τυχερού από την επίσημη Ομόνοια:<br/> <br/>Ονειρικό το σενάριο που «γράφτηκε» για τον Κυριάκο Νικολάου στις 21 Σεπτεμβρίου 2019. Ο ίδιος πήρε θέση, όπως συνηθίζει άλλωστε, στη Δυτική κερκίδα του ΓΣΠ για το παιχνίδι της ομάδας μας απέναντι στον Απόλλωνα και λίγες ώρες αργότερα έφυγε από το γήπεδο με δύο υπέροχα δώρα!<br/> <br/>Το πρώτο ήταν η νίκη της ΟΜΟΝΟΙΑΣ απέναντι στον Απόλλωνα με 1-0, με σκόρερ μάλιστα τον Τιάγκο, τον αγαπημένο παίκτη του Κυριάκου!<br/> <br/>Το δεύτερο δώρο, που αποτέλεσε και τη μεγάλη έκπληξη της βραδιάς, ήταν που κέρδισε το ολοκαίνουργιο αυτοκίνητο DACIA DUSTER 4X4, προσφορά του συνεργάτη της ομάδας μας Ομίλου Πηλακούτα. Ο Κυριάκος ήταν ο μεγάλος νικητής στην κλήρωση που πραγματοποιήθηκε πριν την έναρξη του αγώνα και στην οποία συμμετείχαν όλοι οι κάτοχοι Εισιτηρίου Διαρκείας, αλλά και οι φίλοι που είχαν αποκτήσει το Platinum 2+1 χρόνια Εισιτήριο Διαρκείας!<br/> <br/>Ο μεγάλος νικητής, ο οποίος είναι κάτοχος Εισιτηρίου Διαρκείας για 15 χρόνια, εξιστορεί στο OFC TV όλα όσα έζησε εκείνη τη μέρα, την υπόσχεση (που δεν κράτησε) στη σύζυγο του και τις πρώτες του εντυπώσεις από το νέο του αυτοκίνητο.<br/> <br/>Επίσης, δεν θα μπορούσε να μην αναφερθεί στη μεγάλη του αγάπη, την ΟΜΟΝΟΙΑ. Η άποψη του για τη φετινή προσπάθεια της ομάδας μας, το παιχνίδι που του έχει μείνει αξέχαστο, εξηγεί πόσο σημαντικό είναι για τον κάθε ΟΜΟΝΟΙΑΤΗ να προμηθεύεται Εισιτήριο Διαρκείας και τονίζει πόσο ψηλά έχει την ΟΜΟΝΟΙΑ στη ζωή του!<br/> <br/>Απολαύστε τη συζήτηση με τον Κυριάκο Νικολάου στο βίντεο που ακολουθεί:<br/> </p>
      <figure>
        <iframe src="https://www.youtube.com/embed/oZvs5yx4aLs" width="846" height="408" data-service="Youtube" scrolling="no"/>
      </figure>
      <p> </p>
    </article>
  </body>
</html>