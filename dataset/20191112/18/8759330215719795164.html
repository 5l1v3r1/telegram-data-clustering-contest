<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903523/venanzi-spreekt-duidelijke-taal-over-beneliga-ik-speel-liever-tegen-marseille-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T18:27:00+00:00"/>
    <meta property="og:title" content="Venanzi over BeNeLiga: “Speel liever tegen Marseille dan Feyenoord of Nic NAC&quot;"/>
    <meta property="og:description" content="De BeNeLiga blijft voer voor discussie. Nu laat ook Standard-voorzitter Bruno Venanzi zich uit over een mogelijke nieuwe competitie."/>
  </head>
  <body>
    <article>
      <h1>Venanzi over BeNeLiga: “Speel liever tegen Marseille dan Feyenoord of Nic NAC"</h1>
      <address>
        <time datetime="2019-11-12T18:27:00+00:00">12 Nov 2019, 18:27</time>
      </address>
      <p>
        <b>De BeNeLiga blijft voer voor discussie. Nu laat ook Standard-voorzitter Bruno Venanzi zich uit over een mogelijke nieuwe competitie.</b>
      </p>
      <p>"Het is een interessant project, maar het is nu nog te vroeg om te zeggen dat het over een paar jaar al het geval zal zijn", wordt Standard-preses Venanzi geciteerd door <a href="https://sporza.be/nl/2019/11/12/venanzi-over-bene-liga-tv-contract/"><i>Sporza</i></a>. "Wat mijn persoonlijke mening is? Ik zou liever tegen Marseille spelen dan tegen Feyenoord of Nic NAC", lacht de voorzitter.</p>
      <p>Verhaeghe liet in een gesprek met Le Monde weten dat een BeNeLiga misschien snel gevormd zou kunnen worden. "Wat ik van die uitspraak van Verhaeghe dacht? We kennen de stijl van Bart, hé. Hij is een bulldozer. Als hij een project heeft, dan wil hij vooruit. Dat is zijn manier. Maar het stelt ons dan wel in staat om vrij snel te beslissen, dat er geen jaren over gaan voor we tot een beslissing komen."</p>
      <p>"Ik begrijp wel dat de kleinere clubs ongerust zijn over de veranderingen. Of het dan wel een goeie zaak is voor het Belgische voetbal? Daar moet je de cijfers voor bekijken. Hoeveel Europese tickets krijgen we? Als het financieel en sportief een vooruitgang betekent, dan is het interessant”, aldus Venanzi.</p>
      <aside>Lees meer<br/><a href="https://www.voetbalprimeur.be/nieuws/903492/-beneliga-bijzonder-goed-idee-maar-doet-me-wel-wat-denken-aan-de-brexit-.html?itm_source=www.voetbalprimeur.be&amp;itm_medium=highlighted-content">BeNeLiga 'voorlopig een droomidee': 'Doet me wat denken aan de Brexit'</a></aside>
    </article>
  </body>
</html>