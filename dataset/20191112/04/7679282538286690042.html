<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-sanatan-dharm-ke-pramukh-santon-ki-dharm-sansad-hogi-12-january-se-haridwar-mein-shuru-2844826.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T04:02:20+00:00"/>
    <meta property="og:title" content="सनातन धर्म के प्रमुख संतों की धर्म संसद होगी 12 जनवरी से हरिद्वार में शुरू"/>
    <meta property="og:description" content="हिन्दुओं की घटती जनसंख्या और समाज में प्रचलित जातिवाद की समस्या का हल निकालने के लिए सनातन धर्म के सभी प्रमुख संतों और संगठनों की ओर से हरिद्वार में 12 जनवरी से दो दिवसीय धर्म संसद का आयोजन किया..."/>
  </head>
  <body>
    <article>
      <h1>सनातन धर्म के प्रमुख संतों की धर्म संसद होगी 12 जनवरी से हरिद्वार में शुरू</h1>
      <address><time datetime="2019-11-12T04:02:20+00:00">12 Nov 2019, 04:02</time> by <a rel="author">संवाददाता,देहरादून</a></address>
      <p>हिन्दुओं की घटती जनसंख्या और समाज में प्रचलित जातिवाद की समस्या का हल निकालने के लिए सनातन धर्म के सभी प्रमुख संतों और संगठनों की ओर से हरिद्वार में 12 जनवरी से दो दिवसीय धर्म संसद का आयोजन किया जाएगा। इसमें बच्चों में संस्कारों कमी आदि विषयों पर भी विस्तार से चर्चा की जाएगी।</p>
      <p>सोमवार को प्रेस क्लब में पत्रकारों से बातचीत में अखिल भारतीय संत परिषद के राष्ट्रीय संयोजक यति नरसिंहानंद  सरस्वती ने बताया कि 12 और 13 जनवरी को अद्भुत मंदिर हरिद्वार में भूमा पीठाधीश्वर स्वामी अच्युतानंद तीर्थ महाराज के सानिध्य में धर्म संसद आयोजित होगी।</p>
      <p>साथ ही कार्यक्रम के सफल संचालन की कामना को लेकर नौ दिवसीय बगलामुखी महायज्ञ का आयोजन भी किया जाएगा। धर्म संसद में समाज में प्रचलित समस्याओं के साथ ही हिन्दुओं की घटती जनसंख्या पर विस्तार से चर्चा के बाद आगे की रणनीति तैयार की जाएगी। </p>
    </article>
  </body>
</html>