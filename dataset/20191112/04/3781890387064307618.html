<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741238"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T04:45:00+00:00"/>
    <meta property="og:title" content="ปมฟ้องที่ดินยิงในศาล2ศพ พล.ต.ต.มือปืนถูกตร.ยิงเจ็บ"/>
    <meta property="og:description" content="เผยปมฟ้องร้องเรื่องที่ดินนาน 10 ปี 'อดีตจเรตำรวจ' ชักปืนยิงฝ่ายฝ่ายโจทก์ดับ 2 ศพ เจ็บอีก 2 ส่วนมือปืนก็โดนตำรวจศาลยิงเจ็บเช่นกัน"/>
  </head>
  <body>
    <article>
      <h1>ปมฟ้องที่ดินยิงในศาล2ศพ พล.ต.ต.มือปืนถูกตร.ยิงเจ็บ</h1>
      <address>
        <time datetime="2019-11-12T04:45:00+00:00">12 Nov 2019, 04:45</time>
      </address>
      <p>
        <b>เผยปมฟ้องร้องเรื่องที่ดินนาน 10 ปี "อดีตจเรตำรวจ" ชักปืนยิงฝ่ายฝ่ายโจทก์ดับ 2 ศพ เจ็บอีก 2 ส่วนมือปืนก็โดนตำรวจศาลยิงเจ็บเช่นกัน</b>
      </p>
      <p>เมื่อวันที่ 12 พ.ย. ผู้สื่อข่าวรายงานเหตุไล่ยิงกันหน้าบัลลังก์ศาลจังหวัดจันทบุรีจนมีผู้เสียชีวิต 2 ราย และบาดเจ็บอีกหลายราย โดย พล.ต.ต.จรัล จิตเจือจุน รอง ผบช.ภ.2 เปิดเผยรายละเอียดว่า เกิดเหตุใช้อาวุธปืนยิงที่บัลลังก์พิพากษา 2 ศาลจังหวัดจันทบุรี  โดยมีผู้บาดเจ็บ 3 ราย เสียชีวิต 2 ราย ถูกนำตัวส่งโรงพยาบาลพระปกเกล้า และโรงพยาบาลกรุงเทพจันทบุรี ตนและพล.ต.ต.เสถียร บุญค้ำ ผบก.ภ.จว.จันทบุรี พร้อมกำลังตำรวจวิทยาการ กองพิสูจน์หลักฐาน ได้ร่วมเข้าตรวจสอบ สอบสวนทราบว่า ผู้ที่ลงมือก่อเกตุคือ พล.ต.ต.ธานินทร์ จันทราทิพย์ อดีตรองจเรตำรวจ อายุ 67 ปี  ส่วนคู่กรณีที่ถูกยิงมี 4 คน คือ 1.นายบัญชา ปรมีคณาภรณ์ เป็นโจทย์  2.นางสุภาพร ปรมีคณาภรณ์ ภรรยานายบัญชาฯ  3.นายวิจัย สุขรมย์ ทนาย และ4.นายวิชัย อุดมธนภัทร ทนาย<br/><br/>ส่วนสาเหตุชวนการก่อเหตุ  สืบเนื่องจากคดีแพ่งฟ้องแพ่งที่ดินกันมานานกว่า 10 ปี ครั้งนี้แตกสาขาเป็นคดีอาญาข้อหาฟ้องเท็จ จากการตรวจสอบของกองพิสูจน์หลักฐาน ตรวจสอบอาวุธที่ พล.ต.ต.ธานินทร์ ใช้ในการก่อเหตุครั้งนี้ เป็นอาวุธปืนพกสั้น ปืนกล็อก 22.40 ต่อมา พล.ต.ธานินทร์ ถูกตำรวจศาลยิงบาดเจ็บภาย หลังจากก่อเหตุใช้อาวุธยิงผู้อื่นในศาล ก่อนถูกนำตัวส่ง รพ.ปกเกล้าฯ ล่าสุดอาการยังสาหัสต้องอยู่ในความดูแลของแพทย์อย่างใกล้ชิด<br/> <br/>ส่วนผู้เสียชีวิตมี 2 รายคือ นางสุภาพร ปรมีคณาภรณ์ ภรรยานายบัญชา และนายวิจัย สุขรมย์  ทนายฝ่ายโจทย์ อย่างไรก็ตามขณะนี้อยู่ในระหว่างรวบรวมและประเมินสถานการณ์ทั้งในเรื่องการที่ผู้ก่อเหตุพกพาอาวุธปืนผ่านจุดตรวจจับเข้าไปภายในศาลได้อย่างไร ซึ่งจะมีการแถลงความชัดเจนอีกครั้ง</p>
      <figure>
        <img src="https://www.dailynews.co.th/admin/upload/20191112/news_lTyqBejXei113957_533.jpg?v=20191112132?v=9708"/>
      </figure>
      <p><b>ข่าวที่เกี่ยวข้อง...<br/><a href="https://www.dailynews.co.th/crime/741226">ยิงหน้าบัลลังก์ศาลดับ2 ทนายดังอดีตสปช.เหยื่อกระสุน</a></b><br/>   </p>
    </article>
  </body>
</html>