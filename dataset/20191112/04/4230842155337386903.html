<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-okupanty-u-krymu-prodovzhyly-aresht-vismom-ukrayintsyam/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T04:34:15+00:00"/>
    <meta property="og:title" content="Окупанти у Криму продовжили арешт вісьмом українцям"/>
    <meta property="og:description" content="Судді в анексованому Криму відхилили усі клопотання адвокатів українців та продовжили їм арешт на три місяці."/>
  </head>
  <body>
    <article>
      <h1>Окупанти у Криму продовжили арешт вісьмом українцям</h1>
      <address>
        <time datetime="2019-11-12T04:34:15+00:00">12 Nov 2019, 04:34</time>
      </address>
      <p>Судді в анексованому Криму відхилили усі клопотання адвокатів українців та продовжили їм арешт на три місяці.</p>
      <p>Вісім фігурантів другої сімферопольської “справи Хізб ут-Тахрір” залишаться за ґратами до 15 лютого 2020 року.</p>
      <p>Рішення про продовження арешту українцям на три місяці ухвалив Київський районний суд Сімферополя, який після анексії виконує злочинні накази Росії.</p>
      <p>Під вартою залишаться: Рустем Шейхалієв, Тофік Абдулгазієв, Раїм Айвазов, Білял Адилов, Джеміль Гафаров, Фарход Базаров, Рустем Сейтхалілов і Шабан Умеров.</p>
      <p><b>Читайте:</b> <a href="https://fakty.com.ua/ua/ukraine/20191024-ukrayina-gotova-do-peregovoriv-u-bud-yakomu-formati-dlya-povernennya-krymu-mzs/">Україна готова до переговорів у будь-якому форматі для повернення Криму – МЗС</a></p>
      <p>Як додають захисники українців, суддя відхилив усі клопотання адвокатів, продемонструвавши “однобокий процес у сторону звинувачення”.</p>
      <figure>
        <iframe src="https://www.youtube.com/embed/wBCNV3TbIBQ" width="560" height="315" data-service="Youtube" scrolling="no"/>
      </figure>
      <p>Нагадаємо, президент Володимир Зеленський назвав чотири складових майбутньої державної стратегії безпечної <a href="https://fakty.com.ua/ua/ukraine/20191030-chotyry-skladovyh-zelenskyj-opysav-strategiyu-povernennya-krymu-i-donbasu/">реінтеграції Донбасу і Криму</a>.</p>
    </article>
  </body>
</html>