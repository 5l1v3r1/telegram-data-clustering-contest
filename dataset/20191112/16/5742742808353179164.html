<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/samsung-galaxy-a51-bude-mit-ctverici-fotoaparatu-ve-tvaru-l-a-android-10-39344"/>
    <meta property="og:site_name" content="mobilenet.cz"/>
    <meta property="article:published_time" content="2019-11-12T16:20:00+00:00"/>
    <meta property="og:title" content="Takto bude zřejmě vypadat Samsung Galaxy A51 s Infinity-O displejem"/>
    <meta property="og:description" content="Hlavní snímač by měl mít 48megapixelové rozlišení Na spodní hraně bude USB-C a 3,5mm jack 6,5palcový displej bude typu Super AMOLED s drobným výřezem"/>
  </head>
  <body>
    <article>
      <h1>Takto bude zřejmě vypadat Samsung Galaxy A51 s Infinity-O displejem</h1>
      <address><time datetime="2019-11-12T16:20:00+00:00">12 Nov 2019, 16:20</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Hlavní snímač by měl mít 48megapixelové rozlišení <br/>   •  Na spodní hraně bude USB-C a 3,5mm jack <br/>   •  6,5palcový displej bude typu Super AMOLED s drobným výřezem</b>
      </p>
      <h3>Aktualizováno 12. 11. 2019</h3>
      <p>Po nedávném úniku prvních informací o Samsungu Galaxy A51 jsme se dočkali i první představy o tom, jak má vypadat. <a href="https://pricebaba.com/blog/samsung-galaxy-a51-renders-images-punch-hole-display-quad-cameras-exclusive">@OnLeaks ve spolupráci s pricebaba.com</a> zveřejnil první rendery, které odhalují například Infinity-O displej, což znamená, že tentokrát půjde o zobrazovač bez výřezu, za to však s malým průstřelem pro čelní kamerku. Na zadní straně bude poměrně masivní modul pro hned čtyři fotoaparáty. Počet není překvapivý, neboť Samsung se plánuje mnohem více zaměřit na fotografické schopnosti v řadě Galaxy A.</p>
      <slideshow>
        <figure>
          <img src="https://cdn.24net.cz/1/obrazek/samsung-galaxy-a51-308593/377w"/>
        </figure>
        <figure>
          <img src="https://cdn.24net.cz/1/obrazek/samsung-galaxy-a51-308594/440w"/>
        </figure>
        <figure>
          <img src="https://cdn.24net.cz/1/obrazek/samsung-galaxy-a51-308595/502w"/>
        </figure>
        <figure>
          <img src="https://cdn.24net.cz/1/obrazek/samsung-galaxy-a51-308596/501w"/>
        </figure>
        <figcaption>Samsung Galaxy A51</figcaption>
      </slideshow>
      <h3>Původní informace ze 4. 11. 2019</h3>
      <p>V letošním roce se Samsungu povedlo si napravit reputaci ve střední třídě řadou Galaxy A. Za vůbec nejzdařilejší kousek lze považovat <a href="https://mobilenet.cz/katalog/samsung-galaxy-a50">Samsung Galaxy A50</a> a o jeho nástupci se nyní již <a href="https://www.91mobiles.com/hub/samsung-galaxy-a51-quad-camera-images-leak-exclusive/">začíná hovořit</a>. Unikly některé součástky, ze kterých lze vydedukovat například rozmístění fotoaparátů. Sestava čtyř snímačů na zadní straně bude tvarována do písmena L. Hlavní fotoaparát by měl mít 48 megapixelů, přičemž společnost mu bude dělat 12megapixelový teleobjektiv, 12megapixelový ultraširokoúhlý objektiv a 5megapixelový fotoaparát pro práci s hloubkou ostrosti.</p>
      <slideshow>
        <figure>
          <img src="https://cdn.24net.cz/1/obrazek/samsung-galaxy-a51-308285/267w"/>
        </figure>
        <figure>
          <img src="https://cdn.24net.cz/1/obrazek/samsung-galaxy-a51-308286/267w"/>
        </figure>
        <figure>
          <img src="https://cdn.24net.cz/1/obrazek/samsung-galaxy-a51-308287/267w"/>
        </figure>
        <figcaption>Samsung Galaxy A51</figcaption>
      </slideshow>
      <p>Skrze <a href="https://browser.geekbench.com/v5/cpu/432429">Geekbench</a> jsme se dále dozvěděli, že v útrobách telefonu bude Exynos 9611 s 4GB operační pamětí. V případě interního úložiště půjde o 128 GB. Není překvapením, že bude nasazen Android 10. Super AMOLED displej bude mít úhlopříčku 6,5 palce, Full HD+ rozlišení a nebude postrádat čtečku otisků prstů. V horní části má mít malý kapkovitý výřez pro čelní 32megapixelový fotoaparát. Telefon bude mít také velký slot pro dvě nano SIM karty a paměťovku. Poslední informace hovoří o USB-C a 3,5mm jacku.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-samsung-galaxy-a50-sikula-s-duhovym-telem-37603"/>
      </related>
      <p>Chystaný Samsung Galaxy A51 by se měl představit hned zkraje roku 2020. Start prodeje nebo cena prozatím samozřejmě není známa.</p>
      <related>
        <h4>Související články</h4>
        <a href="https://mobilenet.cz/clanky/velikani-jmenem-samsung-galaxy-s-ohlednuti-za-10-spickovymi-smartphony-37224"/>
        <a href="https://mobilenet.cz/clanky/samsung-umoznil-prenastavit-tlacitko-bixby-na-s9-s8-note9-a-note8-37297"/>
        <a href="https://mobilenet.cz/clanky/top-5-veci-ktere-dela-samsung-galaxy-note10-lepe-nez-galaxy-note9-38534"/>
        <a href="https://mobilenet.cz/clanky/serie-smartphonu-samsung-galaxy-s10-se-dockala-cervencove-aktualizace-38473"/>
        <a href="https://mobilenet.cz/clanky/samsung-uvedl-videoeditor-adobe-premiere-rush-optimalizovany-pro-modely-galaxy-37938"/>
        <a href="https://mobilenet.cz/clanky/samsung-nijak-zasadne-nezdrazuje-galaxy-s10e-je-levnejsi-nez-galaxy-s7-porovnani-startovnich-cen-37207"/>
      </related>
    </article>
  </body>
</html>