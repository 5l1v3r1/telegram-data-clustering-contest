<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinec-zozulya-viznaniy-naykraschim-gravcem-ispanskogo-albasete-u-zhovtni-329392_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T16:31:00+00:00"/>
    <meta property="og:title" content="Українець Зозуля визнаний найкращим гравцем іспанського &quot;Альбасете&quot; у жовтні"/>
    <meta property="og:description" content="Український нападник провів вдалий місяць."/>
  </head>
  <body>
    <article>
      <h1>Українець Зозуля визнаний найкращим гравцем іспанського "Альбасете" у жовтні</h1>
      <h2>Український нападник провів вдалий місяць.</h2>
      <address>
        <time datetime="2019-11-12T16:31:00+00:00">12 Nov 2019, 16:31</time>
      </address>
      <p>Український нападник іспанського "Альбасете" <b><a href="https://dt.ua/SPORT/gol-zozuli-prinis-albasete-peremogu-nad-liderom-ispanskoyi-segundi-327447_.html">Роман Зозуля</a></b> визнаний найкращим гравцем команди в жовтні, повідомляє офіційний сайт іспанців.</p>
      <p>За найкращого гравця команди в минулому місяці голосували вболівальники, саме вони визначили Зозулю кращим.</p>
      <p>Зазначимо, що минулого місяця українець двічі приніс "Альбасете" перемоги: в компенсований час він вирвав три очки у грі з "Кадісом" (1:0), а до цього Роман приніс перемогу команді в матчі проти "Фуенлабради" (1:0).</p>
      <p>Зозуля виступає за "Альбасете" з літа 2017 року. У минулому сезоні Зозуля забив 11 голів і зробив 2 передачі в 37 матчах за іспанський клуб. "Альбасете" не зміг вийти до Примери.</p>
      <p>Нападник міг покинути команду цього літа, але залишився в клубі, підписавши контракт до червня 2021 року.</p>
      <p>Зозуля провів у нинішньому сезоні 14 матчів і забив три голи, а також віддав один асист.</p>
      <p>Раніше повідомлялося про те, що <b><a href="https://dt.ua/SPORT/zozulya-vidznachivsya-golom-i-asistom-v-matchi-chempionatu-ispaniyi-324812_.html">Зозуля відзначився голом і асистом в матчі чемпіонату Іспанії</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>