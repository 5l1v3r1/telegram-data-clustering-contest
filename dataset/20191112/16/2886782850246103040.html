<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/12/ujabb-no-vadolja-szexualis-zaklatassal-roman-polanskit"/>
    <meta property="og:site_name" content="euronews"/>
    <meta property="article:published_time" content="2019-11-12T16:23:15+00:00"/>
    <meta property="og:title" content="Újabb nő vádolja szexuális zaklatással Roman Polanskit"/>
    <meta property="og:description" content="Néhány nappal Roman Polanski legújabb filmjének franciaországi bemutatója előtt nyilvánosságra került egy újabb szexuális vád."/>
  </head>
  <body>
    <article>
      <h1>Újabb nő vádolja szexuális zaklatással Roman Polanskit</h1>
      <address><time datetime="2019-11-12T16:23:15+00:00">12 Nov 2019, 16:23</time> by <a rel="author">Euronews </a></address>
      <p>Ismét feltűnt egy nő, aki több évtized elteltével nemi erőszakkal vádolja Roman Polanskit.</p>
      <p>Valentine Monnier korábbi modell azt állítja, hogy 1975 ben egy svájci síparadicsomban a francia-lengyel filmrendező bántalmazta majd megerőszakolta őt. A jelenleg fotósként dolgozó asszony akkor 19 éves volt. A nő akkor nem tett feljelentést, s a szexuális erőszak vádja azóta elévült.</p>
      <p>44 év hallgatás után mégis a nyilvánosság elé állt történetével Roman Polanski legújabb</p>
      <p>legújabb filmjének franciaországi bemutatója előtt néhány nappal.</p>
      <p>Az J'accuse – magyarul: Vádolom című film Alfred Dreyfus kapitány történetét dolgozza fel.</p>
      <p>Nagy vitát váltott ki, hogy a filmet meghívták a 76. Velencei Nemzetközi Filmfesztiválra, ahova a rendező nem ment el, mert attól félt, hogy esetleg letartóztatják.</p>
      <p>A zsűri elnöke, az argentin rendező Lucrecia Martel akkor amellett érvelt, hogy ha a rendezőnek nem is, az alkotásnak helye van a fesztiválon.</p>
      <p><b>"Én nem választom el az embert a munkától. Úgy gondolom, sok máshoz hasonlóan, hogy Polanski jelenléte azzal, amit tudunk a múltjáról , kellemetlenséget okozna. "</b>-tett hozzá Lucrecia Martel, a zsűri elnöke</p>
      <p>Roman Polanski határozottan vitatja, nem csak a mostani, de az összes erőszakról szóló vádat, és azt is jelezte, hogy ez utóbbi, 44 évvel ezelőtti esetről a hatóságoknak nem volt tudomásuk.</p>
      <p><b>„ Nehéz erről beszélnem. Csak azt mondhatom, hogy ez az üldözöttség érzése.”</b>-mondta Emmanuelle Seinger színésznő, Roman Polanski felesége</p>
      <p>A történelem egyik leghíresebb botrányának kulcsszereplőjét 1894 végén antiszemita indíttatásból, ártatlanul életfogytiglani börtönbüntetésre ítéltek. Dreyfus ötévnyi szenvedés után nyerte vissza szabadságát és becsületét, pere az egész francia politikai életre és társadalomra komoly hatást gyakorolt.</p>
    </article>
  </body>
</html>