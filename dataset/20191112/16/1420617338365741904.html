<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/metro-a-evacuata-stazione-spagna-fumo-nero-dai-freni-e-panico-tra-i-passeggeri.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T16:48:32+00:00"/>
    <meta property="og:title" content="Metro A, evacuata stazione Spagna: fumo nero dai freni e panico tra i passeggeri"/>
    <meta property="og:description" content="Poco fa, intorno alle 15:30, i passeggeri di uno dei treni della Metro A a Roma hanno vissuto dei momenti di panico. Improvvisamente, mentre erano sulla banchina della fermata Spagna, hanno visto arrivare in stazione un convoglio accompagnato da un denso e maleodorante fumo nero. Una volta bloccato il convoglio, i passeggeri sono stati fatti […]"/>
  </head>
  <body>
    <article>
      <h1>Metro A, evacuata stazione Spagna: fumo nero dai freni e panico tra i passeggeri</h1>
      <address><time datetime="2019-11-12T16:48:32+00:00">12 Nov 2019, 16:48</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/01/roma-metro-chiusa-spagna.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Poco fa, intorno alle 15:30, i passeggeri di uno dei treni della Metro A a Roma hanno vissuto dei momenti di panico.</p>
      <p>Improvvisamente, mentre erano sulla banchina della fermata Spagna, hanno visto arrivare in stazione un convoglio accompagnato da un denso e maleodorante fumo nero.</p>
      <p>Una volta bloccato il convoglio, i passeggeri sono stati fatti evacuare e la stazione Spagna è stata chiusa.</p>
      <p>Sembrerebbe che il fumo sia stato causato da uno dei vagoni del treno, che aveva i freni bloccati.</p>
      <p>«<i>Quando è passato il convoglio trainato i freni è come se avessero preso fuoco, </i>– ha raccontato uno dei passeggeri – <i>c’è stato molto fumo che ha invaso le banchine e a quel punto hanno allontanato tutti e chiuso la stazione. Ora siamo un centinaio davanti alla fermata Spagna chiusa e ci dicono di andare a Repubblica</i>».</p>
      <p>Sul posto sono in corso i rilievi da parte di vigili del fuoco, che stanno valutando la situazione prima di riaprire la stazione.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/metro-a-evacuata-stazione-spagna-fumo-nero-dai-freni-e-panico-tra-i-passeggeri.html"/>
        <a href="https://www.ilcorrieredellacitta.com/ostia-cronaca/giardino-di-roma-invasa-dai-ratti-la-scuola-di-via-gherardi-i-topi-ballano-nelle-aule.html"/>
        <a href="https://www.ilcorrieredellacitta.com/news/psicologia/la-tigre-lo-spettacolo-teatrale-tra-irriverenza-e-realta.html"/>
        <a href="https://www.ilcorrieredellacitta.com/news/anffas-ostia-il-bar-gestito-da-ragazzi-disabili-e-plastic-free.html"/>
        <a href="https://www.ilcorrieredellacitta.com/gaeta-e-terracina/formia-crolla-un-pino-a-causa-della-tromba-daria-tragedia-sfiorata.html"/>
        <a href="https://www.ilcorrieredellacitta.com/ultime-notizie/duplica-le-chiavi-dellazienda-e-ruba-gli-incassi-al-datore-di-lavoro-denunciato-22enne.html"/>
      </related>
    </article>
  </body>
</html>