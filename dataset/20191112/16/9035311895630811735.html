<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/ispanya-ile-fransa-sinirindaki-yolu-kapatan-gruba-polis-mudahalesi"/>
    <meta property="og:site_name" content="euronews"/>
    <meta property="article:published_time" content="2019-11-12T16:35:39+00:00"/>
    <meta property="og:title" content="İspanya ile Fransa sınırındaki yolu kapatan gruba polis müdahalesi"/>
    <meta property="og:description" content="İspanya ile Fransa sınırındaki yolu kapatan gruba iki ülkenin polisi müdahale etti."/>
  </head>
  <body>
    <article>
      <h1>İspanya ile Fransa sınırındaki yolu kapatan gruba polis müdahalesi</h1>
      <address>
        <time datetime="2019-11-12T16:35:39+00:00">12 Nov 2019, 16:35</time>
      </address>
      <p>Ayrılıkçı Katalan grupların, İspanya ve Fransa sınırındaki AP-7 otoyolunu kapattığı eylem iki ülke polisinin müdahalesiyle sona erdi.</p>
      <p>"Demokratik Tsunami" adlı ayrılıkçı grubun sosyal paylaşım sitelerinden yaptığı çağrıyla pazartesi günü başlayan ve 3 gün süreceği belirtilen yol kapatma eylemi, polisin müdahalesiyle 27 saat sonra bitti.</p>
      <p>Göstericilerden 18'inin Fransız, birinin de Katalonya yerel polisince gözaltına alındığı bildirildi. Fransız polisinin biber gazı kullandığı eylemcilerden bazılarının cop darbeleriyle yaralandığı belirtildi.</p>
      <p>İspanya'da Yüksek Mahkeme'nin, 1 Ekim 2017'deki yasa dışı bağımsızlık referandumuyla bağlantılı olarak tutuklu yargılanan 9 Katalan siyasetçi hakkında mahkumiyet kararı verdiği 14 Ekim'den bu yana Katalonya'da kitlesel eylemler yapılıyor.</p>
    </article>
  </body>
</html>