<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546846.html/%D8%A2%D8%BA%D8%A7%D8%B2-%D8%A8%D8%A7%D8%B1%D9%86%D8%AF%DA%AF%DB%8C-%D8%A7%D8%B2-%D8%B1%D9%88%D8%B2-%D8%AC%D9%85%D8%B9%D9%87-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%87%D9%88%D8%A7-4-%D8%AA%D8%A7-8-%D8%AF%D8%B1%D8%AC%D9%87-%D8%B3%D8%B1%D8%AF%D8%AA%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T16:25:00+00:00"/>
    <meta property="og:title" content="آغاز بارندگی از روز جمعه در مازندران/هوا 4 تا 8 درجه سردتر می‌شود"/>
    <meta property="og:description" content="مدیرکل هواشناسی مازندران از آغاز بارش باران در استان طی هفته جاری خبر داد و گفت: براساس پیش‌بینی‌ها، دمای هوای استان 4 تا 8 درجه سردتر خواهد شد."/>
  </head>
  <body>
    <article>
      <h1>آغاز بارندگی از روز جمعه در مازندران/هوا 4 تا 8 درجه سردتر می‌شود</h1>
      <h2>مدیرکل هواشناسی مازندران خبر داد</h2>
      <address>
        <time datetime="2019-11-12T16:25:00+00:00">12 Nov 2019, 16:25</time>
      </address>
      <p>مدیرکل هواشناسی مازندران از آغاز بارش باران در استان طی هفته جاری خبر داد و گفت: براساس پیش‌بینی‌ها، دمای هوای استان 4 تا 8 درجه سردتر خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدرضا رضوی در گفت‌وگو با خبرنگار <a href="http://www.bloghnews.com/">بلاغ</a> از آغاز بارش باران در استان طی پایان هفته جاری خبر داد.<br/><br/>وی افزود: از روز جمعه، هوا دگرگون خواهد شد و شاهد بارندگی و هوایی سرد و خنک خواهیم بود.<br/><br/>مدیرکل هواشناسی مازندران خاطرنشان کرد: بر اساس پیش‌بینی‌ها، دمای هوای استان 4 تا 8 درجه سردتر خواهد شد و شاهد وزش باد نسبتا شدیدی نیز در ارتفاعات خواهیم بود.<br/><br/>رضوی در خصوص میزان بارش‌های سال جاری در مقایسه با مدت مشابه سال قبل پاسخ داد: طی سال جاری بارندگی‌ها به طور متوسط و به صورت میانگین، 16 درصد بیشتر از مدت مشابه سال قبل بوده است.<br/><br/>وی بیان کرد: البته این شکل از باران که ناگهانی و به صورت شلاقی است، کمکی نمی‌کند و غالبا آسیب زا است.<br/><br/>مدیرکل هواشناسی مازندران ادامه داد: نمونه این بارش‌ها موجب بارش بارش 260 میلیمتری در کمتر از 17 ساعت در غرب استان و بارش حدود 150 میلیمتری در شرق استان و صدمات وارده به مزارع، باغات و خانه‌های مسکونی و ابنیه شد.<br/><br/>رضوی ابراز امیدواری کرد تا طی ماه‌های آینده شاهد بارش برف به ویژه در ارتفاعات به جهت ماندگاری بیشتر باشیم تا طی سال آتی جهت مصارف کشاورزی و باغی با مسئله‌ای مواجه نباشیم.<br/><br/>انتهای پیام/</p>
    </article>
  </body>
</html>