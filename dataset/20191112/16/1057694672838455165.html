<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2031566/o-aap-rocky-epistrefi-gia-sinavlia-sti-souidia-meta-ti-sillipsi-ke-katadiki-tou.html"/>
    <meta property="og:site_name" content="News.gr"/>
    <meta property="article:published_time" content="2019-11-12T16:57:38+00:00"/>
    <meta property="og:title" content="Ο A$AP Rocky επιστρέφει στη Σουηδία μετά τη σύλληψη και καταδίκη του"/>
    <meta property="og:description" content="«Θα επιστρέψει στη Στοκχόλμη για να δώσει μια θριαμβευτική συναυλία»"/>
  </head>
  <body>
    <article>
      <h1>Ο A$AP Rocky επιστρέφει στη Σουηδία μετά τη σύλληψη και καταδίκη του</h1>
      <address>
        <time datetime="2019-11-12T16:57:38+00:00">12 Nov 2019, 16:57</time>
      </address>
      <h3>«Θα επιστρέψει στη Στοκχόλμη για να δώσει μια θριαμβευτική συναυλία»</h3>
      <p>Ο Αμερικανός ράπερ <b><a href="https://www.news.gr/tag/aap-rocky">A$AP Rocky</a></b> σχεδιάζει θριαμβευτική επιστροφή στη <b><a href="https://www.news.gr/tag/soyhdia">Σουηδία</a></b> μετά τη σύλληψή του και την καταδίκη του για επίθεση σε βάρος νεαρού στη Στοκχόλμη νωρίτερα φέτος.</p>
      <p>Ο 31χρονος ράπερ θα εμφανιστεί στο Ericsson Globe της Στοκχόλμης στις 11 Δεκεμβρίου. Ένα μέρος των εσόδων από τη συναυλία θα διατεθεί στη ανθρωπιστική οργάνωση FARR, Σουηδικό Δίκτυο Ομάδων Υποστήριξης Προσφύγων.</p>
      <p>Σύμφωνα με τους διοργανωτές, ο ράπερ κλήθηκε να εμφανιστεί στην εκδήλωση μετά από τις εκκλήσεις Σουηδών θαυμαστών του.</p>
      <p>«Θα επιστρέψει στη Στοκχόλμη για να δώσει μια θριαμβευτική συναυλία για όλους τους θαυμαστές του μαζί με Σουηδούς καλλιτέχνες, τα ονόματα των οποίων θα ανακοινωθούν σύντομα», αναφέρεται σε ανακοίνωση των διοργανωτών.</p>
      <p>Ο A$AP Rocky το πραγματικό όνομα του οποίου είναι Rakim Mayers και μια ομάδα συνεργατών ενεπλάκησαν σε καυγά με τον 19χρονο Μουσταφά Τζαφάρι στη Στοκχόλμη στις 30 Ιουνίου.</p>
      <p>Ο ράπερ συνελήφθη, κρατήθηκε προφυλακισμένος στη σουηδική πρωτεύουσα για ένα μήνα και του απαγγέλθηκαν κατηγορίες για επίθεση. Ο A$AP Rocky ισχυρίστηκε ότι ο ίδιος και οι συνοδοί του ενήργησαν σε αυτοάμυνα.</p>
      <p>Ο καλλιτέχνης δικάστηκε για ξυλοδαρμό, το δικαστήριο τον έκρινε ένοχο και του επέβαλε ποινή φυλάκισης με αναστολή διετούς διάρκειας και καταβολή αποζημίωσης στο στο θύμα.</p>
      <p>Με βάση την απόφαση, εφ’ όσον ο ASAP Rocky και οι δύο συνοδοί του που κρίθηκαν ένοχοι δεν διαπράξουν άλλο αδίκημα στη διάρκεια της διετίας, θα αποφύγουν τη φυλάκιση.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/1965101/i-souidia-anakenizi-ti-megaliteri-ipogia-vasi-tou-kosmou.html"/>
        <a href="https://www.news.gr/kosmos/article/1917479/i-souidia-forologi-tis-trapezes-gia-ton-amintiko-proipologismo.html"/>
        <a href="https://www.news.gr/kosmos/article/1879355/idiki-adia-tha-prepi-na-echoun-sto-exis-i-epetes-se-poli-tis-souidias.html"/>
      </related>
    </article>
  </body>
</html>