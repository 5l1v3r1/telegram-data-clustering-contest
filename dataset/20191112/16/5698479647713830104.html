<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/12/spain-s-socialists-and-podemos-reach-preliminary-coalition-deal"/>
    <meta property="og:site_name" content="euronews"/>
    <meta property="article:published_time" content="2019-11-12T16:49:27+00:00"/>
    <meta property="og:title" content="توافق سوسیالیست‌ها و پودموس؛ احتمال تشکیل دولت ائتلافی در اسپانیا"/>
    <meta property="og:description" content="پدرو سانچز، رهبر سوسیالیست های اسپانیا اعلام کرد برای تشکیل دولت ائتلافی با حزب پودموس به توافق رسیده است."/>
  </head>
  <body>
    <article>
      <h1>توافق سوسیالیست‌ها و پودموس؛ احتمال تشکیل دولت ائتلافی در اسپانیا</h1>
      <address><time datetime="2019-11-12T16:49:27+00:00">12 Nov 2019, 16:49</time> by <a rel="author">یورونیوز </a></address>
      <p>دو روز پس از انتخابات پارلمانی اسپانیا، نخست وزیر سوسیالیست توانست پس از مذاکره با پابلو ایگلسیاس، رهبر پودموس( ما می توانیم) ، نظر وی را برای ائتلاف و تشکیل دولت مجاب کند. بدین ترتیب با ائتلاف بین سوسیالیست ها و چپ گرایان پودموس، پدرو سانچز می تواند کابینه جدید را تشکیل دهد.</p>
      <p>اسپانیا اخیرا چهارمین انتخابات خود در چهار سال اخیر را برگزار کرد. عدم کسب رای اکثریت و نبود توافق برای تشکیل دولت ائتلافی، دلیل برگزاری انتخابات متعدد در این کشور بوده است.</p>
      <p>پدرو سانچز سه شنبه، ۲۱ آبان (۱۲ نوامبر)، پس از دیدار با پابلو ایگلسیاس اعلام کرد که دو حزب برای یک دوره کامل چهارساله، دولت تشکیل می دهند.</p>
      <p>البته برای کسب رای بیشتر از ۵۰ درصد نمایندگان پارلمان اسپانیا دو حزب چپ گرای پیروز انتخابات اسپانیا نیاز به کرسی‌های نمایندگان احزاب کوچک از جمله ملی گرایان باسک و جزایر قناری دارند.</p>
      <p>پدرو سانچز آوریل گذشته در ائتلاف با نمایندگان ملی گرایان کاتالونیا به قدرت رسید و پس از انتخابات هفته های اخیر منطقه کاتالونیا دوباره قصد انجام این کار را ندارد.</p>
      <p>آقای سانچز در صورت تایید کامل کابینه خود از سوی پارلمان اسپانیا، اولین دولت ائتلافی کشور ماتادورها پس از دیکتاتوری فرانکو را تشکیل خواهد داد. وی پس از دیدار با ایگلسیاس اعلام کرد که «اسپانیا به یک دولت پایدار و یک دولت قاطع نیاز دارد.»</p>
      <p>از ۳۵۰ کرسی پارلمان، حزب سوسیالیست، ۱۲۰ و پودموس موفق به کسب ۳۵ کرسی شده است.</p>
      <p>رسانه های محلی می گویند برخلاف گفته های پدرو سانچز در طول تبلیغات انتخاباتی، پابلو ایگلسیاس، معاون نخست وزیر خواهد بود. جزییات مورد توافق رهبر سوسیالیست ها و با همتای خود از حزب پودموس چهارشنبه ۲۲ آبان ماه اعلام خواهد شد.</p>
    </article>
  </body>
</html>