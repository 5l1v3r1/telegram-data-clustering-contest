<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dbr-rozpovilo-podrobici-strilbi-policeyskim-u-harkivskomu-metro-329395_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T16:45:00+00:00"/>
    <meta property="og:title" content="ДБР розповіло подробиці стрільби поліцейським у харківському метро"/>
    <meta property="og:description" content="У правоохоронця вилучили схожу на психотропний засіб речовину.  "/>
  </head>
  <body>
    <article>
      <h1>ДБР розповіло подробиці стрільби поліцейським у харківському метро</h1>
      <h2>У правоохоронця вилучили схожу на психотропний засіб речовину.  </h2>
      <address>
        <time datetime="2019-11-12T16:45:00+00:00">12 Nov 2019, 16:45</time>
      </address>
      <p>Поліцейський на станції метро "Наукова" у Харкові відкрив стрільбу з вогнепальної зброї у бік представників патрульної поліції ТОР, які прибули на його виклик. Про це заявили у пресслужбі Держбюро розслідувань (ДБР), яке вивчає обставини цього інциденту.</p>
      <p>Попередньо, правоохоронець, який перебував у наряді, о 02:00 ночі начебто помітив сторонніх осіб на зачиненій станції і викликав наряд спецпідрозділу патрульної поліції ТОР.</p>
      <p>Спецпризначенці вже на місці виявили, що поліцейський зачинився в одній із службових кімнат, після виходу з неї він вистрілив у бік колег. У ДБР зазначають, що під час огляду речей у поліцейського вилучили схожу на психотропний засіб речовину.</p>
      <p>Тепер вирішують питання щодо повідомлення правоохоронцю про підозру та обрання йому запобіжного заходу. Інцидент кваліфіковано як посягання на життя працівника правоохоронного органу (стаття 348 ККУ).</p>
      <figure>
        <iframe src="https://www.youtube.com/embed/NbRay8cLLz0" width="640" height="360" data-service="Youtube" scrolling="no"/>
      </figure>
      <p>Раніше повідомлялося, що у вівторок вночі <a href="https://dt.ua/UKRAINE/policeyskiy-vidkriv-strilbu-na-stanciyi-metro-u-harkovi-329311_.html"><b>поліцейський відділу в метрополітені відкрив стрільбу на станції "Наукова"</b></a>, яка у цей момент не працювала. Унаслідок події постраждалих немає. 22-річного капрала поліції роззброїли та затримали.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>