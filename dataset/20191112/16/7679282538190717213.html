<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-good-news-deposit-electricity-bill-in-installments-get-relief-in-interest-2845857.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T16:13:26+00:00"/>
    <meta property="og:title" content="अच्छी खबरः किश्तों में जमा करें बिजली बिल, ब्याज में पाएं मुक्ति"/>
    <meta property="og:description" content="यदि आप बिजली के गड़बड़ बिल से परेशान हैं। ब्याज की धनराशि से आपका दम फूल रहा है तो परेशान होने की आवश्यकता नहीं हैं। बिजली विभाग ने 'आसान किश्त योजना' शुरू की है। इसके तहत शहरी क्षेत्र के..."/>
  </head>
  <body>
    <article>
      <h1>अच्छी खबरः किश्तों में जमा करें बिजली बिल, ब्याज में पाएं मुक्ति</h1>
      <address><time datetime="2019-11-12T16:13:26+00:00">12 Nov 2019, 16:13</time> by <a rel="author">हिन्दुस्तान टीम,आगरा</a></address>
      <p>यदि आप बिजली के गड़बड़ बिल से परेशान हैं। ब्याज की धनराशि से आपका दम फूल रहा है तो परेशान होने की आवश्यकता नहीं हैं। बिजली विभाग ने 'आसान किश्त योजना' शुरू की है। इसके तहत शहरी क्षेत्र के उपभोक्ता 12 और देहात क्षेत्र के बिजली उपभोक्ता 24 किश्तों में अपना बकाया मूलधन जमा कर सकते हैं। समय से किश्त जमा करने वाले उपभोक्ताओं की ब्याज माफ कर दी जाएगी। दक्षिणांचल विद्युत वितरण निगम लिमिटेड (डीवीवीएनएल) ने रजिस्ट्रेशन शुरू कर दिए हैं, जो 31 दिसंबर-2019 तक चलेंगे।</p>
      <p>एमडी सौम्या अग्रवाल ने बताया कि चार किलोवाट तक के घरेलू उपभोक्ता 11 नवंबर से 31 दिसंबर तक 'आसान किश्त योजना' का लाभ ले सकते हैं। मूलधन के बकाए का पांच फीसदी या 1500 रुपये जमा कराकर रजिस्ट्रेशन कराना होगा। इसके बाद शहरी क्षेत्र के उपभोक्ताओं का मूलधन 12 किश्तों में और देहात क्षेत्र के उपभोक्ताओं का 24 किश्तों में बांट दिया जाएगा। प्रतिमाह किश्तों में वे रुपये जमा कराएंगे। उनकी अंतिम किश्त जमा होते ही कंप्यूटर खुद व खुद मूलधन पर लगी ब्याज माफ कर देगा। </p>
      <p>
        <b>दो किश्त छूटी तो नहीं मिलेगा लाभ</b>
      </p>
      <p>एमडी ने बताया कि रजिस्ट्रेशन के बाद उपभोक्ता की दो किश्त छूट गईं तो ब्याज में छूट नहीं मिलेगी। रजिस्ट्रेशन के बाद प्रत्येक महीने किश्त के रुपये उपभोक्ता को जमा करने पड़ेंगे। </p>
    </article>
  </body>
</html>