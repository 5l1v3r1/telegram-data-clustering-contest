<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/fransa-da-sahile-kokain-vurmaya-devam-ediyor-uyusturucu-avcisi-bir-genc-gozaltinda"/>
    <meta property="og:site_name" content="euronews"/>
    <meta property="article:published_time" content="2019-11-12T16:56:48+00:00"/>
    <meta property="og:title" content="Fransa'da sahile vuran kokan toplayan şüpheli genç gözaltına alındı"/>
    <meta property="og:description" content="Fransa’nin sahil kenti Lacanau yakınlarında 17 yaşındaki bir genç toplam 5 kiloluk saf kokain ile yakalandı. Ancak şüpheli, plastik paketler içinde sarılmış kokaini sahilde buldu. 17 yaşındaki genç &quot;uyuşturucu maddesi bulundurulma ve taşınma” suçlarından 10 yıla kadar hapis cezası alabilir"/>
  </head>
  <body>
    <article>
      <h1>Fransa'da sahile vuran kokan toplayan şüpheli genç gözaltına alındı</h1>
      <address><time datetime="2019-11-12T16:56:48+00:00">12 Nov 2019, 16:56</time> by <a rel="author">Hüseyin Koyuncu</a></address>
      <p>Fransa'da son bir ayda kıyıya vuran yaklaşık 1 ton saf kokain ele geçirildi. Kokain akışı devam ederken 5 kilo uyuşturucuyla sahilde yakalanan 17 yaşındaki bir genç gözaltına alındı.</p>
      <p>Şüpehli, "uyuşturucu madde bulundurma ve taşıma” suçlarından Fransız jandarması tarafından gözaltına alındı. İsmi açıklanmayan genç , 10 yıla kadar hapis cezasına çarptırılabilir.</p>
      <p>Jandarma yetkilileri, henüz reşit olmayan kişinin bu bölgede yaşamadığını, özellikle kokain aramak için sahile geldiğini belirtti.</p>
      <figure>
        <img src="https://static.euronews.com/articles/stories/04/29/57/60/404x603_cmsv2_18e87f51-dde4-58fb-88fd-26e4a9143e68-4295760.jpg"/>
        <figcaption>AFP</figcaption>
      </figure>
      <h3>Fransız sahillerinde yaklaşık 900 kilo kokain bulundu</h3>
      <p>Son bir aydır, Fransa’nın Atlas Okyanusu kıyılarında plastik paketler içinde yüzde 83 saflıkta olduğu belirlenen toplam 872 kilo kokain bulundu.</p>
      <p>Fransız gümrük polisi, paketlerin nereden geldiğini henüz bilmiyor. Atlas Okyanusu'ndaki kötü hava şartları nedeniyle batan bir gemiden gelebileceği düşünülüyor.</p>
      <p>Olayla ilgili soruşturma başlatan Rennes savcılığı bölge halkından paket bulmaları halinde, dokunmadan derhal jandarmaya haber vermesini istedi. En az 6 belediye plajlara erişimi yasakladı.</p>
      <ul>
        <li>
          <a href="https://tr.euronews.com/2019/11/11/fransanin-atlantik-kiyisinda-60-milyon-euro-degerinde-763-kilo-saf-kokain-bulundu">Fransa'nın Atlantik kıyısında 60 milyon euro değerinde 763 kilo saf kokain bulundu</a>
        </li>
        <li>
          <a href="https://tr.euronews.com/2019/08/24/esrar-eroin-ve-kokain-arasindaki-farklar-neler">Esrar, eroin ve kokain arasındaki farklar neler?</a>
        </li>
      </ul>
      <p>İlki 18 Ekim’de Saint-Jean-de-Monts’da bulunan paketler ülkenin güneybatısı Landes bölgesinden, kuzeydeki Vendée bölgesine kadar yaklaşık 450 metrelik bir alana yayıldı.</p>
      <p>Ayrıca ele geçirilen kokainin çok saf olması insan sağlığı için büyük risk taşıdığı uyarısından bulunuldu. Şu ana kadar ele geçirilen uyuşturucunun piyasa değerinin 60 milyon euroyu bulabileceği kaydedildi.</p>
    </article>
  </body>
</html>