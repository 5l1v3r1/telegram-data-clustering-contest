<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460274/%E0%A6%B6%E0%A6%B0%E0%A7%80%E0%A7%9F%E0%A6%A4%E0%A6%AA%E0%A7%81%E0%A6%B0%E0%A7%87-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%AC%E0%A6%BE%E0%A6%B9%E0%A7%80-%E0%A6%AC%E0%A6%BE%E0%A6%B8-%E0%A6%89%E0%A6%B2%E0%A7%8D%E0%A6%9F%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A9-%E0%A6%86%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-12T16:37:00+00:00"/>
    <meta property="og:title" content="শরীয়তপুরে যাত্রীবাহী বাস উল্টে নিহত ৩, আহত ২০"/>
    <meta property="og:description" content="নিজস্ব সংবাদদাতা, শরীয়তপুর ॥ আজ মঙ্গলবার সকালে শরীয়তপুর-ডামুড্যা সড়কের খেজুরতলা নামক স্থানে ডামুড্যা থেকে শরীয়তপুরের দিকে ছেড়ে আসা একটি যাত্রীবাহী বাস উল্টে খালে পড়ে ৩ যাত্রী নিহত হয়েছে। নিহতরা হলো একই উপজেলার সিড্যা গ্রামের কামরুজ্জামান (৪০), কুলকড়ি গ্রামের জুলহাস (২৮) ও বড়নওগাঁ গ্রামের ইয়াকুব পাইক ..."/>
  </head>
  <body>
    <article>
      <h1>শরীয়তপুরে যাত্রীবাহী বাস উল্টে নিহত ৩, আহত ২০</h1>
      <address>
        <time datetime="2019-11-12T16:37:00+00:00">12 Nov 2019, 16:37</time>
      </address>
      <figure>
        <img src="http://www.dailyjanakantha.com/files/201911/1573580213_44.jpg"/>
      </figure>
      <p>নিজস্ব সংবাদদাতা, শরীয়তপুর ॥ আজ মঙ্গলবার সকালে শরীয়তপুর-ডামুড্যা সড়কের খেজুরতলা নামক স্থানে ডামুড্যা থেকে শরীয়তপুরের দিকে ছেড়ে আসা একটি যাত্রীবাহী বাস উল্টে খালে পড়ে ৩ যাত্রী নিহত হয়েছে। নিহতরা হলো একই উপজেলার সিড্যা গ্রামের কামরুজ্জামান (৪০), কুলকড়ি গ্রামের জুলহাস (২৮) ও বড়নওগাঁ গ্রামের ইয়াকুব পাইক (৬৫)। এ ঘটনায় আহত হয়েছে অন্তত ২০ জন। আহতদের ডামুড্যা উপজেলা স্বাস্থ্য কমপ্লেক্সে চিকিৎসা দেয়া হয়েছে। অদক্ষ হেলপার দিয়ে বাস চালানোর কারণেই এ দুর্ঘটনা ঘটেছে বলে প্রত্যক্ষদর্শীরা জানিয়েছে। জেলা প্রশাসক কাজী আবু তাহের, পুলিশ সুপার আব্দুল মোমেন ঘটনাস্থল পরিদর্শন করেছেন। জেলা প্রশাসক কাজী আবু তাহের স্থানীয় সাংবাদিকদের বলেন, যাত্রীদের সাথে কথা বলে জানা গেছে, গাড়ীটি অল্প বয়সের একটি ছেলে চালাচ্ছিল হয়তো সে গাড়ীর হেলপার হতে পারে। আমরা গাড়ীর মালিককে সনাক্ত করেছি। আজ থেকে জেলায় বিশেষ অভিযান চলবে যাতে প্রপার ডকুমেন্ট ছাড়া কেউ গাড়ী নিয়ে রাস্তায় বের হতে না পারে।</p>
    </article>
  </body>
</html>