<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597014/perimenoun-apologia-tou-ronalnto-oi-sympaiktes-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T16:20:00+00:00"/>
    <meta property="og:title" content="Περιμένουν απολογία του Ρονάλντο οι συμπαίκτες του"/>
    <meta property="og:description" content="Ενοχλημένοι φαίνεται πως είναι οι συμπαίκτες του Κριστιάνο Ρονάλντο από τη συμπεριφορά του, τη στιγμή που η Γιουβέντους έχει μιλήσει και με τον Ζόρζε..."/>
  </head>
  <body>
    <article>
      <h1>Περιμένουν απολογία του Ρονάλντο οι συμπαίκτες του</h1>
      <address><time datetime="2019-11-12T16:20:00+00:00">12 Nov 2019, 16:20</time> by <a rel="author">Sigmalive/sports</a></address>
      <p>Ενοχλημένοι φαίνεται πως είναι οι συμπαίκτες του Κριστιάνο Ρονάλντο από τη συμπεριφορά του, τη στιγμή που η Γιουβέντους έχει μιλήσει και με τον Ζόρζε Μέντες.<br/> <br/>Στη Γιούβε αναμένεται πλέον η απολογία του Κριστιάνο Ρονάλντο σε όλη την ομάδα, ενώ δεν αποκλείεται να επιβληθεί και πρόστιμο στον Πορτογάλο άσο μετά τη συμπεριφορά του όταν έγινε αλλαγή στον αγώνα με τη Μίλαν αλλά και για το γεγονός ότι έφυγε από το γήπεδο πριν τελειώσει το ματς.<br/> <br/>Σύμφωνα με νεότερο ρεπορτάζ της Gazzetta dello Sport μάλιστα οι παίκτες της Γιουβέντους φέρονται ενοχλημένοι από τον τρόπο με τον οποίο αντέδρασε ο CR7 και είναι εκείνοι που έχουν ζητήσει μια αληθινή απολογία γι' αυτή του τη συμπεριφορά.<br/> <br/>Όπως προσθέτει η ιταλική εφημερίδα, ήδη έχει υπάρξει και επικοινωνία μεταξύ Γιουβέντους και Ζόρζε Μέντες, του ατζέντη του Πορτογάλου, έπειτα από τα όσα έλαβαν χώρα.<br/> <br/>Πάντως σύμφωνα με το ρεπορτάζ της Gazzetta dello Sport στον Ρονάλντο ίσως τελικά να μην επιβληθεί πρόστιμο, παρά μόνο συστάσεις για το μέλλον.<br/> <br/>Aπό: gazzetta.gr</p>
    </article>
  </body>
</html>