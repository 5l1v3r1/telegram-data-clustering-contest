<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903515/standard-smaakmaker-hakt-knoop-door-ik-verkies-marokko-boven-belgi-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T16:43:00+00:00"/>
    <meta property="og:title" content="Standard-smaakmaker hakt knoop door: “Ik kies Marokko boven België”"/>
    <meta property="og:description" content="Selim Amallah heeft de knoop over zijn interlandcarrière doorgehakt. De smaakmaker van Standard Luik verkiest de Marokkaanse nationale ploeg boven de Rode Duivels."/>
  </head>
  <body>
    <article>
      <h1>Standard-smaakmaker hakt knoop door: “Ik kies Marokko boven België”</h1>
      <address>
        <time datetime="2019-11-12T16:43:00+00:00">12 Nov 2019, 16:43</time>
      </address>
      <p>
        <b>Selim Amallah heeft de knoop over zijn interlandcarrière doorgehakt. De smaakmaker van Standard Luik verkiest de Marokkaanse nationale ploeg boven de Rode Duivels.</b>
      </p>
      <p>“Ik kies voor Marokko”, wordt Amallah geciteerd door Het Belang van Limburg. “De trainer (Vahid Halilodzic, nvdr.) heeft me vaak gebeld. Zoals eerder gezegd, was ik niet de enige die moest beslissen. Ik wou er gewoon even over nadenken en koos uiteindelijk voor het hart en voor mijn familie.”</p>
      <p>Vorige interlandperiode was hij ook al geselecteerd voor Marokko, maar toen speelde Amallah niet. Toen zei hij dat zijn keuze nog niet definitief was. Bondscoach Roberto Martinez zou Amallah ook volgen en interessant hebben gevonden.</p>
      <aside>Lees meer<br/><a href="https://www.voetbalprimeur.be/nieuws/903505/nieuwe-bezems-vegen-beetje-beter-maar-teller-staat-op-24-op-57.html?itm_source=www.voetbalprimeur.be&amp;itm_medium=highlighted-content">Nieuwe bezems vegen beetje beter, maar teller staat op 24 op 57</a></aside>
    </article>
  </body>
</html>