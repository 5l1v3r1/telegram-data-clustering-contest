<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04711703"/>
    <meta property="og:site_name" content="De Standaard"/>
    <meta property="article:published_time" content="2019-11-12T16:03:00+00:00"/>
    <meta property="og:title" content="E19 Breda-Antwerpen: één rijstrook vrijgemaakt"/>
    <meta property="og:description" content="Op de E19 van Breda richting Antwerpen is intussen één rijstrook vrijgemaakt. Kort voor 17 uur stond er nog steeds 4 km file."/>
  </head>
  <body>
    <article>
      <h1>E19 Breda-Antwerpen: één rijstrook vrijgemaakt</h1>
      <address>
        <time datetime="2019-11-12T16:03:00+00:00">12 Nov 2019, 16:03</time>
      </address>
      <p>
        <b>Op de E19 van Breda richting Antwerpen is intussen één rijstrook vrijgemaakt. Kort voor 17 uur stond er nog steeds 4 km file.</b>
      </p>
      <p><a href="http://www.verkeerscentrum.be/verkeersinfo/maatregelen/perEvent?eventNumber=6730523">Volg de laatste verkeersinformatie hier</a>.</p>
      <p>Twee vrachtwagens raakten vanmorgen om 10.15 uur ter hoogte van Brecht betrokken in een aanrijding in de staart van een bestaande file. Een bestuurder zat gekneld en moest door de hulpdiensten worden bevrijd. Dat duurde zowat een uur. Het slachtoffer werd volgens de federale politie met 'zeer ernstige verwondingen' naar het ziekenhuis gebracht, maar zou niet in levensgevaar verkeren.</p>
      <p>Wegens de ernst van het ongeval, werd de dienst fotogrammetrie ter plaatse geroepen om alles in kaart te brengen. Pas daarna kon er worden getakeld.<br/> </p>
      <p> </p>
      <figure>
        <iframe data-src="https://twitter.com/PeterBruyninckx/status/1194188782049861633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Beide rijstroken van de E19 richting Antwerpen bleven lange tijd versperd. Pas na half vijf kon toch één rijstrook worden vrijgemaakt. Er stond op dat moment nog een file van ruim vier km. </p>
      <p>In de namiddag reden ter hoogte van Sint-Job vier vrachtwagens op mekaar in op dezelfde snelweg maar dan in de richting van Nederland. Ook aan die kant van de snelweg werd daardoor in volle avondspits één rijstrook versperd. </p>
      <p> Het Verkeerscentrum raadt aan om voor de A12 te kiezen om naar Nederland te rijden.</p>
    </article>
  </body>
</html>