<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/sonic-the-hedgehog-nuovo-trailer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T16:40:00+00:00"/>
    <meta property="og:title" content="Sonic The Hedgehog: il nuovo trailer scaccia via i malumori!"/>
    <meta property="og:description" content="Paramount Pictures ha pubblicato il nuovo trailer di Sonic The Hedgehog. Pace fatta con tutti gli appassionati storici della serie? Sì, a quanto pare."/>
  </head>
  <body>
    <article>
      <h1>Sonic The Hedgehog: il nuovo trailer scaccia via i malumori!</h1>
      <address><time datetime="2019-11-12T16:40:00+00:00">12 Nov 2019, 16:40</time> by <a rel="author">Francesco Caputo</a></address>
      <p>Dopo le moltissime critiche ricevute, <b>Paramount Pictures ha pubblicato un nuovo trailer dedicato alla trasposizione cinematografica di Sonic The Hedgehog</b>, che mostra<b> il nuovo design del famosissimo protagonista</b> di colore blu.</p>
      <p>Leggi anche: <a href="https://www.tomshw.it/culturapop/sonic-the-hedgedog-nuovo-design/">Sonic The Hedgedog, un leak mostra il suo nuovo design!</a></p>
      <p>Nello specifico, <b>il video</b> in questione – dalla durata di circa tre minuti – <b>mostra effettivamente un Sonic notevolmente cambiato nell’aspetto</b>. I produttori, infatti, hanno lavorato duramente per eliminare definitivamente tutti gli elementi oggetto di critica del precedente trailer. Sonic ora ha un look decisamente più simile alla controparte videoludica che abbiamo apprezzato nel corso degli anni grazie al lavoro di Sega.</p>
      <figure>
        <iframe src="https://www.youtube.com/embed/fs0b2tOyA9o" width="500" height="281" data-service="Youtube" scrolling="no"/>
      </figure>
      <p>Per chi non lo sapesse, Sonic The Hedgehog include un cast davvero d’eccezione, infatti troviamo <b>Ben Schwartz che offre la sua voce al celebre porcospino blu</b>, mentre <b>Jim Carrey interpreta Dr. Robotnik</b>, il supercattivone della serie. Oltre a questi due nomi, troviamo inoltre James Marsden (Tom), Neal McDonald, Tika Sumpter, Natasha Rothwell e Adam Pally. Alla regia della pellicola, inoltre, siede Jeff Fowler.</p>
      <p>Sonic The Hedgehog, infine, debutterà ufficialmente il prossimo anno, precisamente il 13 febbraio in tutte le migliori sale cinematografiche italiane. Naturalmente, seguiranno dovuti aggiornamenti sulla pellicola. Pace fatta con gli utenti?</p>
      <figure>
        <img src="https://www.tomshw.it/images/images/2019/05/sonic-the-hedgehog-31196.768x432.jpg"/>
      </figure>
      <blockquote>Siete interessati a un’avventura videoludica di Sonic? Potete acquistare<a href="https://toms.it/YfcN0"> il nuovo gioco uscito da poco su Nintendo Switch</a>!</blockquote>
    </article>
  </body>
</html>