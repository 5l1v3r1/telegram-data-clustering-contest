<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-rf-pokarali-blogera-za-post-chi-pripustimo-nazivati-rosiyan-laynom-639477.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T16:53:34+00:00"/>
    <meta property="og:title" content="У РФ покарали блогера за пост «Чи припустимо називати росіян лайном?»"/>
    <meta property="og:description" content="Адміністрація соцмережі надала місцевим силовикам відомості про IP-адресу, а провайдер підтвердив його приналежність"/>
  </head>
  <body>
    <article>
      <h1>У РФ покарали блогера за пост «Чи припустимо називати росіян лайном?»</h1>
      <address>
        <time datetime="2019-11-12T16:53:34+00:00">12 Nov 2019, 16:53</time>
      </address>
      <h4>Адміністрація соцмережі надала місцевим силовикам відомості про IP-адресу, а провайдер підтвердив його приналежність</h4>
      <p>У Росії, в місті Тюмень, блогера Олексія Кунгурова заарештували на 15 діб за його пост під назвою «Чи припустимо називати російський народ лайном?», повідомляють <a href="https://lenta.ru/news/2019/11/12/dopustimo_li/?fbclid=IwAR23PIvIDF2jqULwVcQNdizg3UXfQj9LNMf7KoR8ZAFR9hNYddbCfO8YDtI">російські ЗМІ</a>. Суд визнав його винним у розпалюванні ненависті або ворожнечі публічно через інтернет (стаття 20.3.1 КпАП Росії).</p>
      <p>Справу порушили після того, як в російській соцмережі «ВКонтакте» у Кунгурова знайшли посилання на пост в його ЖЖ (Живий журнал). Авторство публікації було встановлено завдяки тому, що адміністрація соцмережі надала місцевим силовикам відомості про IP-адресу, а провайдер підтвердив його приналежність.</p>
      <p>На суді Кунгуров вказав у розписці, що він - Володимир Путін, тому що «не пам'ятає своє ім'я, треба подивитися в паспорт». Він також розповів, що увечері 11 листопада його викрали невідомі люди в цивільному, а потім привезли його в «невідоме місце з гратами на вікнах».</p>
      <p>У пості блогер поміркував про характерні риси і менталітеті російського народу. Текст в ЖЖ оцінювала так звана регіональна лабораторія «досліджень етноконфесійних відносин і проведення соціокультурних експертиз» ТюмГУ. В результаті експертизи в пості знайшли «ознаки розпалювання ненависті і ворожнечі до російського народу».</p>
      <p><a href="https://glavcom.ua/world/observe/tupi-agresivni-boyaguzi-sogodni-u-rosiji-suditimut-cholovika-yakiy-opisav-tipovi-risi-rosiyan-639311.html">Увечері 11 листопада в Тюмені блогера разом з дочкою затримали</a> поліцейські. П'ятирічну дівчинку відпустили через чотири години, а Кунгуров залишився у відділенні.</p>
      <p>У 2016 році Тюменський обласний суд засудив Кунгурова до двох з половиною років в'язниці за пост з критикою дій Росії в Сирії від жовтня 2015 року. Його визнали винним у «виправданні тероризму» (частина 1 статті 205 КК Росії). Після звільнення в 2018 році блогер заявляв про плани залишити Росію.</p>
      <related>
        <a href="https://glavcom.ua/columns/pavlo_podobed/do-chogo-prizvede-bazhannya-zelenskogo-zustritisya-iz-putinim-mozhlivi-scenariji-povedinki-rosiji-639393.html"/>
        <a href="https://glavcom.ua/kyiv/news/u-kijevi-zaareshtuvali-kiberzlochincya-yakiy-perehovuvavsya-vid-fbr-foto-639360.html"/>
        <a href="https://glavcom.ua/country/criminal/sbu-zatrimala-prihilnika-russkogo-mira-yakiy-shpiguvav-v-ukrajinskomu-viysku--639420.html"/>
      </related>
    </article>
  </body>
</html>