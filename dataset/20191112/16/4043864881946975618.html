<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231775/"/>
    <meta property="og:site_name" content="Українська правда"/>
    <meta property="article:published_time" content="2019-11-12T16:30:47+00:00"/>
    <meta property="og:title" content="Лукашенко заявив, що скасувати смертну кару йому не дають білоруси"/>
    <meta property="og:description" content="Президент Білорусі Олександр Лукашенко запевняє, що жителі країни підтримують ідею страчувати людей за злочини. Відео"/>
  </head>
  <body>
    <article>
      <h1>Лукашенко заявив, що скасувати смертну кару йому не дають білоруси</h1>
      <address>
        <time datetime="2019-11-12T16:30:47+00:00">12 Nov 2019, 16:30</time>
      </address>
      <p>Президент Білорусі Олександр Лукашенко запевняє, що жителі країни підтримують ідею страчувати людей за злочини.</p>
      <p><b>Джерело: </b>відповідь Лукашенка на питання журналістів під час його першого за три роки візиту до Євросоюзу, а саме в Австрію</p>
      <p><b>Пряма мова: </b>"Ми дуже часто проводимо опитування з приводу скасування смертної кари. Нічого з тих пір, як питання було вирішене на референдумі, не змінилося. Стоїть питання, чи варто це питання сьогодні виносити на референдум, щоб отримати негативну відповідь. Думаю, не варто".</p>
      <figure>
        <iframe src="https://www.youtube.com/embed/AC1mF77ycWc" width="640" height="360" data-service="Youtube" scrolling="no"/>
      </figure>
      <p><b>Деталі:</b> За словами президента, він колись розробив з політиками в Брюсселі дорожню карту "по роботі з білоруським суспільством", щоб переконати його відмовитися від вищої міри покарання.</p>
      <p><b>Пряма мова: </b>"Ми в цьому напрямку рухаємося. Поспіх тут може тільки нашкодити".</p>
      <p><b>Більше деталей: </b>При цьому Лукашенко дорікнув європейцям, що вони вимагають скасування смертної кари від Білорусі, а від США і Китаю – ні.</p>
      <footer>Євген Кізілов, УП</footer>
      <related>
        <a href="https://www.pravda.com.ua/news/2019/11/11/7231650/"/>
        <a href="https://www.pravda.com.ua/news/2019/10/11/7228785/"/>
        <a href="https://www.pravda.com.ua/news/2019/10/11/7228761/"/>
      </related>
    </article>
  </body>
</html>