<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621193/%DB%B3-%D8%AE%D9%88%D8%B1%D8%A7%DA%A9%DB%8C-%D9%86%D8%A7%D8%B3%D8%A7%D9%84%D9%85-%DA%A9%D9%87-%D8%A7%D8%BA%D9%84%D8%A8-%D9%85%D8%A7-%D8%B1%D9%88%D8%B2%D8%A7%D9%86%D9%87-%D9%85%D8%B5%D8%B1%D9%81-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T16:59:00+00:00"/>
    <meta property="og:title" content="۳ خوراکی ناسالم که اغلب ما روزانه مصرف می‌کنیم"/>
    <meta property="og:description" content="شاید بسیاری از ما تصور کنیم همین که غذاهای چرب و شور نخوریم یعنی تغذیه ای سالم داریم اما جالب است بدانید که این همه راه نیست و گاهی بدون آن که متوجه باشیم، خوراکی هایی می خوریم که ناسالم هستند."/>
  </head>
  <body>
    <article>
      <h1>۳ خوراکی ناسالم که اغلب ما روزانه مصرف می‌کنیم</h1>
      <address>
        <time datetime="2019-11-12T16:59:00+00:00">12 Nov 2019, 16:59</time>
      </address>
      <p>
        <i>شاید بسیاری از ما تصور کنیم همین که غذاهای چرب و شور نخوریم یعنی تغذیه ای سالم داریم اما جالب است بدانید که این همه راه نیست و گاهی بدون آن که متوجه باشیم، خوراکی هایی می خوریم که ناسالم هستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مروری بر غذا‌هایی که در طول شبانه روز می‌خوریم نشان می‌دهد که بسیاری از ما بدون آن که متوجه باشیم تغذیه‌ای ناسالم داریم. در ادامه به سه خوراکی ناسالم که روزانه مصرف می‌کنیم اشاره خواهیم کرد:</p>
      <p>
        <b>نان آرد سفید</b>
      </p>
      <p>حتی اگر اولین ماده نان شما "آرد گندم" باشد. باز هم آرد سفید برای سلامتی شما خطرناک است. این موضوع را بسیاری از افراد نمی‌دانند یا می‌دانند و به آن توجهی نمی‌کنند. مصرف نان‌های تولید شده با آرد سفید منجر به از بین رفتن ذخایر آهن بدن می‌شود و به مرور زمان منجر به پوکی استخوان می‌شود.</p>
      <p>
        <b>غذا‌های سرخ شده و نیمه آماده</b>
      </p>
      <p>مرغ سرخ شده، ناگت، سیب زمینی یا بسیاری دیگر از خوراکی‌های نیمه آماده که یک بار سرخ شده اند، برای سلامتی بسیار خطرناک محسوب می‌شوند. اما افراد مختلف به علت مشغله کاری و مواردی مشابه به جای طبخ غذای خانگی از غذا‌های سرخ شده و نیمه آماده استفاده می‌کنند.</p>
      <p>طبق بررسی سال ۲۰۱۵ که در ژورنال Advances in Nutrition منتشر شده است، کارشناسان نتیجه گرفتند غذا‌های نیمه آماده و سرخ شده در افزایش ریسک ابتلا به سرطان نقش دارند.</p>
      <p>
        <b>دسر‌های رستوران</b>
      </p>
      <p>شاید شما هم از افرادی باشید که فکر می‌کنید دسر‌های قنادی و رستوران سالم‌تر از دسر‌های رستوران‌های کوچک و کافی شاپ‌ها هستند و عادت دارید در هر رستورانی حتما دسر هم سفارش دهید. اما جالب است بدانید هر بار که دسر سفارش می‌دهید خود را به مصرف شکر، کالری و چربی دعوت می‌کنید. بنابراین، دسر‌های رستوران واقعا خطرناک هستند، زیرا قسمت‌ها غالب این نوع دسر‌ها را سدیم تشکیل می‌دهد.</p>
    </article>
  </body>
</html>