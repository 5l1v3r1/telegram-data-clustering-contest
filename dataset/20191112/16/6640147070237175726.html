<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-sviluppatori-rivoluzione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T16:20:00+00:00"/>
    <meta property="og:title" content="PlayStation 5: per alcuni sviluppatori non sarà una rivoluzione"/>
    <meta property="og:description" content="Nel corso di una recente intervista, alcuni sviluppatori hanno dichiarato che PlayStation 5 non costituirà una rivoluzione nel panorama videoludico."/>
  </head>
  <body>
    <article>
      <h1>PlayStation 5: per alcuni sviluppatori non sarà una rivoluzione</h1>
      <address><time datetime="2019-11-12T16:20:00+00:00">12 Nov 2019, 16:20</time> by <a rel="author">Ivan Miralli</a></address>
      <p>All’interno dell’industria videoludica, ora come ora, c’è sicuramente del fermento: le maggiori e più importanti compagnie di sviluppo sono infatti già al lavoro da mesi sulla prossima generazione di console, comprendente <b>PlayStation 5</b> e Xbox Scarlett (questo il suo nome in codice, attualmente), che usciranno entrambe verosimilmente entro la fine del 2020, stando a quanto dichiarato.</p>
      <p>L’entusiasmo per la nuova generazione sembra però non condiviso da tutti: la compagnia di sviluppo di <b>Eastshade</b>, tra cui in particolare il director <b>Danny Weinbaum</b>, nel corso di un’intervista al portale GamingBolt avrebbe dichiarato che PlayStation 5 non rappresenterà una rivoluzione nel mondo dei videogiochi, ma un semplice passo in avanti.</p>
      <figure>
        <img src="https://www.tomshw.it/images/images/2019/10/ps5-playstation-5-dev-kit-render-let-s-go-digital-57699.768x432.jpg"/>
      </figure>
      <p>Leggi anche: <a href="https://www.tomshw.it/videogioco/playstation-nuova-cartuccia/">PlayStation, Sony registra il brevetto di un nuovo modello di cartuccia</a></p>
      <p>Weinbaum si sarebbe focalizzato, in particolare, su alcune specifiche tecniche di PlayStation 5 quali il nuovo <b>processore Zen 2</b> e l’<b>SSD</b>, l’unità a memoria a stato solido: queste a detta sua rappresenteranno indubbiamente un passo in avanti e un’evoluzione da un punto di vista tecnologico, ma non stravolgeranno nè rivoluzioneranno quanto visto finora. Ricordiamo che il titolo sviluppato da Weinbaum, <b>Eastshade</b>, è attualmente disponibile per PlayStation 4, Xbox One e ovviamente PC.</p>
      <p>Chiaramente queste rimangono al momento solo delle dichiarazioni assolutamente personali, pertanto non ci resta che attendere i prossimi mesi per saperne di più su ciò che offrirà PlayStation 5 in termini di novità, anche e soprattutto dal punto di vista del gameplay. E voi, cosa pensate che offrirà di rivoluzionario PlayStation 5? Fatecelo sapere qui sotto nei commenti!</p>
      <blockquote>Hai voglia di giocare alle ultime esclusive di Sony? Acquista subito PlayStation 4 a questo <a href="https://toms.it/kdINF">indirizzo</a>!</blockquote>
    </article>
  </body>
</html>