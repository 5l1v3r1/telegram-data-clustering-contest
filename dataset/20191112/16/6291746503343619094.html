<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/meteo-previsioni-per-domani-mercoledi/"/>
    <meta property="og:site_name" content="Il Post"/>
    <meta property="article:published_time" content="2019-11-12T16:33:56+00:00"/>
    <meta property="og:title" content="Le previsioni meteo per domani, mercoledì 13 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Le previsioni meteo per domani, mercoledì 13 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-12T16:33:56+00:00">12 Nov 2019, 16:33</time>
      </address>
      <p>Mercoledì, oltre a essere notoriamente uno dei giorni più odiati della settimana, sarà anche piovoso per gran parte d’Italia, anche se un po’ meno rispetto a lunedì e martedì. La giornata inizierà con sole in Piemonte e in Valle d’Aosta e pioggia in tutto il resto del Nord e del Centro Italia: saranno senza pioggia solo Marche, Abruzzo, Calabria, Sicilia e Sardegna. Di pomeriggio ci saranno schiarite al Centro e al Centro-Nord, ma al Nord-Est continuerà a piovere e anche a nevicare in alta quota. Di sera e di notte, infine, ci saranno ulteriori schiarite ovunque tranne in Veneto e in Friuli Venezia Giulia.</p>
      <slideshow>
        <figure>
          <img src="https://www.ilpost.it/wp-content/uploads/2019/11/meteo-mattina-8.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-pomeriggio-9.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-sera-7.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/meteo-notte-6.png"/>
          <figcaption>Notte</figcaption>
        </figure>
      </slideshow>
      <h3>Le previsioni meteo per Roma</h3>
      <p>A Roma sarà una giornata perlopiù nuvolosa e con il cielo coperto, ma non dovrebbe piovere. Le temperature saranno in calo, con massime non superiori a 15 gradi.</p>
      <figure>
        <img src="https://www.ilpost.it/wp-content/uploads/2019/11/meteo-roma-5.png"/>
      </figure>
      <h3>Le previsioni meteo per Milano</h3>
      <p>A Milano finalmente tornerà il sole dopo una settimana e mezza di tempo quasi ininterrottamente brutto. Le temperature, nonostante questo, rimarranno sotto gli 11 gradi per tutto il giorno, con la minima che raggiungerà i 4 gradi alle 22.</p>
      <figure>
        <img src="https://www.ilpost.it/wp-content/uploads/2019/11/meteo-milano-6.png"/>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/11/incendi-australia-nuovo-galles-sud-queensland/"/>
        <a href="https://www.ilpost.it/2019/11/11/abloh-ikea-comprare-online/"/>
        <a href="https://www.ilpost.it/2019/11/10/pappagalli-spreco-cibo/"/>
      </related>
    </article>
  </body>
</html>