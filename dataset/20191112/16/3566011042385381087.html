<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546787.html/%D9%88%D8%AC%D9%88%D8%AF------%DA%A9%D9%88%D8%AF%DA%A9-%D9%85%D8%A8%D8%AA%D9%84%D8%A7-%D8%A8%D9%87-%D8%B3%D9%88-%D8%AA%D8%BA%D8%B0%DB%8C%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T16:06:00+00:00"/>
    <meta property="og:title" content="وجود ۱۸۵۷ کودک مبتلا به سوءتغذیه در استان مرکزی"/>
    <meta property="og:description" content="معاون حمایت و سلامت کمیته امداد استان مرکزی گفت: در حال حاضر ۱۸۵۷ کودک زیر ۵ سال مبتلابه سوءتغذیه در استان داریم که به تأیید مراکز بهداشتی دانشگاه علوم پزشکی رسیده و کمیته امداد ماهیانه به آنها سبد غذایی اهداء می کند."/>
  </head>
  <body>
    <article>
      <h1>وجود ۱۸۵۷ کودک مبتلا به سوءتغذیه در استان مرکزی</h1>
      <h2>معاون حمایت و سلامت کمیته امداد استان مرکزی خبر داد؛</h2>
      <address>
        <time datetime="2019-11-12T16:06:00+00:00">12 Nov 2019, 16:06</time>
      </address>
      <p>معاون حمایت و سلامت کمیته امداد استان مرکزی گفت: در حال حاضر ۱۸۵۷ کودک زیر ۵ سال مبتلابه سوءتغذیه در استان داریم که به تأیید مراکز بهداشتی دانشگاه علوم پزشکی رسیده و کمیته امداد ماهیانه به آنها سبد غذایی اهداء می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد رضا شایسته جو ، معاون حمایت و سلامت کمیته امداد استان مرکزی در گفتگو با <a href="http://diyareaftab.ir/">دیار آفتاب</a>؛ با بیان اینکه طرح بهبود رژیم غذایی بیماران خاص و صعب العلاج از طرح‌های حوزه حمایت کمیته امداد است، گفت: طی سال جاری کنون ۴۰۰ بیمار نیازمند از حمایت‌های تغذیه‌ای کمیته امداد استان مرکزی با اعتبار ۱۳۶ میلیون تومان بهره‌مند شدند.</p>
      <p>وی با اشاره به اهمیت تغذیه در پیشگیری و بهبود بسیاری از بیماری‌ها، گفت: یکی از دغدغه‌های خانواده‌های دارای بیمار تغذیه مناسب و هزینه‌های درمانی است که کمیته امداد به منظور حل مشکلات درمانی و حمایت تغذیه‌ای بیماران نیازمند خدماتی را به آن‌ها ارائه می کند.</p>
      <p>معاون حمایت و سلامت کمیته امداد استان مرکزی همچنین حمایت کمیته امداد از کودکان مبتلابه سوءتغذیه را از دیگر خدمات حمایتی برشمرد و افزود: در حال حاضر ۱۸۵۷ کودک زیر ۵ سال مبتلابه سوءتغذیه در استان داریم که به تأیید مراکز بهداشتی دانشگاه علوم پزشکی رسیده و کمیته امداد ماهیانه به آنها سبد غذایی اهداء می کند.</p>
      <p>شایسته جو با بیان اینکه بیماران خاص و صعب العلاج به علت هزینه‌های بالا نیازمند کمک خیران هستند، خاطرنشان کرد: خیران و نیکوکاران می توانند از طریق شماره گیری کد #۰۸۶*۸۸۷۷*و یا مراجعه به دفاتر کمیته امداد در سراسر استان به بیماران نیازمند کمک کنند.</p>
      <p>انتهای پیام/</p>
      <p> </p>
    </article>
  </body>
</html>