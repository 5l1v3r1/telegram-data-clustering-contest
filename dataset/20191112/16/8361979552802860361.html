<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/smertna-kara-lukashenko-zayaviv-shcho-skasuye-tilki-referendum-novini-bilorusi-50053129.html"/>
    <meta property="og:site_name" content="НВ"/>
    <meta property="article:published_time" content="2019-11-12T16:09:00+00:00"/>
    <meta property="og:title" content="ЄС вимагає. Лукашенко заявив, що смертну кару в Білорусі можуть скасувати через референдум"/>
    <meta property="og:description" content="Президент Білорусі Олександр Лукашенко заявив, що смертну кару в країні можна скасувати тільки через референдум."/>
  </head>
  <body>
    <article>
      <h1>ЄС вимагає. Лукашенко заявив, що смертну кару в Білорусі можуть скасувати через референдум</h1>
      <h2>Президент Білорусі Олександр Лукашенко заявив, що смертну кару в країні можна скасувати тільки через референдум.</h2>
      <address>
        <time datetime="2019-11-12T16:09:00+00:00">12 Nov 2019, 16:09</time>
      </address>
      <p>Про це повідомляє <a href="https://www.belta.by/president/view/lukashenko-otvetil-na-vopros-o-vozmozhnosti-otmeny-v-belarusi-smertnoj-kazni-368812-2019/">Белта</a>.</p>
      <p>"Референдум вирішив цю проблему. Тільки референдум може її скасувати. Ми в цьому напрямку рухаємося", - сказав він.</p>
      <p>За словами Лукашенка, ЄС від Білорусі вже вимагає скасування смертної кари, а Білорусь не може "до цього байдуже ставитися".</p>
      <p>"І дуже часто проводимо опитування з приводу скасування смертної кари. Нічого з тих пір, як питання було вирішене на референдумі, не змінилося. Чи варто це питання сьогодні виносити на референдум, щоб отримати негативну відповідь. Думаю, не варто. Тому ми домовилися колись з політиками в Брюсселі в цьому напрямку працювати разом", - сказав він.</p>
      <p>Лукашенко додав, що Білорусь та ЄС "виробили якийсь план, дорожню карту по роботі з білоруським суспільством" і рухаються в цьому напрямку.</p>
      <p>Нагадаємо, що в жовтні 2019 року суд в Білорусі засудив до <a href="https://nv.ua/tags/smertnaja-kazn.html">смертної кари</a> обвинуваченого у справі про вбивство восьмимісячної дівчинки в місті Лунинець.</p>
      <p>Білорусь - єдина країна в Європі, в якій діє смертна кара.</p>
    </article>
  </body>
</html>