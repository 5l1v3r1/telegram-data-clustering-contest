<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653626/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T16:22:00+00:00"/>
    <meta property="og:title" content="АМКУ відкрив ще одну справу проти групи Косюка"/>
    <meta property="og:description" content="Антимонопольний комітет не виявив обґрунтованих причин для підвищення цін на курятину виробництва групи “МХП” у липні-серпні 2017 року, тому відкрив проти групи ще одну справу за ознаками зловживання монопольним становищем на ринку."/>
  </head>
  <body>
    <article>
      <h1>АМКУ відкрив ще одну справу проти групи Косюка</h1>
      <address>
        <time datetime="2019-11-12T16:22:00+00:00">12 Nov 2019, 16:22</time>
      </address>
      <p>Антимонопольний комітет не виявив обґрунтованих причин для підвищення цін на курятину виробництва групи "МХП" у липні-серпні 2017 року, тому відкрив проти групи ще одну справу за ознаками зловживання монопольним становищем на ринку.</p>
      <p>Про це <a href="http://www.amc.gov.ua/amku/control/main/uk/publish/article/152810">повідомляє</a> АМКУ.</p>
      <p>При цьому, Комітет зафіксував фактори, які можуть вказують на неефективне функціонування ринку, а саме - введення обмежувальної політики щодо дистриб'юторів, субдистриб'юторів і партнерів.</p>
      <p>З огляду на це, комітет у червні 2019 року розпочав розгляд справи щодо МХП про порушення законодавства про захист економічної конкуренції.</p>
      <p>Крім цього, АМКУ оцінив ринок первинної реалізації курячого м'яса, як висококонцентрований.</p>
      <p>"Найбільшим та найпотужнішим учасником ринку є Група "МХП" (Миронівський хлібопродукт), яка має структурні ознаки монопольного (домінуючого) становища з частками 55% у 2016 році, 46% у 2017 році та 45% у 2018 році", - йдеться у повідомленні.</p>
      <p>
        <b>Нагадаємо:</b>
      </p>
      <p>У червні Антимонопольний комітет <a href="https://www.epravda.com.ua/news/2019/06/27/649156/">розпочав розслідування</a> дій групи "МХП" Юрія Косюка на ринку курятини за ознаками зловживання монопольним становищем.</p>
      <p>Економічна правда</p>
    </article>
  </body>
</html>