<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/bansko-e-na-prvo-myasto-sred-semeynite-ski-destinatsii-v-evropa_news708908.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T16:40:00+00:00"/>
    <meta property="og:title" content="Банско е на първо място сред семейните ски-дестинации в Европа"/>
    <meta property="og:description" content="В настоящото проучване за бюджетни фамилни ваканции участваха 25 топ локации на Стария континент"/>
  </head>
  <body>
    <article>
      <h1>Банско е на първо място сред семейните ски-дестинации в Европа</h1>
      <h2>В настоящото проучване за бюджетни фамилни ваканции участваха 25 топ локации на Стария континент</h2>
      <address>
        <time datetime="2019-11-12T16:40:00+00:00">12 Nov 2019, 16:40</time>
      </address>
      <p>https://blitz.bg/ikonomika/bansko-e-na-prvo-myasto-sred-semeynite-ski-destinatsii-v-evropa_news708908.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573569612-f4259f87aee20a5dea8a9d1c4b8dea79.jpg"/>
      </figure>
      <p><b>Нова британска класация постави Банско на първо място сред най-изгодните семейни ски-дестинации в Европа. Това съобщиха две от най-популярните медии на Острова – „Дейли Мейл“ и „Дейли Телеграф“, позовавайки се на 13-ия годишен доклад на специализираната финансова онлайн платформа „Пост офис“. </b><br/><br/>В настоящото проучване за бюджетни фамилни ваканции участваха 25 топ локации на Стария континент. Експертите са взели под внимание разноските по места за лифт-карти, ски-екипировка, храна – калкулирани за седмица, без разходи за път и хотел. Анализът установява, че цените в Банско са паднали с 0,3 на сто от миналия сезон, съобщава БНР.  <br/><br/>В същото време вторият в класацията – Бардонекия, отбелязва поскъпване от 9,8%, а трети е друг курорт на Ботуша – Сестриере.<br/>Топ 5 допълват още два италиански зимни центъра – Пасо Тонале и Клавиере.<br/><br/>В десетката се нареждат победителят от 2017-а – словенският Кранска гора, австрийските Елмау и Раурис, Аринсал от Андора и Ла Тюил на Апенините.<br/><br/>Затова е важно Министерството на туризма да подкрепя Световното първенство по ски в Банско. Това е голяма реклама за курорта. За да идват повече туристи, ако това въобще интересува министъра на туризма Николина Ангелкова.<br/> </p>
    </article>
  </body>
</html>