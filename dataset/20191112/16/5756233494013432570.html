<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621189/%D8%A8%D8%B1%D8%AF-%D9%BE%DB%8C%D8%AA-%D9%88-%D8%A7%D9%85%D8%A7-%D8%A7%D8%B3%D8%AA%D9%88%D9%86-%D8%AF%D8%B1-%D8%B1%D8%A7%D9%87-%D8%B9%D8%B5%D8%B1-%D8%B7%D9%84%D8%A7%DB%8C%DB%8C-%D9%87%D8%A7%D9%84%DB%8C%D9%88%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T16:40:00+00:00"/>
    <meta property="og:title" content="«برد پیت» و «اما استون» در راه عصر طلایی هالیوود"/>
    <meta property="og:description" content="کمپانی پارامونت فیلم «بابل» به کارگردانی «دیمین شزل» را برای حضور در فصل جوایز سینمایی ۲۰۲۱ آماده می‌کند؛ «برد پیت» و «اما استون» دو ستاره احتمالی این فیلم هستند."/>
  </head>
  <body>
    <article>
      <h1>«برد پیت» و «اما استون» در راه عصر طلایی هالیوود</h1>
      <address>
        <time datetime="2019-11-12T16:40:00+00:00">12 Nov 2019, 16:40</time>
      </address>
      <p>
        <i>کمپانی پارامونت فیلم «بابل» به کارگردانی «دیمین شزل» را برای حضور در فصل جوایز سینمایی ۲۰۲۱ آماده می‌کند؛ «برد پیت» و «اما استون» دو ستاره احتمالی این فیلم هستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> «دیمین شزل» پس از ساخت فیلم موفق «لالا لند» و پس از آن درام فضایی «نخستین انسان»، قصد دارد در جدیدترین پروژه سینمایی خود با عنوان «بابل» داستانی را در حال و هوای دهه ۱۹۲۰ میلادی و دوران طلایی هالیوود مقابل دوربین ببرد و «برد پیت» و «اما استون» مشغول مذاکره برای پیوستن به این فیلم هستند.</p>
      <p>به گزارش اهالیوود ریپورتر،‌ گفته می‌شود داستان این فیلم در بستر اتفاقاتی روایت می‌شود که در مرحله گذار سینمای صامت به سمت سینمای صدادار روی می‌دهد. قرار است «اما استون» در این فیلم در نقش «کلارا بو» از اولین ستاره‌های سینمای هالیوود بازی کند و «برد پیت» نیز ایفاگر نقش یک شخصیت ستاره سینمای صامت باشد که در گذار از سینمای صامت به سمت تکنولوژی شکست می‌خورد.</p>
      <p>‌«مارک پلات» که تهیه‌کنندگی «لالا لند» را بر عهده داشت تهیه‌کننده فیلم «بابل» نیز خواهد بود.</p>
      <p>«دیمین شزل» با فیلم موزیکال «لالا لند» در سال ۲۰۱۶ در ۱۴ شاخه جوایز سینمایی اسکار نامزد کسب جایزه شد و توانست شش جایزه شامل بهترین کارگردانی، بهترین بازیگر نقش اول زن (اما استون)، بهترین فیلم‌برداری، بهترین موسیقی متن، بهترین طراحی صحنه و بهترین ترانه را به خود اختصاص دهد.</p>
      <p>«نخستین انسان» نیز فیلم بعدی «دیمین شزل» بود که به زندگی «نیل آرمسترانگ» فضانورد آمریکایی می‌پردازد. این فیلم پس از رونمایی در افتتاحیه جشنواره ونیز، در جوایز اسکار ۲۰۱۹ در چهار شاخه نامزد شد و در نهایت اسکار بهترین جلوه‌های ویژه بصری را کسب کرد.</p>
      <p>کمپانی پارامونت تاریخ ۲۵ دسامبر ۲۰۲۱ را به عنوان زمان اکران فیلم «بابل» اعلام کرده است.</p>
    </article>
  </body>
</html>