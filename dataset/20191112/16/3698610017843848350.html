<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/policiya-vidkrila-kriminalnu-spravu-za-faktom-rasizmu-na-matchi-shahtar-dinamo-329394_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T16:43:00+00:00"/>
    <meta property="og:title" content="Поліція відкрила кримінальну справу за фактом расизму на матчі &quot;Шахтар&quot; – &quot;Динамо&quot;"/>
    <meta property="og:description" content="Під підозру потрапили 20 фанатів киян."/>
  </head>
  <body>
    <article>
      <h1>Поліція відкрила кримінальну справу за фактом расизму на матчі "Шахтар" – "Динамо"</h1>
      <h2>Під підозру потрапили 20 фанатів киян.</h2>
      <address>
        <time datetime="2019-11-12T16:43:00+00:00">12 Nov 2019, 16:43</time>
      </address>
      <p>Сьогодні, 12 листопада, Національна поліція Харківської області відкрила кримінальне провадження за фактом <b><a href="https://dt.ua/SPORT/dinamo-mozhe-otrimati-velikiy-shtraf-i-match-bez-glyadachiv-za-povedinku-fanativ-329325_.html">расистської поведінки вболівальників "Динамо"</a></b> на матчі 14-го туру Прем'єр-ліги проти "Шахтаря" (0:1).повідомляє офіційний сайт поліції.</p>
      <p>Провадження відкрито слідчими Слободського відділу поліції по 1 ч. ст. 161 Кримінального кодексу України "Порушення рівноправності громадян залежно від їх расової, національної належності, релігійних переконань, інвалідності та за іншими ознаками".</p>
      <p>Дана стаття передбачає штраф від двохсот до п'ятисот неоподатковуваних мінімумів доходів громадян або обмеження волі на строк до п'яти років.</p>
      <p>Повідомляється, що непристойні гасла на адресу гравців донецького клубу вигукували близько 20 фанатів киян.</p>
      <p>Нагадаємо, в кінцівці матчу в Харкові "Шахтар" – "Динамо" (1:0) бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Відзначимо, що по ходу зустрічі головний арбітр матчу Микола Балакін попросив диктора на ОСК "Металіст" оголосити про неприпустимість расистських висловлювань на стадіоні.</p>
      <p>Раніше повідомлялося про те, що <b><a href="https://dt.ua/SPORT/tayson-zbirayetsya-zalishiti-shahtar-pislya-rasistskogo-skandalu-v-matchi-z-dinamo-329363_.html">Тайсон має намір покинути "Шахтар" після расистського скандалу в матчі з "Динамо"</a></b>.</p>
      <footer>За матеріалами: <a href="https://dt.ua/go/aHR0cHM6Ly93d3cuZmFjZWJvb2suY29tL3BvbGljZS5raGFya292Lw==">Национальна поліція Харківаа/Facebook</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>