<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597011/nea-dromologia-aegean-apo-pafo-kai-larnaka"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T16:00:00+00:00"/>
    <meta property="og:title" content="Νέα δρομολόγια AEGEAN από Πάφο και Λάρνακα"/>
    <meta property="og:description" content="Με δύο νέα δρομολόγια από Πάφο προς Αθήνα και από Λάρνακα προς Βηρυτό ενισχύει την παρουσία της στην Κύπρο η AEGEAN, στο πλαίσιο της διαρκούς παρουσίας της..."/>
  </head>
  <body>
    <article>
      <h1>Νέα δρομολόγια AEGEAN από Πάφο και Λάρνακα</h1>
      <address><time datetime="2019-11-12T16:00:00+00:00">12 Nov 2019, 16:00</time> by <a rel="author">SigmaLive</a></address>
      <p><b>Με δύο νέα δρομολόγια από Πάφο προς Αθήνα και από Λάρνακα προς Βηρυτό ενισχύει την παρουσία της στην Κύπρο η AEGEAN, στο πλαίσιο της διαρκούς παρουσίας της στην περιοχή και της συνεχιζόμενης ανάπτυξής της και κατά τη χειμερινή περίοδο.<br/></b> <br/>Συγκεκριμένα, η AEGEAN από τις 12 Δεκεμβρίου 2019, θα συνδέει την Πάφο με την Αθήνα με δύο εβδομαδιαίες προγραμματισμένες πτήσεις καθ' όλη τη διάρκεια του έτους, έχοντας τη δυνατότητα να προστεθεί και τρίτη πτήση σε περίοδο αιχμής, προσφέροντας με αυτόν τον τρόπο αυξημένη προσβασιμότητα, σε βασικές αγορές του δικτύου εξωτερικού. Ο νέος δημοφιλής προορισμός, προστίθεται στην υπάρχουσα συνδεσιμότητα από την Κύπρο και μαζί με το νέο απευθείας δρομολόγιο από Λάρνακα προς Βηρυτό, το οποίο εκτελείται ήδη από τις 7 Οκτωβρίου 2019 δύο φορές την εβδομάδα, η ΑΕGEAN θα επιχειρεί συνολικά σε 5 προορισμούς από την Κύπρο (Αθήνα, Θεσσαλονίκη, Ηράκλειο, Τελ Αβίβ και Βηρυτό).<br/> <br/>Με την ένταξη των νέων δρομολογίων, η AEGEAN το 2020, προγραμματίζει αύξηση της χωρητικότητας της στο δίκτυο εξωτερικού προσφέροντας 1,12εκ. θέσεις συνολικά από Κύπρο, σημειώνοντας αύξηση 6% σε σχέση με το προηγούμενο έτος και  παρέχοντας ακόμα περισσότερες επιλογές και προορισμούς στους επιβάτες. <br/> <br/>"Η AEGEAN θα συνεχίζει να στηρίζει τις προοπτικές της Κύπρου για διεύρυνση της τουριστικής περιόδου και αύξηση της επιβατικής κίνησης" σημειώνεται σε ανακοίνωση της εταιρείας.<br/> <br/>Πηγή: ΑΠΕ-ΜΠΕ <br/> </p>
    </article>
  </body>
</html>