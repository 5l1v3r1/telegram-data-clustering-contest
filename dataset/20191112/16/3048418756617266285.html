<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/pvv-en-forum-voor-democratie-slopen-vvd-om-draai-op-maximumsnelheid/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T16:11:00+00:00"/>
    <meta property="og:title" content="PVV en Forum voor Democratie slopen VVD om draai op maximumsnelheid"/>
    <meta property="og:description" content="'Hoogverraad van de VVD aan de automobilist, gebroken belofte en nul ruggengraat'"/>
  </head>
  <body>
    <article>
      <h1>PVV en Forum voor Democratie slopen VVD om draai op maximumsnelheid</h1>
      <h2>'Hoogverraad van de VVD aan de automobilist, gebroken belofte en nul ruggengraat'</h2>
      <address><time datetime="2019-11-12T16:11:00+00:00">12 Nov 2019, 16:11</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De rechtse oppositie heeft geen goed woord over voor de verlaging van de maximumsnelheid op snelwegen die het kabinet <a href="https://tpo.nl/2019/11/12/stikstofakkoord-maximumsnelheid-op-alle-snelwegen-omlaag-naar-100-kilometer-per-uur/">volgens ingewijden wil doorvoeren</a>. Vooral de VVD moet het ontgelden. De grootste coalitiepartij maakte zich er de afgelopen juist sterk voor dat op meer snelwegen een limiet van 130 kilometer per uur zou gaan gelden.</p>
      <figure>
        <iframe data-src="https://twitter.com/geertwilderspvv/status/1194271869869993984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De voorgenomen verlaging naar 100 kilometer per uur overdag is “hoogverraad van de VVD aan de automobilist”, vindt Geert Wilders. De liberalen “voeren de agenda van GroenLinks uit en hebben nul ruggengraat”, aldus de PVV-leider. Hij herinnert premier Mark Rutte aan diens belofte dat aan de snelheidslimiet van 130 niet zou worden getornd.</p>
      <figure>
        <iframe data-src="https://twitter.com/geertwilderspvv/status/1194233315819212800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ook Forum voor Democratie brengt die afspraak uit het twee jaar geleden gesloten regeerakkoord in herinnering. “Ze zijn echt gek geworden”, aldus de partij van Thierry Baudet. “VVD en CDA hebben zich tegen al hun beloften in volledig overgegeven aan de klimaatgekte van GroenLinks.”</p>
      <figure>
        <iframe data-src="https://twitter.com/fvdemocratie/status/1194252062185394177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Lees ook –</b> <a href="https://tpo.nl/2019/11/12/bovag-effect-verlagen-maximumsnelheid-is-marginaal/">Bovag: Effect verlagen maximumsnelheid is marginaal</a></p>
    </article>
  </body>
</html>