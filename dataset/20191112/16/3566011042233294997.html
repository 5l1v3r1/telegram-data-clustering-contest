<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546813.html/%D8%AF%D8%B4%D9%85%D9%86-%D8%AA%D8%B4%DB%8C%D8%B9-%D9%88-%D8%AA%D8%B3%D9%86%D9%86--%D8%AF%D9%86%DB%8C%D8%A7%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T16:24:00+00:00"/>
    <meta property="og:title" content="دشمن تشیع و تسنن، دنیای استکبار است"/>
    <meta property="og:description" content="رئیس اداره تبلیغات اسلامی رشتخوار گفت: این شاید جز گناهان بزرگ و گناهان نابخشودنی باشد که خدای ناکرده شیعه در مقابل سنی و یا سنی در مقابل شیعه قرار گیرد و از اصل دور شود، آن چیزی که امروز مهم هست این است که حرف امت اسلامی یکصدا و یکپارچه استکبارستیزی و مقاومت در مقابل دنیای استکبار باشد."/>
  </head>
  <body>
    <article>
      <h1>دشمن تشیع و تسنن، دنیای استکبار است</h1>
      <h2>رئیس اداره تبلیغات اسلامی رشتخوار:</h2>
      <address>
        <time datetime="2019-11-12T16:24:00+00:00">12 Nov 2019, 16:24</time>
      </address>
      <p>رئیس اداره تبلیغات اسلامی رشتخوار گفت: این شاید جز گناهان بزرگ و گناهان نابخشودنی باشد که خدای ناکرده شیعه در مقابل سنی و یا سنی در مقابل شیعه قرار گیرد و از اصل دور شود، آن چیزی که امروز مهم هست این است که حرف امت اسلامی یکصدا و یکپارچه استکبارستیزی و مقاومت در مقابل دنیای استکبار باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام حسینعلی آذرشیب، رئیس اداره تبلیغات اسلامی رشتخوار در گفت و گو با خبرنگار <a href="http://sobhtoos.ir/">صبح توس</a>، ضمن گرامیداشت هفته وحدت گفت: 12 تا 17 ریبع الاول به تدبیر امام راحل عظیم الشان انقلاب با نام هفته وحدت نام گذاری شده است.</p>
      <p>حجت الاسلام آذرشیب با اشاره به اینکه باید نگاه ویژه ای به بحث وحدت در مناطق تلفیقی وجود داشته باشد، افزود: باید در تمام طول سال به این مهم توجه داشت و آن هم تحقق تمدن اسلامی است و این تحقق در واقع یکی از مهم هایی است که باید در زمینه مسئله وحدت اتفاق بیفتد.</p>
      <p>وی در ادامه با تاکید بر اینکه هدف امام (ره) از نامگذاری هفته وحدت چیزی جز تحقق هدف اسلامی نبوده است، افزود: اگر به دنبال اتفاق افتادن این تمدن اسلامی هستیم در  راس کار باید فقط و فقط خدا را در نظر داشته باشیم، همان کاری که امام(ره) کرد، ریشه و بنیان اسلام را وقتی نگاه میکنیم پیغمبر(ص) زمانی در کار خود موفق می شود و نتیجه می‌گیرد که خداباوری را در راس امور در نظر می‌گیرد.</p>
      <p>رئیس اداره تبلیغات اسلامی رشتخوار در ادامه اذعان داشت: امروز خواسته و توجه ما از جامعه تشیع و تسنن، وحدت و حفظ اصل که همان اسلام است می باشد، اهمیت حمایت از سایر مسلمانان جهان و همچنین توجه به مسجد الاقصی بخاطر این است که همه ما در اول به عنوان برادر مسلمان نسبت به هم وظیفه داریم و مسجد الاقصی نیز در گذشته قبله اول مسلمین بوده است.<br/>وی هچنین با اشاره به اینکه باید بعضی از تعصب‌ها را برای انسجام و اتحاد بیشتر کنار گذاشت اظهار داشت: ما مسلمان هستیم و شایسته یک فرد شیعی و یا سنی نیست که خدا ناخواسته بیاییم و پیرو احساسات و تعصبات بی جا و بی موقع خود قرار بگیریم و این موضوعات را حاکم و قاضی قرار دهیم و از معقوله اساسی اسلام دور بمانیم.<br/>حجت الاسلام آذرشیب در ادامه یادآور شد: ما به دنبال این هستیم که خصوصا در مناطق تلفیقی این اصل حفظ شود، در واقع آن وحدت و اتحاد در مناطق تلفیقی به تعبیری یک اصل بنیادی است که باید این اصل حفظ شود.</p>
      <p>وی با تاکید بر اینکه در وحدت باید از تمام قوای مسلمانان بهره بگیریم، افزود: ما جامعه تشیع و تسنن باید با استفاده از تمام ظرفیت ها، علما، نخبگان، فرهیختگان جامعه و تشکل های مردم نهاد در کنار مردم باشیم چرا که هر جا مردم پای کار بودند ما موفق بودیم.</p>
      <p>رئیس اداره تبلیفات اسلامی رشتخوار با تاکید بر اینکه ما باید بدانیم دشمن اصلی جامعه تشیع و تسنن امروز استکبار است، گفت: این شاید جز گناهان بزرگ و گناهان نابخشودنی باشد که خدای ناکرده شیعه در مقابل سنی و یا سنی در مقابل شیعه قرار گیرد و از اصل دور شود؛ آن چیزی که مهم هست این است که حرف همه ما یکصدا و یکپارچه استکبار ستیزی و مقاومت در مقابل استکبار باشد و خدای ناکرده طوری نباشد که ما با اعمال و رفتار، خودمان را طوری نشان دهیم که با یک ضعف کوچک، دشمن از ما خورده بگیرد.</p>
      <p>وی در ادامه با تاکید بر اینکه باید با توکل به خداوند و توسل به ائمه معصومین و در صدر آن به وجود منور و نورانی پیامبر گرامی اسلام(ص) روز به روز بر این وحدت و اتحاد بیفزاییم، گفت: بحث وحدت بین مسلمانان در حد لفظ و گفتار نباشد، آن چیزی که در حوزه وحدت بین مسلمانان مهم است عمل است؛ در تمام امور مهمترین کار این است که در زمینه عمل به آن کار را پیاده کنیم، همانطور که همان ابتدای شروع انقلاب ما اتحاد و انسجام خود را نشان دادیم و به رخ دشمنان کشاندیم، امروز هم نیز این اتحاد ما و پیشرفت ما را روز به روز دشمنان ببینند و بر خوار بودن و ذلیل بودن شان افزوده شود.<br/>انتهای پیام/</p>
    </article>
  </body>
</html>