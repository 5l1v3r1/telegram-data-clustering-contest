<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/malayalam-film-producer-raju-mathew-died-147.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T16:05:00+00:00"/>
    <meta property="og:title" content="സെഞ്ച്വറി ഫിലിംസ് ഉടമ രാജു മാത്യു അന്തരിച്ചു"/>
    <meta property="og:description" content="Malayalam Films Mollywood Producers Association Malayalam Cinema കോട്ടയം: നിര്‍മാതാവും സെഞ്ച്വറി ഫിലിംസ് ഉടമയുമായ രാജു മാത്യു (82) അന്തരിച്ചു. വാര്‍ധക്യ സഹജമായ അസുഖത്തെ ത"/>
  </head>
  <body>
    <article>
      <h1>സെഞ്ച്വറി ഫിലിംസ് ഉടമ രാജു മാത്യു അന്തരിച്ചു</h1>
      <address><time datetime="2019-11-12T16:05:00+00:00">12 Nov 2019, 16:05</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കോട്ടയം: നിര്‍മാതാവും സെഞ്ച്വറി ഫിലിംസ് ഉടമയുമായ രാജു മാത്യു (82) അന്തരിച്ചു. വാര്‍ധക്യ സഹജമായ അസുഖത്തെ തുടര്‍ന്ന് കോട്ടയത്തെ സ്വകാര്യ ആശുപത്രിയിലായിരുന്നു അന്ത്യം. കേരള ഫിലിം ചേംബര്‍ ഓഫ് കൊമേഴ്സ് മുന്‍ പ്രസിഡന്റാണ്.</p>
      <p>കഴിഞ്ഞ 40 വര്‍ഷങ്ങളായി മലയാള സിനിമയില്‍ നിലനില്‍ക്കുന്ന സിനിമാ വിതരണ-നിര്‍മാണ കമ്പനിയാണ് സെഞ്ച്വറി ഫിലിംസ്. 1979 ല്‍ ബാലചന്ദ്ര മേനോന്റെ ‘കേള്‍ക്കാത്ത ശബ്ദം’ എന്ന ചിത്രത്തിലൂടെയാണ് സെഞ്ച്വറി ഫിലിംസ് വെള്ളിത്തിരയിലെത്തുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/raj-bhavan-clarified-there-s-no-recommendation-of-president-s-rule-in-maharashtra-ncp-454.html?utm_source=doolnews&amp;utm_medium=related"/>
      </related>
      <p>ഫഹദ് ഫാസില്‍ ചിത്രമായ ‘അതിരനാണ്’ അവസാനമായി നിര്‍മ്മിച്ച ചിത്രം. മനോഹരം, വികൃതി എന്നിയാണ് അവസാനമായി സെഞ്ച്വറി ഫിലിംസ് തിയേറ്ററില്‍ വിതരണത്തിന് എത്തിച്ച ചിത്രങ്ങള്‍. ഷൂട്ടിങ് പുരോഗമിക്കുന്ന ‘കുഞ്ഞല്‍ദോ’യുടെ വിതരണവും സെഞ്ച്വറി ഫിലിംസാണ്.</p>
      <p>കാര്യം നിസ്സാരം, ആള്‍ക്കൂട്ടത്തില്‍ തനിയെ, അനുബന്ധം, സന്ധ്യയ്ക്കു വിരിഞ്ഞ പൂവ്, കാണാമറയത്ത്, നമുക്കു പാര്‍ക്കാന്‍ മുന്തിരിത്തോപ്പുകള്‍, നാടോടിക്കാറ്റ്, ആര്യന്‍, അടിയൊഴുക്കുകള്‍, സസ്നേഹം, തന്മാത്ര തുടങ്ങി ഏറ്റവും പുതിയ ചിത്രങ്ങളായ വിജയ് സൂപ്പറും പൗര്‍ണ്ണമിയും കുമ്പളങ്ങി നൈറ്റ്‌സ്, വികൃതി തുടങ്ങിയ നിരവധി ചിത്രങ്ങള്‍ സെഞ്ചുറിയില്‍ നിന്ന് പുറത്തുവന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കാണാമറയത്ത് എന്ന സിനിമ ‘അനോഘാ റിഷ്ത’ എന്നപേരില്‍ ഹിന്ദിയിലും നിര്‍മ്മിച്ചു. ഒരു കാലത്ത് സിനിമയില്‍ നിന്നും വിട്ടുനിന്ന മാത്യു തന്മാത്രയിലൂടെയാണ് തിരിച്ചുവന്നത്.</p>
      <p>പരേതയായ ലില്ലി മാത്യുവാണ് ഭാര്യ. മക്കള്‍: അഞ്ജന ജേക്കബ്, രഞ്ജന മാത്യൂ. ശവസംസ്‌കാരം പിന്നീട്.</p>
      <related>
        <a href="https://www.doolnews.com/jnu-students-say-that-they-will-quit-studies-if-hostel-fee-hikes-are-implemented-369.html?utm_source=doolnews&amp;utm_medium=related"/>
      </related>
      <p>
        <b>ഫോട്ടോ കടപ്പാട്: മാതൃഭൂമി </b>
      </p>
    </article>
  </body>
</html>