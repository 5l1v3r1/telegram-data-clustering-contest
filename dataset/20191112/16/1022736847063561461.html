<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191112-mafuriko-drc-msaada-wachelewa-kuwafikia-walengwa"/>
    <meta property="og:site_name" content="RFI"/>
    <meta property="article:published_time" content="2019-11-12T16:13:03+00:00"/>
    <meta property="og:title" content="Mafuriko DRC: Msaada wachelewa kuwafikia walengwa"/>
    <meta property="og:description" content="Raia walioathiriwa na mafuriko Kaskazini mwa Jamhuri ya Kidemokrasia ya Congo wanaendelea kusubiri kwa wiki tatu msaada kutoka serikali na mashirika ya kihisani nchini humo."/>
  </head>
  <body>
    <article>
      <h1>Mafuriko DRC: Msaada wachelewa kuwafikia walengwa</h1>
      <address><time datetime="2019-11-12T16:13:03+00:00">12 Nov 2019, 16:13</time> by <a rel="author">RFI</a></address>
      <p>
        <b>Raia walioathiriwa na mafuriko Kaskazini mwa Jamhuri ya Kidemokrasia ya Congo wanaendelea kusubiri kwa wiki tatu msaada kutoka serikali na mashirika ya kihisani nchini humo.</b>
      </p>
      <p>Waziri wa Masuala ya Kibinadamu na Mshikamano wa Kitaifa, Steve Mbikayi, amesema makumi ya maelfu ya watu wameathiriwa na mafuriko hayo.</p>
      <p>Mikoa mitatu sasa imeathiriwa na mafuriko ikiwa ni pamoja na Mongala, Ubangi Kaskazini na Ubangi Kusini, kulingana na vyanzo vya serikali.</p>
      <p>Maji yanaendelea kuongezeka na mafuriko yameathiri miji mikubwa.</p>
      <p>Maeneo mengi yamekumbwa na mafuriko na nyumba kadhaa zimeporomoka.</p>
      <p>Katika mji mkuu wa Mkoa wa Ubangi Kaskazini, Gbadolite, maeneo ya Mogoro na Kambo yamekumbwa na mafuriko.</p>
      <p>Katikati ya mji, maeneo kama Kaya au Mbanza pia yameathiriwa na mafuriko, huku nyumba kadhaa zikiporomoka. Barabara nyingi na madaraja vilijengwa katika utawala wa Mobutu.</p>
    </article>
  </body>
</html>