<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/onur-goreve-214906h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T16:11:25+00:00"/>
    <meta property="og:title" content="Onur göreve"/>
    <meta property="og:description" content="Latovlevici'nin sarı kart cezalısı olduğu Keçiörengücü maçında formaya en yakın isim Onur Atasayar."/>
  </head>
  <body>
    <article>
      <h1>Onur göreve</h1>
      <h2>Latovlevici'nin sarı kart cezalısı olduğu Keçiörengücü maçında formaya en yakın isim Onur Atasayar.</h2>
      <address>
        <time datetime="2019-11-12T16:11:25+00:00">12 Nov 2019, 16:11</time>
      </address>
      <p>Bursaspor'da kısıtlı kadronun yanı sıra görülen gereksiz kartlar Teknik Direktör Yalçın Koşukavak'ın işini zorlaştırıyor. En son oynanan Boluspor maçında gördüğü sarı kartla cezalı duruma düşen Iasmin Latovlevici, Keçiörengücü maçında takımını yalnız bırakacak. Tecrübeli futbolcunun yerine ise en büyük aday Onur Atasayar. Bu sezonun ilk 2 haftasında 90 dakika forma giyen 24 yaşındaki futbolcu, sonrasında ise sakatlık nedeniyle 6 hafta sahalardan uzak kaldı. </p>
      <p>
        <b>KUPADA GOL ATTI</b>
      </p>
      <p>Son dönemde Bayburt'la oynanan kupa maçında sahaya kaptan olarak çıkan ve bir de gole imza atan Onur, Balıkesirspor maçında 75'te oyuna girmişti. Teknik Direktör Yalçın Koşukavak'ın milli maç arasından sonra oynanacak Keçiörengücü maçında tecrübeli futbolcuya şans vermesi bekleniyor. Yalçın Hoca'nın elinde bu bölge için alternatif olarak ‘Asıl mevkii sol bek' dediği Rüştü Hanlı da bulunuyor.</p>
    </article>
  </body>
</html>