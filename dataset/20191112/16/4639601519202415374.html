<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/sports/paok-me-varela-kai-maouritsio-i-apostoli-gia-drama/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T16:28:52+00:00"/>
    <meta property="og:title" content="ΠΑΟΚ: Με Βαρέλα και Μαουρίτσιο η αποστολή για Δράμα"/>
    <meta property="og:description" content="Ο ΠΑΟΚ επέστρεψε στις προπονήσεις με πολλές απουσίες λόγω των διεθνών και ο Αμπέλ Φερέιρα ανακοίνωσε την αποστολή για το φιλικό με την Δόξα Δράμας."/>
  </head>
  <body>
    <article>
      <h1>ΠΑΟΚ: Με Βαρέλα και Μαουρίτσιο η αποστολή για Δράμα</h1>
      <h2>Ο ΠΑΟΚ επέστρεψε στις προπονήσεις με πολλές απουσίες λόγω των διεθνών και ο Αμπέλ Φερέιρα ανακοίνωσε την αποστολή για το φιλικό με την Δόξα Δράμας.</h2>
      <address><time datetime="2019-11-12T16:28:52+00:00">12 Nov 2019, 16:28</time> by <a rel="author">ΤοΒΗΜΑ Team</a></address>
      <p>Φιλικό παιχνίδι με την Δόξα Δράμας θα δώσει την Τετάρτη ο ΠΑΟΚ που επέστρεψε σήμερα στις προπονήσεις και ο Αμπέλ Φερέιρα ανακοίνωσε την αποστολή για το παιχνίδι. Σε αυτήν είναι κανονικά οι Φερνάντο Βαρέλα και Χοσέ Μαουρίσιο που προπονήθηκαν σε φουλ ρυθμούς.</p>
      <p>Αναλυτικά:</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>«Διακοπή για τα παιχνίδια των εθνικών ομάδων. Μία ιδανική ευκαιρία αφενός για λίγη σωματική, αλλά κυρίως πνευματική ξεκούραση, αλλά και για σκληρή δουλειά. Παίκτες και τεχνικό επιτελείο σήκωσαν μανίκια κι άρχισαν να καταστρώνουν τα σχέδια τους ενόψει επανέναρξης.</p>
      <p>Η προπόνηση της Τρίτης (12.11) στη Νέα Μεσημβρία αφορούσε τον τομέα της φυσικής κατάστασης μέσα από παιχνίδια και ασκήσεις. Την Τετάρτη (13.11) ο ΠΑΟΚ θα ταξιδέψει στη Δράμα για να αντιμετωπίσει σε φιλική αναμέτρηση την τοπική Δόξα.</p>
      <p>Οι Φερνάντο Βαρέλα και Χοσέ Μαουρίσιο προπονήθηκαν κανονικά και θα είναι στην αποστολή για το παιχνίδι στη Δράμα, όπου αναμένεται να πάρουν χρόνο συμμετοχής. Εκτός προπόνησης έμεινε ο Κάρολ Σφιντέρσκι , ο οποίος δεν θα ταξιδέψει με την ομάδα για τον επικείμενο αγώνα, προκειμένου να προφυλαχθεί.</p>
      <p>Οι Λέο Μάτος και Άντερσον Εσίτι λείπουν με ειδική άδεια για προσωπικούς λόγους, ενώ από την αποστολή αποκλείστηκαν και οι Κρέσπο , Μπίσεσβαρ , Μίσιτς για λόγους αποφόρτισης, καθώς και ο τραυματίας Βερνμπλουμ.</p>
      <p>Οι παίκτες που δεν θα είναι στη διάθεση του Αμπέλ Φερέιρα για τον αγώνα κόντρα στη Δόξα θα προπονηθούν το πρωί της Τετάρτης (13.11) στο γήπεδο της Τούμπας.</p>
      <p>Οι 18 παίκτες που θα ταξιδέψουν στη Δράμα είναι οι: Παπαδόπουλος, Ζίβκοβιτς , Βαρέλα , Ροντρίγκο , Τσιγγάρας , Βιεϊρίνια , Μαουρίσιο , Πέλκας , Στοχ , Λάμπρου , Ζαμπά , Άκπομ , Ντάικο, Τάχατος, Καλουτσικίδης, Σαλαμούρας, Παναγιώτου και Γρόσδης».</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>