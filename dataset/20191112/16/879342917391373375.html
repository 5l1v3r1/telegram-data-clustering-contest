<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/infografika/finansy/yak-zminyuvalysya-osnovni-vytraty-derzhbyudzhetu-2017-2020-rokax"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T16:51:23+00:00"/>
    <meta property="og:title" content="Як змінювалися основні витрати держбюджету в 2017-2020 роках"/>
    <meta property="og:description" content="Держбюджет-2020 у другому читанні парламент розгляне у четвер, 14 листопада. Слово і Діло порівняло, як змінювалися основні витрати бюджету в 2017-2020 роках."/>
  </head>
  <body>
    <article>
      <h1>Як змінювалися основні витрати держбюджету в 2017-2020 роках</h1>
      <address>
        <time datetime="2019-11-12T16:51:23+00:00">12 Nov 2019, 16:51</time>
      </address>
      <p>
        <b>Верховна рада у четвер, 14 листопада, розгляне в другому читанні проєкт державного бюджету на 2020 рік. Порівняно з першим читанням документ значно доопрацювали, зокрема, витрати і доходи зросли на 15 млрд грн – до 1,2 трлн грн і 1,1 трлн грн відповідно. «Слово і Діло» сьогодні порівняло, як змінювалися основні витрати бюджету в 2017-2020 роках.</b>
      </p>
      <p>З 2017 року державний бюджет значно покращився прогноз зростання ВВП, курсу долара і рівень інфляції. У бюджеті-2017 курс був закладений на рівні 27,2 гривень за долар, в наступні два роки – 29,3 і 29,4 гривень. У нинішньому проєкті бюджету – 27 гривень.</p>
      <p>Зростання ВВП в 2017-2019 роках закладали на рівні 3%, в проєкті бюджету-2020 більш оптимістично – 3,7%. Інфляцію ж навпаки прогнозують менше: в бюджеті-2017 було 8,1%, в 2018-му – 9%, в 2019-му – 7,4%, в проєкті держбюджету 2020 року – 6,3%.</p>
      <figure>
        <img src="http://media.slovoidilo.ua/media/infographics/10/98890/98890-1_uk_origin.png"/>
      </figure>
      <p>Витрати за всіма основними статтями за останні роки також зросли. У проєкті бюджету на наступний рік на оборону передбачено 118,2 млрд грн, для порівняння – на 2017 рік було заплановано тільки 73,3 млрд. Величезними темпами зростають витрати на охорону здоров'я: в бюджеті-2017 на галузь було передбачено 16,3 млрд грн, в бюджеті-2018 – 25,2 млрд грн, в бюджеті-2019 – 38,5 млрд грн. На наступний рік виділять 95,6 млрд грн, майже на 149% більше, ніж на 2019 рік.</p>
      <p>Зростають витрати в державному бюджеті на транспорт та інфраструктуру: на 2017 рік було закладено 17,8 млрд грн, на 2018-й – 31,6 млрд грн, на 2019-й – 36,5 млрд грн, на 2020 рік планують 49,7 млрд грн. Порівняно з бюджетом-2017 в проєкті головного кошторису на 2020 рік закладено вдвічі більше коштів на соціальний захист і забезпечення: 144,8 млрд грн проти 296,3 млрд.</p>
      <p>Нагадаємо, раніше журналіст Богдан Машай <a href="https://www.slovoidilo.ua/2019/11/07/kolonka/bohdan-mashai/finansy/byudzhet-2020-ne-takyj-yak-xotilosya">проаналізував основні статті витрат проєкту держбюджету-2020</a>.</p>
      <p>Крім того, Денис Попович розповів, <a href="https://www.slovoidilo.ua/2019/11/07/kolonka/denys-popovych/bezpeka/omanlyvi-rekordy-chy-dopomozhe-armiyi-najbilshyj-byudzhet-2020-roku">чи допоможе армії найбільший бюджет 2020 року</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/novyna/polityka/razumkov-nazvav-datu-rozhlyadu-derzhbyudzhetu-2020-druhomu-chytanni"/>
        <a href="https://www.slovoidilo.ua/2019/11/06/novyna/polityka/derzhbyudzhet-2020-honcharuk-rozpoviv-chy-vystachyt-koshtiv-derzhavy-smartfoni"/>
        <a href="https://www.slovoidilo.ua/2019/11/06/infografika/polityka/shtrafy-nardepiv-prohuly-skilky-mozhe-zaoshhadyty-byudzhet"/>
        <a href="https://www.slovoidilo.ua/2019/11/05/novyna/finansy/honcharuk-nazvav-novi-cyfry-derzhbyudzhetu-2020"/>
      </related>
    </article>
  </body>
</html>