<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ab9ad7a913c42a37/atac-chimic-la-o-gradinita-peste-50-de-copii-au-fost-raniti-dupa-ce-un-barbat-a-i-a-stropit-cu-soda-caustica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T16:04:06+00:00"/>
    <meta property="og:title" content="Atac chimic la o grădiniță: Peste 50 de copii au fost răniți după ce un bărbat a i-a stropit cu sodă caustică"/>
    <meta property="og:description" content="Un bărbat a intrat, luni, într-o grădiniță din sud-vestul provinciei Yunnan, sud-vestul Chinei, și a stropit elevii și profesorii cu sodă caustică, scrie Daily Mail."/>
  </head>
  <body>
    <article>
      <h1>Atac chimic la o grădiniță: Peste 50 de copii au fost răniți după ce un bărbat a i-a stropit cu sodă caustică</h1>
      <address><time datetime="2019-11-12T16:04:06+00:00">12 Nov 2019, 16:04</time> by <a rel="author">Jurnal.md</a></address>
      <p>
        <b>Un bărbat a intrat, luni, într-o grădiniță din sud-vestul provinciei Yunnan, sud-vestul Chinei, și a stropit elevii și profesorii cu sodă caustică, scrie Daily Mail.</b>
      </p>
      <p>În urma atacului, peste 50 de persoane, în mare parte copii, au fost rănite, au anunțat, marți, autoritățile chineze, potrivit Daily Mail. Suspectul, un bărbat de 23 de ani pe nume Kong, a intrat în grădiniță escaladând un zid. După ce a reușit să intre în clădire, el a pulverizat victimele cu hidroxid de sodiu. Victimele au fost transportate la spital, scrie libertatea.ro.</p>
      <p>Două dintre ele au prezentat „simptome grave”, dar nu le-a fost pusă în pericol viața. Autorităţile au precizat că principalul suspect a fost arestat la mai puţin de o oră după atac. „Părinţii săi au divorţat în timpul copilăriei sale.</p>
      <p>Lipsa căldurii familiei a antrenat un dezechilibru psihologic”, a declarat primarul orașului în care a avut loc incidentul. Acesta nu este un incident singular în China.</p>
      <p>Anul trecut, un tânăr în vârstă de 20 de ani a ucis un elev şi a rănit alţi nouă, dar şi doi profesori într-o  şcoală tehnică în aceeaşi provincie, Yunnan.</p>
    </article>
  </body>
</html>