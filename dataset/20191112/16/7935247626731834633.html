<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/don-artik-burak-214907h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T16:12:26+00:00"/>
    <meta property="og:title" content="Dön artık Burak"/>
    <meta property="og:description" content="Oynadığı maçlarda takımın hücum gücünü artıran 29 yaşındaki oyuncunun sakatlığı için milli ara ilaç gibi geldi"/>
  </head>
  <body>
    <article>
      <h1>Dön artık Burak</h1>
      <h2>Oynadığı maçlarda takımın hücum gücünü artıran 29 yaşındaki oyuncunun sakatlığı için milli ara ilaç gibi geldi</h2>
      <address>
        <time datetime="2019-11-12T16:12:26+00:00">12 Nov 2019, 16:12</time>
      </address>
      <p>Bursaspor'un son haftalarda sergilediği kötü performansı eleştiri konusu olurken, orta sahada bir türlü bekleneni veremeyen oyuncuların çokluğu nedeniyle gözler Burak Altıparmak'ı iyice arar oldu.</p>
      <p>Sezon başında Denizlispor'dan transfer edilen ve TFF 1. Lig'de oynanan maçlardaki performansıyla takımın başarılı isimleri arasında yer alan Burak Altıparmak'ın yokluğunu Bursaspor, fazlasıyla hissediyor. Özellikle Teknik Direktör Yalçın Koşukavak'ın orta sahadaki alternatifleri arasında sahaya sürdüğü Selçuk Şahin, Recep Aydın, Aykut Akgün ve Özer Hurmacı'nın performansı beklentileri karşılayamazken, sıkıntı yaşayan yeşil beyazlılarda Burak Altıparmak'ın şu dönemde takımda yer almaması hücum gücünü iyice zayıflattı.</p>
      <p>
        <b>4 MAÇI KAÇIRDI</b>
      </p>
      <p>Orta sahada yaşanan sıkıntı tecrübeli futbolcunun eksikliğini ve hücum gücüne sağladığı katkıyı da iyice gözler önüne serdi. Ligde bu sezon yeşil beyazlı formayla 4 maça çıkan 29 yaşındaki oyuncu, 8. haftada oynanan Ümraniyespor maçı hazırlıkları sırasında sakatlanmış ve arka adelesinde yırtık tespit edilen tecrübeli futbolcu, ligde oynanan son 4 karşılaşmada forma giyememişti. Bu dönemde eksikliği fazlasıyla hissedilen futbolcu, fizyoterapist eşliğinde çalışmalarını sürdürürken, milli ara sonrasında takıma katılması bekleniyor.</p>
    </article>
  </body>
</html>