<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/evropska-unie/revoluce-evropsti-disidenti-si-pripomneli-listopad-89-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T16:46:00+00:00"/>
    <meta property="og:title" content="Vondra a další. Evropští disidenti si připomněli listopad 89"/>
    <meta property="og:description" content="/OD ZVLÁŠTNÍ ZPRAVODAJKY DENÍKU/ Začátkem roku 1989 jim bylo mezi dvaceti a třiceti, chodili na zakázané demonstrace a toužili po svobodě. Po středoevropských revolucích se z nich stali poradci prezidentů, ministři a europoslanci. To je ve zkratce osud Alexandra Vondry (ODS) a Tamase Deutsche (FIDESZ). V úterý se sešli v Evropském parlamentu v Bruselu, aby si společně s kolegy z Polska a Litvy připomněli sametovou revoluci v Československu a obdobná dění v sousedních zemích."/>
  </head>
  <body>
    <article>
      <h1>Vondra a další. Evropští disidenti si připomněli listopad 89</h1>
      <address><time datetime="2019-11-12T16:46:00+00:00">12 Nov 2019, 16:46</time> by <a rel="author">Kateřina Perknerová</a></address>
      <p>Dvacetiletý Deutsch v létě 1989 přijel za Sašou Vondrou, aby se jemu a všem Čechům a Slovákům omluvil za vstup vojsk Varšavské smlouvy včetně maďarských. Proto se 21. srpna s kolegou vydal na Václavské náměstí a pomocí megafonu v téměř dokonalé češtině  davu sdělil, že se za okupaci stydí. Policisté v civilu ho ihned odvlekli. “Za rušení pořádku a pobuřování byl vyhoštěn. Doma v Maďarsku už byl vítán jako hrdina,” uvedl Vondra.</p>
      <p>Na konferenci promítl záběry z archivu  Československé televize, na nichž Deutsch hovoří. Ten je jako panelista s úsměvem komentoval: “Rád na tu dobu vzpomínám. Kdyby nebylo tehdejších revolucí, nemohli bychom se dnes se Sašou sejít v Evropském parlamentu. To je velký přínos 30. výročí, které si nyní připomínáme,” řekl Deutsch. </p>
      <figure>
        <img src="https://g.denik.cz/1/bf/ctk-zeman-si-pad-komunismu-pripomene-16-listopadu-v-bratislave_denik-150-3x2.jpg"/>
      </figure>
      <aside>
        <a href="https://www.denik.cz/z_domova/vyroci-padu-komunismu-babis-i-zeman-si-revoluci-pripomenou-na-slovensku-20191112.html">Výročí pádu komunismu: Babiš i Zeman si revoluci připomenou na Slovensku Přečíst článek ›</a>
      </aside>
    </article>
  </body>
</html>