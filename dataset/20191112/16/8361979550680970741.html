<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/igor-panov-pobittya-pidozryuvanih-zaareshtuvali-novini-ukrajini-50053135.html"/>
    <meta property="og:site_name" content="НВ"/>
    <meta property="article:published_time" content="2019-11-12T16:30:00+00:00"/>
    <meta property="og:title" content="Побиття ветерана АТО та його дружини у Києві: підозрюваних заарештували"/>
    <meta property="og:description" content="Святошинський районний суд Києва вирішив взяти під варту на два місяці без альтернативи внесення застави двох підозрюваних у побитті ветерана АТО Ігоря Панова та його дружини."/>
  </head>
  <body>
    <article>
      <h1>Побиття ветерана АТО та його дружини у Києві: підозрюваних заарештували</h1>
      <h2>Святошинський районний суд Києва вирішив взяти під варту на два місяці без альтернативи внесення застави двох підозрюваних у побитті ветерана АТО Ігоря Панова та його дружини.</h2>
      <address>
        <time datetime="2019-11-12T16:30:00+00:00">12 Nov 2019, 16:30</time>
      </address>
      <p>Про це заявила спікер прокуратури Києва Надія Максимець, передає <a href="https://www.pravda.com.ua/news/2019/11/12/7231769/">Українська правда</a>.</p>
      <p>За словами Максимець, суд задовольнив клопотання про взяття під варту без права застави стосовно обох підозрюваних.</p>
      <p>"Сторона захисту наполягала на домашньому арешті. Самі підозрювані свою вину і будь-яку причетність до цього злочину не визнають. На допитах вони відмовились від надання показів, посилаючись на статтю 63 Конституції", - сказала вона.</p>
      <p>За словами Максимець, після затримання вилучили елементи одягу, ймовірне знаряддя злочину та інші речові докази. Призначено судово-медичні експертизи. У тому числі експертизу ДНК.</p>
      <p>Нагадаємо, 10 листопада <a href="https://nv.ua/ukr/kyiv/u-kiyevi-napali-na-veterana-ato-ta-yogo-druzhinu-volonterka-novini-kiyeva-50052705.html">в Києві напали на ветерана бойових дій на Донбасі Ігоря Панова з позивним Хан та його дружину Оксану</a>. Вони знаходяться у лікарні з травмами голови.</p>
      <p>За підозрою в побитті ветерана АТО, бійця 90-го батальйону Ігоря Панова з позивним Хан та його дружини Оксани <a href="https://nv.ua/ukr/kyiv/pobittya-veterana-ato-i-yogo-druzhini-policiya-zatrimala-sina-poterpiloji-novini-kiyeva-50052718.html">затримали сина потерпілої з приятелем</a>.</p>
    </article>
  </body>
</html>