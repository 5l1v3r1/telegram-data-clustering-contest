<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/maingain-opdracht-magnette-kan-leiden-tot-merkwaardige-coalitie/"/>
    <meta property="og:site_name" content="SCEPTR"/>
    <meta property="article:published_time" content="2019-11-12T16:56:01+00:00"/>
    <meta property="og:title" content="Maingain: “Opdracht Magnette kan leiden tot merkwaardige coalitie”"/>
    <meta property="og:description" content="Verandert het informateurschap van PS-voorzitter Paul Magnette wat aan de 'Belgische' patstelling? Défi-voorzitter Olivier Maingain meent dat de opdracht van Magnette alvast kan resulteren in een “formule die merkwaardiger is dan je zou durven denken”."/>
  </head>
  <body>
    <article>
      <h1>Maingain: “Opdracht Magnette kan leiden tot merkwaardige coalitie”</h1>
      <address><time datetime="2019-11-12T16:56:01+00:00">12 Nov 2019, 16:56</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>Verandert het informateurschap van <b>PS-voorzitter <a href="https://sceptr.net/?s=Paul+Magnette">Paul Magnette</a> wat aan de ‘Belgische’ patstelling? </b></b>
        <b><a href="https://sceptr.net/tag/d%C3%A9fi">DéFI</a>-voorzitter <a href="https://sceptr.net/tag/Olivier-Maingain">Olivier Maingain</a> meent dat de opdracht van Magnette alvast kan resulteren in een <i>“formule die merkwaardiger is dan je zou durven denken”</i>. Hoewel de <a href="https://sceptr.net/tag/d%C3%A9fi">DéFI</a>-topman zijn woorden niet verduidelijkte, verwijst dit allicht naar een zogenaamde regenboogcoalitie. Communautair scherpslijper <a href="https://sceptr.net/tag/Olivier-Maingain">Maingain</a> wil immers niet met de Vlaams-nationalisten van de N-VA besturen. <i>“De N-VA wil niet verdergaan zonder een vorm van verzwakking van de federale staat teweeg te brengen”</i>, <a href="https://www.hln.be/nieuws/binnenland/maingain-missie-van-magnette-kan-leiden-tot-coalitie-die-merkwaardiger-is-dan-je-zou-durven-denken~a4c86d0a/">citeert Het Laatste Nieuws de DéFI-topman.</a></b>
      </p>
      <p>Informateur Magnette probeert <i>“eerst de uitdagingen voor ons land [te] bepalen”. </i>In een tweede stadium gaat hij onderzoeken met welke partijen deze uitdagingen kunnen worden aangepakt. Momenteel spreekt hij met alle formaties (inclusief Défi), buiten de PVDA/PTB en het Vlaams Belang. Volgens N-VA-voorzitter <a href="https://sceptr.net/tag/bart-de-wever/">Bart De Wever </a>is er<i> “nog een beetje slijpwerk nodig, om het zacht uit te drukken”</i>. <i>“Het is aan de formateur om zijn conclusies te trekken”</i>, liet de N-VA-voorzitter <a href="https://www.hln.be/nieuws/binnenland/de-wever-nog-slijpwerk-nodig-aan-federale-formatie~a6601716/">vandaag tegenover VTM NIEUWS verstaan</a>.</p>
      <figure>
        <iframe data-src="https://twitter.com/HLN_BE/status/1194218169583357953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>‘Regenboog’ in plaats van paars-groen?</h3>
      <p>Die ‘conclusies’ zouden weleens in de richting van een linkse, paars-groene, regering kunnen wijzen. <a href="https://sceptr.net/tag/Olivier-Maingain">Maingain</a>, die nog ‘welkom’ is bij Magnette, stelt evenwel dat de opdracht van de PS-informateur kan <i>“leiden tot een formule die verbazingwekkender is dan je zou denken”</i>. Een mogelijkheid is de zogenaamde ‘regenboogcoalitie’ bestaande uit PS, sp.a, MR, Ecolo, Groen, cdH en DéFI.</p>
      <p>Het probleem? Die coalitie zou nog moeten worden aangevuld met één Vlaamse partij (Open Vld of CD&amp;V). Tevens zou deze regering maar amper 21 op 89 Vlaamse zetels hebben. De vraag is dan ook of CD&amp;V of Open Vld aan een dergelijke coalitie durven deelnemen.</p>
      <p>Tegenover Bel RTL stelde <a href="https://sceptr.net/tag/Olivier-Maingain">Maingain</a> dat zijn partij alleen zou deelnemen aan een federale regering zonder N-VA. <i>“De N-VA wil niet verdergaan zonder een vorm van verzwakking van de federale staat teweeg te brengen”</i>, citeert <a href="https://www.hln.be/nieuws/binnenland/maingain-missie-van-magnette-kan-leiden-tot-coalitie-die-merkwaardiger-is-dan-je-zou-durven-denken~a4c86d0a/">Het Laatste Nieuws</a> de <a href="https://sceptr.net/tag/d%C3%A9fi">Défi</a>-topman. <a href="https://sceptr.net/tag/Olivier-Maingain">Maingain</a> heeft alvast, naar eigen zeggen, een nieuwe uitnodiging ontvangen van informateur Magnette.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/leuven-al-ihsaan-moskee-riep-ook-op-kinderen-te-slaan-als-ze-niet-bidden/"/>
        <a href="https://sceptr.net/2019/11/maggie-effect-groeit-nooit-zoveel-asielaanvragen-sinds-2015/"/>
        <a href="https://sceptr.net/2019/11/andere-toekomstige-asielcentra-extra-bewaakt-na-brandstichting-bilzen/"/>
      </related>
    </article>
  </body>
</html>