<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/10-poveche-za-noshchen-trud-shche-plashchat-v-mvr-406573.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T16:30:00+00:00"/>
    <meta property="og:title" content="10% повече за нощен труд ще плащат в МВР"/>
    <meta property="og:description" content="Проектобюджетът на МВР ще даде възможност за увеличаване на нощния труд на служителите"/>
  </head>
  <body>
    <article>
      <h1>10% повече за нощен труд ще плащат в МВР</h1>
      <address><time datetime="2019-11-12T16:30:00+00:00">12 Nov 2019, 16:30</time> by <a rel="author">Редактори</a></address>
      <p>Проектобюджетът на МВР за следващата година ще даде възможност за увеличаване на нощния труд на служителите. Това заяви министърът на вътрешните работи Младен Маринов в Ловеч, където откри реновираната сграда на Районното управление в града.</p>
      <p>По думите на Младен Маринов, това е най-големият бюджет за държавно ведомство през последните години, но 90% от средствата отиват за заплати. С новия бюджет се гарантира 10% увеличение върху основната заплата на служителите на МВР.</p>
      <p>„Нашата идея беше да вкараме полагането на извънреден труд в рамки, защото то също струва пари и голяма част от парите за персонал отиваха за извънреден труд, така че с това редуциране се надявам с преразпределение и от парите, които са отпуснати в новия бюджет, да успеем да повишим заплащането на нощния труд, да направим една стъпка, която на този етап да даде едно сравнително нормално заплащане на този труд. На този етап в рамките на 1 лв. на час ще успеем да се справим, като пак казвам, продължаваме работа така, че той да получи едно адекватно заплащане“, каза министърът.</p>
    </article>
  </body>
</html>