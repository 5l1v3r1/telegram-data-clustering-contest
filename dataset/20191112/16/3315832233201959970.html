<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b34569f6a24cb89c/juventus-l-a-contactat-de-urgenta-pe-impresarul-lui-ronaldo-cum-vrea-sa-rezolve-scandalul-declansat-de-cr7.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T16:40:08+00:00"/>
    <meta property="og:title" content="Juventus l-a contactat de urgenţă pe impresarul lui Ronaldo: Cum vrea să rezolve scandalul declanşat de CR7"/>
    <meta property="og:description" content="Schimbat în minutul 55 al meciului Juventus - Milan 1-0, Cristiano Ronaldo a părăsit nervos stadionul, fără să mai aştepte fluierul final."/>
  </head>
  <body>
    <article>
      <h1>Juventus l-a contactat de urgenţă pe impresarul lui Ronaldo: Cum vrea să rezolve scandalul declanşat de CR7</h1>
      <address><time datetime="2019-11-12T16:40:08+00:00">12 Nov 2019, 16:40</time> by <a rel="author">Jurnal.md</a></address>
      <p>
        <b>Schimbat în minutul 55 al meciului Juventus - Milan 1-0, Cristiano Ronaldo a părăsit nervos stadionul, fără să mai aştepte fluierul final.</b>
      </p>
      <p>Reacţia deţinătorului a 5 Baloane de Aur a fost criticată dur de specialişti. Capello a mers chiar mai departe şi a declarat că "Ronaldo nu a mai driblat pe nimeni de trei ani".</p>
      <p>Conform Gazzetta, citată de Marca, conducerea lui Juventus a pus la cale o strategie prin care să rezolve conflictul. Pavel Nedved, unul dintre directorii lui Juve, l-a contactat pe Jorge Mendes, impresarul jucătorului, încă de duminică seară.</p>
      <p>Clubul doreşte ca totul să fie lămurit fără prea multe valuri în presă, în urma unei întâlniri informale între Ronaldo, Nedved şi directorul sportiv Fabio Paratic.</p>
      <p>Nu va fi vorba despre nicio amendă, ci doar de transmiterea mesajului că o astfel de atitudine nu poate face bine echipei. De asemenea, Cristiano va trebui să-şi ceară scuze în faţa colegilor, în vestiar pentru că nu a mai aştepta finalul partidei.</p>
      <p>Lăudat de Gary Lineker pentru curajul de a-l schimba de două ori la rând pe Ronaldo, antrenorul Maurizzio Sarri a încercat să-l scoată pe Ronaldo.</p>
      <p>"Trebuie să-i mulțumim lui Ronaldo, pentru că a făcut sacrificii să fie pe teren în seara asta, într-o situație dificilă. A făcut tot posibilul să joace, dar am văzut că nu e în apele lui și am decis să-l schimb. E firesc ca un fotbalist să fie iritat în momentul schimbării, mai ales când a muncit atât de mult să fie pe teren.</p>
      <p>În ultima lună, Ronaldo a avut o problemă la genunchi, din cauza unei lovituri primite la un antrenament. I-a fost afectat ligamentul colateral și când joacă sau se antrenează la intensitate mare îl jenează.</p>
      <p>Accidentarea îi afectează evoluțiile și nu este la cel mai înalt nivel în acest moment. Toți jucătorii care dau tot ce au mai bun sunt nervoși când sunt schimbați. Un antrenor și-ar face griji mai degrabă dacă nu ar fi așa", a afirmat Sarri, după meciul cu AC Milan.</p>
    </article>
  </body>
</html>