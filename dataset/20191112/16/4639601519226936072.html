<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/society/kakokairia-eftase-sti-zakyntho-i-viktoria/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T16:35:34+00:00"/>
    <meta property="og:title" content="Κακοκαιρία : Έφτασε στη Ζάκυνθο η «Βικτώρια»"/>
    <meta property="og:description" content="Προειδοποιήσεις από την Περιφέρεια"/>
  </head>
  <body>
    <article>
      <h1>Κακοκαιρία : Έφτασε στη Ζάκυνθο η «Βικτώρια»</h1>
      <h2>Προειδοποιήσεις από την Περιφέρεια</h2>
      <address><time datetime="2019-11-12T16:35:34+00:00">12 Nov 2019, 16:35</time> by <a rel="author">ΤοΒΗΜΑ Team</a></address>
      <p>Της περιοχές του Ιονίου και της δυτικής Ελλάδας έχει ξεκινήσει να «σφυροκοπά» από το μεσημέρι της Τρίτης η κακοκαιρία «<a href="https://www.in.gr/tags/%ce%b2%ce%b9%ce%ba%cf%84%cf%8e%cf%81%ce%b9%ce%b1/">Βικτώρια</a>».</p>
      <p>Μετά την Κέρκυρα, <a href="https://www.in.gr/2019/11/12/greece/ksekinise-epelasi-tis-viktorias-plimmyres-kai-katastrofes-stin-kerkyra/">όπου άφησε πίσω της πλημμύρες και καταστροφές</a>, τώρα η κακοκαιρία απειλεί και την Ζάκυνθο.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Με κύρια χαρακτηριστικά τους ισχυρούς νότιους ανέμους, τις έντονες βροχοπτώσεις και σε, αρκετές περιπτώσεις, και τις χαλαζοπτώσεις, η «Βικτώρια» έχει προκαλέσει, ήδη, αναστάτωση στην πόλη της Ζακύνθου, ενώ έχουν ήδη αναβληθεί δρομολόγια προς και από την Κυλλήνη.</p>
      <figure>
        <iframe src="https://www.youtube.com/embed/tXE3qTq9UZM" width="640" height="360" data-service="Youtube" scrolling="no"/>
      </figure>
      <figure>
        <img src="https://i1.prth.gr/images/w880/files/2019-11-12/kakokairia-zante3.jpg"/>
      </figure>
      <figure>
        <img src="https://i1.prth.gr/images/w880/files/2019-11-12/kakokairia-zante4.jpg"/>
      </figure>
      <h3>Χωρίς δρομολόγια η γραμμή Ζακύνθου-Κυλλήνης την Τρίτη</h3>
      <p>Η ακτοπλοϊκή εταιρεία που καλύπτει το δρομολόγιο Ζάκυνθος – Κυλλήνη και Κυλλήνη Ζάκυνθος, εξέδωσε την ακόλουθη ανακοίνωση, με αφορμή τα καιρικά φαινόμενα που έχουν ξεκινήσει να πλήττουν την περιοχή του Ιονίου:</p>
      <figure>
        <img src="https://i1.prth.gr/images/w880/files/2019-11-12/kakokairia-zante6.jpg"/>
      </figure>
      <p>«Ενημερώνουμε το επιβατικό κοινό πως σύμφωνα με νεώτερο Έκτακτο Δελτίο Θυελλωδών Ανέμων της Ε.Μ.Υ. (12/11/19 09:30 UTC) δεν θα εκτελεστούν τα δρομολόγια από Ζάκυνθο για Κυλλήνη στις 10:15, 14:45 και 19:00, από Κυλλήνη για Ζάκυνθο στις 12:30, 17:00 και 21:00, από Πόρο για Κυλλήνη στις 09:15, 14:45 και 19:00, από Κυλλήνη για Πόρο στις 12:30, 17:00 και 21:00, από Πάτρα για Σάμη και Ιθάκη στις 13:00, από Σάμη για Ιθάκη στις 16:45, από Ιθάκη για Σάμη στις 17:15. Για τα δρομολόγια στις 13/11 θα υπάρξει νεώτερη ανακοίνωση της εταιρείας».</p>
      <h4>Προειδοποιήσεις από την Περιφερειακή Ενότητα Ζακύνθου</h4>
      <p>Για το κύμα κακοκαιρίας που από σήμερα πλήττει την περιοχή μας ενημερώνει η Αντιπεριφέρεια που εξέδωσε την ακόλουθη ανακοίνωση:</p>
      <p>«Από την Υπηρεσία Πολιτικής Προστασίας της Περιφερειακής Ενότητας Ζακύνθου, ανακοινώνεται ότι σύμφωνα με την πρόγνωση καιρικών φαινομένων της Ε.Μ.Υ., στη Ζάκυνθο θα σημειωθούν έντονα καιρικά φαινόμενα.</p>
      <p>Από τα ξημερώματα της Τρίτης μέχρι και τις πρώτες πρωινές ώρες της Τετάρτης, στην περιοχή μας θα πνέουν ισχυροί Νότιοι άνεμοι, εντάσεως 8-9 μποφόρ, οι οποίοι τις πρώτες πρωινές ώρες της Τρίτης, θα φτάσουν σε επίπεδο θύελλας, τοπικά 10 μποφόρ. Τα φαινόμενα θα συνοδεύονται από το μεσημέρι της Τρίτης μέχρι τις απογευματινές ώρες της Τετάρτης με ισχυρές βροχές, καταιγίδες και χαλαζοπτώσεις .</p>
      <figure>
        <img src="https://i1.prth.gr/images/w880/files/2019-11-12/kakokairia-zante.jpg"/>
      </figure>
      <p>Ως εκ τούτου, προτείνεται σε όλους τους κατοίκους της Ζακύνθου, εάν και εφόσον αντιληφθούν κατά τόπους έντονα καιρικά φαινόμενα όπως ισχυρή βροχόπτωση και έντονους ανέμους να αποφεύγουν τις άσκοπες μετακινήσεις ειδικά σε περιοχές που ενέχουν κίνδυνο κατολισθήσεων και τοπικών πλημμυρικών φαινομένων.</p>
      <h4>Συναγερμός στις αγροτικές περιοχές</h4>
      <p>Παρακαλούνται δε, όλοι οι κάτοικοι ειδικά των αγροτικών περιοχών, να είναι ιδιαίτερα προσεκτικοί σε φαινόμενα συσσώρευσης φερτών υλικών και αντικειμένων που μπορεί να προκαλέσουν προβλήματα σε τάφρους χειμάρρους γεφύρια και ρέματα.</p>
      <p>Τέλος, μικρά πλοία, επαγγελματικά και ερασιτεχνικά αλιευτικά σκάφη, σκάφη αναψυχής, και ναυταθλητικοί όμιλοι, να αποφύγουν τη δραστηριοποίηση τους και να φροντίσουν για την ασφαλή φύλαξη κατά το χρόνο ισχύος της επιδείνωσης</p>
      <p>Για οτιδήποτε νεώτερο υπάρξει από την Ε.Μ.Υ. σχετικά με επιδείνωση του καιρού, θα υπάρξουν νεώτερα Έκτακτα Δελτία Τύπου.</p>
      <p>Το Τμήμα Πολιτικής Προστασίας της Περιφερειακής Ενότητας Ζακύνθου, είναι σε αυξημένη 24ωρη ετοιμότητα, σε συνεργασία με όλες τις αρμόδιες Αρχές και τους προέδρους των Τοπικών Κοινοτήτων.</p>
      <p>Παρακαλούνται όλες οι εμπλεκόμενες Υπηρεσίες και οι Εθελοντικές Οργανώσεις να είναι σε ετοιμότητα».</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/12/society/agrieyei-i-viktoria-pou-tha-simeiothoun-entona-fainomena/"/>
        <a href="https://www.tovima.gr/2019/11/12/society/pou-tha-xtypisei-i-viktoria/"/>
        <a href="https://www.tovima.gr/2019/11/11/society/parousa-i-viktoria-pou-tha-xtypisei-to-neo-kyma-kakokairias/"/>
      </related>
    </article>
  </body>
</html>