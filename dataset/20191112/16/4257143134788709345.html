<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/12/ket-edzot-tiltott-el-az-mlsz"/>
    <meta property="og:site_name" content="infostart"/>
    <meta property="article:published_time" content="2019-11-12T16:01:00+00:00"/>
    <meta property="og:title" content="Két edzőt tiltott el az MLSZ"/>
    <meta property="og:description" content="A Magyar Labdarúgó Szövetség (MLSZ) fegyelmi bizottsága Feczkó Tamást, a Diósgyőri VTK, valamint Giuseppe Sanninót, a Budapest Honvéd vezetőedzőjét is eltiltotta."/>
  </head>
  <body>
    <article>
      <h1>Két edzőt tiltott el az MLSZ</h1>
      <address><time datetime="2019-11-12T16:01:00+00:00">12 Nov 2019, 16:01</time> by <a rel="author">Infostart / MTI</a></address>
      <h3>A Magyar Labdarúgó Szövetség (MLSZ) fegyelmi bizottsága Feczkó Tamást, a Diósgyőri VTK, valamint Giuseppe Sanninót, a Budapest Honvéd vezetőedzőjét is eltiltotta.</h3>
      <p>A diósgyőri tréner kettő, a Honvéd edzője egy (a következő) bajnokin nem ülhet le a kispadra. Mindkét trénert szombaton, az egymás elleni összecsapásukon állította ki a játékvezető.</p>
      <p>Az OTP Bank Liga legutóbbi fordulójában kiállított futballisták közül Mirko Ivanovski (Diósgyőr) kettő, Pogacsics Krisztián (Kaposvár) egy bajnoki mérkőzésre szóló eltiltást kapott.</p>
      <p>
        <i>Nyitókép: MTI/Vajda János</i>
      </p>
    </article>
  </body>
</html>