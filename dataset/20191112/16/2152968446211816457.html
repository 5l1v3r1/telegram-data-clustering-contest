<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/12/opoziciiata-ne-uspia-da-spre-biudjeta-na-nzok-mina-v-ns.429402"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T16:21:00+00:00"/>
    <meta property="og:title" content="Опозицията не успя да спре бюджета на НЗОК, мина в НС"/>
    <meta property="og:description" content="Парите за здраве за догодина са с 394,7 млн. лв. повече | Dnes.bg"/>
  </head>
  <body>
    <article>
      <h1>Опозицията не успя да спре бюджета на НЗОК, мина в НС</h1>
      <h2>Парите за здраве за догодина са с 394,7 млн. лв. повече</h2>
      <address><time datetime="2019-11-12T16:21:00+00:00">12 Nov 2019, 16:21</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Депутатите приеха на първо четене бюджета на НЗОК за 2020 г. без гласоветена БСП и ДПС.</p>
      <p>В параметрите на бюджета за догодина са разчетени общо разходи и трансфери в размер 4 744,7 млн. лв. Сумата е с 394,7 млн. лв. повече от парите за 2019 г., съобщи БТА.</p>
      <related>
        <a href="https://www.dnes.bg/notifikacii/2019/10/31/8-vnoska-i-za-2020-g-kolko-sa-parite-za-zdrave.428084"/>
      </related>
      <p>Догодина само за разходи са предвидени 4 739,2 млн. лв. За предоставяне на трансфери към Националната агенция за приходите по чл. 24, т. 6 от Закона за здравното осигуряване са предвидени 5,5 млн. лв.</p>
      <p>От общата сума на разходите 4 739,2 млн. лв. за текущи разходи се предлагат 4 595 млн. лв. От тях с най-голям относителен дял са разходите за здравноосигурителни плащания, които за 2020 г. са разчетени на сума 4 454 млн. лв., или повече с 337,6 млн. лв. от закона за 2019 г.</p>
      <p>Тези средства се разпределят както следва: за първична извънболнична медицинска помощ 244,0 млн. лв. или с 19,0 млн. лв. повече от 2019 г; за специализирана извънболнична медицинска помощ, включително за комплексно диспансерно (амбулаторно) наблюдение 264, 7 млн. лв., или с 14,0 млн. лв. повече от 2019 г.</p>
      <p>Предвиждат се 179,8 млн. лв или с 12,8 млн. лв. повече в сравнение с миналата година пари за дентална помощ.</p>
      <p>За медико-диагностична дейност се предвиждат 94,3 млн. лв., или с 4,3 млн. лв. повече от 2019 г.</p>
      <p>Красимир Янков заяви в отрицателен вот, че е гласувал против, защото предложения бюджет е отказ от реформиране на системата.</p>
    </article>
  </body>
</html>