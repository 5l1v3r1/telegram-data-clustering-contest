<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sagliga-165-milyar-lira-harcadik-214908h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T16:20:31+00:00"/>
    <meta property="og:title" content="Sağlığa 165 milyar lira harcadık"/>
    <meta property="og:description" content="Türkiye'de sağlık harcamaları geçen yıl, bir önceki yıla göre yüzde 17,5 artarak 140 milyar 647 milyon liradan 165 milyar 234 milyon liraya yükseldi."/>
  </head>
  <body>
    <article>
      <h1>Sağlığa 165 milyar lira harcadık</h1>
      <h2>Türkiye'de sağlık harcamaları geçen yıl, bir önceki yıla göre yüzde 17,5 artarak 140 milyar 647 milyon liradan 165 milyar 234 milyon liraya yükseldi.</h2>
      <address>
        <time datetime="2019-11-12T16:20:31+00:00">12 Nov 2019, 16:20</time>
      </address>
      <p>Türkiye İstatistik Kurumu (TÜİK), 2018 yılına ilişkin sağlık harcamaları istatistiklerini yayımladı. Buna göre, sağlık harcamaları geçen yıl bir önceki yıla göre yüzde 17,5 arttı ve 140 milyar 647 milyon liradan 165 milyar 234 milyon liraya çıktı. Cari sağlık harcamasının toplam sağlık harcaması içindeki payı yüzde 93,8 oldu. Söz konusu oran 2017'de yüzde 93,1 olarak hesaplanmıştı.</p>
      <p>Kişi başı sağlık harcaması, 2017'de bin 751 lira iken geçen yıl yüzde 15,9 artarak 2 bin 30 liraya  ulaştı. Toplam sağlık harcamasının gayrisafi yurt içi hasılaya (GSYH) oranı, geçen yıl yüzde 4,4 oldu. Genel devlet sağlık harcamasının GSYH'ye oranı ise yüzde 3,4 olarak hesaplandı. Hane halkları tarafından tedavi, ilaç ve benzeri amaçlı yapılan cepten sağlık harcaması 2018'de bir önceki yıla göre yüzde 19,4 artışla 28 milyar 655 milyon liraya çıktı. Hane halkları tarafından cepten yapılan sağlık harcamalarının toplam sağlık harcaması içindeki payı geçen yıl yüzde 17,3 olarak kayıtlara geçti.</p>
    </article>
  </body>
</html>