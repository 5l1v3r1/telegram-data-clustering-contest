<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89442"/>
    <meta property="og:site_name" content="Denník politika"/>
    <meta property="article:published_time" content="2019-11-12T20:35:01+00:00"/>
    <meta property="og:title" content="Krv z tisícok usmrtených prasiat zafarbila rieku v kórejskom pohraničí na červeno"/>
    <meta property="og:description" content="12.11.2019 (Webnoviny.sk) – Rieka v blízkosti medzikórejských hraníc sa sfarbila na červeno, keď do nej natiekla krv zo zabitých prasiat. Juhokórejské úrady cez víkend usmrtil 47-tisíc kusov týchto zvierat v snahe zastaviť šírenie afrického moru ošípaných. Silné dažde spôsobili, že ich krv stiekla do prítoku rieky Imdžin. Mŕtvoly zvierat sa nachádzali na početných nákladných autách v blízkosti miesta, kde ich mali pochovať."/>
  </head>
  <body>
    <article>
      <h1>Krv z tisícok usmrtených prasiat zafarbila rieku v kórejskom pohraničí na červeno</h1>
      <address><time datetime="2019-11-12T20:35:01+00:00">12 Nov 2019, 20:35</time> by <a rel="author">Webnoviny</a></address>
      <p>12.11.2019 (Webnoviny.sk) – Rieka v blízkosti medzikórejských hraníc sa sfarbila na červeno, keď do nej natiekla krv zo zabitých prasiat. Juhokórejské úrady cez víkend usmrtil 47-tisíc kusov týchto zvierat v snahe zastaviť šírenie afrického moru ošípaných. Silné dažde spôsobili, že ich krv stiekla do prítoku rieky Imdžin. Mŕtvoly zvierat sa nachádzali na početných nákladných autách v blízkosti miesta, kde ich mali pochovať.</p>
      <p>Miestne úrady odmietli obavy, že by krv mohla spôsobiť prenesenie moru na iné ohrozené zvieratá. Podľa vlastných údajov tiež podnikli kroky, aby zabránili ďalšiemu znečisťovaniu prostredia.</p>
      <p>Africký mor ošípaných je vysoko nákazlivé vírusové ochorenie, ktoré je vo väčšine prípadov pre infikované zviera smrteľné. Pre človeka ochorenie nie je nebezpečné.</p>
      <p>Viac k témam: <a href="https://www.webnoviny.sk/tag/africky-mor-osipanych/"><u>Africký mor ošípaných</u></a><br/>Zdroj: Webnoviny.sk – <a href="https://www.webnoviny.sk/krv-z-tisicok-usmrtenych-prasiat-zafarbila-rieku-v-korejskom-pohranici-na-cerveno/"><u>Krv z tisícok usmrtených prasiat zafarbila rieku v kórejskom pohraničí na červeno</u></a> © SITA Všetky práva vyhradené.</p>
    </article>
  </body>
</html>