<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546784.html/%D9%85%D9%87%D8%A7%D8%B1%D8%AA-%D8%AC%D9%88%D8%B4%DA%A9%D8%A7%D8%B1%D8%A7%D9%86-%D9%85%DB%8C-%D8%AA%D9%88%D8%A7%D9%86%D8%AF-%D8%AF%D8%B1-%D8%AA%D9%88%D8%B3%D8%B9%D9%87-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D9%86%D9%82%D8%B4-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:44:00+00:00"/>
    <meta property="og:title" content="مهارت جوشکاران می تواند در توسعه چهارمحال و بختیاری نقش داشته باشد"/>
    <meta property="og:description" content="معاون وزیر تعاون، کار و رفاه اجتماعی امروز در سفر خود به چهارمحال و بختیاری گفت: جامعه جوشکاری بسیار وسیع و متنوع است و جوشکاران دارای مهارت‌های بالایی هستند."/>
  </head>
  <body>
    <article>
      <h1>مهارت جوشکاران می تواند در توسعه چهارمحال و بختیاری نقش داشته باشد</h1>
      <h2>معاون وزیر تعاون، کار و رفاه اجتماعی؛</h2>
      <address>
        <time datetime="2019-11-12T20:44:00+00:00">12 Nov 2019, 20:44</time>
      </address>
      <p>معاون وزیر تعاون، کار و رفاه اجتماعی امروز در سفر خود به چهارمحال و بختیاری گفت: جامعه جوشکاری بسیار وسیع و متنوع است و جوشکاران دارای مهارت‌های بالایی هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://jahanbinnews.ir/">جهانبین‌نیوز </a>؛ علی اوسط هاشمی معاون وزیر تعاون، کار و رفاه اجتماعی امروز  در سفر خود به چهارمحال و بختیاری گفت: مردم این استان رشید و خوش‌رفتار هستند که پیوند عمیقی با آنان داریم و سعی می‌کنیم این پیوند حفظ شود.<br/><br/>وی بیان کرد: چهارمحال و بختیاری باتوجه به ظرفیت بالایی که دارد مستعد رشد در بخش‌های گوناگون است.<br/><br/>اوسط هاشمی توضیح داد: ایران دارای منابع نفت و گاز است و صنایع این دو منبع می‌تواند توسعه ایجاد کند.<br/><br/>معاون وزیر تعاون، کار و رفاه اجتماعی با بیان اینکه نباید به صنعت جوش به‌عنوان یک رشته نگاه کرد، ادامه داد: اگر روی مهارت جوش کار شود تثبیت خواهد شد.<br/><br/>وی عنوان کرد: در ایران ظرفیت اشتغال دانش‌آموختگان دانشگاهی 25 درصد است و بقیه در جویای شغل هستند.<br/><br/>اوسط هاشمی اظهار کرد: اگر بخواهیم جامعه از کسالت خارج شود باید به سمت مهارت‌پروری پیش برویم.<br/><br/>معاون وزیر تعاون، کار و رفاه اجتماعی اشاره کرد: جامعه جوشکاری بسیار وسیع و متنوع است و جوشکاران دارای مهارت‌های بالایی هستند.<br/><br/>وی ادامه داد: چهارمحال و بختیاری استانی است که از آن به عنوان استانی محروم یاد می‌شود پس مهارت می‌تواند در توسعه این استان نقش تاثیرگذاری داشته باشد.<br/><br/>اوسط هاشمی با بیان اینکه احکام شورای مهارت صادر شده که ذیل شورای اشتغال است، تصریح کرد: شورای عالی مدیریت فنی و حرفه‌ای طبق مصوبه مجلس شکل گرفته و با شورای اشتغال و شورای مهارت در تعامل است.<br/><br/>معاون وزیر تعاون، کار و رفاه اجتماعی در پایان خاطر نشان کرد: می‌توانیم با آموزش مهارت در روستاها، مدیریت استانی و نقش‌آفرینی وزارت تعاون، کار و رفاه اجتماعی به استان خدمت کرد.<br/><br/>انتهای پیام/</p>
    </article>
  </body>
</html>