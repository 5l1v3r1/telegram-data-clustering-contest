<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683861/tsipras-etoimazontai-athroes-proslipseis-sti-dei-me-rousfetologik"/>
    <meta property="og:site_name" content="enikos.gr"/>
    <meta property="article:published_time" content="2019-11-12T20:09:00+00:00"/>
    <meta property="og:title" content="Τσίπρας: Ετοιμάζονται αθρόες προσλήψεις στη ΔΕΗ με ρουσφετολογικό τρόπο"/>
    <meta property="og:description" content="«Τις αθρόες προσλήψεις που θα γίνουν στην ΔΕΗ με ρουσφετολογικό τρόπο, με συνθήκες γαλέρας και εκτός ΑΣΕΠ», κατήγγειλε ο πρόεδρος του ΣΥΡΙΖΑ, Αλέξης Τσίπρας..."/>
  </head>
  <body>
    <article>
      <h1>Τσίπρας: Ετοιμάζονται αθρόες προσλήψεις στη ΔΕΗ με ρουσφετολογικό τρόπο</h1>
      <address>
        <time datetime="2019-11-12T20:09:00+00:00">12 Nov 2019, 20:09</time>
      </address>
      <p>«Τις αθρόες προσλήψεις που θα γίνουν στην ΔΕΗ με ρουσφετολογικό τρόπο, με συνθήκες γαλέρας και εκτός ΑΣΕΠ», κατήγγειλε<a href="http://www.enikos.gr/politics/683767/georgiadis-gia-cheirapsia-me-tsipra-ti-perimenate-na-piastoume-st"> ο πρόεδρος του ΣΥΡΙΖΑ, Αλέξης Τσίπρας, </a>κατά την συνάντηση που είχε με το προεδρείο της ΓΕΝΟΠ-ΔΕΗ, στα γραφεία της Κουμουνδούρου.</p>
      <p>Συγκεκριμένα ο κ. Τσίπρας ανέφερε: «Είναι άλλο να λες ότι μία μεγάλη επιχείρηση που λειτουργεί με ιδιωτικοικονομικά κριτήρια θα πρέπει να έχει βαθμούς ευελιξίας και να μπορεί να κάνει προσλήψεις και άλλο να ετοιμάζεται μαζική εισροή νέων εργαζομένων με συνθήκες γαλέρας και εκτός ΑΣΕΠ».</p>
      <p>Απευθυνόμενος προς τους εκπροσώπους των εργαζομένων τους είπε ότι έχουν και εκείνοι ευθύνη και τα ΜΜΕ που εστιάζουν στα περί μονιμότητας. «Πέρα από το ότι αυτό δεν είναι ορθό, είναι ένα παιχνίδι που θέλει να οδηγήσει στον κοινωνικό αυτοματισμό, να αυτοί είναι οι βολεμένοι και από την άλλη εμείς στον ιδιωτικό τομέα οι εργαζόμενοι όπως όλος ο ελληνικός λαός...Το κύριο θέμα είναι ότι για πρώτη φορά βρισκόμαστε μπροστά σε μία διαδικασία αθρόων προσλήψεων με μισθούς των 650 ευρώ εκτός ΑΣΕΠ. Είναι η πρώτη φορά που γίνεται τόσο μαζικά σε μία εταιρεία του ευρύτερου δημόσιου τομέα...Σε αυτό θα πρέπει να δώσετε προτεραιότητα γιατί δεν μπορείς να κερδίσεις την κοινή γνώμη αν δεν έχεις το ηθικό πλεονέκτημα... Μην το συσχετίζετε με κάποιες επιμέρους προσλήψεις που μπορεί να θέλει να κάνει η επιχείρηση». Εξήγησε ότι μία μεγάλη εταιρεία μπορεί να κάνει προσλήψεις αλλά εδώ δεν ξέρουμε πόσες προσλήψεις με τι διαδικασίες θα γίνουν. «Είναι η πρώτη φορά μετά την δεκαετία του 1990 οπότε πάλι μία κυβέρνηση Μητσοτάκη είχε προχωρήσει σε αθρόες προσλήψεις στην ΔΕΗ, όχι βεβαίως με συμβάσεις εργασίας ορισμένου χρόνου τότε, αλλά με ρουσφετολογιικό τρόπο».</p>
      <p>Οι εκπρόσωποι των εργαζομένων συμφώνησαν και ανέφεραν από την πλευρά τους ότι εστιάζουν στις αλλαγές στο εργασιακό καθεστώς που θα επιφέρει ο νέος νόμος.</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/683767/georgiadis-gia-cheirapsia-me-tsipra-ti-perimenate-na-piastoume-st%0A%20%20%20%20%0A"/>
        <a href="http://www.enikos.gr/politics/683772/prosklisi-apo-ton-si-tzinpingk-ston-tsipra-na-episkefthei-to-peki%0A%20%20%20%20%0A"/>
        <a href="http://www.enikos.gr/politics/683736/synantisi-tsipra-si-tzinpingk-eiste-palios-filos-eipe-o-kinezos-p%0A%20%20%20%20%0A"/>
        <a href="http://www.enikos.gr/politics/683721/epikairi-erotisi-tsipra-gia-tin-ora-tou-prothypourgou%0A%20%20%20%20%0A"/>
        <a href="http://www.enikos.gr/politics/683117/stylianidis-echoun-idi-syzitithei-osa-thigontai-apo-ton-tsipra-ol%0A%20%20%20%20%0A"/>
        <a href="http://www.enikos.gr/politics/683082/chamos-sti-vouli-gia-tin-epistoli-tsipra-loverdos-bachalakias-o-p%0A%20%20%20%20%0A"/>
        <a href="http://www.enikos.gr/politics/683051/epistoli-tou-alexi-tsipra-ston-evripidi-stylianidi-gia-ton-nomo-p%0A%20%20%20%20%0A"/>
        <a href="http://www.enikos.gr/politics/682874/tsipras-apo-livadeia-na-ftiaxoume-apo-ta-kato-ton-syriza%0A%20%20%20%20%0A"/>
        <a href="http://www.enikos.gr/politics/682737/piges-tis-nd-o-k-tsipras-as-afisei-ta-fake-news-kai-ton-gnosto-la%0A%20%20%20%20%0A"/>
      </related>
    </article>
  </body>
</html>