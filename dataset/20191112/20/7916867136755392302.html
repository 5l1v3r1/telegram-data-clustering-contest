<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134574-nevezi-be-vargo-iveikusi-sintek-dzukija-kmt-ketvirtfinalyje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T20:08:00+00:00"/>
    <meta property="og:title" content="„Nevėžį“ be vargo įveikusi „Sintek-Dzūkija“ – KMT ketvirtfinalyje"/>
    <meta property="og:description" content="Alytaus „Sintek-Dzūkija“ antrą kartą per savaitę įveikė Kėdanių „Nevėžį“ ir pateko į Karaliaus Mindaugo taurės (KMT) ketvirtfinalį. 4 taškų pranašumą prieš atsakomąją dvikovą turėję alytiškiai namuose 82:73 (23:9, 24:15, 21:19, 14:30) dar sykį įveikė Mariaus Kiltinavičiaus auklėtinius ir užtikrintai žengė į kitą taurės etapą. Pirmąją tarpusavio dvikovą Kėdainiuose „Sintek-Dzūkija“ laimėjo 75:71. Valdemaro Chomičiaus ..."/>
  </head>
  <body>
    <article>
      <h1>„Nevėžį“ be vargo įveikusi „Sintek-Dzūkija“ – KMT ketvirtfinalyje</h1>
      <address>
        <time datetime="2019-11-12T20:08:00+00:00">12 Nov 2019, 20:08</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-204846-any1000x1000.jpg">
          <img src="https://www.basketnews.lt/paveikslelis-204846-any630x500.jpg"/>
        </a>
      </figure>
      <p>Nuotr. BNS</p>
      <p>Alytaus „Sintek-Dzūkija“ antrą kartą per savaitę įveikė Kėdanių „Nevėžį“ ir pateko į Karaliaus Mindaugo taurės (KMT) ketvirtfinalį.</p>
      <p>4 taškų pranašumą prieš atsakomąją dvikovą turėję alytiškiai namuose<a href="https://www.basketnews.lt/rungtynes/ziureti/84566-alytaus-sintek-dzukija-kedainiu-nevezis.html"><b> 82:73</b> (23:9, 24:15, 21:19, 14:30)</a> dar sykį įveikė Mariaus Kiltinavičiaus auklėtinius ir užtikrintai žengė į kitą taurės etapą.</p>
      <p>Pirmąją tarpusavio dvikovą Kėdainiuose „Sintek-Dzūkija“ laimėjo 75:71.</p>
      <p>Valdemaro Chomičiaus kariauna nuo mačo pradžios dominavo aikštėje ir 15-ąją minutę triuškino savo varžovus – 35:15.</p>
      <p>Po pertraukos šeimininkai neprisileido savo varžovų arčiau savęs ir Mindaugas Sušinskas trečiojo kėlinio pabaigoje padidino savo komandos pranašumą iki 25 taškų (68:43), o paskutinės 10 minučių tapo formalumu.</p>
      <p>Rezultatyviausiai nugalėtojų gretose žaidęs Sušinskas per 21 minutę pelnė 17 taškų (6/10 dvit., 0/1 trit., 5/5 baud.), atkovojo 5 kamuolius ir surinko 19 naudingumo balų.</p>
      <p>Po kojos traumos į aikštę sugrįžęs „Nevėžio“ lyderis aikštėje praleido 4 minutes ir per jas taškų pelnyti nespėjo (0/2 trit.) ir surinko -3 naudingumo balus.</p>
      <p>
        <i>„Sintek-Dzūkija“: Mindaugas Sušinskas 17, Adrianas Bowie 13 (6 rez. perd., 20 naud. bal.), Egidijus Dimša 11, Chauncey Collinsas po 10.</i>
      </p>
      <p>
        <i>„Nevėžis“: Zakharas Vediščevas 21 (8/9 baud., 22 naud. bal.), Panagiotis Kalaitzakis (9 atk. kam., 5 kld.) ir Julius Kazakauskas (8 atk. kam.) po 10.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/7APmVPIY-WQ" width="630" height="354" data-service="Youtube" scrolling="no"/>
      </figure>
      <p>
        <b>Trenerių komentarai:</b>
      </p>
      <figure>
        <iframe src="https://www.youtube.com/embed/mIhQwTq79Ww" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200509-crop100x150.jpg"/>
      </figure>
      <p><a href="https://www.basketnews.lt/zaidejai/23703-adrian-bowie.html">Adrian Bowie</a> Taškai: 13 Naudingumas: 20 Perimti kamuoliai: 4 Rezultatyvūs perdavimai: 6</p>
    </article>
  </body>
</html>