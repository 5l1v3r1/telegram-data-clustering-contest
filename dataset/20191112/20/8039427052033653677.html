<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953178"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T20:48:48+00:00"/>
    <meta property="og:title" content="మహా రాజకీయాల్లో మరో కీలక మలుపు.. ప్రభుత్వం ఏర్పాటు చేస్తామన్న ఫడ్నవీస్"/>
    <meta property="og:description" content="ADVT"/>
  </head>
  <body>
    <article>
      <h1>మహా రాజకీయాల్లో మరో కీలక మలుపు.. ప్రభుత్వం ఏర్పాటు చేస్తామన్న ఫడ్నవీస్</h1>
      <address>
        <time datetime="2019-11-12T20:48:48+00:00">12 Nov 2019, 20:48</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ముంబై: మహారాష్ట్ర రాజకీయాలు క్షణానికో మలుపు తిరుగుతూ తీవ్ర ఉత్కంఠ రేపుతున్నాయి. రాష్ట్రంలో రాష్ట్రపతి పాలన దురదృష్టకరమని మాజీ సీఎం దేవేంద్ర ఫడ్నవీస్ చెప్పారు. ప్రభుత్వాన్ని ఏర్పాటు చేసేందుకు యత్నాలు కొనసాగుతున్నాయని ఓ ప్రకటనలో తెలిపారు. అయితే ఎవరి మద్దతుతో అనేది మాత్రం ఆయన స్పష్టం చేయలేదు.</p>
      <p> మరోవైపు బీజేపీ సీనియర్ నేత నారాయణ్ రాణే కూడా తాము ప్రభుత్వం ఏర్పాటు చేయబోతున్నామని విలేకరుల సమావేశంలో చెప్పారు. అంతేకాదు శివసేనను కాంగ్రెస్-ఎన్సీపీ ఆట పట్టిస్తున్నాయన్నారు. ఎన్సీపీ-కాంగ్రెస్‌తో శివసేన జత కట్టకపోవచ్చని తెలుస్తోందని చెప్పారు. 288 స్థానాలున్న మహారాష్ట్రలో బీజేపీ 105 చోట్ల గెలిచింది. శివసేన 56, ఎన్సీపీ 54, కాంగ్రెస్ 44 చోట్ల గెలుపొందాయి. ఇతరులు 29 చోట్ల గెలిచారు. అధికారం చేపట్టడానికి కావాల్సిన 145 మంది ఎమ్మెల్యేల బలం ఏ పార్టీకీ లేదు. దీనికి తోడు మొదట్నుంచీ కూటమిగా ఉన్న సేన-బీజేపీ అధికారం చేపట్టేందుకు అవకాశం ఉన్నా సీఎం పీఠం కోసం పోరులో విడిపోయాయి. ఎన్సీపీ-కాంగ్రెస్ తనకు మద్దతిస్తాయని కలలు కన్న శివసేనకు వారు మద్దతివ్వకపోయేసరికి జ్ఞానోదయం అయింది. అటు ఎన్సీపీ-కాంగ్రెస్ శివసేనతో చేతులు కలిపేందుకు సందేహించేసరికి మళ్లీ బీజేపీ రంగంలోకి దిగింది. ప్రభుత్వం ఏర్పాటు చేస్తామని ప్రకటించింది. దీన్ని బట్టి శివసేన నేతలతో బీజేపీ మళ్లీ టచ్‌లోకి వచ్చినట్లు సమాచారం.    </p>
    </article>
  </body>
</html>