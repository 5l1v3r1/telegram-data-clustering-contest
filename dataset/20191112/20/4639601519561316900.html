<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/vimatv/i-n-petroulia-sto-one-channel-gia-tis-allages-ston-poiniko-kodika/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T20:55:40+00:00"/>
    <meta property="og:title" content="Η Ν. Πετρούλια στο One Channel για τις αλλαγές στον Ποινικό Κώδικα"/>
    <meta property="og:description" content="Επιβεβλημένες χαρακτηρίζει τις τροποποιήσεις που κατέθεσε η κυβέρνηση στον Ποινικό Κώδικα (ΠΚ), η ποινικολόγος, Νατάσα Πετρούλια, μιλώντας στην εκπομπή One Direct."/>
  </head>
  <body>
    <article>
      <h1>Η Ν. Πετρούλια στο One Channel για τις αλλαγές στον Ποινικό Κώδικα</h1>
      <h2>Επιβεβλημένες χαρακτηρίζει τις τροποποιήσεις που κατέθεσε η κυβέρνηση στον Ποινικό Κώδικα (ΠΚ), η ποινικολόγος, Νατάσα Πετρούλια, μιλώντας στην εκπομπή One Direct.</h2>
      <address><time datetime="2019-11-12T20:55:40+00:00">12 Nov 2019, 20:55</time> by <a rel="author">ΤοΒΗΜΑ Team</a></address>
      <p>Επιβεβλημένες χαρακτηρίζει τις τροποποιήσεις που κατέθεσε η κυβέρνηση στον Ποινικό Κώδικα (ΠΚ), η ποινικολόγος, Νατάσα Πετρούλια, μιλώντας στην εκπομπή One Direct.</p>
      <p>«Οφείλουμε να νομοθετούμε σύμφωνα με την κοινωνία και τις ανάγκες της» σημειώνει η κ. Πετρούλια και υποστηρίζει ότι ο ισχύον ΠΚ σε πολλά σημεία είναι αναχρονιστικός.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <p>Αναφορικά με το ερώτημα του βουλευτή του ΣΥΡΙΖΑ κ. Λάππα για το εάν είναι κακό να έχει κάποιος μια μολότοφ στην πλάτη του, η κ. Πετρούλια απαντά πως «είναι το ίδιο κακό με το να υπάρχει ένα όπλο στην τσάντα οποιουδήποτε πολίτη. Γι’ αυτό έχουμε περιγράψει τι είναι όπλο, ποια μαχαίρια με τι διαστάσεις προκαλούν ζημιά, υπάρχει αναλυτικά το τι συνιστά όπλο. Ίσως ήθελε να μιλήσει για την χρήση της. Ίσως ήταν ένα κακό παράδειγμα».</p>
      <p>Για το εάν η αυστηροποίηση των ποινών θα λειτουργήσει κατασταλτικά εξηγεί πως «πρόληψη, καταστολή και αναμορφωτικός χαρακτήρας της ποινής πρέπει να λειτουργούν συνδυαστικά. Αυξήθηκε πολύ η εγκληματικότητα τα τελευταία χρόνια. Έγινε πάμφθηνη η ανθρώπινη ζωή. Με 500 ευρώ μπορεί να πληρώσεις και να σκοτώσεις».</p>
      <p>Σχετικά με το αν χρειάζεται αποσυμφόρηση των φυλακών σημειώνει πως «οι φυλακές είναι αποθήκες ψυχών στην Ελλάδα. Χρειάζεται πολλή δουλειά να γίνει. Χρειάζεται να γίνεται αποσυμφόρηση των φυλακών αλλά με συγκεκριμένους όρους. Ανάλογα το αδίκημα».</p>
      <p>Τέλος, υπογραμμίζει πως υπάρχει μεγάλη βιαιότητα στο τρόπο που εκδηλώνονται κάποιοι εγκληματίες από συγκεκριμένες χώρες, χωρίς να τις κατονομάσει.</p>
      <figure>
        <iframe src="https://www.youtube.com/embed/aG1b62QHe68" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/ellada/ti-synepagontai-oi-allages-ston-poiniko-kodika-i-n-petroulia-analyei-sto-one-channel/">onetv.gr</a></b>
      </p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>