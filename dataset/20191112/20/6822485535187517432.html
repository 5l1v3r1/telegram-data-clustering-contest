<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821178.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T20:12:00+00:00"/>
    <meta property="og:title" content="انصارالله: اسرائیل پشت تمامی مشکلات منطقه است"/>
    <meta property="og:description" content=" به گزارش ایسنا، به نقل از شبکه خبری المیادین، علی القحوم، عضو دفتر سیاسی جنبش انصارالله یمن و از رهبران این جنبش در سخنانی نسبت به حملات امروز رژیم صهیونیستی به غزه و ترور بهاء أبو العطا، فرمانده بارز گردان‌های القدس واکنش نشان داد."/>
  </head>
  <body>
    <article>
      <h1>انصارالله: اسرائیل پشت تمامی مشکلات منطقه است</h1>
      <address>
        <time datetime="2019-11-12T20:12:00+00:00">12 Nov 2019, 20:12</time>
      </address>
      <p>عضو دفتر سیاسی جنبش انصارالله یمن در سخنانی در واکنش به حمله امروز رژیم صهیونیستی به غزه گفت که اسرائیل پشت تمامی مشکلات منطقه است و باید نابود شود.</p>
      <p> به گزارش ایسنا، به نقل از شبکه خبری المیادین، علی القحوم، عضو دفتر سیاسی جنبش انصارالله یمن و از رهبران این جنبش در سخنانی نسبت به حملات امروز رژیم صهیونیستی به غزه و ترور بهاء أبو العطا، فرمانده بارز گردان‌های القدس واکنش نشان داد.</p>
      <p>وی در این باره اظهار کرد: اسرائیل پشت تمامی مشکلات منطقه قرار دارد و ملت‌های عربی و اسلامی می‌دانند که باید نابود شود.</p>
      <p>این مقام یمنی تصریح کرد: موضع ما نسبت به مسأله فلسطین واضح و ثابت است، این امکان وجود ندارد که عادی‌سازی روابط و یا فروش مسأله فلسطین را بپذیریم؛ این قطب نمای ماست.</p>
      <p>القحوم افزود: رژیم صهیونیستی باید از این امت برکنده شود و ملت‌های عربی و اسلامی باید متوجه خطر اسرائیل باشند. این رژیم می‌خواهد عرب‌ها را از مسیر قطب نمایشان منحرف کند اما نخستین دشمنان ما اسرائیل و آمریکا هستند.</p>
      <p>وی در ادامه ضمن ابراز همبستگی با مجاهدان فلسطینی، جنایات رژیم صهیونیستی علیه فلسطینی‌ها را محکوم کرد.</p>
      <p>عضو دفتر سیاسی جنبش انصارالله یمن همچنین تأکید کرد که ترور أبو العطا در راستای سیاست حذف نیروهای مقاومت از سوی رژیم صهیونیستی صورت گرفته است.</p>
    </article>
  </body>
</html>