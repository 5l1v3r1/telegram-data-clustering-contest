<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/wat-is-er-met-fortnite-updates-aan-de-hand-33110"/>
    <meta property="og:site_name" content="Apparata"/>
    <meta property="article:published_time" content="2019-11-12T20:10:00+00:00"/>
    <meta property="og:title" content="Wat is er met Fortnite-updates aan de hand?"/>
    <meta property="og:description" content="Fortnite lijkt wat van de magie te verliezen met het nieuwe update-beleid."/>
  </head>
  <body>
    <article>
      <h1>Wat is er met Fortnite-updates aan de hand?</h1>
      <h2>Fortnite lijkt wat van de magie te verliezen met het nieuwe update-beleid.</h2>
      <address><time datetime="2019-11-12T20:10:00+00:00">12 Nov 2019, 20:10</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>De release van het <a href="https://www.apparata.nl/nieuws/officieel-dit-is-fortnite-chapter-2-32776">tweede leven van Fortnite</a>, ook wel Chapter 2 genoemd, was een <a href="https://www.apparata.nl/nieuws/zo-belachelijk-succesvol-was-het-fortnite-the-end-event-32793">immens succes</a>. Dat gezegd hebbende lijkt er wel iets met het razendsnelle ontwikkelingstempo aan de hand te zijn bij maken Epic Games, want fans van de battle royale moeten nog even geduld hebben tot de volgende update.</p>
      <p>Fortnite wordt doorgaans ontzettend regelmatig geüpdatet en een maand na wat zo’n beetje de grootste toevoeging aan de game ooit was, wachten fans nog steeds op versie 11.11. Die reeds aangekondigde update voegde niet alleen nieuwe content toe aan de Save The World-modus, maar zou ook de battle royale wat opfrissen. Dat vindt dus uiteindelijk toch niet plaats.</p>
      <p>v11.11 had eigenlijk gisteren uit moeten komen maar Epic Games laat weten dat het nog even duurt voordat de update uitkomt terwijl er nog geen indicatie wordt gegeven van wanneer de update dan uit zou moeten komen. Het goede nieuws is wel dat de game dus ook nog niet offline is, wat normaal al wel het geval had moeten zijn.</p>
      <figure>
        <iframe data-src="https://twitter.com/FortniteStatus/status/1194024716509597696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Toch is het vreemd dat Epic moeite heeft om deze update uit te brengen. Enerzijds omdat ze de patch al officieel hebben aangekondigd, en daarnaast omdat het miljardenbedrijf sinds de release van Chapter 2 vorige maand geen patch notes meer publiceert.</p>
      <p>Spelers weten dus niet wat Epic Games precies aan hun geliefde game heeft veranderd, wat altijd belangrijk is voor echte fans. Al met al is het dus een beetje vreemd dat Epic Games zo raar met hun updates omgaat, omdat ze het voor de release van Chapter 2 volledig anders deden.</p>
      <p>Zoals gezegd, we hebben nog geen datum voor wanneer v11.11 dan wel uit zou moeten komen. Epic geeft geen reden waarom de update in de eerste plaats is uitgesteld. Misschien had het iets te maken met <a href="https://www.apparata.nl/nieuws/fortnite-server-hack-legde-game-wereldwijd-plat-33082">de recente hack</a> die de servers zou hebben platgelegd?</p>
      <p>Lees ook: <a href="https://www.apparata.nl/nieuws/is-fortnite-nog-steeds-oneerlijk-tegen-spelers-32825">Is Fortnite nog steeds oneerlijk tegen spelers?</a></p>
    </article>
  </body>
</html>