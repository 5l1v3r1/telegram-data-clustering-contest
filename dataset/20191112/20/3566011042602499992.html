<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546827.html/%D9%86%D8%AA%D8%A7%DB%8C%D8%AC-%D8%A2%D8%B2%D9%85%D9%88%D9%86-%D8%B9%D9%85%D9%84%DB%8C-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D9%87%D8%A7%DB%8C-%D8%A2%D8%AA%D8%B4-%D9%86%D8%B4%D8%A7%D9%86%DB%8C-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%DA%86%D9%87-%D8%B4%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:50:00+00:00"/>
    <meta property="og:title" content="نتایج آزمون عملی استخدامی‌های آتش نشانی‌های استان زنجان چه شد؟"/>
    <meta property="og:description" content="مدیرکل امور شهری استانداری زنجان ‏زمان اعلام نتایج آزمون عملی استخدامی‌های آتش نشانی‌های استان زنجان ‏را اعلام کرد."/>
  </head>
  <body>
    <article>
      <h1>نتایج آزمون عملی استخدامی‌های آتش نشانی‌های استان زنجان چه شد؟</h1>
      <h2>بعد از مشخص شدن نتایج؛</h2>
      <address>
        <time datetime="2019-11-12T20:50:00+00:00">12 Nov 2019, 20:50</time>
      </address>
      <p>مدیرکل امور شهری استانداری زنجان ‏زمان اعلام نتایج آزمون عملی استخدامی‌های آتش نشانی‌های استان زنجان ‏را اعلام کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی محمودی در گفت‌وگو با خبرنگار <a href="http://www.mojerasa.ir/">موج رسا;</a> با اشاره به نتایج آزمون عملی استخدامی های آموزش و پرورش استان زنجان اظهار کرد: به دلیل اینکه چند استان نتایج را ثبت نکرده اند اعلام نتایج چند روز دیگر طول خواهد کشید.</p>
      <p>وی با اشاره به اینکه اعلام نتایج 4 یا 5 روز دیگر زمان می‌برد، ابراز کرد: این نتایج توسط سازمان شهرداریها اعلام خواهد شد.</p>
      <p>مدیرکل امور شهری استانداری زنجان بیان کرد: برخی از استانداری ها آزمون را خودشان برگزار کرده و مرکز آزمون جهاد دانشگاهی این کار را انجام نداده و این تعدد مراکز برگزاری ازمون باعث شده تا اطلاعات تکمیل شود و از طرفی این آزمون به صورت متمرکز در یک زمان برگزار نشده است.</p>
      <p>وی با اشاره به اینکه آزمون علمی در استان زنجان با حضور 1760 نفر برگزار شد، عنوان کرد: این آزمون توسط مرکز آزمون جهاد دانشگاهی برگزار شد و بعد از برگزاری ازمون علمی سه برابر ظرفیت که حائز رتبه برتبر بودند برای آزمون عملی دعوت شدند.</p>
      <p>محمودی با بیان اینکه شرایط و صحت مدارک این افراد برای حضور آزمون علمی بررسی شد، خاطرنشان کرد: آزمون عملی نیز در آیتم های مختلف برگزار و اکنون نیز منتظر اعلام نتایج از طرف سایت مرکز آزمون جهاد دانشگاهی هستیم که به صورت سراسری اعلام خواهد شد.</p>
      <p>وی با اشاره به اینکه در کل 35 نفر در استان جذب خواهند شد، گفت: امکان دارد در برخی از پستها نفرات شرکت کننده حائز امتیاز لازم نباشند که برای این موضوع نیز سازمان راهکار داده که از طریق این راهکار انتخاب خواهند شد.</p>
      <p>مدیرکل امور شهری و شوراهای استانداری زنجان اظهار کرد: 25 درصد در این استخدام ها سهم جامعه ایثارگری است. </p>
      <p>انتهای پیام/</p>
    </article>
  </body>
</html>