<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683860/proanakritiki-aporrifthike-to-aitima-papangelopoulou-gia-exairesi"/>
    <meta property="og:site_name" content="enikos.gr"/>
    <meta property="article:published_time" content="2019-11-12T20:13:00+00:00"/>
    <meta property="og:title" content="Προανακριτική: Απορρίφθηκε το αίτημα Παπαγγελόπουλου για εξαίρεση των Κυρανάκη, Πλεύρη και Κεγκέρογλου"/>
    <meta property="og:description" content="Η προανακριτική επιτροπή απέρριψε πριν από λίγο, σύμφωνα με πληροφορίες..."/>
  </head>
  <body>
    <article>
      <h1>Προανακριτική: Απορρίφθηκε το αίτημα Παπαγγελόπουλου για εξαίρεση των Κυρανάκη, Πλεύρη και Κεγκέρογλου</h1>
      <address>
        <time datetime="2019-11-12T20:13:00+00:00">12 Nov 2019, 20:13</time>
      </address>
      <p>Η <a href="http://www.enikos.gr/politics/683843/choris-polaki-kai-tzanakopoulo-xekina-i-proanakritiki-gia-ti-nova">προανακριτική επιτροπή </a>απέρριψε πριν από λίγο το αίτημα του Δημήτρη Παπαγγελόπουλου να εξαιρεθούν από μέλη της Επιτροπής οι βουλευτές της ΝΔ, Κώστας Κυρανάκης και Θάνος Πλεύρης και ο βουλευτής του ΚΙΝΑΛ, Βασίλης Κεγκέρογλου.</p>
      <p>Κατά τη συζήτηση του αιτήματος, ο βουλευτής της ΝΔ Κώστας Κυρανάκης αρνήθηκε ότι έχει βασιμότητα η μεροληψία ως λόγος εξαίρεσης του και τόνισε ότι η απόφαση εξαίρεσης των κ.κ. Τζανακόπουλου και Πολάκη δεν έγινε για λόγους μεροληψίας αλλά γιατί, με βάση τον Κώδικα Ποινικής Δικονομίας υπάρχει ασυμβίβαστο ανάμεσα στην ιδιότητα του μάρτυρα (σ.σ. οι κ.κ. Πολάκης και Τζανακόπουλο έχουν προταθεί ως μάρτυρες) και στην ιδιότητα του εισαγγελέα, που απορρέει από την ιδιότητά τους ως μέλη της επιτροπής.</p>
      <p>Από την πλευρά του, όπως μεταδίδει το ΑΠΕ-ΜΠΕ, ο βουλευτής της ΝΔ, Θάνος Πλεύρης, είπε ότι ερευνώμενη υπόθεση είναι o ρόλος του κ. Παπαγγελόπουλου και όχι η υπόθεση Novartis. «Την όποια πράξη έχω κάνει για τον 'Αδωνι Γεωργιάδη, δεν αφορά στην ερευνώμενη υπόθεση, ούτε ο κ. Γεωργιάδης είναι μηνυτής στη συγκεκριμένη υπόθεση κατά του Παπαγγελόπουλου», είπε ο Θάνος Πλεύρης για τη θέση του νομικού συμβούλου του Άδωνι Γεωργιάδη την εποχή που εκείνος ήταν υπουργός Υγείας.</p>
      <p>Σχετικά με τον Κωνσταντίνο Φρουζή, ανέφερε ότι «όσες φορές είδε τον κ. Φρουζή, τον είδε ως ΣΦΕΕ και όχι με προσωπική ιδιότητα. Ακόμη όμως και αν υπήρχε προσωπική ιδιότητα, δεν είναι λόγος εξαίρεσης, διότι είναι άλλη η ερευνώμενη απόφαση». Επίσης ο κ. Πλεύρης διέψευσε κατηγορηματικά ότι υπήρξε ποτέ δικηγόρος του κ. Μανιαδάκη, αναγνώρισε όμως ότι τον γνώριζε από το υπουργείο. Επανέλαβε, πάντωςμ ότι αν η επιτροπή, αφού εξετάσει όλα τα δεδομένα, κρίνει ότι πρέπει να εξαιρεθεί από μέλος της, τότε εκείνος θα αποδεχθεί την απόφαση της επιτροπής.</p>
      <p>Ο Βασίλης Κεγκέρογλου, τέλος, είπε ότι η εξαίρεση του ζητείται για όσα είπε ως εισηγητής του Κινήματος Αλλαγής στη συζήτηση που είχε γίνει στην Ολομέλεια για τη συγκρότηση της επιτροπής προκαταρκτικής εξέτασης. Σημείωσε επίσης ότι δεν ήταν πολιτική θέση αυτή που εξέφρασε αλλά η πρόταση του Κινήματος Αλλαγής με βάση όσα διατυπώνονται στη δικογραφία.</p>
      <p>Υπενθυμίζεται πως νωρίτερα, είχε απορριφθεί και το αίτημα του ΣΥΡΙΖΑ να ανακληθεί η απόφαση εξαίρεσης του Παύλου Πολάκη και του Δημήτρη Τζανακόπουλου.΄</p>
      <p>Με πληροφορίες από ΑΠΕ-ΜΠΕ, real.gr</p>
      <related>
        <h4>σχετικά άρθρα</h4>
        <a href="http://www.enikos.gr/politics/683796/syriza-gia-proanakritiki-prokaloume-nd-kai-kinal-na-efarmosoun-gi%0A%20%20%20%20%0A"/>
        <a href="http://www.enikos.gr/politics/683705/tzanakopoulos-gia-proanakritiki-eimaste-meli-tis-epitropis-den-ec%0A%20%20%20%20%0A"/>
        <a href="http://www.enikos.gr/politics/683646/papangelopoulos-na-exairethoun-apo-tin-proanakritiki-vouleftes-ti%0A%20%20%20%20%0A"/>
        <a href="http://www.enikos.gr/politics/683216/papangelopoulos-raspoutin-telos-erchetai-i-epochi-tis-messalinas%0A%20%20%20%20%0A"/>
        <a href="http://www.enikos.gr/politics/683101/lappas-ston-realfm-978-tin-triti-tha-exetastei-kanonika-o-frouzis%0A%20%20%20%20%0A"/>
        <a href="http://www.enikos.gr/politics/683053/charitsis-ston-realfm-978-na-psifistei-i-ermineftiki-diataxi-pou-%0A%20%20%20%20%0A"/>
        <a href="http://www.enikos.gr/politics/683064/karfia-koumoutsakou-oi-grafikotites-na-teleiosoun-den-ginetai-met%0A%20%20%20%20%0A"/>
        <a href="http://www.enikos.gr/politics/682931/kinal-kata-syriza-gia-tin-anavoli-tis-proanakritikis-kanei-ta-pan%0A%20%20%20%20%0A"/>
        <a href="http://www.enikos.gr/politics/682955/piges-epitropis-prokatarktikis-pros-to-paron-i-epitropi-kinithike%0A%20%20%20%20%0A"/>
      </related>
    </article>
  </body>
</html>