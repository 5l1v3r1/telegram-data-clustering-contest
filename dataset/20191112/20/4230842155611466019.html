<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-kerivnyka-odnogo-z-departamentiv-ofisu-prezydenta-zatrymalo-nabu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T20:25:22+00:00"/>
    <meta property="og:title" content="Вимагала $300 тис.: НАБУ затримало співробітницю Офісу президента"/>
    <meta property="og:description" content="12 листопада співробітники НАБУ затримали керівника одного з головних департаментів Офісу президента, яка вимагала хабар у розмірі $300 тис."/>
  </head>
  <body>
    <article>
      <h1>Вимагала $300 тис.: НАБУ затримало співробітницю Офісу президента</h1>
      <address>
        <time datetime="2019-11-12T20:25:22+00:00">12 Nov 2019, 20:25</time>
      </address>
      <p>12 листопада співробітники НАБУ затримали керівника одного з головних департаментів Офісу президента, яка вимагала хабар у розмірі $300 тис.</p>
      <p><b>Оновлено о 22.25. </b>У НАБУ повідомили, що детективи відомства задокументували вимагання неправомірної вигоди у розмірі $300 тис. групою осіб, серед яких була і співробітниця Офісу президента.</p>
      <p>Учасників угруповання затримали після отримання траншу у $150 тис. Вони мали сприяти у призначенні на керівну посаду до Нафтогазу.</p>
      <figure>
        <iframe src="https://www.youtube.com/embed/-nbS55Vg_GY" width="560" height="315" data-service="Youtube" scrolling="no"/>
      </figure>
      <p>Наразі вирішується питання щодо повідомлення про підозру затриманим.</p>
      <p>Затримана співробітниками НАБУ особа з 2005 року працювала у різних відділах Адміністрації президента.</p>
      <p>Наразі невідомо, за якою підозрою було затримано керівника одного з департаментів Офісу президента.</p>
      <p>
        <b>Читайте: </b>
        <a href="https://fakty.com.ua/ua/ukraine/20191112-nabu-ta-sap-zatrymaly-7-osib-za-pidozroyu-u-zavolodinni-1-2-mlrd-grn-kredytom-natsbanku/">НАБУ та САП затримали 7 осіб за підозрою у заволодінні 1,2 млрд грн кредиту Нацбанку</a>
      </p>
      <blockquote>– Для глави держави немає своїх і чужих. Корупція має бути викоренена: що вища посада корупціонера, то небезпечніші для держави зловживання з його боку, – повідомили в Офісі президента.</blockquote>
      <p>За інформацією ЗМІ, затримали Світлану Кондзелю. У НАБУ наразі не коментували зазначену інформацію.</p>
      <p>До слова, НАБУ оголосило <a href="https://fakty.com.ua/ua/ukraine/20191112-nabu-povidomylo-pro-pidozru-eks-gendyrektoru-ukroboronpromu-bukinu/">підозру екс-гендиректору Укроборонпрому Павлу Букіну</a> у внесенні недостовірних відомостей у декларацію.</p>
    </article>
  </body>
</html>