<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/vimatv/o-p-psyxaris-sto-one-channel-gia-ta-provlimata-stis-protovathmies-domes-ygeias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T20:41:30+00:00"/>
    <meta property="og:title" content="O Π. Ψυχάρης στο One Channel για τα προβλήματα στις πρωτοβάθμιες δομές Υγείας"/>
    <meta property="og:description" content="O πρόεδρος της Πανελλήνιας Ομοσπονδίας Συλλόγων Επιστημονικού Υγειονομικού Προσωπικού ΠΕΔΥ, Παναγιώτης Ψυχάρης μίλησε στην εκπομπή One Direct"/>
  </head>
  <body>
    <article>
      <h1>O Π. Ψυχάρης στο One Channel για τα προβλήματα στις πρωτοβάθμιες δομές Υγείας</h1>
      <h2>O πρόεδρος της Πανελλήνιας Ομοσπονδίας Συλλόγων Επιστημονικού Υγειονομικού Προσωπικού ΠΕΔΥ, Παναγιώτης Ψυχάρης μίλησε στην εκπομπή One Direct</h2>
      <address><time datetime="2019-11-12T20:41:30+00:00">12 Nov 2019, 20:41</time> by <a rel="author">ΤοΒΗΜΑ Team</a></address>
      <p>Σε «πονοκέφαλο» για το Υπουργείο Υγείας εξελίσσεται το θέμα των Τοπικών Μονάδων Υγείας, των λεγόμενων και ΤΟΜΥ, καθώς μετά από δύο χρόνια λειτουργίας δεν κατάφεραν να αναπτυχθούν στο σύνολό τους, λόγω έλλειψης στέγης και ιατρικού προσωπικού.</p>
      <p>Έτσι, σήμερα λειτουργούν μόλις 127 από τις 239 που ήταν στο πρόγραμμα.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <p>Παράλληλα, το Δεκέμβριο λήγουν οι συμβάσεις των πρώτων γιατρών που προσλήφθηκαν για να στελεχώσουν τις Μονάδες, πριν από δύο χρόνια.</p>
      <p>Για το θέμα αυτό μίλησε στην εκπομπή One Direct ο πρόεδρος της Πανελλήνιας Ομοσπονδίας Συλλόγων Επιστημονικού Υγειονομικού Προσωπικού ΠΕΔΥ, Παναγιώτης Ψυχάρης.</p>
      <p>Σύμφωνα με τον κ. Ψυχάρη «το πρωτοβάθμιο σύστημα υγείας αργοπεθαίνει και σε λίγο δε θα υπάρχει αν δε γίνουν προσλήψεις».</p>
      <p>Όπως επισημαίνει, «θα έπρεπε να έχει δημιουργηθεί ένας ενιαίος φορέας έτσι ώστε όλα τα κόμματα να συμφωνήσουν πάνω στη βάση ότι πρέπει να φτιαχτεί ένα σύστημα υγείας αντάξιο των πολιτών και των κατοίκων».</p>
      <p>Για το υπουργείο Υγείας υποστήριξε πως πρέπει να ακούσει τις προτάσεις των εργαζομένων.</p>
      <figure>
        <iframe src="https://www.youtube.com/embed/QzDSBgjAa6E" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/ellada/ta-provlimata-stis-protovathmies-domes-ygeias/">onetv.gr</a></b>
      </p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>