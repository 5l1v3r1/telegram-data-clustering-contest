<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546792.html/%D8%AA%D9%88%D9%81%DB%8C%D9%82-%D8%B4%D9%87%D8%A7%D8%AF%D8%AA%DB%8C-%DA%A9%D9%87-%D8%A7%D9%85%D8%A7%D9%85-%D8%B1%D8%B6%D8%A7--%D8%B9--%D8%A8%D9%87-%D8%B4%D9%87%DB%8C%D8%AF-%D9%85%D8%AF%D8%A7%D9%81%D8%B9-%D8%AD%D8%B1%D9%85-%D8%B2%D9%86%D8%AC%D8%A7%D9%86-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:45:00+00:00"/>
    <meta property="og:title" content="توفیق شهادتی که امام رضا (ع) به شهید مدافع حرم زنجان داد"/>
    <meta property="og:description" content="طلب شهادت شهید خیرالله صمدی از محضر حضرت امام رضا (ع) بی جواب نماند و و درست یکسال بعد، صبح روز ۲۷ صفر، یک روز مانده روز شهادت امام رضا(ع)، آسمانی شد."/>
  </head>
  <body>
    <article>
      <h1>توفیق شهادتی که امام رضا (ع) به شهید مدافع حرم زنجان داد</h1>
      <h2>به مناسبت دومین سالگرد عروج؛</h2>
      <address>
        <time datetime="2019-11-12T20:45:00+00:00">12 Nov 2019, 20:45</time>
      </address>
      <p>طلب شهادت شهید خیرالله صمدی از محضر حضرت امام رضا (ع) بی جواب نماند و و درست یکسال بعد، صبح روز ۲۷ صفر، یک روز مانده روز شهادت امام رضا(ع)، آسمانی شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://www.mojerasa.ir/">موج رسا;</a> شهید مدافع حرم "خیرالله صمدی"سومین شهید مدافع حرم استان زنجان است که دو سال پیش در سوریه به دیدار یاران شهیدش پیوست.</p>
      <p>وی که در دوران دفاع مقدس در جبهه های حق علیه باطل حضور داشت پس از جنگ نیز در صحنه های دفاع از نظام اسلامی بود که پس از دوران بازنشستگی در تیپ ۳۶ انصارالمهدی (عج) استان زنجان به سوریه رفت و به فیض شهادت رسید.</p>
      <p>بردار این شهید مدافع حرم امروز در گفت و گو با خبرنگار اظهار داشت: در زمان تولد این شهید مدافع حرم خداوند متعال الهامی بر دل پدر و مادر این شهید گذاشت که نام وی را خیرالله گذاشتند.</p>
      <p>وی با بیان اینکه شهید صمدی از جمله افرادی بود از زمانی که خود را یافت و شناخت به دنبال خیر رساندن به دیگران بود،افزود: این شهید مدافع حرم همواره در کارهای خیر پیشتاز بود.</p>
      <p>این بردار شهید با اشاره به اینکه شهید صمدی در طول هشت سال دوران دفاع مقدس در جبهه های حق و علیه باطل حضور داشت، افزود: پس از پیروزی در جنگ نیز وی در مرزها ی کشور خدمات رسانی می کرد.</p>
      <p>صمدی خاطرنشان کرد: پس از بازنشستگی وی با مشاهده فراتر رفتن مرزهای دفاعی و برای بالندگی ایران در منطقه به کمک نیروهای مدافع حرم رفت.</p>
      <p>وی افزود: وی در شرایط حساس آزادی بوکمال و زمانی که سردار سرافراز اسلام سردار سلیمانی مژده پیروزی نیروی مقاومت را دادند به شهادت رسید و شهادت ایشان در حدی مهم بود که خبرگزاری نفاق پراکن بی بی سی خبر شهادت ایشان را مخابره کرد.</p>
      <figure>
        <img src="http://newsroom.dana.ir/content/upload/b378e2f0-6bd6-4cc1-bc5f-7723c52547a1.jpg"/>
      </figure>
      <p>این برادر شهید با بیان اینکه شهید صمدی متعلق به نظام بود و مردم قدردان ایشان بوده و هستند، افزود: مراسم ویژه ای به مناسبت دومین سالگرد شهادت ایشان در زنجان برگزار می شود.</p>
      <p>صمدی بیان داشت: این شهید گرانقدر بارها به من می گفتند که دلشان برای عزیزان و دوستان سفر کرده اش تنگ شده است.</p>
      <p>وی با بیان اینکه بزرگترین آرزوی شهید صمدی شهادت بود اما  از هر فرصتی برای انجام تکلیف و وظیفه استفاده می کرد.</p>
      <p>این بردار شهید گفت: شهید صمدی در حرم مطهر امام رضا و سید الشهدا امضای شهادتش را خواسته بود که امیدوارم شهادت نصیب ما نیز شود.</p>
      <p>به گزارش موج رسا، طلب شهادت شهید خیرالله صمدی از محضر حضرت امام رضا (ع) بی جواب نماند و و درست یکسال بعد، صبح روز ۲۷ صفر، یک روز مانده روز شهادت امام رضا(ع)،25 آبان سال ۱۳۹۶ آسمانی شد.</p>
      <p>شهید صمدی بر اثر اصابت ترکش خمپاره در محور بوکمال مجروح شد و در حین انتقال به پشت جبهه به فیض شهادت رسید.</p>
      <p>مراسم دومین سالگرد عروج شهید مدافع حرم، خیرالله صمدی با سخنرانی حجت ‌الاسلام نظری روز پنجشنبه،  23آبان‌ ماه از ساعت 15 الی 16:30 در حسینیه اعظم زنجان برگزار می ‌شود.</p>
      <p>انتهای پیام/</p>
      <p> </p>
    </article>
  </body>
</html>