<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546849.html/%D8%A7%D9%87%D8%AF%D8%A7%D9%81-%D8%A7%D8%B3%D9%84%D8%A7%D9%85%DB%8C-%D8%A8%D8%AF%D9%88%D9%86-%D8%AA%D9%88%D8%AC%D9%87-%D8%A8%D9%87-%D9%88%D8%AD%D8%AF%D8%AA-%D9%85%D8%AD%D9%82%D9%82-%D9%86%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:51:00+00:00"/>
    <meta property="og:title" content="اهداف اسلامی بدون توجه به وحدت محقق نمی شود"/>
    <meta property="og:description" content="کارشناس مسائل مذهبی گفت: اختلاف افکنی مختص به زمان کنونی نیست؛ از زمان حضرت رسول(ص) این سوء استفاده از روابط بین مسلمانان استفاده می کردند که با اختلاف بین مسلمانان آن ها را از اهداف الهی و اسلامی دور کنند."/>
  </head>
  <body>
    <article>
      <h1>اهداف اسلامی بدون توجه به وحدت محقق نمی شود</h1>
      <h2>کارشناس مسائل مذهبی:</h2>
      <address>
        <time datetime="2019-11-12T20:51:00+00:00">12 Nov 2019, 20:51</time>
      </address>
      <p>کارشناس مسائل مذهبی گفت: اختلاف افکنی مختص به زمان کنونی نیست؛ از زمان حضرت رسول(ص) این سوء استفاده از روابط بین مسلمانان استفاده می کردند که با اختلاف بین مسلمانان آن ها را از اهداف الهی و اسلامی دور کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام مهدی مسائلی در گفت و گو با خبرنگار <a href="https://sahebnews.ir/">صاحب نیوز</a> در خصوص وحدت اسلامی اظهار کرد: رفتار و سیاست ائمه و به خصوص حضرت علی(ع) بنا بر حفظ وحدت و مسائل امت اسلامی پایه گذاری شده و سکوت حضرت علی(ع) در آن وهله و آن زمان هم به دلیل حفظ وحدت اسلامی بود.</p>
      <p>کارشناس مسائل مذهبی گفت: ما ابتدا مسلمان و به دین اسلام مقید هستیم و باید همه کسانی که ذیل دین اسلام هستند را در نظر گرفته و مسیر مشترکی را برویم.</p>
      <p>وی افزود: به خاطر حفظ وحدت، نباید هر کسی مسیر جداگانه ای را انتخاب کند؛ همه ما باید از مسیر اسلامی برویم اما از طرفی هم ممکن است که در برخی از مسائل اختلاف وجود داشته باشد.</p>
      <p>حجت الاسلام مسائلی با توضیح اینکه پس از پیروزی انقلاب توجه به اهداف اسلامی مورد تأکید قرار گرفت، تأکید کرد: اهداف اسلامی بدون توجه به وحدت محقق نمی شوند.</p>
      <p>وی ادامه داد: اختلاف افکنی مختص به زمان کنونی نیست؛ از زمان حضرت رسول(ص) این سوء استفاده از روابط بین مسلمانان استفاده می کردند که با اختلاف بین مسلمانان آن ها را از اهداف الهی و اسلامی دور کنند.</p>
      <p>انتهای پیام/</p>
    </article>
  </body>
</html>