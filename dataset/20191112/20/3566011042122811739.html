<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546817.html/%D9%85%D8%AF%DB%8C%D8%B1%D8%A7%D9%86-%D8%A7%D8%B3%D8%AA%D8%A7%D9%86%DB%8C-%D8%AF%D8%B1-%D8%B1%D9%81%D8%B9-%D9%85%D8%B4%DA%A9%D9%84%D8%A7%D8%AA-%D8%A7%D8%B3%D8%AA%D8%A7%D9%86-%D9%BE%D8%A7%DB%8C-%DA%A9%D8%A7%D8%B1-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:50:00+00:00"/>
    <meta property="og:title" content="مدیران استانی در رفع مشکلات استان پای کار باشند"/>
    <meta property="og:description" content="استاندار زنجان با اشاره به موضوع رفع مشکلات استان گفت: مدیران استانی در رفع مشکلات پای کار باشند."/>
  </head>
  <body>
    <article>
      <h1>مدیران استانی در رفع مشکلات استان پای کار باشند</h1>
      <h2>استاندار زنجان:</h2>
      <address>
        <time datetime="2019-11-12T20:50:00+00:00">12 Nov 2019, 20:50</time>
      </address>
      <p>استاندار زنجان با اشاره به موضوع رفع مشکلات استان گفت: مدیران استانی در رفع مشکلات پای کار باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> فتح‌الله حقیقی امروز در جلسه شورای گفت‌و‌گوی دولت و بخش خصوصی استان زنجان در واکنش به موضوع مطرح شدن در خصوص قطع آب واحدهای صنعتی در استان اظهار کرد: این جلسات به منظور رفع مشکلات واحدهای تولیدی است و نباید آب واحدهای تولیدی به هر دلیلی قطع شده و تعطیل شود.</p>
      <p>وی تصریح کرد: مدیرعامل آب منطقه ای باید در جلسه بعدی حضور یافته و نسبت به این موضع پاسخگو باشد و نباید ر این کار انفرادی عمل شود.</p>
      <p>استاندار زنجان با اشاره به بررسی و رفع مشکلات معدن‌کاران در استان افزود: مدیران استانی باید مشکلات را پیگیری کنند و این موضوع را در دستور خود قرار دهند.</p>
      <p>وی با اشاره به اینکه همه مشکلات باید در داخل حل شود و اگر امکان رفع مشکلی در داخل استان نبود در سطح ملی مطرح شده و نسبت به برطرف کردن ان اقدام شود بیان کرد: مدیران حل تعطیل کردن هیچ سیستمی را ندارند و باید قبل از این اقدام حتما با استانداری هماهنگی لازم را انجام دهد.</p>
      <p>حقیقی خاطر نشان کرد: پیش از انعقاد پیمان اوراسیا اقدامات خوبی از سوی استان در این کشورها اتفاق افتاده و با این اقدامات تا حدودی مقدمات حضور تجار زنجانی در این کشورها فراهم شده است.</p>
      <p>استاندار زنجان گفت: در رابطه با راه‌های عملیاتی کردن تفاهمنامه‌های مربوط به پیمان اوراسیا جلسه‌ای تشکیل شده و در این جلسات نحوه عملکرد و حضور زنجان در این کشورها برای استفاده حداکثری از این ظرفیت بررسی شود.</p>
      <p>62 معدن در استان زنجان غیرفعال است</p>
      <p>علی یگانه فرد رئیس اتاق بازرگانی، صنعت و معدن استان زنجان از فعالیت 320 معدن در سطح استان زنجان خبرداد و افزود: در مجموع تعداد معادن استان زنجان 382 معدن بوده که از این تعداد 62 مورد فعالیتی ندارد.</p>
      <p>وی با اشاره به اینکه از مجموع معادن استان 305 معدن غیرفلزی بوده و 45 معدن در حوزه استخراج سنگ‌های نمایی فعالیت می‌کنند.</p>
      <p>رئیس اتاق بازرگانی، صنعت و معدن استان زنجان با اشاره به میزان استغال ایجاد شده در حوزه معدن عنوان کرد: در مجموع 2 هزار و 681 نفر در حوزه معدن مشغول بکار هستند.</p>
      <p>وی در مورد برنامه‌های اتاق بازرگانی زنجان افزود: اتاق بازرگانی برنامه محور حرکت خواهد کرد و برنامه‌های اتاق بازرگانی در اسرع وقت به بخش خصوصی و استاندار اعلام خواهد شد.</p>
      <p>یگانه‌فرد با تاکید بر موضوع تعامل در اتاق بازرگانی افزود: از کمک همه فعالان بخش خصوصی در زمینه تحقق برنامه‌های اتاق بازرگانی استفاده خواهیم کرد.</p>
      <p>انتهای پیام/</p>
    </article>
  </body>
</html>