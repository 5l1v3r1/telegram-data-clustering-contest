<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-telegram-kanal-arahamiya-znaye-hto-zlivaye-informaciyu-novini-ukrajini-50053172.html"/>
    <meta property="og:site_name" content="НВ"/>
    <meta property="article:published_time" content="2019-11-12T20:03:00+00:00"/>
    <meta property="og:title" content="«Темний лицар». Арахамія заявив, що знає, хто «зливає» інсайди Слуги народу в Telegram"/>
    <meta property="og:description" content="Глава фракції Слуга народу Давид Арахамія заявив, що «знає, але не може сказати прізвище» нардепа, який публікує внутрішньопартійну інформацію в Telegram-каналі під ім'ям «Темний лицар»."/>
  </head>
  <body>
    <article>
      <h1>«Темний лицар». Арахамія заявив, що знає, хто «зливає» інсайди Слуги народу в Telegram</h1>
      <h2>Глава фракції Слуга народу Давид Арахамія заявив, що «знає, але не може сказати прізвище» нардепа, який публікує внутрішньопартійну інформацію в Telegram-каналі під ім'ям «Темний лицар».</h2>
      <address>
        <time datetime="2019-11-12T20:03:00+00:00">12 Nov 2019, 20:03</time>
      </address>
      <p>Про це повідомляє <a href="https://www.radiosvoboda.org/a/news-arakhamia-insaidy-sluhy-narodu-telegram/30266871.html">Радіо Свобода</a>.</p>
      <p>«Я думаю, що я знаю, але не можу сказати, бо тоді вся інтрига навколо «Темного рыцаря» зруйнується", - сказав він, зазначивши, що поки немає можливості надати 100% докази причетності цього парламентарія.</p>
      <p>Голова фракції додав, що «натякнув» нардепу, що знає про його причетність до "зливу" інсайдів.</p>
      <p>Арахамія пообіцяв, що в майбутньому будуть «неспростовні докази», які викриють "Темного лицаря".</p>
      <p>При цьому він визнав, що частина інформації, яка з'являється в цьому каналі відповідає дійсності, хоча і є «суб'єктивною».</p>
      <p>«Декілька разів він публікував інформацію, яка не для загального доступу. Я вважаю, що це некоректно з точки зору корпоративної етики. Була й інша історія. Ми надсилали перевірочні тексти в різні канали, для того, щоб побачити, де вони з'являться. Це спрацювало», - сказав Арахамія.</p>
      <p>Однак Арахамія заперечує і називає «фантазією» інформацію про те, що разом зі своїми заступниками без попереджень перевіряв телефони частини «слуг» для виявлення «Темного лицаря».</p>
      <p>Глава фракції зазначив, що в разі викриття, депутат, який поширює внутрішньопартійні інсайди, суворо покараний не буде.</p>
      <p>«Поспілкуємося з ним. Виховна повинна бути якась бесіда. Ми ж нічого не можемо зробити з депутатом. Це депутат", - сказав він.</p>
      <p>Нагадаємо, що Telegram-канал "Темний лицар" з'явився у вересні 2019 року. Менш ніж два місяці існування він зібрав понад 11 500 фоловерів. В описі до нього йдеться, що він повідомляє про «темні інсайди СЕ-команди».</p>
    </article>
  </body>
</html>