<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653645/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T20:48:00+00:00"/>
    <meta property="og:title" content="У Мінекономіки назвали вартість гектара при відкритті ринку землі"/>
    <meta property="og:description" content="При відкритті ринку землі один її гектар буде продаватися на рівні 2200 доларів."/>
  </head>
  <body>
    <article>
      <h1>У Мінекономіки назвали вартість гектара при відкритті ринку землі</h1>
      <address>
        <time datetime="2019-11-12T20:48:00+00:00">12 Nov 2019, 20:48</time>
      </address>
      <p>При відкритті ринку землі один її гектар буде продаватися на рівні 2200 доларів.</p>
      <p>Про це в інтерв'ю <a href="https://nv.ua/ukr/biz/economics/rinok-zemli-skilki-koshtuye-gektar-ukrajinskoji-teritoriji-novini-ukrajini-50053136.html">Радіо НВ</a> заявив заступник міністра економіки Тарас Висоцький.</p>
      <p>"Наші розрахунки показують, що якщо ми застосовуємо запропоновану модель, яка чинна - це буде в середньому 2200 доларів еквівалент за гектар. Якщо виходити з обмеженої моделі, з обмеженнями, це буде максимум 1500. Ось ціна обмежень (те, що називається "лише українці купують")", - розповів він.</p>
      <p>
        <b>Нагадаємо:</b>
      </p>
      <p>11 листопада президент Володимир <a href="https://www.pravda.com.ua/news/2019/11/11/7231609/">Зеленський запевнив</a>, що іноземці та іноземні компанії отримають змогу купувати українську землю лише за результатами всеукраїнського референдуму.</p>
      <p>
        <i>
          <b>Читайте також: <a href="https://www.epravda.com.ua/publications/2019/09/20/651811/">Ринок землі Зеленського. Яким він буд</a><a href="https://www.epravda.com.ua/publications/2019/09/20/651811/">е</a></b>
        </i>
      </p>
      <p>На початку вересня президент Володимир Зеленський доручив уряду підготувати, а парламенту ухвалити до 1 грудня <a href="https://www.pravda.com.ua/news/2019/09/2/7225078/">законопроєкт про ринок земель </a>сільськогосподарського призначення зі скасуванням мораторію на продаж землі.</p>
      <p>Лідерка ВО "Батьківщина" <a href="https://www.pravda.com.ua/news/2019/09/26/7227396/">Юлія Тимошенко </a>вимагала провести референдум із питання продажу землі, перш ніж виносити закон про ринок землі на голосування Верховної Ради.</p>
      <p>Вересневе опитування Київського міжнародного інституту соціології показало, що <a href="https://www.pravda.com.ua/news/2019/09/26/7227427/">52% українців не схвалюють </a>ідею скасувати мораторій на землю, підтримують рішення Зеленського лише 35% опитаних, а 64% респондентів – за референдум із цього питання.</p>
    </article>
  </body>
</html>