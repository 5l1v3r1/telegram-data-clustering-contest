<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546692.html/%D8%A7%DA%A9%D8%B1%D8%A7%D9%86-26-%D9%81%DB%8C%D9%84%D9%85-%D8%AC%D8%B4%D9%86%D9%88%D8%A7%D8%B1%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%AF%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:28:00+00:00"/>
    <meta property="og:title" content="اکران 26 فیلم جشنواره بین المللی فیلم کوتاه در زنجان"/>
    <meta property="og:description" content="معاون فرهنگی و سینمایی اداره کل فرهنگ و ارشاد اسلامی استان زنجان گفت: 26 فیلم از مجموعه فیلم های سی و ششمین جشنواره بین المللی فیلم کوتاه تهران در سینمای روشای زنجان اکران می شود."/>
  </head>
  <body>
    <article>
      <h1>اکران 26 فیلم جشنواره بین المللی فیلم کوتاه در زنجان</h1>
      <h2>در سینما روشا محقق می شود؛</h2>
      <address>
        <time datetime="2019-11-12T20:28:00+00:00">12 Nov 2019, 20:28</time>
      </address>
      <p>معاون فرهنگی و سینمایی اداره کل فرهنگ و ارشاد اسلامی استان زنجان گفت: 26 فیلم از مجموعه فیلم های سی و ششمین جشنواره بین المللی فیلم کوتاه تهران در سینمای روشای زنجان اکران می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛محمود علیمحمدی امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: سی و ششمین جشنواره بین المللی فیلم کوتاه تهران از 19 تا 24 آبان ‌ماه سال جاری برگزار می ‌شود که برخی از آثار این جشنواره در زنجان نیز اکران می شود. </p>
      <p>وی افزود: طبق زمان بندی انجام شده سینما روشا روزهای ۲۲ و ۲۳ آبان ماه سال جاری میزبان این جشنواره است.</p>
      <p>این مسئول خاطرنشان کرد: این فیلم ها از ساعت ۱۰ تا ۱۳:۳۰ در این سینما اکران شده و حضور برای عموم آزاد است.</p>
      <p>معاون فرهنگی و سینمایی اداره کل فرهنگ و ارشاد اسلامی استان زنجان گفت: در نخستین روز از اکران فیلم های این جشنواره فیلم "نفر سوم" به کارگردانی پویا امین‌پوری،"شوان" به کارگردانی بیژن زری،"سونا" به کارگردانی مریم مهدیه،"جذر بیست سالگی" به کارگردانی رقیه توکلی و "مادر برفی" به کارگردانی مرجان خسروری از ساعت 10 تا 11:30 اکران می شود.</p>
      <p>علیمحمدی افزود: در سانس دوم اکران ها "lover" به کارگردانی محمد ثریا،"گرگ‌ها" به کارگردانی امیررضا جلالیان،"او که اهلی نشد" به کارگردانی صالح کاشفی،"جونده" به کارگردانی نوید صولتی،"تاناکورا" به کارگردانی حامد پری‌زاده، سیدمیثم حسنی و امیررضا رشتی و "وودی آلن" به کارگردانی عاطفه مولوی از ساعت 11:45 تا 13:15 دقیقه اکران می شود.</p>
      <p>وی ادامه داد: همچنین در روز دوم اکران این جشنواره فیلم های "چشمان سرخ" به کارگردانی شهرام خوارزمی،"رفت" به کارگردانی سمانه فضل الله اسدی،"خرده شده" به کارگردانی محسن رضا پور،"زری زری، کاکل زری" به کارگردانی مهین جواهریان،"ملکوت" به کارگردانی فرنوش عابدی،"چشم خاکستری" به کارگردانی سمانه شجاعی،"چیبر"به کارگردانی ریحانه میرهاشمی،"وینگ" به کارگردانی بهزاد هاتف،"قصه مردی که لب نداشت" به کارگردانی میلاد شاه جانی،"این سو آن سو" به کارگردانی لیدا فضلی اکران می شود.</p>
      <p>وی افزود: همچنین فیلم های "کرگدن" به کارگردانی آرمین پورمحمد،"جایی در میان گاوها" به کارگردانی محمدعلی حسینی و حسین فلاح‌آبادی،"ضدضربه" به کارگردانی عادل تبریزی،"اجباری" به کارگردانی محمدجواد خورشا و "حلق‌آویز" به کارگردانی رقیه توکلی از ساعت 11:45 تا 13:15 دقیقه اکران می شود.</p>
      <p>به گزارش موج رسا،سی‌وششمین جشنواره بین‌المللی فیلم کوتاه تهران از 19 تا 24 آبان‌ماه در پردیس سینماگالری ملت برگزار می‌ شود.</p>
      <p>انتهای پیام/</p>
    </article>
  </body>
</html>