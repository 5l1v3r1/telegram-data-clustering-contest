<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/12/az-arany-melle-begyujtott-egy-ezustot-is-ekler-luca"/>
    <meta property="og:site_name" content="infostart"/>
    <meta property="article:published_time" content="2019-11-12T20:59:11+00:00"/>
    <meta property="og:title" content="Az arany mellé begyűjtött egy ezüstöt is Ekler Luca"/>
    <meta property="og:description" content=" A távolugrásban győztes versenyző ezüstérmet nyert 100 méteren a T38-as kategóriában a Dubajban zajló para-atlétikai világbajnokságon."/>
  </head>
  <body>
    <article>
      <h1>Az arany mellé begyűjtött egy ezüstöt is Ekler Luca</h1>
      <address><time datetime="2019-11-12T20:59:11+00:00">12 Nov 2019, 20:59</time> by <a rel="author">Infostart</a></address>
      <h3> A távolugrásban győztes versenyző ezüstérmet nyert 100 méteren a T38-as kategóriában a Dubajban zajló para-atlétikai világbajnokságon.</h3>
      <p>A Magyar Paralimpiai Bizottság tájékoztatása szerint Ekler kiváló futással, 12.89 másodperces egyéni csúccsal ért célba a második helyen, a 12.38-as világcsúccsal győztes brit Sophie Hahn mögött.</p>
      <p>Szalma László tanítványa, aki szerdán 200 méteren is rajthoz áll, távolban szombaton szerzett világbajnoki címet 5,31 méterrel.</p>
      <p>A küldöttségnek nem ő az egyedüli érmese, mivel Biacsi Ilona a T20-as kategória 1500 méteres viadalán harmadik lett.</p>
      <p>Ekler, Biacsi Ilona és utóbbi testvére, az 1500 méteren negyedik Bernadett dohai eredményével kvótát szerzett a jövő évi, tokiói paralimpiára.</p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/sport/2019/11/11/vilagbajnoki-csuccsal-nyert-aranyat-ekler-luca-a-para-atletikai-vilagbajnoksagon"/>
      </related>
    </article>
  </body>
</html>