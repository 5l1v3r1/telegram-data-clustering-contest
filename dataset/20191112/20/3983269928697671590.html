<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/primera-accio-del-tsunami-al-pais-basc-amb-una-marxa-lenta-a-la-frontera/noticia/2962930/"/>
    <meta property="og:site_name" content="CCMA"/>
    <meta property="article:published_time" content="2019-11-12T20:07:00+00:00"/>
    <meta property="og:title" content="Primera acció del Tsunami al País Basc amb una marxa lenta a la frontera"/>
    <meta property="og:description" content="La mobilització ha causat cues de més de 10 quilòmetres a l'autopista AP-8"/>
  </head>
  <body>
    <article>
      <h1>Primera acció del Tsunami al País Basc amb una marxa lenta a la frontera</h1>
      <h2>La mobilització ha causat cues de més de 10 quilòmetres a l'autopista AP-8</h2>
      <address><time datetime="2019-11-12T20:07:00+00:00">12 Nov 2019, 20:07</time> by <a rel="author">Redacció</a></address>
      <p>Després del bloqueig de la frontera de la Jonquera, <b>l'acció s'ha traslladat aquest dimarts a la frontera basca, </b>convocats per Tsunami Democràtic. Cap a les sis de la tarda, una quarentena de vehicles han passat a marxa lenta pel peatge d'Oiartzun en direcció a França, s'hi han afegit més cotxes i ha començat el col·lapse a l'autopista AP-8, amb retencions.</p>
      <p>L'<b>Operació Cargol</b>, com n'han dit, tenia el final a deu quilòmetres de distància, a Hendaya, ja a l'altre costat de la frontera, però l'Ertzaintza els ha desviat just abans, per una sortida abans d'arribar a la frontera.</p>
      <p>La caravana, amb centenars de cotxes amb els llums d'emergència circulant lentament, ha passat dels 10 quilòmetres. A les deu de la nit, el temps per fer aquest trajecte era més del doble que en un dia normal.</p>
      <p> </p>
      <figure>
        <iframe data-src="https://twitter.com/mrtaviana/status/1194354010540662787?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A les onze de la nit Tsunami Democàtric donava per <b>finalitzada </b>aquesta acció.</p>
      <p>
        <b>Primera acció al País Basc</b>
      </p>
      <p>Ha estat una acció convocada per <b>Tsunami Democràtic, que ha comptat amb el suport del País Basc</b>, per primera vegada des que va començar la campanya de protestes com a reacció a la sentència del procés.</p>
      <p>La plataforma ha fet la crida per demostrar que "<b>Catalunya i Euskal Herria viuen en un conflicte polític</b> no resolt amb l'Estat espanyol".  </p>
      <p> </p>
      <figure>
        <iframe data-src="https://twitter.com/Erramun2014/status/1194299806371516417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/Erramun2014/status/1194310458649526273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>El coordinador general d'EH Bildu, <b>Arnaldo Otegi, s'ha fet ressò d'aquesta acció</b> de Tsunami:</p>
      <p> </p>
      <figure>
        <iframe data-src="https://twitter.com/ArnaldoOtegi/status/1194335406520705024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>La portaveu de la <b>Diputació foral de Guipúscoa</b>, Eider Mendoza, també n'ha parlat a preguntes dels periodistes en una roda de premsa. Ha dit que la institució foral <b>acull "totes les manifestacions amb respecte"</b> i que "el dret i la reivindicació és legítima"</p>
    </article>
  </body>
</html>