<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821184.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T20:50:00+00:00"/>
    <meta property="og:title" content="دستور وزیر کشور برای توقف فعالیت نمایشگاه بین المللی تهران"/>
    <meta property="og:description" content="به گزارش فارس به نقل از پایگاه اطلاع رسانی وزارت کشور، در پی تداوم شرایط آلودگی هوا در شهر تهران در روزهای اخیر، وزیر کشور با تاکید بر اهمیت آسایش و رفاه حال مردم به شهردار تهران دستور داد فعالیت های جاری نمایشگاهی در محل نمایشگاه های بین المللی تهران متوقف و ادامه فعالیتهای نمایشگاهی به نمایشگاه بین المللی آفتاب منتقل شود."/>
  </head>
  <body>
    <article>
      <h1>دستور وزیر کشور برای توقف فعالیت نمایشگاه بین المللی تهران</h1>
      <address>
        <time datetime="2019-11-12T20:50:00+00:00">12 Nov 2019, 20:50</time>
      </address>
      <p>عبدالرضا رحمانی فضلی به شهردار تهران دستور داد تا فعالیت‌های جاری که در محل نمایشگاه‌های بین‌المللی تهران انجام می‌شود را متوقف کند.</p>
      <p>به گزارش فارس به نقل از پایگاه اطلاع رسانی وزارت کشور، در پی تداوم شرایط آلودگی هوا در شهر تهران در روزهای اخیر، وزیر کشور با تاکید بر اهمیت آسایش و رفاه حال مردم به شهردار تهران دستور داد فعالیت های جاری نمایشگاهی در محل نمایشگاه های بین المللی تهران متوقف و ادامه فعالیتهای نمایشگاهی به نمایشگاه بین المللی آفتاب منتقل شود.</p>
      <p>گفتنی است، برگزاری نمایشگاه در محل فعلی موجب بروز مشکلات ترافیکی و آلودگی و ایجاد دشواری در تردد و نارضایتی شدید مردم شده بود که وزیر کشور در این دستور خواستار عدم فعالیت نمایشگاه در شرایط خاص مانند بارندگی و آلودگی هوا شد.</p>
    </article>
  </body>
</html>