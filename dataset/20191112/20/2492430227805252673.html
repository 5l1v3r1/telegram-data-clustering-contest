<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188446/Raadsenquete-naar-Warmtebedrijf-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T20:25:06+00:00"/>
    <meta property="og:title" content="Raadsenquête naar Warmtebedrijf Rotterdam"/>
    <meta property="og:description" content="Er komt een raadsenquête naar de problemen bij het Warmtebedrijf Rotterdam. Het voorstel is dinsdagmiddag aangenomen in de Rotterdamse gemeenteraad. In tegenstelling tot het onderzoeksrapport van de Rekenkamer dat vorige maand is verschenen, wordt nu ook teruggekeken tot aan de start van het bedrijf."/>
  </head>
  <body>
    <article>
      <h1>Raadsenquête naar Warmtebedrijf Rotterdam</h1>
      <address>
        <time datetime="2019-11-12T20:25:06+00:00">12 Nov 2019, 20:25</time>
      </address>
      <h4>Er komt een raadsenquête naar de problemen bij het Warmtebedrijf Rotterdam. Het voorstel is dinsdagmiddag aangenomen in de Rotterdamse gemeenteraad. In tegenstelling tot het onderzoeksrapport van de Rekenkamer dat vorige maand is verschenen, wordt nu ook teruggekeken tot aan de start van het bedrijf.</h4>
      <p>Het Warmtebedrijf werd opgezet om restwarmte uit de Rotterdamse haven te gebruiken voor het verwarmen van huizen en bedrijven uit de omgeving. Maar omdat er te weinig Rotterdamse aansluitingen zijn, werd besloten een deal te sluiten met Leiden om daar een woonwijk van warmte uit de haven te voorzien.</p>
      <p>Gehoopt werd dat het project minder verliesgevend zou zijn. Maar doordat de vergunningen nog niet rond zijn, is het project uitgesteld.</p>
      <h3>Rekenkamer</h3>
      <p>De Rekenkamer Rotterdam deed onderzoek naar de geplande aanleg van de warmteleiding naar Leiden in de afgelopen twee jaar.</p>
      <p>In het rapport schrijft de Rekenkamer dat het stadsbestuur onverantwoord grote risico’s heeft genomen om al afspraken over warmtelevering aan Leiden te maken, terwijl de financiering van de leiding niet rond was. Ook is de raad niet volledig en te laat geïnformeerd.</p>
      <related>
        <a href="http://www.rijnmond.nl/nieuws/186716/Rotterdam-nam-grote-financi-235-le-risico-s-bij-Warmtebedrijf"/>
      </related>
      <h3>Raadsenquête</h3>
      <p>De gemeenteraad wil nu dat vanaf de start van het warmtebedrijf in 2006 onderzocht wordt wat er mis is gegaan. Tijdens de raadsenquête zullen betrokkenen, zoals de oud-wethouders Visser en Van Sluis, onder ede gehoord worden.</p>
      <p>De komende weken wordt de enquête voorbereid en wordt gekeken welke raadsleden erin zullen komen. In januari wordt het vervolgens in de raad besproken.</p>
      <p>De verwachting is dat de verhoren in het voorjaar zullen starten en nog voor de zomer zijn afgerond. Het definitieve rapport zou dan na de zomer volgend jaar gepresenteerd kunnen worden.</p>
      <h3>Toekomst Warmtebedrijf</h3>
      <p>De uitslag van de enquête wordt niet afgewacht om te kijken wat er met het Warmtebedrijf moet gebeuren. De gemeente rekent nu al verschillende mogelijkheden uit. Die worden de komende tijd in besloten vergaderingen aan raadsleden voorgelegd.</p>
      <p>Eind van het jaar of anders begin volgend jaar wordt er definitief besloten hoe het Warmtebedrijf verder gaat.</p>
    </article>
  </body>
</html>