<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683802/i-viky-stamati-kerdise-agogi-kata-tou-polaki-gia-exyvrisi-apozimi"/>
    <meta property="og:site_name" content="enikos.gr"/>
    <meta property="article:published_time" content="2019-11-12T20:05:00+00:00"/>
    <meta property="og:title" content="Η Βίκυ Σταμάτη κέρδισε αγωγή κατά του Πολάκη για εξύβριση - Αποζημίωση 2.000 ευρώ για το «φτωχό νυμφίδιο»"/>
    <meta property="og:description" content="Κέρδισε την αγωγή για εξύβριση, άρα δικαιώθηκε ηθικά όχι όμως οικονομικά η Βίκυ Σταμάτη..."/>
  </head>
  <body>
    <article>
      <h1>Η Βίκυ Σταμάτη κέρδισε αγωγή κατά του Πολάκη για εξύβριση - Αποζημίωση 2.000 ευρώ για το «φτωχό νυμφίδιο»</h1>
      <address>
        <time datetime="2019-11-12T20:05:00+00:00">12 Nov 2019, 20:05</time>
      </address>
      <p>Κέρδισε την αγωγή για εξύβριση, άρα δικαιώθηκε ηθικά όχι όμως οικονομικά η <a href="http://www.enikos.gr/society/657701/viky-stamati-den-diochthike-kamia-gynaika-gia-kourtines-ti-eipe-g">Βίκυ Σταμάτη</a>, σύζυγος του Άκη Τσοχατζόπουλου, στην αντιδικία της <a href="http://www.enikos.gr/politics/543301/o-polakis-sto-facebook-i-stamati-einai-neoplouto-tsouli">με τον Παύλο Πολάκη</a>. Αφορμή ήταν η ανάρτησή του στο Facebook στην οποία της απέδιδε χαρακτηρισμούς όπως «...φτωχό νυμφίδιο» και «…νεόπλουτο τσουλί». Η κ. Σταμάτη κέρδισε αποζημίωση 2.000 ευρώ, ενώ είχε ζητήσει ποσό του 1 εκ. ευρώ για προσβολή της προσωπικότητάς της.</p>
      <p>Σύμφωνα με την ανακοίνωση του δικηγόρου της το Πολυμελές Πρωτοδικείο της Αθήνας, επιδίκασε αποζημίωση 2. 000 ευρώ, δικαιώνοντας την στην αγωγή που είχε καταθέσει σε βάρος του κ. Πολάκη για τους χαρακτηρισμούς του στο πρόσωπό της.</p>
      <p>Αφορμή ήταν ο σχολιασμός του κ. Πολάκη στην κίνηση της Βίκυ Σταμάτη να υψώσει προς το δημοσιογράφους το μεσαίο της δάκτυλο, πριν από δύο χρόνια. Τότε ο κ. Πολάκης είχε γράψει στο focebook:</p>
      <p>«Όταν το φτωχό νυμφίδιο, αφού γίνει νεόπλουτο τσουλί, τα χάνει όλα και (ξανα)μπαίνει φυλακή, χαιρετάει όπως έμαθε να φέρεται προς το ‘λαουτζίκο’, όταν ήταν στο δεύτερο κλεψιμέικο στάδιο της ασήμαντης και άχρηστης ύπαρξης της».</p>
      <p>Μετά δε την αγωγή της κ. Σταμάτη ο κ. Πολάκης είχε ξεσπάσει σε βάρος της με νέα του ανάρτηση, λέγοντας:</p>
      <p>«Έχεις τόσο απύθμενο θράσος; Σου έχουν τελειώσει τα μαύρα χρήματα εντός Ελλάδας και δεν μπορείς να φέρεις από τα καβαντζωμένα στο εξωτερικό (καθώς έχουμε ελέγξει τις διόδους) και ψάχνεις για νέα αρπαχτή; Μήπως νομίζεις ότι παίρνω κι εγώ μίζες σαν τον άνδρα σου τον Άκη και ζητάς τόσα;», έγραφε ο κ. Πολάκης απευθυνόμενος στην κ. Σταμάτη.</p>
      <p>
        <b>Η ανακοίνωση</b>
      </p>
      <p>Στη σημερινή ανακοίνωση που εκδόθηκε από το δικηγορικό γραφείο που εκπροσωπεί την κ. Σταμάτη αναφέρεται ότι η απόφαση του Πρωτοδικείου δικαιώνει τη σύζυγο του πρώην υπουργού Άκη Τσοχατζόπουλου: «Το Δικαστήριο επιδίκασε το ποσό των 2.000€ στην εντολέα της «Δικηγορικής Εταιρίας Νίκος Αγαπηνός» Βίκυς Σταμάτη για την υβριστική ανάρτηση του τέως Υπουργού Υγείας νομιμοτόκως από την επίδοση της αγωγής και 500€ δικαστικά έξοδα εξαιτίας της ήττας του. Η απόφαση δικαίωσε ηθικά απολύτως την κυρία Σταμάτη, αναγνωρίζοντας ότι «προέκυψε σαφώς σκοπός εξύβρισης, αφού σε καμία περίπτωση δεν συνάδουν οι εκφράσεις του και ο τρόπος διατύπωσής τους κατά το ύφος τους με την δημόσιο λόγο με τον οποίο πρέπει να εκφράζεται δημοσίως ένας πολιτικό. Αναγνωρίστηκε μάλιστα η παράνομη και υπαίτια προσβολή της προσωπικότητας της ενάγουσας ως προς την τιμή και υπόληψή της.»</p>
      <p>
        <b>Νομικό θέμα</b>
      </p>
      <p>Η απόφαση έλυσε και το φλέγον νομικό ζήτημα, εάν χρειάζεται ο προσβληθείς από ανάρτηση στα κοινωνικά δίκτυα να επιδίδει κατά πρώτον εξώδικο στον εναγόμενο ζητώντας την αποκατάσταση της ηθικής βλάβης που υπέστην όπως επιβάλλεται στον έντυπο τύπο και στις τηλεοπτικές και ραδιοφωνικές εκπομπές. Το Δικαστήριο έκρινε κατά πλειοψηφία ότι «δεν έχει ανάλογη εφαρμογή η ανωτέρω δικονομική πρόβλεψη όταν η προσβολή τελείται μέσω της διαδικτυακής πλατφόρμας κοινωνικής δικτύωσης «facebook» καθότι ο σκοπός των αναρτήσεων του χρήστη δεν συνάδει με τον σκοπό των ενημερωτικών δημοσιεύσεων στον έντυπο τύπο και στις ραδιοτηλεοπτικές εκπομπές»</p>
      <p>Πηγή: dikastiko.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/682799/zitisan-apo-ti-nyfi-na-tous-epistrepsei-ta-gamilia-dora-giati-cho%0A%20%20%20%20%0A"/>
        <a href="http://www.enikos.gr/society/679546/ekdikazetai-i-agogi-goneon-se-varos-daskalas-sti-samo%0A%20%20%20%20%0A"/>
        <a href="http://www.enikos.gr/society/683735/epiko-pano-ston-marathonio-taso-konteveis-peiname-binteo%0A%20%20%20%20%0A"/>
        <a href="http://www.enikos.gr/society/683744/kleisti-i-porthmeiaki-grammi-riou-antirriou-logo-thyellodon-anemo%0A%20%20%20%20%0A"/>
        <a href="http://www.enikos.gr/society/683740/ieronymos-i-diataxi-peri-vlasfimias-aposkopei-sti-diafylaxi-tou-t%0A%20%20%20%20%0A"/>
        <a href="http://www.enikos.gr/society/683716/proedros-astynomikon-ypallilon-athinon-mechri-prin-ligous-mines-i%0A%20%20%20%20%0A"/>
        <a href="http://www.enikos.gr/society/683707/epanastatiki-aftoamyna-poia-lathi-odigisan-stin-exarthrosi-tis-me%0A%20%20%20%20%0A"/>
        <a href="http://www.enikos.gr/society/683725/se-etoimotita-i-elas-enopsei-polytechneiou-synagermos-gia-epithes%0A%20%20%20%20%0A"/>
        <a href="http://www.enikos.gr/society/683713/sto-skamni-ta-dyo-adelfia-pou-eichan-skorpisei-ton-tromo-se-bar-s%0A%20%20%20%20%0A"/>
      </related>
    </article>
  </body>
</html>