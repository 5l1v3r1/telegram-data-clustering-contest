<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903541/genk-bestuur-moet-in-eigen-boezem-kijken-ik-heb-dat-altijd-vreemd-gevonden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T20:23:00+00:00"/>
    <meta property="og:title" content="Genk moet in hand in eigen boezem steken: &quot;Bestuur gaat er wat licht overheen&quot;"/>
    <meta property="og:description" content="KRC Genk nam dinsdagochtend na amper zes maanden afscheid van trainer Felice Mazzu, de opvolger van kampioenenmaker Philippe Clement. Sommige volgers viseerden ook technisch directeur Dimitri De Condé voor het gevoerde transferbeleid, maar volgens Stef Wijnants ligt de waarheid ergens in het midden."/>
  </head>
  <body>
    <article>
      <h1>Genk moet in hand in eigen boezem steken: "Bestuur gaat er wat licht overheen"</h1>
      <address>
        <time datetime="2019-11-12T20:23:00+00:00">12 Nov 2019, 20:23</time>
      </address>
      <p>
        <b>KRC Genk nam dinsdagochtend na amper zes maanden afscheid van trainer Felice Mazzu, de opvolger van kampioenenmaker Philippe Clement. Sommige volgers viseerden ook technisch directeur Dimitri De Condé voor het gevoerde transferbeleid, maar volgens Stef Wijnants ligt de waarheid ergens in het midden.</b>
      </p>
      <p>"Het bestuur gaat er misschien wat licht overheen dat er toch een aantal sterkhouders vertrokken zijn, van wie ze gedacht hadden dat ze ze sneller zouden kunnen worden vervangen. Dat is niet gebeurd", verklaarde Wijnants bij <a href="https://sporza.be/nl/2019/11/12/stef-wijnants-over-mazzu-weg-bij-genk/?utm_source=Doorlink&amp;utm_medium=Doorlink&amp;utm_campaign=fball"><i>Sporza</i></a>. "Ze hebben ook een trainer binnengehaald die bij Charleroi zes jaar lang een ander soort tactiek heeft toegepast. Hij had er daar succes mee, maar in Genk moest hij het toch anders gaan doen."</p>
      <aside>Lees meer<br/><a href="https://www.voetbalprimeur.be/nieuws/903517/de-cond-legt-ontslag-mazzu-uit-dat-leefde-ook-in-de-kleedkamer-en-is-niet-ok-.html?itm_source=www.voetbalprimeur.be&amp;itm_medium=highlighted-content">De Condé legt ontslag Mazzu uit: “Dat leefde ook in de kleedkamer en is niet OK”</a></aside>
      <p><b>Hand in eigen boezem</b><br/>Dimitri De Condé, de sportieve directeur van de Limburgers, kwam ook in het oog van de storm voor het gevoerde transferbeleid. "Dat is wel heel erg snel gegaan", vervolgt Wijnants. "Ik denk dat Racing Genk de voorbije jaren transfers heeft gedaan waarmee ze heel veel geld hebben verdiend. Laat De Condé en zijn mensen toch nog maar even zitten."</p>
      <p>"Maar ik vind wel dat ze zichzelf in de boezem moeten kijken. Ik heb de aanstelling van Mazzu altijd heel erg vreemd gevonden om een aantal redenen die ik heb aangehaald: dat hij niet communicatief was, dat hij op een ander tactisch niveau heeft gewerkt. Hoe is Genk daarmee omgegaan? En daar gaan ze bij de opvolger toch andere keuzes moeten maken."</p>
      <aside>Lees meer<br/><a href="https://www.voetbalprimeur.be/nieuws/903513/niet-enkel-vrancken-en-storck-genoemd-bij-krc-genk-ook-buitenlander-optie-.html?itm_source=www.voetbalprimeur.be&amp;itm_medium=highlighted-content">Niet enkel Vrancken en Storck genoemd bij KRC Genk: “Ook buitenlander optie”</a></aside>
    </article>
  </body>
</html>