<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546888.html/%D8%AA%D9%88%D8%B2%DB%8C%D8%B9-500%D8%B3%D8%B1%DB%8C-%D8%AC%D9%87%DB%8C%D8%B2%DB%8C%D9%87-%D9%88-%D8%A7%D9%82%D9%84%D8%A7%D9%85-%D8%AD%D9%85%D8%A7%DB%8C%D8%AA%DB%8C-%D8%A7%D9%87%D8%AF%D8%A7%DB%8C%DB%8C-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:06:00+00:00"/>
    <meta property="og:title" content="توزیع 500سری جهیزیه و اقلام حمایتی اهدایی مقام معظم رهبری در سیستان وبلوچستان"/>
    <meta property="og:description" content="مسئول بسیج سازندگی سپاه سلمان سیستان وبلوچستان از توزیع 500 سری جهیزیه و اقلام حمایتی اهدایی مقام معظم رهبری در استان خبر داد."/>
  </head>
  <body>
    <article>
      <h1>توزیع 500سری جهیزیه و اقلام حمایتی اهدایی مقام معظم رهبری در سیستان وبلوچستان</h1>
      <address>
        <time datetime="2019-11-12T20:06:00+00:00">12 Nov 2019, 20:06</time>
      </address>
      <p>مسئول بسیج سازندگی سپاه سلمان سیستان وبلوچستان از توزیع 500 سری جهیزیه و اقلام حمایتی اهدایی مقام معظم رهبری در استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی اکبر جعفری در گفت وگو با <a href="http://asrehamoon.ir/">عصرهامون </a>گفت: بر اساس نگاه ویژه رهبری و دستور فرمانده کل سپاه پاسداران مبنی بر رسیدگی به مردم محروم در سیستان و بلوچستان به ویژه مناطق سیل زده استان، تعداد 500 سری جهیزیه و اقلام حمایتی اهدایی مقام معظم رهبری تهیه شده است.<br/> <br/>وی افزود: مبلغ اقلام تهیه شده در مجموع دو میلیارد و500 میلیون تومان است که در اولین مرحله  این طرح، توزیع اقلام حمایتی در مناطق سیل زده شهرستان هیرمند و میان 150 خانوار آغاز می شود.<br/> <br/>وی افزود: این طرح از فردا در شمال استان و با حضور مسئولان ارشد استانی و کشوری و سران طوایف و ریش سفیدان منطقه آغاز شده و به مرور در سایر نقاط استان ادامه پیدا می کند.<br/> <br/>به گفته جعفری؛ این اقلام در شهرستان هیرمند در گام اول شامل فرش و یخچال فریزر می باشد که فردا تقدیم آنها می شود و در مراحل بعدی نیز مابقی اقلام و جهیزیه ها با استفاده از ظرفیت سپاه سلمان و قرارگاه های قدس و قرب و حمایت خیران تهیه و میان مردم توزیع می شود.<br/> <br/>وی تاکید کرد: پس از اتمام این مرحله، اقلام حمایتی و جهیزیه های دیگر در سراسر استان نیز توزیع می شود.<br/> <br/>انتهای پیام/</p>
    </article>
  </body>
</html>