<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/12/deda-otac-a-sad-i-unuk-italijanski-velikan-nastavio-sa-tradicijom/"/>
    <meta property="og:site_name" content="Sportska centrala"/>
    <meta property="article:published_time" content="2019-11-12T20:28:41+00:00"/>
    <meta property="og:title" content="DEDA, OTAC, A SAD I UNUK: Italijanski velikan nastavio sa tradicijom!"/>
    <meta property="og:description" content="AC Milan i porodica Maldini ne mogu jedno bez drugog. Daniel Maldini, 18-godišnji sin klupske legende i tehničkog direktora ,,rosonera“ Paola Maldinija, potpisao je prvi profesionalni ugovor s klubom do 30. juna 2024. godine. Daniel je treći igrač iz porodice Maldini koji nosi Milanov dres. Prvi je bio njegov deda Ćezare Maldini, koji je za […]"/>
  </head>
  <body>
    <article>
      <h1>DEDA, OTAC, A SAD I UNUK: Italijanski velikan nastavio sa tradicijom!</h1>
      <address><time datetime="2019-11-12T20:28:41+00:00">12 Nov 2019, 20:28</time> by <a rel="author">Kopi</a></address>
      <p>AC Milan i porodica Maldini ne mogu jedno bez drugog. Daniel Maldini, 18-godišnji sin klupske legende i tehničkog direktora ,,rosonera“ Paola Maldinija, potpisao je prvi profesionalni ugovor s klubom do 30. juna 2024. godine.</p>
      <p>Daniel je treći igrač iz porodice Maldini koji nosi Milanov dres. Prvi je bio njegov deda Ćezare Maldini, koji je za Milan igrao od 1954. do 1966, a bio je i trener kluba u dva navrata, od 1972. do 1974. i nakratko 2001. godine. Kao igrač Ćezare je osvojio četiri ,,skudeta“, a kao kapiten podignuo trofej Kupa evropskih šampiona 1963. godine na ,,Vembliju“.</p>
      <p>Danielov otac Paolo celu karijeru je proveo u klubu sa ,,San Sira“ od 1984. do 2009. godine. Osvojio je 25 trofeja, od čega sedam ,,skudeta“ i pet Liga šampiona, a njegov dres s brojem tri povučen je nakon završetka karijere.</p>
      <p>Dres s tim brojem, ako bude želeo, jedino može aktivirati upravo Daniel u budućnosti i nositi ga na svojim leđima.</p>
      <p>Ćezare i Paolo bili su defenzivni igrači, dok je Daniel je ofanzivac i najviše voli igrati na poziciji lažne devetke. Priliku u prvom timu dobio je tokom leta na američkoj turneji. Još uvek čeka na debi u Seriji A.</p>
      <figure>
        <iframe data-src="https://twitter.com/acmilanyouth/status/1194278669436542976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/zvanicno-suso-doneo-odluku-koja-ce-mu-promeniti-karijeru/"/>
        <a href="https://www.sportskacentrala.com/2019/11/12/mesi-postavio-ultimatum-upravi-barse-dovedite-ovog-igraca-intera/"/>
        <a href="https://www.sportskacentrala.com/2019/11/11/povratak-trenerskom-pozivu-luis-enrike-na-klupi-italijanskog-velikana/"/>
        <a href="https://www.sportskacentrala.com/2019/11/11/anceloti-ima-dve-utakmice-da-spasi-posao-zamena-je-vec-spremna/"/>
        <a href="https://www.sportskacentrala.com/2019/11/11/naslednik-tottija-i-de-rosija-u-nemilosti-fonseke-florenci-prelazi-u-redove-rominog-velikog-rivala/"/>
        <a href="https://www.sportskacentrala.com/2019/11/10/dibala-vratio-staru-damu-na-vrh-vucica-poklekla-u-parmi-video/"/>
        <a href="https://www.sportskacentrala.com/2019/11/10/da-li-je-ovo-znak-da-dolazi-ibra-pjontek-napusta-san-siro-i-seli-se-u-redove-visestrukog-prvaka-italije/"/>
        <a href="https://www.sportskacentrala.com/2019/11/10/golovi-samo-na-olimpiku-nule-u-udinama-i-djenovi-video/"/>
        <a href="https://www.sportskacentrala.com/2019/11/10/dva-gola-vlahovica-ali-je-fiorentina-primila-pet-na-sardiniji-video/"/>
      </related>
    </article>
  </body>
</html>