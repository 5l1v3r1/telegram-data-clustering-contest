<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/deputat-belenyuk-u-proekti-byudzhetu-peredbacheno-vidiliti-450-milyoniv-na-budivnictvo-sportivnih-objektiv-639508.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T20:18:13+00:00"/>
    <meta property="og:title" content="Депутат Беленюк: У проекті бюджету передбачено виділити 450 мільйонів на будівництво спортивних об’єктів"/>
    <meta property="og:description" content="У 2020-му обіцяють тотальне будівництво палаців, басейнів і біатлонного комплексу"/>
  </head>
  <body>
    <article>
      <h1>Депутат Беленюк: У проекті бюджету передбачено виділити 450 мільйонів на будівництво спортивних об’єктів</h1>
      <address>
        <time datetime="2019-11-12T20:18:13+00:00">12 Nov 2019, 20:18</time>
      </address>
      <h4>У 2020-му обіцяють тотальне будівництво палаців, басейнів і біатлонного комплексу</h4>
      <p>
        <i>Дворазовий чемпіон світу з боротьби, народний депутат України Жан Беленюк повідомив на власній сторінці у «Фейсбуку», що в проекті бюджету на 2020 рік заплановані суттєві асигнування на спортивні інфраструктурні об’єкти.</i>
      </p>
      <p>«Сьогодні відбулося засідання робочої групи бюджетного комітету щодо проекту Державного бюджету на 2020 рік, до якого я долучився задля лобіювання принципових для мене питань фінансування спорту. Шляхом активної дискусії, бюджетним комітетом було підтримано три важливі наші пропозиції:</p>
      <p>1. Фінансування створення нових палаців спорту та ремонт існуючих. В бюджеті 2020 року буде передбачено 150 мільйонів гривень.</p>
      <p>2. Будівництво та реконструкція спортивних басейнів. Буде забезпечене фінансування у розмірі 200 мільйонів гривень.</p>
      <p>3. Будівництво сучасного біатлонного комплексу в Івано-Франківській області, на будівництво якого у 2020 році буде спрямовано 100 мільйонів гривень.</p>
      <p>Ми будемо тримати на контролі ці питання та сподіваємось на підтримку під час розгляду проекту Державного бюджету на 2020 рік на вирішальному засіданні бюджетного комітету завтра, 13 листопада, та у четвер 14 листопада у сесійній залі парламенту», - <i>каже Беленюк</i>.</p>
      <blockquote>
        <b>Читайте також: <a href="https://glavcom.ua/sport/publications/-sportu-poza-politikoyu-ne-isnuje-pershe-velike-intervyu-nardepa-zhana-belenyuka-636477.html">«Спорту поза політикою не існує». Перше велике інтерв’ю нардепа Жана Беленюка</a></b>
      </blockquote>
      <related>
        <a href="https://glavcom.ua/country/politics/sluga-narodu-belenjuk-kazhe-shcho-zosereditsja-na-polititsi-pislja-olimpiadi-u-tokio-627001.html"/>
      </related>
    </article>
  </body>
</html>