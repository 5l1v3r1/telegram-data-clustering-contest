<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/rodni-gurbetchii-razkazvat-prez-slzi-za-robskiya-trud-na-ostrova_news708769.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T20:13:00+00:00"/>
    <meta property="og:title" content="Родни гурбетчии разказват през сълзи за робския труд на Острова"/>
    <meta property="og:description" content="По нивите в Англия, Испания, Португалия, Франция няма да видите африканци"/>
  </head>
  <body>
    <article>
      <h1>Родни гурбетчии разказват през сълзи за робския труд на Острова</h1>
      <h2>По нивите в Англия, Испания, Португалия, Франция няма да видите африканци</h2>
      <address>
        <time datetime="2019-11-12T20:13:00+00:00">12 Nov 2019, 20:13</time>
      </address>
      <p>https://blitz.bg/svyat/rodni-gurbetchii-razkazvat-prez-slzi-za-robskiya-trud-na-ostrova_news708769.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573538195-clipboard02.jpg"/>
      </figure>
      <p><b>Алармата се включва, телефонът вибрира, за да покаже 5 часа. Навън е тъмно и студено. В душата възприятията са същите. Ставането от леглото е с мъка заради болките. Започва поредният тежък работен ден. Далеч от дома. На хиляди километри…</b><br/><br/>„Оставаме без кръст. Първите дни е най-кошмарно. Докато пречупиш болката. След това се търпи”, разказват работнички по плантации във Великобритания, цитирани от 24rodopi.com.<br/><br/>Живеят в бунгала. По няколко. Като в малък концентрационен лагер. Но доброволен. Бачкат здраво, за да събират пари за семействата си у дома.<br/><br/>„Там британци няма да видите. Те не работят такава дейност. Дори сме сигурни, че не знаят за съществуването й. Ако не сме ние и такива като нас от Източна Европа, те няма какво да напазаруват от хранителните си вериги. А как живеем там, на никого не му пука. Ние сме роби за тях. Ние вършим черната им работа.<br/><br/>Те гледат на нас отвисоко. С погнуса и отвращение. Ние сме чужденците, които трябва да създават тяхното охолство. Работим за жълти стотинки по техния стандарт. Глезим високомерието им. Мързеливи търтеи, без емигрантите са свършили!”, разказват нашенки.<br/><br/>Това са коравите жени от Източна Европа. Плъзнали по нивите в Англия, Испания, Португалия, Франция… Там, където вече ги наричат „банди“. Там, където африканец няма да видите, но пък градовете са пълни с мигранти от „черния континент“.<br/><br/>Нашенци обаче са „бандите“, които все плашат либералните правителства на загниващата в лицемерието си Европа.</p>
    </article>
  </body>
</html>