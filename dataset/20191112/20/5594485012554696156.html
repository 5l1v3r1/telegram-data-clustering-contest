<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/ssedi-na-piyanata-blondinka-vletyala-v-magazin-s-kolata-si-razkazvat-stranni-neshcha-za-neya_news708899.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T20:35:00+00:00"/>
    <meta property="og:title" content="Съседи на пияната блондинка, влетяла в магазин с колата си, разказват странни неща за нея"/>
    <meta property="og:description" content="След като полицаите установиха, че водачката е с 1,8 промила алкохол в кръвта, тя бе задържана за 24 часа"/>
  </head>
  <body>
    <article>
      <h1>Съседи на пияната блондинка, влетяла в магазин с колата си, разказват странни неща за нея</h1>
      <h2>След като полицаите установиха, че водачката е с 1,8 промила алкохол в кръвта, тя бе задържана за 24 часа</h2>
      <address>
        <time datetime="2019-11-12T20:35:00+00:00">12 Nov 2019, 20:35</time>
      </address>
      <p>https://blitz.bg/intsidenti/katastrofi/ssedi-na-piyanata-blondinka-vletyala-v-magazin-s-kolata-si-razkazvat-stranni-neshcha-za-neya_news708899.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573583876-sistemen-bufer-7.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573567462-sasedi-piianata-kaskadyorka-tsial-den-085.jpg"/>
        </figure>
      </slideshow>
      <p><b>Жената, врязала колата си в магазин в пловдивския квартал "Коматево", цял ден не е излизала от дома си и не отваряла вратата дори на съседи. В понеделник тя бе освободена от ареста срещу „подписка”. </b><br/><br/>Инцидентът стана в 11:00 часа в неделя, а след като полицаите установиха, че водачката е с 1,8 промила алкохол в кръвта, тя бе задържана за 24 часа.<br/><br/>В неделя около 11 часа младата жена профучала с "Форд" с хасковска регистрация по улицата и завила към магазина. Заради забавените си от алкохола реакции обаче, тя не успяла да спре навреме и врязала превозното средство във входната врата на търговския обект.<br/><br/>Къщата, където тя обитава, се намира срещу клубната база на футболния отбор „Ботев”. На позвъняванията не отговори никой, а по думите на съседи жената е вътре. Лампите също бяха включени, пише <a href="https://trafficnews.bg/obshtestvo/sasedi-piianata-kaskadyorka-tsial-den-se-krie-vkashti-160222/">trafficnews.bg.</a><br/><br/>„Казва се Таня. Тук живее и баба й. Нейният адрес е на друга улица в квартал Кючук Париж. От скоро е тук, заедно с кучето си”, разказа комшийка на дамата.<br/><br/>Хъскитo й е вързано в задния двор на къщата. Животното лае неистово и опитващо се да се отскубне от синджира. По време на произшествието хъскито на пияната жена е било в автомобила. <br/><br/>„Момичето е много кротко и никога не сме я виждали да пие, пияна или да носи вкъщи алкохол. Бяхме много учудени, като разбрахме за инцидента. Искахме да я видим как е, но тя цял ден не отваря вратата”, каза съсед, живеещ срещу дома на Таня.<br/><br/>Официално 39-годишната жена се води на друг адрес, близо до булевард „Никола Вапцаров”. Там няма никой, звънецът дори е прекъснат. Хората в кооперацията разказват, че не са виждали Таня и майка й от месеци. По-възрастната била в чужбина, а дъщеря й- в друг квартал.<br/><br/>„Не беше комуникативна, само поздравяваше и се прибираше. Никога не сме виждали с нея компании или мъж. Сама беше. Не правеше проблеми и не сме я виждали пияна”, сподели пред наше репортер съседка.<br/><br/>По случая е образувано досъдебно производство в Районна прокуратура. Жената е привлечена като обвиняема. И към днешна дата смачканата кола стои пред потрошения магазин. В квартала продължава усилено да се коментира случая, а жителите са категорични, че е необходимо поставяне на легнали полицаи.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>