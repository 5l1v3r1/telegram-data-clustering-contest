<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/okonomi/i/GGXRBJ/konkurransetilsynet-aksjonerte-mot-freia-eier"/>
    <meta property="og:site_name" content="Aftenbladet"/>
    <meta property="article:published_time" content="2019-11-12T20:20:47+00:00"/>
    <meta property="og:title" content="Konkurransetilsynet aksjonerte mot Freia-eier"/>
    <meta property="og:description" content="Tirsdag gjennomførte Konkurransetilsynet uanmeldt kontroll hos Freia-eier Mondelez Norge. Også Lilleborg AS og Norgesgruppen har hatt besøk."/>
  </head>
  <body>
    <article>
      <h1>Konkurransetilsynet aksjonerte mot Freia-eier</h1>
      <h2>Tirsdag gjennomførte Konkurransetilsynet uanmeldt kontroll hos Freia-eier Mondelez Norge. Også Lilleborg AS og Norgesgruppen har hatt besøk.</h2>
      <address><time datetime="2019-11-12T20:20:47+00:00">12 Nov 2019, 20:20</time> by <a rel="author">NTB</a></address>
      <p>– Mondelez Norge AS har i en periode hatt dialog med Konkurransetilsynet. I dag har tilsynet vært hos oss for å få mer informasjon. Vi gir tilsynet den informasjonen de etterspør og samarbeider fullt ut i deres videre arbeid, skriver Jan Ottesen, pressetalsperson for Mondelez Norge, i en melding til <a href="https://www.dn.no/handel/mondelez-norge/freia/konkurransetilsynet/konkurransetilsynet-aksjonerte-hos-mondelez-norge/2-1-705345">Dagens Næringsliv</a>.</p>
      <p>Selskapet hadde i fjor en omsetning på 2,18 milliarder kroner, og fikk et årsresultat på 60 millioner, ifølge avisen.</p>
      <p>Konkurransetilsynet har over tid jobbet med å kartlegge innkjøpsbetingelser i dagligvaremarkedet. Resultatene av kartleggingen skulle etter planen offentliggjøres 20. november, men på grunn av oppmerksomheten i saken blir pressekonferansen avholdt onsdag.</p>
      <p>Også Norgesgruppen og Orkla-selskapet Lilleborg AS har sagt de samarbeider med Konkurransetilsynet i saken.</p>
    </article>
  </body>
</html>