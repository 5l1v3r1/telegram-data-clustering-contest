<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/gandbolniy-motor-iz-zaporizhzhya-zvilniv-trenera-yogo-misce-mozhe-zaynyati-olimpiyskiy-chempion-639510.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T20:40:09+00:00"/>
    <meta property="og:title" content="Гандбольний «Мотор» із Запоріжжя звільнив тренера. Його місце може зайняти олімпійський чемпіон"/>
    <meta property="og:description" content="Причиною відставки стали невдалі виступи чемпіонів України в Лізі чемпіонів"/>
  </head>
  <body>
    <article>
      <h1>Гандбольний «Мотор» із Запоріжжя звільнив тренера. Його місце може зайняти олімпійський чемпіон</h1>
      <address>
        <time datetime="2019-11-12T20:40:09+00:00">12 Nov 2019, 20:40</time>
      </address>
      <h4>Причиною відставки стали невдалі виступи чемпіонів України в Лізі чемпіонів</h4>
      <p>Сьогодні, 12 листопада, за формулюванням офіційного сайту клубу «Мотор», рішенням загальних зборів за участю гравців і керівництва команди у відставку був відправлений головний тренер найсильнішого українського гандбольного колективу Микола Степанець. Причиною став невдалий виступ «Мотора» в Лізі Чемпіонів.</p>
      <p>У групі В запорізька команда зараз посідає останній рядок. В її активі всього лише одне очко (виїзна нічия з «Порту»). У минулому турі головного єврокубка, на домашній арені, чинний чемпіон України, ведучи по ходу зустрічі п’ять м'ячів, у підсумку поступився французькому «Монпельє» - 25:26.</p>
      <p>Найближчі виїзні матчі «Мотора» в рамках Ліги чемпіонів відбудуться 17-го і 20-го листопада. До ігор проти «Монпельє» і німецького «Кіля» команду готуватиме другий тренер команди Ростислав Ланевич.</p>
      <p>Сьогодні «Мотор» вирушив на гру в Скоп'є. Там запорізька команда, в рамка СЕХА-Ліги зустрінеться з македонським «Вардаром».</p>
      <p>За нашою інформацією, кандидати на посаду наставника «Мотора» два – головний тренер збірної України, олімпійський чемпіон Сергій Бебешко і фахівець з Литви.</p>
      <blockquote>
        <b>Читайте також: <a href="https://glavcom.ua/sport/news/motor-vdruge-prograv-u-gandbolniy-lizi-chempioniv-627142.html">«Мотор» вдруге програв у гандбольній Лізі чемпіонів</a></b>
      </blockquote>
      <related>
        <a href="https://glavcom.ua/sport/news/rosiyska-gandbolistka-zaginula-na-zmagannyah-u-polshchi-608182.html"/>
      </related>
    </article>
  </body>
</html>