<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741354"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T20:11:00+00:00"/>
    <meta property="og:title" content="&quot;ซาลาห์&quot;ข้อเท้าพังชวดบู๊ให้มัมมี"/>
    <meta property="og:description" content="'โม ซาลาห์' กองหน้าคนดังของลิเวอร์พูล จะหมดสิทธิลงสนามให้ทีมชาติอียิปต์ในรอบคัดเลือก แอฟริกา คัพ ออฟ เนชันส์ แน่นอนแล้ว หลังมีอาการบาดเจ็บที่ข้อเท้า"/>
  </head>
  <body>
    <article>
      <h1>"ซาลาห์"ข้อเท้าพังชวดบู๊ให้มัมมี</h1>
      <address>
        <time datetime="2019-11-12T20:11:00+00:00">12 Nov 2019, 20:11</time>
      </address>
      <p>
        <b>"โม ซาลาห์" กองหน้าคนดังของลิเวอร์พูล จะหมดสิทธิลงสนามให้ทีมชาติอียิปต์ในรอบคัดเลือก แอฟริกา คัพ ออฟ เนชันส์ แน่นอนแล้ว หลังมีอาการบาดเจ็บที่ข้อเท้า</b>
      </p>
      <p>สมาคมฟุตบอลอียิปต์ ยืนยัน โมฮาเหม็ด ซาลาห์ ดาวยิงตัวเก่งของ ลิเวอร์พูล จ่าฝูงศึกพรีเมียร์ลีก อังกฤษ จะหมดสิทธิลงสนามช่วยทีมชาติอียิปต์ในศึกแอฟริกา คัพ ออฟ เนชันส์ รอบคัดเลือก นัดพบกับ เคนยา และนัดพบ โคมารอส แน่นอนแล้ว หลังมีปัญหาบาดเจ็บที่ข้อเท้า<br/><br/>ซาลาห์ ได้รับบาดเจ็บมาจากเกมพรีเมียร์ลีก นัดที่ ลิเวอร์พูล เปิดบ้านต้อน แมนเชสเตอร์ ซิตี 3-1 เมื่อวันอาทิตย์ที่ผ่านมา และเดินทางไปรายงานตัวกับทีมชาติอียิปต์ ที่กรุงไคโร เมืองวันอังคาร เพื่อตรวจอาการบาดเจ็บก่อนที่จะมีการยืนยันว่า กองหน้าวัย 27 ปี จะไม่สามารถลงเล่นให้ขุนพลมัมมีได้ดังกล่าว<br/><br/>นอกจากนี้ เจอร์เกน คลอปป์ ผู้จัดการทีม ลิเวอร์พูล ยังต้องลุ้นด้วยว่า ซาลาห์ จะฟิตทันกลับมาลงสนามช่วยทีมในเกมพรีเมียร์ลีก นัดบุกรัง เซลเฮิร์ทส์ ปาร์ก ของ คริสตัล พาเลซ ในวันที่ 23 พ.ย.นี้หรือไม่อีกด้วย.<br/><br/><b>ภาพ gettyimages</b></p>
    </article>
  </body>
</html>