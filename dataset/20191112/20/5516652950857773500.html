<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425603/afierwma-ston-italiko-kinhmatografo-sto-dhmotiko-theatro-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T20:00:03+00:00"/>
    <meta property="og:title" content="Αφιέρωμα στον ιταλικό κινηματογράφο στο Δημοτικό Θέατρο Ρόδου"/>
    <meta property="og:description" content="Ο Όμιλος Cine-Εκπαίδευση για τον οπτικοακουστικό εγγραμματισμό διευρύνοντας τις συνεργασίες του ανταποκρίθηκε θετικά σην πρόταση του Ελληνοϊταλικού Πολιτιστικού Συλλόγου Λέρου (Α.Ι.Α.Λ.) για τη φιλοξενία στη Ρόδο διήμερου αφιερώματος στον ιταλικό κινηματογράφο."/>
  </head>
  <body>
    <article>
      <h1>Αφιέρωμα στον ιταλικό κινηματογράφο στο Δημοτικό Θέατρο Ρόδου</h1>
      <h2>Στις 18 και 19 Νοεμβρίου 2019 και ώρα 20.00</h2>
      <address>
        <time datetime="2019-11-12T20:00:03+00:00">12 Nov 2019, 20:00</time>
      </address>
      <p>
        <b>Ο Όμιλος Cine-Εκπαίδευση για τον οπτικοακουστικό εγγραμματισμό διευρύνοντας τις συνεργασίες του ανταποκρίθηκε θετικά σην πρόταση του Ελληνοϊταλικού Πολιτιστικού Συλλόγου Λέρου (Α.Ι.Α.Λ.) για τη φιλοξενία στη Ρόδο διήμερου αφιερώματος στον ιταλικό κινηματογράφο.</b>
      </p>
      <p>Ο Α.Ι.Α.Λ είναι σύλλογος “μη πολιτικού και κερδοσκοπικού χαρακτήρα”. Ιδρύθηκε τον Σεπτέμβριο του 2009 στη Λέρο, στοχεύει στην ελληνο-ιταλική πολιτιστική ανταλλαγή, προβάλλοντας στο νησί την ιταλική κουλτούρα και προωθώντας στους διαμένοντες κάθε εθνικότητας την γνωριμία με τις τοπικές παραδόσεις.</p>
      <p>Επιδιώκει τη συμμετοχή όλων εκείνων που ενδιαφέρονται για την πολιτιστική ανάπτυξη της Λέρου, ενώνει Ιταλούς, Έλληνες και πολίτες κάθε άλλης χώρας, που τους συνδέει η αγάπη για το νησί. Αναπτύσσει πολύπλευρη πολιτιστική δραστηριότητα, μεταξύ άλλων και κινηματογραφικά αφιερώματα.</p>
      <p>Το αφιέρωμα που φιλοξενείται στο Δημοτικό Θέατρο Ρόδου στις 18 και 19 Νοεμβρίου 2019 αποτελεί διοργάνωση της Ιταλικής Πρεσβείας και του Ιταλικού Μορφωτικού Ινστιτούτου Αθηνών σε συνεργασία με τον Πολιτιστικό Σύλλογο της Λέρου (Α.Ι.Α.Λ.), και ταξιδεύει στην Ελλάδα μέσω του Δικτύου Ελληνο-Ιταλικής Πολιτιστικής Συνεργασίας και του Tempo Forte Italia_Ελλάδα 2019.</p>
      <p>Το Tempo Forte είναι μια πρωτοβουλία της Ιταλικής Πρεσβείας στην Αθήνα, μαζί με ιταλικούς και ελληνικούς φορείς, ιδρύματα, καλλιτέχνες και φίλους της Κουλτούρας για να φέρει «περισσότερη Ιταλία στην Ελλάδα και περισσότερη Ελλάδα στην Ιταλία».</p>
      <p>Θα προβληθούν δύο από τις τέσσερις συνολικά ταινίες του αφιερώματος, κινηματογραφικές παραγωγές δύο εκ των σημαντικότερων Ιταλών σκηνοθετών:</p>
      <p><b>ΠΡΟΓΡΑΜΑ ΠΡΟΒΟΛΩΝ</b><br/>• Δευτέρα 18/11/2019: “Io e Te” ( Εγώ κι Εσύ), Bernardo Bertolucci.</p>
      <p>• Τρίτη 19/11/2019: “Nuovo Cinema Paradiso” (Σινεμά ο Παράδεισος), Giuseppe Tornatore,</p>
      <p>Ώρες προβολής: 20:00. Είσοδος ελεύθερη.</p>
    </article>
  </body>
</html>