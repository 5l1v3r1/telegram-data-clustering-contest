<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-global-trading-station/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T19:24:00+00:00"/>
    <meta property="og:title" content="Pokémon Spada e Scudo: niente Global Trading Station"/>
    <meta property="og:description" content="Nelle ultime ore sarebbe emersa la notizia secondo la quale Pokémon Spada e Scudo non presenterebbero la Global Trade Station."/>
  </head>
  <body>
    <article>
      <h1>Pokémon Spada e Scudo: niente Global Trading Station</h1>
      <address><time datetime="2019-11-12T19:24:00+00:00">12 Nov 2019, 19:24</time> by <a rel="author">Ivan Miralli</a></address>
      <p>Finalmente l’attesa per milioni e milioni di giocatori è quasi giunta al termine, una volta per tutte: mancano infatti solo tre giorni al lancio di <b>Pokémon Spada e Scudo</b>, i prossimi titoli realizzati da <b>Game Freak</b> disponibili in esclusiva per Nintendo Switch a partire dal prossimo 15 novembre, in tutti i mercati.</p>
      <p>Certamente Pokémon Spada e Scudo, oltre a introdurre l’ottava generazione di Pokémon, apporteranno alcune modifiche sostanziali al gameplay, alcune non particolarmente gradite dai giocatori, come ad esempio la rimozione del Condividi Esperienza ed altre ancora.</p>
      <figure>
        <img src="https://www.tomshw.it/images/images/2019/06/pokemon-spada-scudo-36097.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-niente-taglio-prezzi/">Nintendo Switch: niente taglio di prezzi a breve</a></p>
      <p>Nel corso della giornata di oggi, grazie alle righe di codice del gioco ottenute con alcune copie uscite prima del day one, si è appreso che Pokémon Spada e Scudo non presenteranno la GTS, o <b>Global Trading Station</b>, piattaforma che a partire dalla quarta generazione in poi permetteva ai giocatori di tutto il mondo di scambiarsi vicendevolmente i Pokémon online.</p>
      <p>Non ci resta dunque che attendere il lancio di Pokémon Spada e Scudo per saperne di più in merito, approfondendo quella che sarà la componente multiplayer del gioco, garantita dagli scontri tra allenatori, i raid e tanto altro ancora. E voi, quale versione acquisterete tra Pokémon Spada e Pokémon Scudo? Fatecelo sapere qui sotto nei commenti!</p>
      <blockquote>Vuoi giocare all’ottava generazione di Pokémon all’interno della regione di Galar? Prenota subito allora Pokémon Scudo a questo <a href="https://toms.it/O48Vk">indirizzo</a>!</blockquote>
    </article>
  </body>
</html>