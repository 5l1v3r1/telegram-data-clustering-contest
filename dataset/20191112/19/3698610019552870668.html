<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/bezpilotniki-ssha-pomitili-yak-turecki-viyska-atakuvali-mirnih-siriyciv-wsj-329419_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T19:24:00+00:00"/>
    <meta property="og:title" content="Безпілотники США помітили, як турецькі війська атакували мирних сирійців – WSJ"/>
    <meta property="og:description" content="Туреччина є союзником США по НАТО."/>
  </head>
  <body>
    <article>
      <h1>Безпілотники США помітили, як турецькі війська атакували мирних сирійців – WSJ</h1>
      <h2>Туреччина є союзником США по НАТО.</h2>
      <address>
        <time datetime="2019-11-12T19:24:00+00:00">12 Nov 2019, 19:24</time>
      </address>
      <p>Військові чиновники <b><a href="https://dt.ua/WORLD/u-pentagoni-nazvali-kilkist-amerikanskih-viyskovih-yaki-zalishayutsya-v-siriyi-329153_.html">Пентагону</a></b> спостерігали в прямому ефірі записи з безпілотників, які показали, що арабські бойовики, підтримувані Туреччиною, атакували цивільних осіб під час рейду в північно-східній Сирії, повідомляє <a href="https://www.wsj.com/articles/u-s-drones-appear-to-show-turkish-backed-forces-accosting-civilians-in-syria-11573558898">Wall Street Journal</a>.</p>
      <p>Наголошується, що ці напади відбулися в жовтні. </p>
      <p>Наявність відеозаписів військового спостереження, які раніше не публікувалися, надала те, що деякі офіційні особи США бачили в якості безпосереднього доказа явних військових злочинів, скоєних силами, підтримуваними Туреччиною.</p>
      <p>Деякі джерела газети повідомили, що відеозаписи були непереконливими.</p>
      <p>Туреччина є союзником США по НАТО.</p>
      <p>У грудні минулого року Білий дім і Пентагон повідомили про <a href="https://dt.ua/WORLD/kurdi-poboyuyutsya-agresiyi-turechchini-pislya-vivedennya-amerikanskih-viysk-iz-siriyi-zmi-298884_.html"><b>виведення американських військ із Сирії</b> </a>у зв'язку з переходом до "нової стадії" військової операції проти терористичного угруповання "Ісламська держава". Вже у січні <b><a href="https://dt.ua/WORLD/turecka-armiya-atakuvala-siriyskih-kurdiv-300822_.html">армія Туреччини завдала артилерійських ударів по районах на півночі Сирії</a></b>, які знаходяться під контролем курдських Загонів народної самооборони YPG.</p>
      <p>Опозиційна коаліція "Сили демократичної Сирії" розцінила дії США як "<b><a href="https://dt.ua/WORLD/kurdski-formuvannya-nazvali-vivedennya-viysk-ssha-z-siriyi-udarom-u-spinu-297490_.html">удар у спину</a></b>". Американський військовий контингент діяв у тісному контакті із СДС, які воюють проти ІДІЛ і режиму Башара Асада. До складу СДС входять також курдські загони самооборони YPG, проти яких Туреччина провела серію операцій. Анкара вважає курдські формування в Сирії терористичними і звинувачує їх у підтримці сепаратистів з "Робітничої партії Курдистану".</p>
      <p>Детальніше про наслідки турецької операції <a href="https://dt.ua/international/erdogan-znayshov-dzherelo-miru-326095_.html"><b>читайте у матеріалі Миколи Замікули "Ердоган знайшов "Джерело миру""</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>