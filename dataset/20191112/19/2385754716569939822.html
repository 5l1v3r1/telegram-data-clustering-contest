<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/597042/varia-itta-apo-tin-pristina-gia-ton-apoel"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T19:58:00+00:00"/>
    <meta property="og:title" content="Βαριά ήττα από την Πρίστινα για τον ΑΠΟΕΛ"/>
    <meta property="og:description" content="Εντός έδρας ήττα με 80-107 από την Πρίστινα για την τέταρτη αγωνιστική του FIBA Europe Cup γνώρισε ο ΑΠΟΕΛ.   Το δελτίο Τύπου για την αναμέτρηση από..."/>
  </head>
  <body>
    <article>
      <h1>Βαριά ήττα από την Πρίστινα για τον ΑΠΟΕΛ</h1>
      <address><time datetime="2019-11-12T19:58:00+00:00">12 Nov 2019, 19:58</time> by <a rel="author">Sigmalive/sports</a></address>
      <p>Εντός έδρας ήττα με 80-107 από την Πρίστινα για την τέταρτη αγωνιστική του FIBA Europe Cup γνώρισε ο ΑΠΟΕΛ.<br/> <br/>Το δελτίο Τύπου για την αναμέτρηση από τον επίσημο ΑΠΟΕΛ:<br/> <br/>Ο ΑΠΟΕΛ ηττήθηκε στο «Τάσσος Παπαδόπουλος-Ελευθερία» από την BK Prishtina με 80-107 για την 4η αγωνιστική του FIBA Europe Cup και έμεινε στην τελευταία θέση χωρίς νίκη. Την Τετάρτη 20 Νοεμβρίου η ομάδα μας θα αντιμετωπίσει εκτός έδρας τη Ventspils, ενώ το προσεχές Σάββατο θα φιλοξενήσει την ΑΕΛ για την 6η αγωνιστική του ΟΠΑΠ Basket League.<br/> <br/>Η ομάδα μας, η οποία παρατάχθηκε με δυο σημαντικές απουσίες, του Κούνα και του Garrett, ήταν συνεχώς πίσω στο σκορ και δεν κατάφερε να βάλει δύσκολα στον αντίπαλο της. <br/> <br/>Οι γαλαζοκίτρινοι έκλεισαν το 1ο δεκάλεπτο στο -8 (23-31) και πήγαν στα αποδυτήρια για το ημίχρονο στο -6 (46-52).<br/> <br/>Ωστόσο στην επανάληψη, η ομάδα μας δεν μπόρεσε να αντισταθεί. Πέτυχε 9 πόντους στο 3ο δεκάλεπτο και δέχθηκε 28, με αποτέλεσμα η διαφορά να πάει στο -25 (55-80) και το τελευταίο δεκάλεπτο να έχει διαδικαστικό χαρακτήρα. Η διαφορά παρέμεινε στα ίδια περίπου επίπεδα και ο ΑΠΟΕΛ έχασε με 80-107 και παρέμεινε χωρίς νίκη στη διοργάνωση.<br/> <br/>ΤΑ ΔΕΚΑΛΕΠΤΑ: 23-31, 46-52, 55-80, 80-107<br/> <br/>Η σύνθεση της ομάδα μας: Thompson 22, Dendy 9, Γιανναράς 13, Mpoyo 2, Cuffee 10, Κωνσταντίνου 4, Κοιλαράς 2, Παναγιώτου 5, Λοϊζίδης 11, Πυρίλλης 2.</p>
    </article>
  </body>
</html>