<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nabu-zatrimalo-na-habari-v-150-tisyach-glavu-departamentu-op-kondzelyu-zmi-329421_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T19:55:00+00:00"/>
    <meta property="og:title" content="НАБУ затримало на хабарі в $ 150 тисяч главу департаменту ОП Кондзелю"/>
    <meta property="og:description" content="За даними джерела DT.UA в оточенні президента, Кондзелю затримали на хабарі за вирішення кадрового питання."/>
  </head>
  <body>
    <article>
      <h1>НАБУ затримало на хабарі в $ 150 тисяч главу департаменту ОП Кондзелю</h1>
      <h2>За даними джерела DT.UA в оточенні президента, Кондзелю затримали на хабарі за вирішення кадрового питання.</h2>
      <address>
        <time datetime="2019-11-12T19:55:00+00:00">12 Nov 2019, 19:55</time>
      </address>
      <p>Національне антикорупційне бюро <b><a href="https://dt.ua/UKRAINE/golovniy-yuriskonsult-nbu-zatrimana-pri-otrimanni-velikogo-habara-328860_.html">затримало на хабарі</a></b> в 150 тисяч доларів директора департаменту публічної інформації Офісу президента Світлану Кондзелю. </p>
      <p>За даними джерела DT.UA в оточенні президента, Кондзелю затримали на хабарі за вирішення кадрового питання.</p>
      <p>Раніше повідомлялося про те, що детективи САП і НАБУ затримали сімох колишніх і нинішніх співробітників НБУ <b><a href="https://dt.ua/UKRAINE/zatrimani-spivrobitniki-nbu-za-pidozroyu-v-rozkradanni-koshtiv-sap-329283_.html">за підозрою у причетності до корупційної схеми</a></b> з виведення коштів з банку.</p>
      <p>Пізніше Сергій Лещенко повідомив, що главі правління "Райффайзен Банк" Олександру <a href="https://dt.ua/UKRAINE/golovi-pravlinnya-rayffayzen-banku-ogolosili-pidozru-i-vidpustili-leschenko-329308_.html"><b>Писаруку оголосили про підозру у розтраті або привласненні чужого майна в особливо великих розмірах і відпустили.</b></a> Сьогодні Олександру Писаруку мають обрати запобіжний захід.</p>
      <p>У свою чергу в НБУ висловили обурення врученням підозри колишньому першому заступнику голови НБУ Олександру Писаруку, і заявили, що він професійний банкір з бездоганною репутацією.</p>
      <p>НБУ 20 березня 2015 року вирішив відкликати банківську ліцензію та ліквідувати VAB банк. За даними НБУ, до початку жовтня 2014 року VAB Банк за розміром активів займав 16-е місце (23,97 млрд грн) серед 166 діючих у країні банків.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>