<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/robota-v-polshchi-dlya-ukrajinciv-dvoh-cholovikiv-znayshli-mertvimi-50053165.html"/>
    <meta property="og:site_name" content="НВ"/>
    <meta property="article:published_time" content="2019-11-12T19:05:00+00:00"/>
    <meta property="og:title" content="Приїхали на заробітки. З’явилася нова інформація про українців, яких знайшли мертвими в холодильній камері в Польщі"/>
    <meta property="og:description" content="Двоє українців, яких знайшли мертвими в Польщі в холодильній камері, приїхали на заробітки."/>
  </head>
  <body>
    <article>
      <h1>Приїхали на заробітки. З’явилася нова інформація про українців, яких знайшли мертвими в холодильній камері в Польщі</h1>
      <h2>Двоє українців, яких знайшли мертвими в Польщі в холодильній камері, приїхали на заробітки.</h2>
      <address>
        <time datetime="2019-11-12T19:05:00+00:00">12 Nov 2019, 19:05</time>
      </address>
      <p>Про це повідомила керівник консульського відділу Посольства України в Варшаві Світлана Криса, передає <a href="https://www.ukrinform.ua/rubric-society/2816915-u-polsi-znajsli-tila-dvoh-ukrainskih-zarobitcan.html">Укрінформ</a>.</p>
      <p>«Поліція поінформувала нас про цей випадок. Двоє померлих родом з Тернопільської області, і вони є родичами: дядько та племінник», — сказала вона, додавши, що чоловіки легально працювали на території Польщі.</p>
      <p>За словами дипломата, розтин тіл відбудеться в середу, 13 листопада, а їх вивезення в Україну планується на четвер, 14 листопада.</p>
      <p>Нагадаємо, що в польській Раві Мазовецькій прокуратура з’ясовує обставини <a href="https://nv.ua/ukr/world/countries/u-polshchi-v-holodilniy-kameri-znayshli-mertvimi-ukrajinciv-50053121.html">загибелі двох громадян України, чиї тіла знайшли в холодильній камері</a> для зберігання фруктів у місцевості Ґміна Садковіце в Лодзінському воєводстві.</p>
      <p>Раніше <a href="https://nv.ua/ukr/world/countries/u-polshchi-vlasnicya-pidpriyemstva-vivezla-v-lis-ukrajincya-yakiy-znepritomniv-pid-chas-roboti-vin-pomer-50028558.html">в Польщі знайшли в лісі тіло 36-річного українця Василя Чорнея</a> недалеко від міста Вонгровець у Великопольському воєводстві.</p>
      <p>Власниця підприємства, на якому він працював, вивезла чоловіка в ліс, після того як він втратив свідомість під час роботи. Після цього він помер.</p>
    </article>
  </body>
</html>