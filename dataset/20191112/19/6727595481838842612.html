<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/supreme-court-will-hear-the-petition-of-shivsena-tomorrow546.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T19:52:00+00:00"/>
    <meta property="og:title" content="ശിവസേനയുടെ ഹരജിയില്‍ സുപ്രീം കോടതി നാളെ വാദം കേള്‍ക്കും; വാദം കേള്‍ക്കുന്നത് പുതിയ ചീഫ് ജസ്റ്റിസ് എസ്.എ ബോബ്‌ഡെ"/>
    <meta property="og:description" content="National News Shivsena Supreme Court India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണത്തിന് അധിക സമയം നല്‍കാത്തതില്‍ പ്രതിഷേധിച്ച് ശിവസേന നല്‍കിയ ഹരജിയില്‍ നാളെ വാദം കേള്"/>
  </head>
  <body>
    <article>
      <h1>ശിവസേനയുടെ ഹരജിയില്‍ സുപ്രീം കോടതി നാളെ വാദം കേള്‍ക്കും; വാദം കേള്‍ക്കുന്നത് പുതിയ ചീഫ് ജസ്റ്റിസ് എസ്.എ ബോബ്‌ഡെ</h1>
      <address><time datetime="2019-11-12T19:52:00+00:00">12 Nov 2019, 19:52</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണത്തിന് അധിക സമയം നല്‍കാത്തതില്‍ പ്രതിഷേധിച്ച് ശിവസേന നല്‍കിയ ഹരജിയില്‍ നാളെ വാദം കേള്‍ക്കും. അടുത്ത സുപ്രീം കോടതി ചീഫ് ജസ്റ്റിസായി ചുമതലയേല്‍ക്കുന്ന എസ.എ ബോബ്‌ഡെയാണ് നാളെ രാവിലെ 10.30ന് വാദം കേള്‍ക്കുന്നത്.</p>
      <p>രാഷ്ട്രപതി ഭരണം ഏര്‍പ്പെടുത്തിയ നടപടിക്കെതിരെ ശിവസേന സുപ്രീം കോടതിയില്‍ ഹരജി നല്‍കിയത്.</p>
      <related>
        <a href="https://www.doolnews.com/ncp-has-asked-for-rotational-cms-between-itself-and-sena-and-offered-deputy-cm-post-to-congress-at-the-meeting.html?utm_source=doolnews&amp;utm_medium=related"/>
      </related>
      <p>രണ്ടു ദിവസം കൂടി സര്‍ക്കാര്‍ രൂപീകരിക്കുന്നതിന് സമയം നീട്ടി തരണമെന്ന ആവശ്യം ഗവര്‍ണര്‍ നിഷേധിച്ചിരുന്നു. ബി.ജെ.പിയ്ക്ക് 48 മണിക്കൂര്‍ ലഭിച്ചിരുന്നെന്നും തങ്ങള്‍ക്ക് 24 മണിക്കൂര്‍ മാത്രമേ ലഭിച്ചിരുന്നുള്ളു എന്നുമാണ് അപേക്ഷയിലുള്ളത്.</p>
      <p>സുപ്രീംകോടതി അടിയന്തിരമായി വിഷയത്തില്‍ വാദം കേള്‍ക്കും. ശിവസേന രാഷ്ട്രപതി ഭരണം ഏര്‍പ്പെടുത്തിയതു സംബന്ധിച്ച് നല്‍കിയ അപ്പീല്‍ തയ്യാറാക്കികൊണ്ടിരിക്കുകയാണെന്നും ശിവസേനയുടെ അഭിഭാഷകന്‍ സുനില്‍ ഫെര്‍ണാണ്ടസ് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/jharkhand-bjp-vice-president-getting-benefits-by-anthyodaya-card986.html?utm_source=doolnews&amp;utm_medium=related"/>
      </related>
      <p>ശിവസേനാ നേതാവ് ആദിത്യാ താക്കറെയുടെ നേതൃത്വത്തിലുള്ള സംഘമാണ് സര്‍ക്കാര്‍ രൂപീകരണത്തിന് രണ്ടു ദിവസം നീട്ടിതരണമെന്ന ആവശ്യവുമായി ഗവര്‍ണറെ സമീപിച്ചിരുന്നു. എന്നാല്‍ ഗവര്‍ണര്‍ ഭഗത് സിങ് കോശ്യാരി ശിവസേനയുടെ ആവശ്യം തള്ളുകയായിരുന്നു.</p>
      <p>അതിനു ശേഷമാണ് ശിവസേന സുപ്രീം കോടതിയില്‍ ഇതു സംബന്ധിച്ച് ഹരജി നല്‍കിയിത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>സംസ്ഥാനത്ത് രാഷ്ട്രപതി ഭരണം പ്രഖ്യാപിച്ച ഗവര്‍ണറുടെ നടപടിയില്‍ പ്രതിഷേധിച്ചാണ് ശിവസേന രണ്ടാമത്തെ ഹരജി നല്‍കാന്‍ തീരുമാനിച്ചത്. ഇതു സംബന്ധിച്ച് തീരുമാനം നാളെയുണ്ടാവും.</p>
      <p>സുപ്രീം കോടതിയുടെ വിധി ശിവസേനയ്ക്ക് അനുകൂലമായാല്‍ നിലവിലെ മഹാരാഷ്ട്രയിലെ രാഷ്ട്രീയാന്തരീക്ഷം മാറും.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>