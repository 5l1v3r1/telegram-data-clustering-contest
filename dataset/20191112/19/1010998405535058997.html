<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/chorbadzhijski-za-balgarija-ne-se-pestjat-sili-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T19:07:00+00:00"/>
    <meta property="og:title" content="Чорбаджийски: За България не се пестят сили (ВИДЕО)"/>
    <meta property="og:description" content="Защитникът се завръща в националния отбор след почти едногодишно отсъствие"/>
  </head>
  <body>
    <article>
      <h1>Чорбаджийски: За България не се пестят сили (ВИДЕО)</h1>
      <h2>Защитникът се завръща в националния отбор след почти едногодишно отсъствие</h2>
      <address>
        <time datetime="2019-11-12T19:07:00+00:00">12 Nov 2019, 19:07</time>
      </address>
      <figure>
        <video src="https://vid.btv.bg/btvnews/2019/11/12/nacionali_chorbadjijski_1573579260-1.mp4"/>
      </figure>
      <p>Защитникът на "Стяуа" Божидар Чорбаджийски се завръща в националния отбор на България след почти едногодишно отсъствие. Той попадна сред избраниците на новия селекционер Георги Дерменджиев за контролната среща с Парагвай на 14 ноември и евроквалификацията с Чехия на 17 ноември.</p>
      <p>"Доста приятни впечатления имам от тези първи 24 часа. Рано е да се каже какво е настроението в отбора, защото тренираме на две групи - тези, които скоро са играли, правиха възстановяване. Но има добра обстановка и се надявам на добри резултати. Най-напред новият селекционер Георги Дерменджиев каза, че вярва в нас и можем да постигнем нещо заедно. Разбира се, че ми липсваше националният отбор в това време, в което не бях викан. А и всеки иска да бъде част от него. Радвам се, че отново съм тук и дано помогна занапред да имаме положителни резултати", каза Чорбаджийски пред журналистите.</p>
      <p>"Още сме на този проучвателен етап, комуникираме си едва от няколко часа. Трябва ми повече време да усетя настроението в отбора. Но без вяра няма смисъл да се идва, дошли сме тук да се доказваме. За България не се пестят сили, а дали ще заложим по различен начин на първия мач, който е контрола, и на втория, това ще прецени треньорът", добави той.</p>
      <p> </p>
    </article>
  </body>
</html>