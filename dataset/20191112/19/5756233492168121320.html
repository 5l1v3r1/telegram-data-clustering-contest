<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621221/%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%AD%D8%A7%D9%84%D8%AA-%D9%81%D9%88%D9%82-%D8%A7%D9%84%D8%B9%D8%A7%D8%AF%D9%87-%D8%A7%D8%B9%D9%84%D8%A7%D9%85-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T19:17:00+00:00"/>
    <meta property="og:title" content="رژیم صهیونیستی حالت فوق العاده اعلام کرد"/>
    <meta property="og:description" content="به دنبال وحشت صهیونیست ها از حملات نیروهای مقاومت فلسطین، وزیر جنگ رژیم صهیونیستی به مدت ۴۸ ساعت در سراسر فلسطین اشغالی حالت فوق العاده اعلام کرد."/>
  </head>
  <body>
    <article>
      <h1>رژیم صهیونیستی حالت فوق العاده اعلام کرد</h1>
      <address>
        <time datetime="2019-11-12T19:17:00+00:00">12 Nov 2019, 19:17</time>
      </address>
      <p>
        <i>به دنبال وحشت صهیونیست ها از حملات نیروهای مقاومت فلسطین، وزیر جنگ رژیم صهیونیستی به مدت ۴۸ ساعت در سراسر فلسطین اشغالی حالت فوق العاده اعلام کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش خبرگزاری فلسطینی «معا»، به دنبال تشدید درگیری ها میان رژیم صهیونیستی و مقاومت فلسطین در نوار غزه، نفتالی بینیت وزیر جنگ این رژیم از وحشت شلیک موشک های مقاومت در سرزمین اشغالی، حالت فوق العاده اعلام کرد.</p>
      <p>رسانه های اسرائیلی همچنین اعلام کردند که آژیرهای هشدار در شهرک های صهیونیست نشین اطراف نوار غزه به صدا در آمده است.</p>
      <p>در همین حال، ارتش اسرائیل همچنین از اجرای مرحله سوم حملات به اهداف جهاد اسلامی در نوار غزه خبر داد.</p>
      <p>از سوی دیگر، خبرنگار المیادین گزارش داد که اشغالگران گذرگاه های نوار غزه را بستند.</p>
      <p>طبق آخرین آمار اعلام شده، یک فلسطینی نیز در اثر جراحت وارده در نوار غزه جان خود را از دست داد که به این ترتیب شمار شهدای غزه به ۵ نفر و زخمی های آن به ۲۷ نفر رسیده است.</p>
      <p>تنش ها در فلسطین پس از آن شدت گرفت که ارتش رژیم صهیونیستی طی حمله صبح امروز به ساختمانی در شرق نوار غزه، بهاء ابوالعطا فرمانده جهاد اسلامی فلسطین و همسرش را به شهادت رساند.</p>
      <p>این حملات، با واکنش های شدید منطقه ای از جمله گروه های مختلف فلسطینی، انصار الله یمن، جبهه مردمی تونس، مجلس شیعیان لبنان روبه رو شده است.</p>
      <p>جنبش جهاد اسلامی رژیم صهیونیستی را تهدید کرده که از این رژیم انتقام سختی خواهند گرفت.</p>
    </article>
  </body>
</html>