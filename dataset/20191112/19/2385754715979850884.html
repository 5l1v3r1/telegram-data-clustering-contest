<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/597036/kalyteros-georgianos-proponitis-o-ketspagia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T19:06:00+00:00"/>
    <meta property="og:title" content="«Καλύτερος Γεωργιανός προπονητής ο Κετσπάγια»"/>
    <meta property="og:description" content="Ως το νούμερο ένα από τους εν ενεργεία Γεωργιανούς προπονητές χαρακτηρίζει τον Τιμούρ Κετσπάγια δημοσίευμα ιστοσελίδα της χώρας.  Η sportall.ge..."/>
  </head>
  <body>
    <article>
      <h1>«Καλύτερος Γεωργιανός προπονητής ο Κετσπάγια»</h1>
      <address><time datetime="2019-11-12T19:06:00+00:00">12 Nov 2019, 19:06</time> by <a rel="author">Sigmalive/sports</a></address>
      <p>Ως το νούμερο ένα από τους εν ενεργεία Γεωργιανούς προπονητές χαρακτηρίζει τον Τιμούρ Κετσπάγια δημοσίευμα ιστοσελίδα της χώρας. </p>
      <p>Η sportall.ge αναφέρεται στα επιτεύγματα του προπονητή της Ανόρθωσης και τον κατατάσσει στην κορυφή της λίστας.</p>
      <p>Aναλυτικά τα όσα αναφέρει:</p>
      <p>«Είναι ο μόνος Γεωργιανός προπονητής ο οποίος έχει προπονήσει ομάδα στους ομίλους του Champions League. Το όνομά του συνδέεται με την πρόκριση για πρώτη φορά κυπριακής ομάδας στους ομίλους του Champions League. Ο Κετσπάγια οδήγησε την Ανόρθωση στην κορυφαία συλλογική διοργάνωση του κόσμου.<br/> <br/>Το να έχει ακόμα μεγαλύτερη επιτυχία ο Τιμούρ Κετσπάγια παρεμποδίστηκε από τον «εκρηκτικό» του χαρακτήρα. Πολλές φορές έχει αποχωρήσει από ομάδες λόγω διαφόρου τύπου αντιπαραθέσεων.  Ως προπονητής, η σταδιοδρομία του στην Εθνική ομάδα χωρίζεται σε δύο στάδια: Την έναρξη – μία αήττητη σειρά με 10 αγώνες και το τέλος – οι αποτυχημένες εμφανίσεις στα προκριματικά του Ευρωπαϊκού και Παγκοσμίου Πρωταθλήματος.<br/> <br/>Ο Τιμούρ κέρδισε τρεις τίτλους κατά την διάρκεια της προπονητικής του καριέρας: δύο φορές το Κυπριακό Πρωτάθλημα και μία φορά το Κυπριακό Κύπελλο. Σήμερα, προπονεί ξανά την Ανόρθωση και μετά από 8 αγώνες που έχει δώσει η ομάδα του βρίσκεται στην κορυφή της βαθμολογίας.<br/> <br/>Ο Τιμούρ Κετσπάγια είναι ο πιο επιτυχημένος μεταξύ των προπονητών της Γεωργίας. Ως εκ τούτου, μπορούμε να πούμε ότι είναι ο καλύτερος ανάμεσα στους εν ενεργεία Γεωργιανούς προπονητές».</p>
    </article>
  </body>
</html>