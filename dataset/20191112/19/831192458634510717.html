<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/proanakritiki-novartis-choris-tzanakopoylo-kai-polaki-oi-apeiles-toy-pr-anapliroti-yp-ygeias-pros-vothrokanala-kai-vothrosait-edo-eimaste/"/>
    <meta property="og:site_name" content="europost.gr"/>
    <meta property="article:published_time" content="2019-11-12T19:06:00+00:00"/>
    <meta property="og:title" content="Προανακριτική Novartis χωρίς Τζανακόπουλο και Πολάκη – Οι απειλές του πρ. αναπληρωτή υπ. Υγείας: «Προς βοθροκάναλα και βοθροσάιτ – Εδώ είμαστε!»"/>
    <meta property="og:description" content="Ο Παύλος Πολάκης δεν μπήκε στην Προανακριτική με τον Δημήτρη Τζανακόπουλο, ωστόσο με ανάρτησή του μοιάζει να... απειλεί πως ίσως και να μπει! Μια ανάρτηση με… απειλητικές διαθέσεις και καθυβρίζοντας -ως συνήθως- τους δημοσιογράφους, έκανε"/>
  </head>
  <body>
    <article>
      <h1>Προανακριτική Novartis χωρίς Τζανακόπουλο και Πολάκη – Οι απειλές του πρ. αναπληρωτή υπ. Υγείας: «Προς βοθροκάναλα και βοθροσάιτ – Εδώ είμαστε!»</h1>
      <address>
        <time datetime="2019-11-12T19:06:00+00:00">12 Nov 2019, 19:06</time>
      </address>
      <p>Ο Παύλος Πολάκης δεν μπήκε στην Προανακριτική με τον Δημήτρη Τζανακόπουλο, ωστόσο με ανάρτησή του μοιάζει να… απειλεί πως ίσως και να μπει!</p>
      <p>Μια ανάρτηση με… απειλητικές διαθέσεις και καθυβρίζοντας -ως συνήθως- τους δημοσιογράφους, έκανε ο πρώην αναπληρωτής υπουργός Υγείας, Παύλος Πολάκης.</p>
      <p>Να σημειώσουμε εδώ πως έχει ήδη ξεκινήσει η Προανακριτική για την ενδεχόμενη εμπλοκή Παπαγγελόπουλου στην υπόθεση της Novartis, με τον ίδιο και τον Δημήτρη Τζανακόπουλο να μην δίνουν το παρών στην αίθουσα.</p>
      <p>Οι πληροφορίες λένε πως από την πλευρά του ΣΥΡΙΖΑ έχει μπει ο Σπύρος Λάππας, ωστόσο ο βουλευτής Χανίων του ΣΥΡΙΖΑ με την ανάρτησή του αφήνει (;) ανοιχτό το ενδεχόμενο να μπει στην αίθουσα ανάλογα με την έκβαση της συνεδρίασης.</p>
      <p>Συγκεκριμένα, στην ανάρτησή του (σ.σ. η οποία παρατίθεται αυτούσια) αναφέρει: “Προς βοθροκαναλα και βοθροσαιτ ΕΝΤΑΥΘΑ: Μην κάνετε τους πόθους σας “ρεπορτάζ”για να καλύψετε την αντισυνταγματική και παράνομη “αποφαςη” εξαίρεσης μας !! Μεσα στην προανακριτική αυτη τη στιγμή ειναι μόνο ο Σπυρος Λαππας απο εμάς . ΕΔΩ ΕΙΜΑΣΤΕ ……”.</p>
      <p>Δείτε την ανάρτηση που έκανε ο Παύλος Πολάκης:</p>
      <figure>
        <img src="https://europost.gr/wp-content/uploads/2019/11/polakis_fb_1211_1-300x180.jpg"/>
      </figure>
    </article>
  </body>
</html>