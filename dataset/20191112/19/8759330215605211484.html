<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903536/-supporters-die-spelers-en-refs-uitschelden-moeten-voortaan-verplicht-op-cursus-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T19:25:00+00:00"/>
    <meta property="og:title" content="'Supporters die spelers en refs uitschelden, moeten voortaan verplicht op cursus'"/>
    <meta property="og:description" content="Vanaf vandaag moeten voetbalsupporters die zich schuldig maken aan oerwoudgeluiden of die scheidsrechters uitschelden meteen een stadion verbod krijgen. Pas na het volgen van een verplichte cursus mogen ze opnieuw naar voetbalwedstrijden."/>
  </head>
  <body>
    <article>
      <h1>'Supporters die spelers en refs uitschelden, moeten voortaan verplicht op cursus'</h1>
      <address>
        <time datetime="2019-11-12T19:25:00+00:00">12 Nov 2019, 19:25</time>
      </address>
      <p>
        <b>Vanaf vandaag moeten voetbalsupporters die zich schuldig maken aan oerwoudgeluiden of die scheidsrechters uitschelden meteen een stadion verbod krijgen. Pas na het volgen van een verplichte cursus mogen ze opnieuw naar voetbalwedstrijden.</b>
      </p>
      <p>Dat heeft de Pro League beslist volgens Belga. De vereniging van profclubs wil op die manier de discriminerende en kwetsende spreekkoren in de voetbalsta­dions wil aanpakken. Het langverwachte actieplan van de Pro League wordt dinsdag officieel voorgesteld.</p>
      <p>"De afgelopen jaren leek het na een resem incidenten alsof zulke spreek­koren onbestraft bleven", zegt Pro League-woordvoerder Stijn Van Bever aan Belga. "Er was geen echt besef, alles werd vrolijk afgedaan als folk­lore. Die tijd is meer dan ooit voorbij."</p>
      <p>"Bij elk kwetsend spreekkoor dat in het verslag van de scheidsrechter of match delegate opduikt, zullen clubs sowieso altijd voor het bondsparket moeten verschijnen. Zonder uitzondering. Dat zal een berg extra werk opleveren, maar het zij zo."</p>
    </article>
  </body>
</html>