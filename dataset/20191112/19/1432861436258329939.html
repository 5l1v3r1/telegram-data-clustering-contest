<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/strah-ot-fenovete-trese-igrachite-na-napoli-naeha-si-i-bodigardi-1405611.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T19:59:00+00:00"/>
    <meta property="og:title" content="Страх от феновете тресе играчите на Наполи, наеха си и бодигарди"/>
    <meta property="og:description" content="Положението в Наполи не е никак спокойно след проблемите, които се оформиха между играчите и ръководството на клуба Веднага след края на мача в Шампионска лига срещу Ред Бул Залцбург (1:1) играчите трябваше да заминат на наказателен тренировъчен лагер до съботния си мач с Дженоа в Серия А"/>
  </head>
  <body>
    <article>
      <h1>Страх от феновете тресе играчите на Наполи, наеха си и бодигарди</h1>
      <address><time datetime="2019-11-12T19:59:00+00:00">12 Nov 2019, 19:59</time> by <a rel="author">Sportlive.bg</a></address>
      <p>Положението в <a href="https://www.sportlive.bg/tags/9715"><b>Наполи</b></a> не е никак спокойно след проблемите, които се оформиха между играчите и ръководството на клуба. Веднага след края на мача в <a href="https://www.sportlive.bg/worldfootball/championsleague"><b>Шампионска лига</b></a> срещу Ред Бул Залцбург (1:1) играчите трябваше да заминат на наказателен тренировъчен лагер до съботния си мач с Дженоа в Серия А.</p>
      <p>Тази мярка бе наложена заради загубата в последния кръг от Рома на "Олимпико" (2:1), която остави "партенопеите" на 7-мо място в класирането. Играчите обаче не спазили нареждането на клубния президент Аурелио Де Лаурентис и се прибрали по своите домове след вчерашния мач в Европа.</p>
      <p>Имаше дори твърдения, че от клуба ще съдят играчите, а феновете на тима регираха много остро на всичко случващо се, придружено с лоши резултати. Двама от играчитеАлан и Пьотър Зелински, станаха жертви на вандалски прояви миналата седмица, като заподозрените за деянията са гневни тифози, недоволни от изявите на отбора в последно време и опълчването срещу президента Аурелио Де Лаурентис.</p>
      <p>Заради страха, който изпитват играчите дори се принудили да си наемат бодигарди, с които да движат. Corriere dello Sport съобщи, че Калиду Кулибали е наел бодигард, който да следи неотлъчно за безопасността на него и семейството му, а съпругата на Лоренцо Инсиние - Джени, е напуснала Неапол.</p>
      <p>
        <i>Наскоро звездата на тима Дрис Мертесн призна, че и обикновените граждани в Неапол си позволяват критики към него и колегите му след загуби. <a href="https://www.sportlive.bg/worldfootball/italy/Mertens-75-godishnata-dama-koqto-zhivee-nad-men-shte-me-plesne-ako-ne-igraq-dobre-1382048.html">Вижте подробности в този материал</a>.</i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Bivsh-trenxor-na-Milan-favorit-za-posta-na-Ancheloti-v-Napoli-1405380.html"/>
        <a href="https://www.sportlive.bg/worldfootball/italy/Ancheloti-ostava-v-Napoli-vypreki-krizata-1404811.html"/>
        <a href="https://www.sportlive.bg/worldfootball/italy/Poredna-greshka-stypka-na-Napoli-ne-se-spravi-i-s-Dzhenoa-1404712.html"/>
        <a href="https://www.sportlive.bg/worldfootball/italy/Situaciqta-v-Neapol-Rykovodstvoto-vze-reshenie-za-Ancheloti-i-buntuvalite-se-futbolisti-1404085.html"/>
      </related>
    </article>
  </body>
</html>