<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134573-stauskas-palygino-eurolygos-ir-nba-krepsini-gynyba-europoje-yra-zymiai-geresne.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T19:40:00+00:00"/>
    <meta property="og:title" content="Stauskas palygino Eurolygos ir NBA krepšinį: „Gynyba Europoje yra žymiai geresnė“"/>
    <meta property="og:description" content="Vasarą į Vitorijos „Baskonia“ persikėlęs Nikas Stauskas jau spėjo įžvelgti žaidimo skirtumų Europoje, lyginant su žaidimu už Atlanto. Penkis sezonus stipriausioje pasaulio krepšinio lygoje rungtyniavęs kanadietis pastebi, jog Europoje didesnis dėmesys yra skiriamas gynybai. „Eurolyga yra labai konkurencinga ir jaučiu, kad čia gynyba yra žymiai geresnė, – kalbėjo snaiperis. – Komandos čia taiko spaudimą per visą aikštę ir čia nėra daug ..."/>
  </head>
  <body>
    <article>
      <h1>Stauskas palygino Eurolygos ir NBA krepšinį: „Gynyba Europoje yra žymiai geresnė“</h1>
      <address>
        <time datetime="2019-11-12T19:40:00+00:00">12 Nov 2019, 19:40</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-189040-any1000x1000.jpg">
          <img src="https://www.basketnews.lt/paveikslelis-189040-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Vasarą į Vitorijos „Baskonia“ persikėlęs Nikas Stauskas jau spėjo įžvelgti žaidimo skirtumų Europoje, lyginant su žaidimu už Atlanto.</p>
      <p>Penkis sezonus stipriausioje pasaulio krepšinio lygoje rungtyniavęs kanadietis pastebi, jog Europoje didesnis dėmesys yra skiriamas gynybai.</p>
      <p>„Eurolyga yra labai konkurencinga ir jaučiu, kad čia gynyba yra žymiai geresnė, – kalbėjo snaiperis. – Komandos čia taiko spaudimą per visą aikštę ir čia nėra daug erdvių puolime. Gynyba yra didžiausias skirtumas, lyginant su žaidimu NBA.“</p>
      <p>26-erių gynėjas praleido sezono pradžią dėl traumos, tačiau Eurolygoje jau spėjo sužaisti penkis mačus ir vidutiniškai per dvikovą rinko po 9 taškus ir 6,2 naudingumo balo.</p>
      <p>Stauskas pripažino, jog jam prisitaikyti prie kitokio žaidimo stiliaus dar reikia laiko.</p>
      <p>„Užtruks šiek tiek laiko, kol prisitaikysiu. Dar tik lapkritis, bet jaučiu, kad progresuoju“, - teigė Stauskas.</p>
      <p>„Baskonia“ Eurolygoje po 7 turų savo sąskaitoje turi 3 pergales ir žengia 10-oje vietoje.</p>
      <h3>
        <a href="https://www.basketnews.lt/zaidejai/17129-nik-stauskas.html">Nik Stauskas</a>
      </h3>
      <figure>
        <img src="https://www.basketnews.lt/paveikslelis-201071-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/709-vitorijos-baskonia.html">Vitorijos Baskonia</a></li>
        <li>Pozicija: SG</li>
        <li>Amžius: 26</li>
        <li>Ūgis: 198 cm</li>
        <li>Svoris: 93 kg</li>
        <li>Gimimo vieta: Kanada</li>
      </ul>
    </article>
  </body>
</html>