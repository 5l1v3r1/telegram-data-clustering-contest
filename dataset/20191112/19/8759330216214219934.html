<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903538/memphis-depay-over-oplaaiende-transfergeruchten-ik-sluit-het-nooit-uit-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T19:43:00+00:00"/>
    <meta property="og:title" content="Memphis Depay over oplaaiende transfergeruchten: &quot;Ik sluit het nooit uit&quot;"/>
    <meta property="og:description" content="Memphis Depay ziet geen reden om in te gaan op de Engelse geruchten die hem in verband brengen met Tottenham Hotspur. Wel laat de ster van het Nederlands elftal en Olympique Lyon weten de Premier League 'een heel mooie' competitie te vinden."/>
  </head>
  <body>
    <article>
      <h1>Memphis Depay over oplaaiende transfergeruchten: "Ik sluit het nooit uit"</h1>
      <address>
        <time datetime="2019-11-12T19:43:00+00:00">12 Nov 2019, 19:43</time>
      </address>
      <p>
        <b>Memphis Depay ziet geen reden om in te gaan op de Engelse geruchten die hem in verband brengen met Tottenham Hotspur. Wel laat de ster van het Nederlands elftal en Olympique Lyon weten de Premier League 'een heel mooie' competitie te vinden.</b>
      </p>
      <p><b>Bennett van Fessem</b><br/>ZEIST</p>
      <p>Volgens Engelse boulevardmedia bereidt Tottenham een bod van 58 miljoen op Memphis voor, die bij Manchester United flopte. "Daar wil ik niet over praten. Ik wil niet over geruchten praten waar ik niets van weet", vertelt Memphis aan <i>VoetbalPrimeur</i>. "We laten het in de wandelgangen. Ik ben gefocust op een sterk seizoen tot nu toe."</p>
      <p>Memphis is wel gecharmeerd van de Premier League en stelt eisen aan een eventuele nieuwe werkgever. "Het is een heel mooie competitie. Het ligt aan de club die interesse heeft. Ik hoor in een team dat goed voetbal speelt en om mij heen kan spelen waardoor ik m'n ding kan doen. Ik sluit het nooit uit."</p>
    </article>
  </body>
</html>