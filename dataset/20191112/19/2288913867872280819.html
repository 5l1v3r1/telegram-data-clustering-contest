<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04712415"/>
    <meta property="og:site_name" content="De Standaard"/>
    <meta property="article:published_time" content="2019-11-12T19:47:00+00:00"/>
    <meta property="og:title" content="WADA vraagt schorsing van twee tot acht jaar voor drievoudig olympisch kampioen “die paars plast” Sun Yang"/>
    <meta property="og:description" content="Het Internationaal Sporttribunaal (TAS) heeft dinsdag laten weten dat het Wereldantidopingagentschap (WADA) een schorsing tussen twee en acht jaar heeft ge..."/>
  </head>
  <body>
    <article>
      <h1>WADA vraagt schorsing van twee tot acht jaar voor drievoudig olympisch kampioen “die paars plast” Sun Yang</h1>
      <address>
        <time datetime="2019-11-12T19:47:00+00:00">12 Nov 2019, 19:47</time>
      </address>
      <p>
        <b>Het Internationaal Sporttribunaal (TAS) heeft dinsdag laten weten dat het Wereldantidopingagentschap (WADA) een schorsing tussen twee en acht jaar heeft gevorderd voor de Chinese zwemmer Sun Yang.</b>
      </p>
      <p><b>LEES OOK</b>. <a href="https://www.nieuwsblad.be/cnt/dmf20190723_04523570">De kampioen die paars plast krijgt steeds meer tegenkanting van collega-zwemmers: “Jij bent een loser, ik ben een winnaar”</a></p>
      <p>Komende vrijdag (15 november) zal de eerste rechtszitting plaatsvinden. Als het Hof de redenering van het WADA zou volgen, dan zou de drievoudig olympisch kampioen op zijn minst de Spelen van Tokio 2020 aan zich voorbij zien gaan.</p>
      <p>Aan de grond van de vordering ligt het voorval waarbij Yang zijn dopingstalen, afgenomen door de Chinese antidopinginstantie, vernielde met een hamer.</p>
      <p>De Internationale Zwemfederatie achtte de zwemmer in januari van dit jaar schuldig aan het vernietigen van de stalen, maar sprak hem toch vrij omwille van een procedurefout van de Chinese antidopinginstantie. Hiertegen heeft het WADA een beroep ingesteld bij het TAS.</p>
      <p>Yang werd eerder in 2014 al is voor drie maanden geschorst voor het gebruiken van doping.</p>
    </article>
  </body>
</html>