<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bu-kez-de-marmaris-ayni-yontemle-milyonluk-vurgun-2218870"/>
    <meta property="og:site_name" content="Posta"/>
    <meta property="article:published_time" content="2019-11-12T19:00:23+00:00"/>
    <meta property="og:title" content="Bu kez de Marmaris! Aynı yöntemle milyonluk vurgun"/>
    <meta property="og:description" content="Bitcoin Safiye olarak tanınan Safiye Gökçe Yücenin Aydında tutuklanmasının ardından Marmariste de bilgisayar dükkanı sahibi K.Ö.nün de benzer yöntemle milyonluk vurgun yaptığı ortaya çıktı. 3 yıl önce topladığı paralarla ortadan kaybolan bilgisayarcı her yerde aranıyor. Yaşanan bu olay Çiftlikbank hadisesini akıllara getirdi. Çiftlikbank ile binlerce kişiyi dolandırıp yurt dışına kaçan Tosun lakaplı Mehmet Aydın, şu an Interpolun En Çok Arananlar listesinde yer alıyor."/>
  </head>
  <body>
    <article>
      <h1>Bu kez de Marmaris! Aynı yöntemle milyonluk vurgun</h1>
      <address>
        <time datetime="2019-11-12T19:00:23+00:00">12 Nov 2019, 19:00</time>
      </address>
      <h3>'Bitcoin Safiye' olarak tanınan Safiye Gökçe Yüce'nin Aydın'da tutuklanmasının ardından Marmaris'te de bilgisayar dükkanı sahibi K.Ö.'nün de benzer yöntemle milyonluk vurgun yaptığı ortaya çıktı. 3 yıl önce topladığı paralarla ortadan kaybolan bilgisayarcı her yerde aranıyor. Yaşanan bu olay Çiftlikbank hadisesini akıllara getirdi. Çiftlikbank ile binlerce kişiyi dolandırıp yurt dışına kaçan 'Tosun' lakaplı Mehmet Aydın, şu an Interpol'un 'En Çok Arananlar' listesinde yer alıyor.</h3>
      <p>Aydın'da kendisini 'ekonomist-broker' olarak tanıtıp farklı meslek gruplarından çok sayıda kişiyi 'bitcoin' karşılığı yaklaşık 60 milyon lira dolandırdığı iddia edilen ve mağdurların 'Bitcoin Safiye' adını taktığı Safiye Gökçe Yüce'nin yakalanıp, tutuklamasının ardından benzer bir olayın da <a href="https://www.posta.com.tr/haberler/marmaris">Marmaris</a>'te yaşandığı ortaya çıktı.</p>
      <h3>Zengin arkadaşları aracılığıyla 'bitcoin' işine girdi</h3>
      <p>Marmaris'in popüler alışveriş merkezinde bilgisayar ve bilgisayar yedek parça dükkanı bulunan K.Ö., iddiaya göre, 5 yıl önce zengin arkadaşları aracılığıyla 'bitcoin' işine girdi.</p>
      <p>K.Ö., 2 yıl boyunca aralarında döviz bürosu sahibi, esnaf, turizmci ve iş insanları bulunan çok sayıda kişiden yüksek kar payı vaadiyle para topladı. İlk zamanlar para aldığı kişilerin, bitcoin karşılığı yüksek gelir etmesini sağlayan K.Ö., 3 yıl önce ise dükkanını kapatıp, ortadan kayboldu.</p>
      <p>Milyonluk vurgun yapıp sırra kadem basan K.Ö.'ye para verenler, dükkanın kapalı olduğunu görüp, telefonlarına da yanıt alamayınca dolandırıldıklarını anladı.</p>
      <p>Mağdurlar, K.Ö.'yü bulmak için seferber oldu ancak sonuç alamadı.</p>
      <figure>
        <img src="https://i.pstimaj.com/img/75/640x0/5dcb0195ae298ba7b1d1cccb"/>
      </figure>
      <p>
        <b>
          <i>Onlarca kişiyi milyonlarca lira dolandırıp yakalanan 'Bitcoin Safiye'</i>
        </b>
      </p>
      <p>Farklı illerde de aynı yöntemle çok sayıda kişiyi dolandırdığı öne sürülen K.Ö.'ye mağdurlardan İ.A., Marmaris 1'inci Asliye Hukuk Mahkemesi'nde alacak davası açtı.</p>
      <h3>Marmaris'i terk ettiği öğrenildi</h3>
      <p>Mahkeme tarafından çıkartılan tebligat, K.Ö.'nün ikamet olarak gösterdiği dükkanına gönderildi. Kapalı dükkandan tebligat geri dönünce mahkeme, K.Ö.'nün duruşmalara polis zoruyla getirilmesine karar verdi. Ancak Marmaris İlçe Emniyet Müdürlüğü Asayiş Büro Amirliği ekipleri, K.Ö.'nün ilçeden ayrıldığını tespit etti.</p>
      <h3>''Bir daha kendisine ulaşamadık''</h3>
      <p>K.Ö.'nün daha önce kiracı olduğu dükkanın sahibi Ertan Korkmaz, "Aniden ortadan kayboldu. Bir daha kendisine ulaşamadık. Telefonlarına da cevap vermiyor. Hakkında bildiğim şey, sadece eski kiracım olması ve bilgisayar teknisyeni olması. Özel yaşantısı ile ilgili hiçbir bilgim yok" dedi.</p>
      <p>İsmini vermeyen esnaf da K.Ö.'nün bitcoin ile yüksek kar payı vadederek <a href="https://www.posta.com.tr/haberler/dolandiricilik">dolandırıcılık</a> yaptığını geçen sene öğrendiklerini anlatıp, "Kendisi ortadan kaybolana kadar birçok kişiye bitcoin ile ciddi paralar kazandırmıştı.</p>
      <p>Bazı çete veya grupların kendisini tehdit ettiğini, bu nedenle ortadan kaybolduğunu duyduk" diye konuştu.</p>
      <figure>
        <img src="https://i.pstimaj.com/img/75/640x0/5dcb013b66a97c47b2a34af1"/>
      </figure>
      <h3><a href="https://www.posta.com.tr/haberler/ciftlikbank">Çiftlikbank</a> olayı nedir? Neler yaşanmıştı?</h3>
      <p>Çiftlikbank ile binlerce kişiyi dolandırıp yurt dışına kaçan 'Tosun' lakaplı Mehmet Aydın, şu an Interpol'un 'En Çok Arananlar' listesinde. </p>
      <p>SPK raporuna göre Çiftlikbank sistemiyle 77 bin 843 kişiden 511 milyon TL para toplandı. Yine rapora göre 62 bin 877 kişiye 393.3 milyon TL ödeme yapıldı. Kalan 113.4 milyon liranın ise Kıbrıs'a ve Çiftlikbank CEO’su Mehmet Aydın ile eşinin hesabına aktarıldı.</p>
      <p>Ali GÜNDOĞAN/MARMARİS (Muğla) (DHA)</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/zahide-yetisle-saat-kacta-basliyor-zahide-yetis-kimdir-2219007">
          <img src="https://i.pstimaj.com/img/100/180x95/5dcbce2c66a97c6c59b040a8"/>
        </a>
      </figure>
      <p>
        <a href="https://www.posta.com.tr/zahide-yetisle-saat-kacta-basliyor-zahide-yetis-kimdir-2219007">1 Zahide Yetiş'le saat kaçta başlıyor? Zahide Yetiş kimd...</a>
      </p>
      <figure>
        <a href="https://www.posta.com.tr/yildirim-akbulut-hastaneye-kaldirildi-2219006">
          <img src="https://i.pstimaj.com/img/100/180x95/5dcbcb35ae298bc35c854f6c"/>
        </a>
      </figure>
      <p>
        <a href="https://www.posta.com.tr/yildirim-akbulut-hastaneye-kaldirildi-2219006">2 Yıldırım Akbulut hastaneye kaldırıldı</a>
      </p>
      <figure>
        <a href="https://www.posta.com.tr/cocuk-dizisi-final-mi-yapiyor-2218981">
          <img src="https://i.pstimaj.com/img/100/180x95/5dcbc4b8ae298bc40d12ce37"/>
        </a>
      </figure>
      <p>
        <a href="https://www.posta.com.tr/cocuk-dizisi-final-mi-yapiyor-2218981">3 Çocuk dizisi final mi yapıyor?</a>
      </p>
      <figure>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">
          <img src="https://i.pstimaj.com/img/100/180x95/5dcaebcdae298ba869e8b091"/>
        </a>
      </figure>
      <p>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">4 Sedef Avcı isyan etti: Canım sana da güle güle</a>
      </p>
      <figure>
        <a href="https://www.posta.com.tr/zabitanin-anasonu-begenmedi-mikrofonu-elinden-aldi-2218967">
          <img src="https://i.pstimaj.com/img/100/180x95/5dcbb7bd66a97c621b521ccb"/>
        </a>
      </figure>
      <p>
        <a href="https://www.posta.com.tr/zabitanin-anasonu-begenmedi-mikrofonu-elinden-aldi-2218967">5 Zabıtanın anasonu 'beğenmedi', mikrofonu elinden aldı</a>
      </p>
      <figure>
        <a href="https://www.posta.com.tr/aslihan-gurbuz-tacizcisini-ifsa-etti-2218977">
          <img src="https://i.pstimaj.com/img/100/180x95/5dcbbd73ae298bc35c854f3a"/>
        </a>
      </figure>
      <p>
        <a href="https://www.posta.com.tr/aslihan-gurbuz-tacizcisini-ifsa-etti-2218977">6 Aslıhan Gürbüz tacizcisini ifşa etti</a>
      </p>
      <figure>
        <a href="https://www.posta.com.tr/venediki-sel-basti-2-kisi-hayatini-kaybetti-2218974">
          <img src="https://i.pstimaj.com/img/100/180x95/5dcbbba666a97c621b521cdf"/>
        </a>
      </figure>
      <p>
        <a href="https://www.posta.com.tr/venediki-sel-basti-2-kisi-hayatini-kaybetti-2218974">7 Venedik'i sel bastı: 2 kişi hayatını kaybetti</a>
      </p>
      <figure>
        <a href="https://www.posta.com.tr/aslihan-dogan-turan-ikinci-bebegine-hamile-2218968">
          <img src="https://i.pstimaj.com/img/100/180x95/5dcbb9c9ae298bc40d12ce21"/>
        </a>
      </figure>
      <p>
        <a href="https://www.posta.com.tr/aslihan-dogan-turan-ikinci-bebegine-hamile-2218968">8 Aslıhan Doğan Turan ikinci bebeğine hamile</a>
      </p>
      <figure>
        <a href="https://www.posta.com.tr/ertan-saban-cihangirde-goruntulendi-kafalari-karistiran-yakinlasma-2218964">
          <img src="https://i.pstimaj.com/img/100/180x95/5dcbb6e9ae298bc40ea54805"/>
        </a>
      </figure>
      <p>
        <a href="https://www.posta.com.tr/ertan-saban-cihangirde-goruntulendi-kafalari-karistiran-yakinlasma-2218964">9 Ertan Saban Cihangir'de görüntülendi: Kafaları karıştı...</a>
      </p>
      <figure>
        <a href="https://www.posta.com.tr/gocmensiz-kent-reklami-tepki-cekti-2218966">
          <img src="https://i.pstimaj.com/img/100/180x95/5dcbb777ae298bc35beb75ad"/>
        </a>
      </figure>
      <p>
        <a href="https://www.posta.com.tr/gocmensiz-kent-reklami-tepki-cekti-2218966">10 'Göçmensiz kent' reklamı tepki çekti</a>
      </p>
      <related>
        <a href="https://www.posta.com.tr/tosuncuku-anlatti-isi-bitince-kimseye-acimazdi-2184490"/>
      </related>
      <related>
        <a href="https://www.posta.com.tr/tosuncuk-un-son-fotografi-ortaya-cikti-iste-mehmet-aydin-in-olay-yeni-imaji-1402372"/>
      </related>
    </article>
  </body>
</html>