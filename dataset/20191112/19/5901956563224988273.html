<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/odmevi/clanek/foto-poslovila-se-je-prva-wta-ritka-in-sokirala-vse-248595"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T19:22:00+00:00"/>
    <meta property="og:title" content="FOTO: Poslovila se je prva ritka WTA in šokirala vse"/>
    <meta property="og:description" content="BRATISLAVA – Slovaška teniška igralka Dominika Cibulkova je sporočila, da končuje kariero. Slovo od profesionalnega tenisa je zmagovalka zaključnega turnirja WTA leta 2016 simbolično sporočil..."/>
  </head>
  <body>
    <article>
      <h1>FOTO: Poslovila se je prva ritka WTA in šokirala vse</h1>
      <h2>Cibulkova končala kariero.</h2>
      <address><time datetime="2019-11-12T19:22:00+00:00">12 Nov 2019, 19:22</time> by <a rel="author">STA, S. U.</a></address>
      <p>BRATISLAVA – Slovaška teniška igralka <b>Dominika Cibulkova</b> je sporočila, da končuje kariero. Slovo od profesionalnega tenisa je zmagovalka zaključnega turnirja WTA leta 2016 simbolično sporočila ob predstavitvi svoje avtobiografije Tenis je moje življenje.<br/><br/>»Odločitev ni padla nenadoma, zorela je in v Miamiju sem bila že prepričana, da bo dvoboj z <b>Azarenko</b> moj zadnji v karieri. A me je trener prepričal, da nastopim še v pokalu Fed, še zadnjič sem poskušala uživati na Roland Garrosu,« je pot do odločitve o koncu kariere razložila 30-letna Cibulkova.</p>
      <figure>
        <embed-post data-src="https://www.instagram.com/p/BlX3DkenFe5" data-service="Instagram"/>
      </figure>
      <figure>
        <embed-post data-src="https://www.instagram.com/p/B4xYyhpH4AE" data-service="Instagram"/>
      </figure>
      <p>Čeprav po letošnjem Parizu ni več igrala, takrat še ni uradno sporočila, da je lopar odložila v kot. Privoščila si je poletne počitnice, razmišljala o vsem skupaj, danes pa je nato tudi uradno končala uspešno športno pot.<br/><br/>»Dobro sem premislila in grem po novi poti naprej v življenju,« je tudi z nekoliko solznimi očmi še dejala Slovakinja. Cibulkova je zmagala na osmih turnirjih WTA, na največjih teniških tekmovanjih, turnirjih grand slam, pa je najdlje prišla leta 2014 v Avstraliji, ko je izgubila finale proti Kitajki <b>Li Na</b>. Dve leti pozneje je osvojila zaključni turnir sezone v Singapurju. Marca 2017 je bila najvišje na lestvici WTA, bila je četrta, ob koncu kariere je zdrsnila na 315. mesto.</p>
    </article>
  </body>
</html>