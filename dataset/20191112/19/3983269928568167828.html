<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/rakitic-mhan-tret-la-pilota-i-estic-trist/noticia/2962950/"/>
    <meta property="og:site_name" content="CCMA"/>
    <meta property="article:published_time" content="2019-11-12T19:36:57+00:00"/>
    <meta property="og:title" content="Rakitic: &quot;M'han pres la pilota i estic trist&quot;"/>
    <meta property="og:description" content="El migcampista croat revela com està vivint la seva situació al Barça en una entrevista al programa &quot;Universo Valdano&quot; de Movistar Plus i reivindica el seu paper al club blaugrana"/>
  </head>
  <body>
    <article>
      <h1>Rakitic: "M'han pres la pilota i estic trist"</h1>
      <h2>El migcampista croat revela com està vivint la seva situació al Barça en una entrevista al programa "Universo Valdano" de Movistar Plus i reivindica el seu paper al club blaugrana</h2>
      <address><time datetime="2019-11-12T19:36:57+00:00">12 Nov 2019, 19:36</time> by <a rel="author">esport3</a></address>
      <p><b>Ivan Rakitic </b>ha parlat de la seva <b>situació al Barça</b> en una entrevista al <b>programa "Universo Valdano" de Movistar Plus</b> que s'emetrà dijous. El migcampista croat, que <b>ha passat de ser un fix en els esquemes d'Ernesto Valverde </b>a gairebé no entrar en els plans del tècnic blaugrana, ha explicat com se sent amb un exemple molt didàctic.</p>
      <blockquote>"Com pot gaudir algú? Jugant a futbol. Com se sent la meva filla petita quan li prenen una joguina? Doncs està trista. Jo em sento igual: m'han pres la pilota i estic trist."</blockquote>
      <p>El migcampista croat no ha tingut cap problema a expressar els seus sentiments i ha revelat que<b> l'únic que vol és seguir jugant després de reivindicar el seu paper a l'equip blaugrana</b> les últimes temporades.</p>
      <blockquote>"Entenc i respecto les decisions d'un entrenador i d'un club, però crec que he donat moltíssim en els més de cinc anys que porto aquí i l'únic que vull és poder seguir gaudint. Això és el més important per a mi. Tinc 31 anys, no 38, i em sento en el meu millor moment."</blockquote>
      <figure>
        <iframe data-src="https://twitter.com/MovistarFutbol/status/1194316566810255360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>