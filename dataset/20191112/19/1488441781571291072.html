<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/12/avete-qualcosa-nascondere-lockdown-lite-lapp-foto-680617/"/>
    <meta property="og:site_name" content="AndroidWorld"/>
    <meta property="article:published_time" content="2019-11-12T19:03:50+00:00"/>
    <meta property="og:title" content="Se avete qualcosa da nascondere, Lockdown Lite è l’app che fa per voi (foto)"/>
    <meta property="og:description" content="Ognuno di noi può avere una porzione di vita che non vuole condividere con gli altri, siano essi familiari, parenti,..."/>
  </head>
  <body>
    <article>
      <h1>Se avete qualcosa da nascondere, Lockdown Lite è l’app che fa per voi (foto)</h1>
      <address><time datetime="2019-11-12T19:03:50+00:00">12 Nov 2019, 19:03</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Ognuno di noi può avere una porzione di vita che non vuole condividere con gli altri, siano essi familiari, parenti, amici o altro. In questo senso è utile una <b>funzione che permette di limitare l’accesso a determinate app</b> tramite l’uso di un ulteriore barriera di sicurezza in aggiunta a quella presente di base sul telefono. Diversi produttori già forniscono funzioni del genere attraverso le proprie interfacce personalizzate, ma <b>se il vostro dispositivo ne dovesse esser privo potete ricorrere a servizi di terze parti</b>.</p>
      <p>Tra le varie alternative presenti sul Play Store oggi ve ne segnaliamo una, frutto del lavoro di uno dei membri del team <i><a href="https://www.androidworld.it/tag/xda/">XDA Developers</a></i>: <b>Lockdown Lite</b>. Questa app si segnala per essere una delle più leggere in assoluto riuscendo ad occupare <b>un paio di MB al massimo dopo essere stata installata</b>. Lockdown Lite vi consente di selezionare quali applicazioni “nascondere” e <b>scegliere quale metodo di sblocco preferite tra pin e sequenza in aggiunta all’impronta digitale</b>.</p>
      <p>Nonostante le dimensioni compatte ci sono diverse possibilità di personalizzazione: potete optare per un <b>PIN a 4, 5 o 6 cifre</b> o per una sequenza in una <b>griglia da 3×3, 4×4 o 5×5 punti</b> (e si può nascondere il tracciamento). Inoltre si può impostare la <b>frequenza temporale in cui le app verranno nuovamente bloccate</b>. Lockdown Lite è disponibile gratuitamente sul Play Store con pubblicità, la potete provare usando il badge qui sotto.</p>
      <p>
        <a href="https://play.google.com/store/apps/details?id=app.lockx">Disponibile su Google Play</a>
      </p>
      <p>Via: <a href="https://www.xda-developers.com/lockdown-lite-lockx-lightweight-lock-android-app/">XDA Developers</a></p>
    </article>
  </body>
</html>