<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/h-m-vidkryye-chetvertyj-magazyn-u-kyyevi-de-same/"/>
    <meta property="og:site_name" content="Рубрика"/>
    <meta property="article:published_time" content="2019-11-12T19:35:37+00:00"/>
    <meta property="og:title" content="H&amp;M відкриє четвертий магазин у Києві: де саме"/>
    <meta property="og:description" content="H&amp;M підписав з ТРЦ Dream Town договір на відкриття свого четвертого магазину в Києві Про це пише НВ Бізнес з посиланням на директора девелоперської компанії та двох керівників торгових мереж. “Магазин відкриється на місці супермаркету Novus, площа якого становить близько 3 тис. кв м”, – повідомив директор торгової мережі, що побажав залишитися неназваним. Novus закриває […]"/>
  </head>
  <body>
    <article>
      <h1>H&amp;M відкриє четвертий магазин у Києві: де саме</h1>
      <address><time datetime="2019-11-12T19:35:37+00:00">12 Nov 2019, 19:35</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/07/hm_tienda-860x580-c-1.jpg"/>
      </figure>
      <p>
        <b>
          <b>H&amp;M підписав з ТРЦ Dream Town договір на відкриття свого четвертого магазину в Києві</b>
        </b>
      </p>
      <p>Про це пише <a href="https://nv.ua/ukr/biz.html">НВ Бізнес</a> з посиланням на директора девелоперської компанії та двох керівників торгових мереж.</p>
      <p>“Магазин відкриється на місці супермаркету Novus, площа якого становить близько 3 тис. кв м”, – повідомив директор торгової мережі, що побажав залишитися неназваним.</p>
      <p>Novus закриває свій магазин після 19 листопада, підтвердили у прес-службі мережі. У компанії додали, що ТРЦ вирішив не продовжувати договір оренди і супермаркет доводиться закривати. Novus продовжує розвиватися, уточнили в прес-службі.</p>
      <p>Продовольчий супермаркет в першій черзі Dream Town відкриє Сільпо з боку ст.м. Мінська наприкінці грудня, повідомив Олександр Меламуд. Ще один супермаркет Сільпо з’явиться у другій черзі ТРЦ на місці супермаркету Космос.</p>
      <p>H&amp;M вийшов на український ринок в 2018 році, відкривши перший магазин в ТРЦ Lavina Mall, другий – в жовтні 2018 року в ТРЦ Sky Mall, а третій – у вересні 2019 року в ТРЦ River Mall.</p>
    </article>
  </body>
</html>