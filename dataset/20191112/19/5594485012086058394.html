<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ubietst-na-kyustendilskiya-bukmeykr-revna-v-sda-no_news708924.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T19:00:00+00:00"/>
    <meta property="og:title" content="Убиецът на кюстендилския букмейкър ревна в съда, но..."/>
    <meta property="og:description" content="В съдебна зала беше и съпругата му, както и приятели, които също не въздържаха сълзите си"/>
  </head>
  <body>
    <article>
      <h1>Убиецът на кюстендилския букмейкър ревна в съда, но...</h1>
      <h2>В съдебна зала беше и съпругата му, както и приятели, които също не въздържаха сълзите си</h2>
      <address>
        <time datetime="2019-11-12T19:00:00+00:00">12 Nov 2019, 19:00</time>
      </address>
      <p>https://blitz.bg/kriminalni/prestplenie/ubietst-na-kyustendilskiya-bukmeykr-revna-v-sda-no_news708924.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573573515-thumb-910x0-georgi-stoichkov.jpg"/>
      </figure>
      <p><b>Пратиха за постоянно в ареста 47-годишния Георги С., който прониза смъртоносно букмейкър в кюстендилския квартал „Герена“. Искането за вземане на най-тежката мярка за неотклонение „задържане под стража“, направи прокурор Валери Пенков. </b><br/><br/>Според държавното обвинение Георги е извършител на тежкото престъпление, за което законодателят предвижда от 15 до 20 години лишаване от свобода, пише "<a href="https://www.monitor.bg/bg/a/view/postojanen-arest-za-ubieca-na-bukmejkyr-v-kustendil-180640">Монитор</a>". <br/><br/>От страна на защитата на Георги беше посочено, че той има чисто съдебно минало и постоянен адрес, поради което може да му бъде наложена мярка различна от постоянно задържане.<br/><br/>На влизане в съдебна зала, Георги запази пълно мълчание. Единствените му думи пред съдия Йоланда Цекова бяха, че съжалява за случилото се.<br/><br/>„Дълбоко съжалявам и се срамувам от случилото се, но бях принуден и унизен“, каза през сълзи на очи 47-годишният мъж. В съдебна зала беше и съпругата му, както и приятели, които също не въздържаха сълзите си.<br/><br/>Първоначално за трагедията бяха задържани Георги, съпругата му Валерия и техният 19-годишен син Валери.<br/><br/>До кървавото убийство се стига, след като жертвата отива до заведението на Георги в кюстендилския квартал „Запад“. След конфликт между двамата за неуредени финансови взаимоотношения, Христо вади газов пистолет, стреля, а в опита си да се защити Георги го пронизва смъртоносно в сърцето.<br/><br/>Свидетели на свадата стават съпругата на убиеца и неговият син, който след 24 часов арест бяха освободени от ареста.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/><br/> </p>
    </article>
  </body>
</html>