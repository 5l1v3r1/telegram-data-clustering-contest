<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/varovani-meteorologu-se-vyplnuje-snezi-i-v-nizsich-polohach-na-jihu-cech-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T19:56:00+00:00"/>
    <meta property="og:title" content="VIDEO: Varování meteorologů se vyplňuje, sněží i v nižších polohách na jihu Čech"/>
    <meta property="og:description" content="Podle meteorologů měly do úterního večera dorazit sněhové srážky na celé území jižních Čech. Z počátku budou srážky smíšené a sněhové nad 800 m n.m. a v průběhu večera a noci se bude hranice sněžení snižovat na 500 až 400 m n.m."/>
  </head>
  <body>
    <article>
      <h1>VIDEO: Varování meteorologů se vyplňuje, sněží i v nižších polohách na jihu Čech</h1>
      <address><time datetime="2019-11-12T19:56:00+00:00">12 Nov 2019, 19:56</time> by <a rel="author">Jana Vandlíčková ,Lenka Novotná</a></address>
      <p><b>22.18 </b>- Sjízdnost silnic na Prachaticku: na silnici č. 4 u Vimperka leží čerstvý sníh v polohách nad 600 m.n.m.; podle policie je komunikace průjezdná kyvadlově, směr Strážný - Vimperk volně průjezdný, opačný směr - v kopci je uvízlý kamion, další kamiony stojí v jízdním pruhu, sjízdný je  pouze pro osobní auta s opatrností a zimní výbavou. Na místě zasahují silničáři. </p>
      <p><b>22.13 hod. </b>- Zatímco v Jindřichově Hradci už jenom prší, ve vyšších polohách regionu stále sněží. </p>
      <p>Vlastimil Skuhra: Nová Olešná sníh na silnici taje, ale drží se na autě atd.</p>
      <p>Sněží i v Bílkově u Dačic, Nové Bystřici či Dolní Radouni.</p>
      <p>V Třeboni zatím ani vločka. V Nové Vsi nad Lužnicí padá déšť se sněhem.</p>
      <p><b>21.52 hod.</b> - Opatrně na dálnici. Marcela Kopečná nám napsala: Mezno bílá tma. Jede se dost ošklivě. Ráno bude pěkně nasněženo.</p>
      <p>Tábor, Chýnov i další místa na Táborsku - momentálně zde padá déšť se sněhem.</p>
      <p><b>21.47 hod. </b>- Sníh už hlásí čtenáři také ze Strakonic, Blatné, ale i z Písku a dalších míst na Písecku. Doplnili jsme fotogalerii.  </p>
      <p><b>21.18 hod.</b> - V Lišově leží zhruba centimetrový poprašek.</p>
      <p>Přinášíme také informace od návštěvníků facebookových stránek Jihočeských deníků:</p>
      <p>Sněží také ve Vitějovicích na Prachaticku, napsala nám Mirča Kubičková.</p>
      <p>Růžena Rumlerová: V Týně nad Vltavou padá.</p>
      <p>Stanouš Huli Hulak: Ano, ano před hodinou a půl jsem jel z Budějovic do Lišova a od Adamova stěrače nestíhaly nápor sněhu.</p>
      <p>Ivča Štěpánková: Netolice sněží<br/> </p>
      <p><b>20.50 hod.</b> - Sněží už nejenom na Šumavě, ale také třeba v Jindřichově Hradci, kde po 20. hodině se k vytrvalému dešti přidaly i sněhové vločky.</p>
      <p>Rovněž třeba v Temešváru na Písecku už padá mokrý sníh.</p>
      <figure>
        <img src="https://g.denik.cz/5/ce/snih-v-ceskych-budejovicich-cb191112_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/zpravy_region/i-v-budejovicich-v-utery-vecer-snezi-snih-20191112.html">I v Budějovicích možná začne v úterý večer sněžit Přečíst článek ›</a>
      </aside>
      <p>Samozřejmě sníh se momentálně drží hlavně na Šumavě a komplikace v dopravě na sebe nenechaly dlouho čekat.</p>
      <p>Od Horní Vltavice směrem na Kubovu Huť kamion ve svodidlech.</p>
      <p>Za Korkusovou Hutí ve směru od hraničního přechodu Strážný do Vimperka stojí dva kamiony.</p>
      <p>Na silnici z Vimperka do Prachatic leží souvislá vrstva sněhu a klouže to.</p>
      <p>
        <b>Situaci i nadále budeme sledovat.</b>
      </p>
    </article>
  </body>
</html>