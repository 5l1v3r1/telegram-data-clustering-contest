<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/la-famiglia-di-sarchie-restituiteci-la-fede-nuziale/1324156/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T19:13:25+00:00"/>
    <meta property="og:title" content="La famiglia di Sarchiè: «Restituiteci la fede nuziale»"/>
    <meta property="og:description" content="OMICIDIO - La figlia Jennifer e la moglie Ave Palestini, oggi in tribunale a Macerata, vorrebbero riavere l'anello del commerciante ucciso nel 2014"/>
  </head>
  <body>
    <article>
      <h1>La famiglia di Sarchiè: «Restituiteci la fede nuziale»</h1>
      <h2>OMICIDIO - La figlia Jennifer e la moglie Ave Palestini, oggi in tribunale a Macerata, vorrebbero riavere l'anello del commerciante ucciso nel 2014</h2>
      <address><time datetime="2019-11-12T19:13:25+00:00">12 Nov 2019, 19:13</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Fla-famiglia-di-sarchie-restituiteci-la-fede-nuziale%2F1324156%2F">Condividi70</a><a href="https://twitter.com/intent/tweet?text=La+famiglia+di+Sarchi%C3%A8%3A++%C2%ABRestituiteci+la+fede+nuziale%C2%BB&amp;url=https%3A%2F%2Fwww.cronachemaceratesi.it%2F2019%2F11%2F12%2Fla-famiglia-di-sarchie-restituiteci-la-fede-nuziale%2F1324156%2F">Tweet</a>Email70 Condivisioni</p>
      <p> </p>
      <p>
        <b>«Aspettiamo ancora che ci venga restituita la fede nuziale di mio padre, l’abbiamo richiesta ma ancora non ce la danno». A dirlo Jennifer Sarchiè, la figlia di Pietro Sarchiè il commerciante di pesce ucciso il 18 giugno 2014 a Sellano di Pioraco in un agguato. Due le persone condannate per quell’omicidio, Giuseppe Farina (all’ergastolo) e il figlio Salvatore Farina (a 20 anni). La figlia di Sarchiè, oggi in tribunale per l’udienza del processo in cui è imputato Santo Seminara, accusato di favoreggiamento nell’omicidio. All’udienza sono stati sentiti un paio di testimoni, tra cui un meccanico che aveva realizzato il furgone del commerciante di San Benedetto e che ha detto che quel mezzo era particolare e non era possibile non riconoscerlo. Jennifer e la madre, Ave Palestini, lamentano che a distanza di anni il tribunale ancora non ha restituito la fede del padre. «La rivogliamo indietro, siamo amareggiati che ancora non ci sia stata restituita» dice Jennifer.  Pietro Sarchiè era stato ucciso per questioni di concorrenza sulla vendita del pescato nell’entroterra Maceratese.</b>
      </p>
    </article>
  </body>
</html>