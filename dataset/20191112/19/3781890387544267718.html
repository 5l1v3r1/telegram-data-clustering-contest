<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741353"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T19:33:00+00:00"/>
    <meta property="og:title" content="&quot;ชิบุคโควา&quot;ประกาศแขวนแร็กเกตแล้ว"/>
    <meta property="og:description" content="'โดมินิกา ชิบุลโควา' นักหวดสาวชาวสโลวัก ประกาศแขวนแร็กเกตอย่างเป็นทางการแล้ว หลังลงเล่นทัวร์นาเมนต์สุดท้ายใน เฟรนช์ โอเพ่น"/>
  </head>
  <body>
    <article>
      <h1>"ชิบุคโควา"ประกาศแขวนแร็กเกตแล้ว</h1>
      <address>
        <time datetime="2019-11-12T19:33:00+00:00">12 Nov 2019, 19:33</time>
      </address>
      <p>
        <b>"โดมินิกา ชิบุลโควา" นักหวดสาวชาวสโลวัก ประกาศแขวนแร็กเกตอย่างเป็นทางการแล้ว หลังลงเล่นทัวร์นาเมนต์สุดท้ายใน เฟรนช์ โอเพ่น</b>
      </p>
      <p>โดมินิกา ชิบุลโควา นักหวดสาวชาวสโลวาเกีย ประกาศแขวนแร็กเกตอย่างเป็นทางการแล้วด้วยวัย 30 ปี โดยลงเล่นแมตช์สุดท้ายในอาชีพไปในศึก เฟรนช์ โอเพ่น รอบแรกที่พ่ายให้กับ อารีนา ซาบาเลนกาจากเบลารุส ไปเมื่อเดือนพ.ค.ที่ผ่านมา    <br/><br/>ชิบุลโควา ซึ่งเคยขึ้นไปถึงมือวางอันดับ 4 ของโลก กล่าวว่า "มันแปลกเหมือนกันเพราะฉันรู้เรื่องนี้ และไม่มีใครรอบตัวฉันรู้เลยว่า เฟรนช์ โอเพ่น จะเป็นทัวร์นาเมนต์สุดท้ายของฉันนอกจากทีมงาน ตอนนั้นฉันแน่ใจ 100 เปอร์เซนต์ ฉันไม่สงสัย หรือ คิดเลยว่า "มันใช่ หรือ ไม่" ฉันรู้ว่าตัวเองอยากทำแบบนี้ และอยากให้มันเป็นทัวร์นาเมนต์สุดท้าย ฉันกลับบ้าน และมีความสุขกัยการตัดสินใจของตัวเอง"<br/><br/>ทั้งนี้ ชิบุลโควา คว้าแชมป์ในดับเบิลยูทีเอ ทัวร์ไปครองได้ทั้งสิ้น 8 รายการ รวมทั้งแชมป์ ดับเบิลยูทีเอ ไฟนอลส์ ปี 2016 ด้วย นอกจากนี้เธอยังเป็นนักเทนนิสชาวสโลวักคนแรกที่ผ่านเข้าชิงชนะเลิศรายการแกรนด์สแลมได้สำเร็จ หลังผ่านเข้าชิงดำ ออสเตรเลียน โอเพ่น ปี 2014 ก่อนจะพ่ายให้กับ หลี่ นา ของจีนอย่างน่าเสียดาย.<br/><br/><b>ภาพ gettyimages</b></p>
    </article>
  </body>
</html>