<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/megsem-sztrajkolnak-a-szocialis-agazatban-dolgozok"/>
    <meta property="og:site_name" content="infostart"/>
    <meta property="article:published_time" content="2019-11-12T19:32:42+00:00"/>
    <meta property="og:title" content="Mégsem sztrájkolnak a szociális ágazatban dolgozók"/>
    <meta property="og:description" content="Szerdára tervezték a tiltakozó akciót, de nem született megegyezés az elégséges szolgáltatásról, így szerdán biztosan nem lesz sztrájk."/>
  </head>
  <body>
    <article>
      <h1>Mégsem sztrájkolnak a szociális ágazatban dolgozók</h1>
      <address><time datetime="2019-11-12T19:32:42+00:00">12 Nov 2019, 19:32</time> by <a rel="author">Infostart</a></address>
      <h3>Szerdára tervezték a tiltakozó akciót, de nem született megegyezés az elégséges szolgáltatásról, így szerdán biztosan nem lesz sztrájk.</h3>
      <p>Boros Péterné, a Magyar Köztisztviselők, Közalkalmazottak és Közszolgálatai Dolgozók Szakszervezetének elnöke az InfoRádióban elmondta, hogy a kormány áttette a sztrájk tervezett napjára azt az egyeztetést, amelyen a még elégséges szolgáltatásról kellett volna megállapodni. Emiatt törvényesen nem lehet megtartani a munkabeszüntetést.</p>
      <p>Bejelentette azt is, hogy a szakszervezet mostantól sztrájkhónapot tart, és ha a bíróság dönt a még elégséges szolgáltatásról, akkor megtartják a munkabeszüntetést. Hozzátette: ezt a kormánynak szerinte nem kellene megvárnia, és méltó bért kellene adnia a szociális ágazatban dolgozóknak, akik most többnyire minimálbért keresnek.</p>
      <p>
        <i>Nyitókép: MTI/Bruzák Noémi</i>
      </p>
      <p>
        <b>Kapcsolódó hang</b>
      </p>
      <p>Szocális2_MKKSZ Sztrájk helyzete</p>
      <figure>
        <audio src="https://infostart.hu/audio/00005/000050dbb.mp3"/>
      </figure>
      <p> </p>
    </article>
  </body>
</html>