<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/mame-sa-na-co-tesit-samsung-vyrazne-vylepsi-baterie-v-novych-smartfonoch/"/>
    <meta property="og:site_name" content="Android Portal"/>
    <meta property="article:published_time" content="2019-11-12T19:12:11+00:00"/>
    <meta property="og:title" content="Máme sa na čo tešiť: Samsung výrazne vylepší batérie v nových smartfónoch!"/>
    <meta property="og:description" content="Pripravovaná séria Galaxy S11 zariadení má v porovnaní s aktuálnou generáciou ponúknuť výrazne lepšiu výdrž batérie."/>
  </head>
  <body>
    <article>
      <h1>Máme sa na čo tešiť: Samsung výrazne vylepší batérie v nových smartfónoch!</h1>
      <address><time datetime="2019-11-12T19:12:11+00:00">12 Nov 2019, 19:12</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Pripravovaná séria Galaxy S11 zariadení má v porovnaní s aktuálnou generáciou ponúknuť výrazne lepšiu výdrž batérie. Vyplýva to zo <a href="https://www.galaxyclub.nl/nieuws/dit-is-de-batterij-van-de-kleinste-samsung-galaxy-s11/">zistení</a> holandského servera GalaxyClub.</b>
      </p>
      <p>Tomu sa totiž podarilo získať informácie o kapacite chystaného Galaxy S11e, teda najlacnejšej verzie špičkových smartfónov. Podľa všetkého sa v jeho vnútri má nachádzať až <b>3 730 mAh</b> akumulátor (v marketingových aktivitách udávaný ako 3 800 mAh). To je v porovnaní s <b>3 100 mAh</b> batériou využívanou <a href="https://www.techbyte.sk/2019/03/najvacsia-slabina-samsung-galaxy-s10e-vydrz-baterie/">Galaxy S10e</a> obrovský rozdiel.</p>
      <p>To, akú veľkú batériu Samsung využije v dvoch drahších modeloch, <a href="https://www.techbyte.sk/2019/11/samsung-galaxy-s11-108-mpx-fotak/">Galaxy S11</a> a Galaxy S11 Plus, bohužiaľ, momentálne nevieme. Ak však firma vylepšuje Galaxy S11e, prečo by nevylepšila aj dva drahšie modely.</p>
      <p>Zároveň je však možné, že Samsung svoje telefóny pripravuje na <b>príchod 5G konektivity</b>, ktorá je energeticky náročnejšia. Viac sa dozvieme v nadchádzajúcich mesiacoch. Samsung svoje vlajkové lode zväčša predstavuje vo februári. Do predstavenia tak ostávajú približne 3 mesiace.</p>
    </article>
  </body>
</html>