<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/babacigizteto-bortonboksz-kozben-videoztak-brendont/186403"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T07:30:00+00:00"/>
    <meta property="og:title" content="Babacigiztető – Börtönboksz közben videózták Brendont"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Babacigiztető – Börtönboksz közben videózták Brendont</mark>
      </h1>
      <address><time datetime="2019-11-12T07:30:00+00:00">12 Nov 2019, 07:30</time> by <a rel="author">Bors</a></address>
      <p>
        <b>Illegális mobillal készítették a felvételt. </b>
        <b>Illegális mobillal készítették a felvételt.</b>
      </p>
      <p>Úgy tűnik, hogy semmiből sem tanul a Lakatos Brendon néven közismert L. Gusztáv. A fiatal férfi akkor vált országos közellenséggé, amikor két évvel ezelőtt a másfél éves unokahúga szájába tette égő cigarettáját, a közelmúltban pedig már egy illegális mobillal videózott a börtönben.</p>
      <p>A rabtársa hátra tett kézzel, meredten áll a zárka közepén, miközben a fekete trikót viselő Brendon szökkenve üti a levegőt, azaz árnyékol körülötte. A mindig jó kedélyű, az életéről korábban rendszeresen videót készítő fiatalember láthatóan a rácsok mögött is jól érzi magát. Az esetet videóra vették, amit többször is feltöltöttek az internetre.</p>
      <figure>
        <img src="http://media.borsonline.hu/cikk/20/191980/gallery-picture/645w/2021151_kepernyofoto-2019-11-11-121640.jpg"/>
      </figure>
      <figure>
        <img src="http://media.borsonline.hu/cikk/20/191980/gallery-picture/645w/2021149_kepernyofoto-2019-11-11-121516.jpg"/>
      </figure>
      <p>Ahogy arról korábban beszámoltunk, a verekedésért és késelésért házi őrizetben lévő Brendon 2017-ben nyomta be a testvére lányának a szájába a cigijét, s ösztönözte arra, hogy szívjon bele. Nem sokkal később lecsukták, de nem állt le, arról is készült egy videó, ahogy a börtön falain belülről kiabálva kommunikál az ismerőseivel.</p>
      <figure>
        <img src="http://media.borsonline.hu/cikk/20/191980/gallery-picture/645w/2021153_1926039-screen-shot-2019-07-25-at-170107.jpg"/>
      </figure>
      <p>Megkeresésünkre a BvOP Kommunikációs Főosztálya a legújabb esettel kapcsolatban közölte: észlelték a felvételt, és megtették a szükséges intézkedéseket. A börtön parancsnoka az esettel kapcsolatban valamennyi körülmény tisztázása érdekében belső vizsgálatot indított. Hozzátették: a büntetés-végrehajtási szervezet mindent megtesz annak érdekében, hogy minimálisra csökkentse az illegálisan bejutott tiltott tárgyak számát, ennek ellenére így is előfordul, hogy bejutnak telefonok, amit használ is egy rab, de általában ezt gyorsan megtalálják a rendszeres belső ellenőrzések közben.</p>
    </article>
  </body>
</html>