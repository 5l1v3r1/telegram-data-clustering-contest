<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/onkormanyzati-valasztas-ma-lejar-egy-fontos-hatarido"/>
    <meta property="og:site_name" content="infostart"/>
    <meta property="article:published_time" content="2019-11-12T07:34:00+00:00"/>
    <meta property="og:title" content="Önkormányzati választás - kedden lejár egy fontos határidő"/>
    <meta property="og:description" content="Kedd délután 16 óráig kell az önkormányzati választáson indult jelölteknek és jelölőszervezeteknek eltávolítaniuk a kampány időszakában közterületeken elhelyezett plakátjaikat."/>
  </head>
  <body>
    <article>
      <h1>Önkormányzati választás - kedden lejár egy fontos határidő</h1>
      <address><time datetime="2019-11-12T07:34:00+00:00">12 Nov 2019, 07:34</time> by <a rel="author">Infostart</a></address>
      <h3>Kedd délután 16 óráig kell az önkormányzati választáson indult jelölteknek és jelölőszervezeteknek eltávolítaniuk a kampány időszakában közterületeken elhelyezett plakátjaikat.</h3>
      <p>A választási törvény szerint a szavazás napja után egy hónapon belül, tehát november 12-én 16 óráig kell eltávolítania a plakátokat annak, aki elhelyezte vagy akinek az érdekében elhelyezték.</p>
      <p>Ha a hirdetményeket nem távolítják el időben, akkor az önkormányzatoknak kell eljárniuk. Az önkormányzatok a határidő lejárta után maguk is eltávolíthatják a plakátokat, majd a költségeket kiszámlázhatják.</p>
      <p>A legtöbb önkormányzat a választási időszakra hirdetőtáblákhoz hasonló "kampányoszlopokat" helyezett ki a közterületekre, a jelöltek és jelölőszervezetek ezekre ingyen ragaszthatták fel plakátjaikat, szóróanyagaikat.</p>
      <p>
        <i>Nyitókép: MTI/Vajda János</i>
      </p>
    </article>
  </body>
</html>