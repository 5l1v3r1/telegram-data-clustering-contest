<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/volvo-in-vendita-due-camion-elettrici-in-europa/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T07:15:00+00:00"/>
    <meta property="og:title" content="Volvo, in vendita due camion elettrici in Europa"/>
    <meta property="og:description" content="Volvo Trucks ha ufficialmente dato il via alle vendite dei suoi due nuovi camion elettrici in alcuni mercati del territorio europeo tra cui Svezia, Norvegia, Germania, Svizzera, Francia e Paesi Bassi."/>
  </head>
  <body>
    <article>
      <h1>Volvo, in vendita due camion elettrici in Europa</h1>
      <address><time datetime="2019-11-12T07:15:00+00:00">12 Nov 2019, 07:15</time> by <a rel="author">Valentina Acri</a></address>
      <p><i>Volvo Trucks</i> ha ufficialmente dato<b> il via alle vendite dei suoi due nuovi camion elettrici</b> in alcuni mercati del territorio europeo tra cui Svezia, Norvegia, Germania, Svizzera, Francia e Paesi Bassi. Le <b>prime consegne partiranno invece da marzo 2020.</b></p>
      <p>L’annuncio dell’arrivo sul mercato di nuovi veicoli elettrici arrivò da parte del gruppo svedese lo scorso anno. <b><i>Volvo FL Electric</i></b> e <b><i>Volvo FE Electric</i></b> sono i due camion presentati dall’azienda che ampliano la gamma di veicoli ecologici progettati per i trasporti. <i>Volvo FE Electric</i> è stato progettato per le grandi distribuzioni, come <b>trasporto dei rifiuti</b> e <b>distribuzioni in ambiti urbani</b> con peso lordo fino a <b>27 tonnellate</b>. <i>Volvo FL Electric</i>, ultimo veicolo presentato, dispone di diversi pacchi batteria con un capacità compresa tra <b>100 e 300 kWh</b> ed un’<b>autonomia fino a 300 km</b>.</p>
      <figure>
        <img src="https://www.tomshw.it/images/images/2019/11/foto-generiche-61984.768x432.jpg"/>
      </figure>
      <p>Tali veicoli offrono certamente un’ottimizzazione <b>nelle riduzioni di emissioni di CO2</b> ma soprattutto vanno a sfruttare le <b>infrastrutture capillari di ricarica</b> presenti rendendo disponibile anche il trasporto nelle grandi città. <i>Jonas Odermalm</i>,<i> VP Product Line Electromobility</i> presso <i>Volvo Trucks</i>, ha cosi commentato l’annuncio:</p>
      <blockquote>“L’urbanizzazione globale richiede logistica urbana e trasporto di camion con emissioni zero e meno rumore con crescente urgenza. Con Volvo FL Electric e Volvo FE Electric siamo in grado di soddisfare sia le forti esigenze ambientali sia le elevate esigenze commerciali dei nostri clienti “.</blockquote>
      <p><i>Volvo Trucks</i> può essere senza dubbio considerato come un esempio da seguire, se pensiamo che una grande parte della quota di inquinamento attribuito ai veicoli <b>è causato proprio dai mezzi pesanti</b>. La speranza è, certamente, che anche altre aziende diano la priorità a veicoli 100% elettrici per i trasporti che operano in zone urbane.</p>
    </article>
  </body>
</html>