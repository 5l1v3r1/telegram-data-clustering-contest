<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596898/pafos-25xronos-mpike-apto-parathyro-se-spiti-kai-quotsikosequot-12xil-apo-tsanta"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T07:06:00+00:00"/>
    <meta property="og:title" content="Πάφος: 25χρονος μπήκε απ'το παράθυρο σε σπίτι και &quot;σήκωσε&quot; 12χιλ από τσάντα"/>
    <meta property="og:description" content="Στη σύλληψη 25χρονου προχώρησε η Αστυνομία Πάφου για υπόθεση διάρρηξης κατοικίας και κλοπής με λεία χρήματα και τραπεζικές κάρτες.   Σύμφωνα με την..."/>
  </head>
  <body>
    <article>
      <h1>Πάφος: 25χρονος μπήκε απ'το παράθυρο σε σπίτι και "σήκωσε" 12χιλ από τσάντα</h1>
      <address><time datetime="2019-11-12T07:06:00+00:00">12 Nov 2019, 07:06</time> by <a rel="author">SigmaLive</a></address>
      <p>Στη σύλληψη 25χρονου προχώρησε η Αστυνομία Πάφου για υπόθεση διάρρηξης κατοικίας και κλοπής με λεία χρήματα και τραπεζικές κάρτες.</p>
      <p>Σύμφωνα με την Αστυνομία, 40χρονη κατήγγειλε στην Αστυνομία ότι διαρρήχθηκε η κατοικία της ενώ απουσίαζε απ’ αυτήν και κλάπηκε μία τσάντα που  βρισκόταν στο τραπέζι της και περιείχε το χρηματικό ποσό των 12.000 ευρώ σε χαρτονομίσματα , κοσμήματα, ένα πορτοφόλι κόκκινο μέσα στο οποίο υπήρχε το χρηματικό ποσό των 50 ευρώ και τραπεζικές κάρτες.</p>
      <p>Από περαιτέρω εξετάσεις που διενήργησε η Αστυνομία διαφάνηκε πως η διάρρηξη έγινε από κλειστό παράθυρο υπνοδωματίου που αφέθηκε ανασφάλιστο.</p>
      <p>Από την σκηνή η Αστυνομία συνέλεξε διάφορα τεκμήρια, ενώ από περαιτέρω εξετάσεις της,  προέκυψε μαρτυρία εναντίον 25χρονου.</p>
      <p>Ο 25χρονος συνελήφθη και τέθηκε υπό κράτηση. Ανακρινόμενος έδωσε διάφορους ισχυρισμούς που διερευνώνται.</p>
      <p>Οι εξετάσεις συνεχίζονται από το ΤΑΕ Πάφου με σκοπό την πλήρη διαλεύκανση της υπόθεσης.</p>
    </article>
  </body>
</html>