<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/microsoft-film-iz-leta-1978-shranil-na-kremencevo-steklo.html?RSSf225edb0ed6f04e4cbeb10b1fa140816"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T07:41:00+00:00"/>
    <meta property="og:title" content="Microsoft film iz leta 1978 shranil na kremenčevo steklo!"/>
    <meta property="og:description" content="Vse več zapisov, kot so na primer glasba, video, dokumenti, fotografije in podobno, nastaja samo še v digitalni obliki. Zaradi tega je zelo pomembno, da jih varno shranimo."/>
  </head>
  <body>
    <article>
      <h1>Microsoft film iz leta 1978 shranil na kremenčevo steklo!</h1>
      <address>
        <time datetime="2019-11-12T07:41:00+00:00">12 Nov 2019, 07:41</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/microsoft-pohranio-film-superman-iz-1978-na-kvarcno-staklo_vn3nd_.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/microsoft-pohranio-film-superman-iz-1978-na-kvarcno-staklo_io7mt0.jpg"/>
        </figure>
        <figcaption>Na kremenčevem steklu naj bi podatki brez težav preživeli človeštvo!</figcaption>
      </slideshow>
      <p>Vse več zapisov, kot so na primer glasba, video, dokumenti, fotografije in podobno, nastaja samo še v digitalni obliki. Zaradi tega je zelo pomembno, da imamo na voljo pomnilniške medije, namenjene njihovemu dolgoročnemu shranjevanju. Čeprav so današnji hranilniki podatkov zelo zanesljivi, lahko na njih podatke v najboljšem primeru hranimo do nekaj desetletij. Nato je potrebno vse podatke »prepisati« na nov medij, kar seveda zahteva čas in denar. V najslabšem primeru lahko podatke tudi izgubimo za vedno (npr. razmagneten trdi disk ali poškodovan optični medij).</p>
      <p>Težave z dolgoročnim shranjevanjem podatkov se zavedajo tudi pri podjetju Microsoft, saj si že dalj časa prizadevajo razviti metodo za dolgoročno in varno shranjevanje vsebin v digitalni obliki. Da je ta način shranjevanja podatkov mogoč, pa so pri računalniškem gigantu nedavno dokazali na način, da so v sodelovanju s podjetjem Warner Bros na kremenčev disk shranili celovečerni film. Tu gre za ploščico velikosti 75 x 75 x 2 milimetrov, na njej pa je shranjen celovečerni film Superman iz leta 1978, v glavni vlogi pa je Christopher Reeve.</p>
      <p>Inženirji podjetja Microsoft so celovečerni film shranili na namensko kremenčevo steklo z visoko vsebnostjo svinčevega oksida, ki naj bi podatke ohranilo za vedno. Podatki se nanj zapisujejo binarno (vrednosti 0 in 1), in sicer z uporabo posebnega laserskega žarka. Te podatke se nato »prebere« z uporabo običajnega optičnega mikroskopa. Medij je bil sicer izdelan kremenčevega stekla, iz katerega se običajno izdeluje laboratorijske pripomočke.</p>
      <p>Kremenčevo steklo iz silicijevega dioksida je odličen medij za shranjevanje podatkov, saj lahko prenese zelo visoke in nizke temperature, je odporno na poškodbe ter na vodo, magnetna polja in druge okolijske vplive. Ravno zaradi tega je primeren za dolgoročno hrambo dragocenih podatkov, kot so zgodovinski arhivi. Hkrati je medij zelo poceni glede na količino podatkov, ki jih lahko shrani, zato so pri podjetju Microsoft prepričani, da bo kremenčevo steklo že v bližnji prihodnosti nadomestilo sisteme za trajno hranjenje podatkov.</p>
      <figure>
        <iframe src="https://www.youtube.com/embed/YwnX8My7428" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.microsoft.com/en-gb/">Microsoft</a></footer>
    </article>
  </body>
</html>