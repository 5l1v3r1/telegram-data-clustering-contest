<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741262"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T07:45:00+00:00"/>
    <meta property="og:title" content="จับตาย2ศพแก๊งค้ายา อาศัยช่วงลอยกระทงแอบลำเลียง"/>
    <meta property="og:description" content="ตร.-ทหารพราน เชียงใหม่-เชียงราย ปะทะขบวนการค้ายาเสพติด ก่อนจับตาย รวม 2 ศพ เผยอาศัยจังหวะช่วงลอยกระทงลอบขนยาเข้าประเทศ"/>
  </head>
  <body>
    <article>
      <h1>จับตาย2ศพแก๊งค้ายา อาศัยช่วงลอยกระทงแอบลำเลียง</h1>
      <address>
        <time datetime="2019-11-12T07:45:00+00:00">12 Nov 2019, 07:45</time>
      </address>
      <p>
        <b>ตร.-ทหารพราน เชียงใหม่-เชียงราย ปะทะขบวนการค้ายาเสพติด ก่อนจับตาย รวม 2 ศพ เผยอาศัยจังหวะช่วงลอยกระทงลอบขนยาเข้าประเทศ</b>
      </p>
      <p>เมื่อกลางดึกวันที่ 12 พ.ย. พ.ต.อ.ชลเทพ ใหม่ไชย ผกก.สภ.แม่อาย จ.เชียงใหม่ พร้อมกำลังตำรวจสภ.แม่อาย และทหารพราน จำนวนกว่า 10 นาย ออกลาดตะเวนที่ ท้ายหมู่บ้านปะสี หมู่ 1 ต.มะลิกา อ.แม่อาย พบชาย 2 คนเดินออกมาจากป่ามุ่งหน้าจะเข้าหมู่บ้าน เจ้าหน้าที่ที่จึงขอตรวจค้น แต่ชายทั้งสองคนก็เปิดฉากยิงใส่จนเกิดการปะทะกันนานกว่า 5 นาทีก่อนเสียงปืนสงบลง พบศพชาย ไม่ทราบชื่อ อายุประมาน 35 ปีน คาดว่าเป็นกลุ่มกองคาราวานชนเผ่าในประเทศเพื่อนบ้าน มีบาดแผลถูกยิงเข้าที่หน้าอกจำนวน 2 นัด ใกล้ศพก็พบอาวุธปืนไรเฟิล .22 จำนวน 1 กระบอก และพบกระเป๋าเป๋ ข้างในพบเฮโรอีนบรรจุอยู่ในขวดเครื่องดื่มชูกำลังจำนวน 26 ขวด รวมน้ำหนัก 3.4 กิโลกรัม ฝิ่นดิบจำนวน 2.4 กิโลกรัม จึงยึดไว้เป็นหลักฐาน </p>
      <figure>
        <img src="https://www.dailynews.co.th/admin/upload/20191112/news_fjgZNVuIXa142419_533.jpg?v=20191112174?v=4646"/>
      </figure>
      <p>อีกรายชุดลาดตระเวณ บก.พื้นที่พิเศษดอยเวียงผา ทหารพราน ทพ.3502 ได้​ตรวจพบกลุ่มชายบริเวณเพิงพั​กบนสันเขา บ้านจะหา ม.11 ต.ป่าแดด  อ.แม่สรวย จ.เชียงราย แต่เมื่อเจ้าหน้าที่ได้แสดงตั​วเพื่อตรวจค้น กลุ่มชายดังกล่าวได้วิ่งหลบหนี พร้อมกับยิงปืนใส่เจ้าหน้าที่  2 นัด จึงได้ยิงตอบโต้ เมื่อ เสียงปืนสงบ ทางเจ้าหน้าที่สามารถควบคุมผู้​ต้องหาได้ 2 คนเป็นชาย อายุ 38 ปีและด.ช.อายุ 15 ปี แล้วยังพบศพชายไม่ทราบชื่​อนอนคว่ำหน้าในมือมีอาวุธปื​นยาวขนาด .22 แม็คนั่ม จำนวน 1 กระบอก เมื่อตรวจค้นบริเวณเพิงพั​กพบยาบ้า จำนวน 238 เม็ด นอกจากนี้ยังพบหลุม ซุกซ่อน อาวุธ และ เครื่องกระสุน พบปืน K 47 พับฐาน 1 กระบอก ซองกระสุน 2 ซอง ลูกระเบิดขว้าง 4 ลูก  กระสุน ขนาด 7.62 จำนวน 26 นัด กระสุน ขนาด 5.56 จำนวน 412 นัด เบื้องต้นได้ควบคุมตัวผู้ต้องหาพร้อมของกลางนำส่ง พนักงานสอบสวน สภ.แม่สรวย เพื่อขยายผลและดำเนิ​นการตามกฎหมายต่อไป<br/> <br/> </p>
      <figure>
        <img src="https://www.dailynews.co.th/admin/upload/20191112/news_fCbpjAdkti142427_533.jpg?v=20191112174?v=3012"/>
      </figure>
      <p> </p>
    </article>
  </body>
</html>