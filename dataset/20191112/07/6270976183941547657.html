<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/nazarbayev-proponuye-putinu-i-zelenskomu-zustritysya-v-kazahstani/"/>
    <meta property="og:site_name" content="Рубрика"/>
    <meta property="article:published_time" content="2019-11-12T07:33:36+00:00"/>
    <meta property="og:title" content="Назарбаєв пропонує Путіну і Зеленському зустрітися в Казахстані"/>
    <meta property="og:description" content="Перший президент Казахстану Нурсултан Назарбаєв переконаний, що Володимир Путін і Володимир Зеленський зможуть домовитися про врегулювання конфлікту на Донбасі при особистій зустрічі і запропонував провести її на території Казахстану. Повідомляє Інтерфакс-Україна. “Зараз я зустрівся з паном Зеленським, послухав його. Буквально вчора говорив з Володимиром Путіним на тему, як далі вирішувати цю проблему. Я вважаю, що […]"/>
  </head>
  <body>
    <article>
      <h1>Назарбаєв пропонує Путіну і Зеленському зустрітися в Казахстані</h1>
      <address><time datetime="2019-11-12T07:33:36+00:00">12 Nov 2019, 07:33</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/03/nazarbaev-620x420-c-1.jpeg"/>
      </figure>
      <p>Фото: egemen.kz<br/><b><b>Перший президент Казахстану Нурсултан Назарбаєв переконаний, що Володимир Путін і Володимир Зеленський зможуть домовитися про врегулювання конфлікту на Донбасі при особистій зустрічі і запропонував провести її на території Казахстану.</b></b></p>
      <p>Повідомляє <a href="https://ua.interfax.com.ua/news/general/624045.html">Інтерфакс-Україна.</a></p>
      <p>“Зараз я зустрівся з паном Зеленським, послухав його. Буквально вчора говорив з Володимиром Путіним на тему, як далі вирішувати цю проблему. Я вважаю, що потрібна окрема особиста зустріч президентів Росії і України”, – сказав Назарбаєв, виступаючи на п’ятому засіданні політичного форуму “Астана клуб” в столиці Казахстану.</p>
      <p>“Я розмовляв про таку зустріч тет-а-тет. Мені здається зараз момент хороший. Зеленський отримав дуже велику підтримку народу і він може проявити волю і вирішити це питання. Тут питання полягає в тому, як обрати керівників східної України після завершення конфлікту і виведення всіх збройних формувань”.</p>
      <p>“Я вже отримав згоду Зеленського на зустріч тет-а-тет, про це повідомив президенту Росії. Тепер подивимося. Якщо нейтральний майданчик потрібний, я запропонував Казахстан”, – додав Назарбаєв.</p>
      <p>“Не потрібно гальмувати і не треба думати, що Путін цього не хоче. Він хоче, щоб там настав мир. І ми всі чудово розуміємо, що не території Росії потрібні, а зовсім інші речі. З інших причин там виявилися російські силові структури”.</p>
    </article>
  </body>
</html>