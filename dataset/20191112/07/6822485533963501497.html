<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821019.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T07:57:00+00:00"/>
    <meta property="og:title" content="مورالس، بولیوی را ترک کرد"/>
    <meta property="og:description" content="به گزارش ایسنا، به نقل از خبرگزاری اسپوتنیک،‌ مارسلو ابرارد، وزیر امور خارجه مکزیک در پیامی توییتری نوشت: «هواپیمای نیروی هوایی مکزیک با اوو مورالس از بولیوی خارج شد.»"/>
  </head>
  <body>
    <article>
      <h1>مورالس، بولیوی را ترک کرد</h1>
      <address>
        <time datetime="2019-11-12T07:57:00+00:00">12 Nov 2019, 07:57</time>
      </address>
      <p>وزیر امور خارجه مکزیک امروز (سه‌شنبه) اعلام کرد، هواپیمای نیروی هوایی مکزیک حامل اوو مورالس، بولیوی را ترک کرد.</p>
      <p>به گزارش ایسنا، به نقل از خبرگزاری اسپوتنیک،‌ مارسلو ابرارد، وزیر امور خارجه مکزیک در پیامی توییتری نوشت: «هواپیمای نیروی هوایی مکزیک با اوو مورالس از بولیوی خارج شد.»</p>
      <p>مورالس،‌ رئیس‌جمهوری مستعفی بولیوی پیشتر اعلام کرد، بولیوی را ترک کرده و به مکزیک که به او پناهندگی سیاسی داده است، می‌رود.</p>
      <p>وزیر خارجه مکزیک همچنین گفت، طبق کنوانسیون‌های بین‌المللی موجود، مورالس تحت حفاظت مکزیک است. او افزود: «زندگی و سلامتی او به دور از خطر است.»</p>
      <p>اوو مورالس یکشنبه در بحبوحه اعتراضات مردمی گسترده به پیروزی او در انتخابات ماه اکتبر از مقام ریاست جمهوری کناره‌گیری کرد. نیروهای مسلح و پلیس بولیوی هم خواستار استعفای مورالس شدند. چندین کشور از جمله آرژانتین، ونزوئلا، کوبا و مکزیک، تحولات بولیوی را کودتا توصیف کردند.</p>
    </article>
  </body>
</html>