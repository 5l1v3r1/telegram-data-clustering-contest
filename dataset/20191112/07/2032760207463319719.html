<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89331"/>
    <meta property="og:site_name" content="Denník politika"/>
    <meta property="article:published_time" content="2019-11-12T07:35:03+00:00"/>
    <meta property="og:title" content="Video: Deň nezávislosti si vo Varšave pripomenuli desaťtisíce ľudí, prišli aj krajní pravičiari"/>
    <meta property="og:description" content="12.11.2019 (Webnoviny.sk) – Desaťtisíce ľudí sa zúčastnili v pondelok na pochode ku Dňu nezávislosti v poľskej Varšave. Podľa polície sa na pochode zúčastnilo zhruba 47-tisíc ľudí, samotní organizátori odhadovali účasť na 150-tisíc. Stoprvé výročie nadobudnutie poľskej nezávislosti po 1. svetovej vojne si prišli do centra Varšavy pripomenúť skupiny veriacich s veľkými krížmi a inými kresťanskými symbolmi, ale pochod opäť, ako po iné roky, ovládli najmä stúpenci krajnej pravice."/>
  </head>
  <body>
    <article>
      <h1>Video: Deň nezávislosti si vo Varšave pripomenuli desaťtisíce ľudí, prišli aj krajní pravičiari</h1>
      <address><time datetime="2019-11-12T07:35:03+00:00">12 Nov 2019, 07:35</time> by <a rel="author">Webnoviny</a></address>
      <p>12.11.2019 (Webnoviny.sk) – Desaťtisíce ľudí sa zúčastnili v pondelok na pochode ku Dňu nezávislosti v poľskej Varšave. Podľa polície sa na pochode zúčastnilo zhruba 47-tisíc ľudí, samotní organizátori odhadovali účasť na 150-tisíc. Stoprvé výročie nadobudnutie poľskej nezávislosti po 1. svetovej vojne si prišli do centra Varšavy pripomenúť skupiny veriacich s veľkými krížmi a inými kresťanskými symbolmi, ale pochod opäť, ako po iné roky, ovládli najmä stúpenci krajnej pravice.</p>
      <p>Proti pochodu demonštrovali menšie skupinky antifašistov, ktoré od hlavnej demonštrácie oddeľovali policajti. Jednu takúto skupinku dokonca polícia vytlačila z námestia, aby tadiaľ mohli prejsť pochodujúci krajní pravičiari. Kontrademonštranti spievali „<i>Bella ciao</i>„, hymnu talianskych antifašistov, a skandovali heslo Osloboďme Varšavu od fašistov.</p>
      <p>Viac k témam: <a href="https://www.webnoviny.sk/tag/antifasisti/"><u>antifašisti</u></a>, <a href="https://www.webnoviny.sk/tag/i-svetova-vojna/"><u>I. svetová vojna</u></a>, <a href="https://www.webnoviny.sk/tag/varsava/"><u>Varšava</u></a><br/>Zdroj: Webnoviny.sk – <a href="https://www.webnoviny.sk/video-den-nezavislosti-si-vo-varsave-pripomenuli-desattisice-ludi-prisli-aj-krajni-praviciari/"><u>Video: Deň nezávislosti si vo Varšave pripomenuli desaťtisíce ľudí, prišli aj krajní pravičiari</u></a> © SITA Všetky práva vyhradené.</p>
    </article>
  </body>
</html>