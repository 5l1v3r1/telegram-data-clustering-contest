<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rada-u-vivtorok-rozglyane-dostrokove-pripinennya-povnovazhen-deputatki-lucenko--639320.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T07:18:10+00:00"/>
    <meta property="og:title" content="Рада у вівторок розгляне дострокове припинення повноважень депутатки Луценко"/>
    <meta property="og:description" content="Депутат Ради Ірина Луценко від «Євросолідарності» вирішила достроково скласти повноваження через проблеми з серцем"/>
  </head>
  <body>
    <article>
      <h1>Рада у вівторок розгляне дострокове припинення повноважень депутатки Луценко</h1>
      <address>
        <time datetime="2019-11-12T07:18:10+00:00">12 Nov 2019, 07:18</time>
      </address>
      <h4>Депутат Ради Ірина Луценко від «Євросолідарності» вирішила достроково скласти повноваження через проблеми з серцем</h4>
      <p>Верховна Рада на пленарному засіданні у вівторок розгляне проєкт постанови №2395 про <a href="https://rada.gov.ua/news/Novyny/184205.html">дострокове припинення повноважень</a> депутата від фракції «Європейська солідарність» Ірини Луценко. Про це йдеться у <a href="https://rada.gov.ua/news/Novyny/184205.html">порядку денному засідання Ради</a>.</p>
      <p>Першими вказано проєкти постанов №2101-11 про внесення змін до порядку денного другої сесії Ради і №2400 про зміни в складі ради Національного банку України.</p>
      <p>Потім Рада розгляне в першому читанні законопроєкти №2189 про спрощення процедури затвердження перспективних планів формування територій громад Автономної Республіки Крим та областей, №2260 про внесення змін до деяких законів України, №2299 про вдосконалення освітньої діяльності у сфері вищої освіти, №2233 про ринок електричної енергії, №2047 про ліквідацію корупційної схеми в сфері реєстрації інформації зі звітів про оцінку об'єктів нерухомості, №2172 про зменшення тиску на бізнес з боку органів ринкового нагляду, №2131 про зміни до заключних і перехідних положень Кодексу щодо процедур банкрутства.</p>
      <p>Крім цього, вказано законопроєкти для додання до порядку денного та прийняття рішення: №2240 про врегулювання питання видобутку бурштину, №2348 про видобуток бурштину-сирцю й тих корисних копалин, які економічно невигідно розробляти промисловими методами.</p>
      <p>Далі в порядку законопроєкти для прийняття в другому читанні №1041 про введення середньострокового планування розвитку й утримання автомобільних доріг загального користування, №1064 про зміни до Бюджетного кодексу в частині введення середньострокового планування розвитку й утримання автомобільних доріг загального користування, №1152-1 про відповідальність за фальсифікацію лікарських засобів і №2161 про вдосконалення діяльності Державної прикордонної служби.</p>
      <p>Депутат Ради Луценко від «Євросолідарності» <a href="https://glavcom.ua/news/irina-lucenko-poyasnila-chomu-yde-z-verhovnoji-radi--637543.html">вирішила достроково скласти повноваження</a> через проблеми з серцем.</p>
      <p>У парламенті минулого скликання Ірина Луценко <a href="https://glavcom.ua/news/lucenko-yde-z-posadi-predstavnika-prezidenta-v-radi-594441.html">була представницею п'ятого президента Петра Порошенка.</a></p>
      <p>У разі, якщо заяву Луценко схвалить парламент, <a href="https://glavcom.ua/news/irina-lucenko-yde-z-verhovnoji-radi--637496.html">її місце в Раді має зайняти 30-річна Наталія Бойко</a>, 24-й номер у списку «ЄС». </p>
      <p>Як повідомлялось, <a href="https://glavcom.ua/news/rada-perenesla-rozglyad-zakonoprojektu-pro-zapusk-rinku-zemli--639246.html">Рада перенесла розгляд законопроєкту про запуск ринку землі </a>на 13 листопада.</p>
      <related>
        <a href="https://glavcom.ua/news/u-radi-zarejestruvali-postanovu-pro-pripinennya-povnovazhen-irini-lucenko-638410.html"/>
        <a href="https://glavcom.ua/news/eksgenprokuror-lucenko-povernuvsya-u-kijiv-cherez-hvorobu-druzhini--637545.html"/>
        <a href="https://glavcom.ua/news/irina-lucenko-poyasnila-chomu-yde-z-verhovnoji-radi--637543.html"/>
      </related>
    </article>
  </body>
</html>