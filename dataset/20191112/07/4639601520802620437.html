<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/science/pos-ta-kardiaka-nosimata-mporei-na-syndeontai-me-karkino/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T07:49:41+00:00"/>
    <meta property="og:title" content="Πώς τα καρδιακά νοσήματα συνδέονται με τον καρκίνο"/>
    <meta property="og:description" content="Τα καρδιακά νοσήματα και ο καρκίνος μπορεί να συνδέονται, σύμφωνα με νέα επιστημονική μελέτη"/>
  </head>
  <body>
    <article>
      <h1>Πώς τα καρδιακά νοσήματα συνδέονται με τον καρκίνο</h1>
      <h2>Τα καρδιακά νοσήματα και ο καρκίνος μπορεί να συνδέονται, σύμφωνα με νέα επιστημονική μελέτη</h2>
      <address><time datetime="2019-11-12T07:49:41+00:00">12 Nov 2019, 07:49</time> by <a rel="author">ΤοΒΗΜΑ Team</a></address>
      <p>Αυτοί που έχουν επιβιώσει από καρδιακή προσβολή ενδέχεται να διατρέχουν αυξημένο κίνδυνο εμφάνισης καρκίνου συγκριτικά με εκείνους που δεν είχαν ποτέ κάποιο καρδιαγγειακό πρόβλημα, σύμφωνα με μελέτη που θα παρουσιαστεί στο φετινό ετήσιο Συνέδριο της Αμερικανικής Καρδιολογικής Ένωσης που θα διεξαχθεί το 16 -18 Νοεμβρίου στη Φιλαδέλφεια.</p>
      <h3>Πρόληψη καρδιακών νοσημάτων και καρκίνου</h3>
      <p>«Είναι διπλή κατάρα. Τα καρδιακά νοσήματα και ο καρκίνος είναι τα δύο βασικά αίτια θανάτου στις ΗΠΑ. Αυτή τη στιγμή αναγνωρίζουμε ότι συνδέονται πολύ στενά.</p>
      <p>
        <a href="https://www.in.gr/2019/11/14/greece/nees-kinitopoiiseis-foititon-gia-asylo-syllalitirio-sta-propylaia-kai-mparaz-katalipseon/">Νέες κινητοποιήσεις φοιτητών για το άσυλο : Συλλαλητήριο στα Προπύλαια και μπαράζ καταλήψεων</a>
      </p>
      <p>Αυτό εξηγεί γιατί οι γιατροί πρέπει να προσπαθούν τόσο πολύ να μειώσουν τους παράγοντες κινδύνου των καρδιαγγειακών νοσημάτων, όχι μόνο για την πρόληψη καρδιακών νοσημάτων αλλά και για την πρόληψη του καρκίνου την ίδια στιγμή» δήλωσε η επικεφαλής συντάκτρια της μελέτης Έμιλι Λο, καρδιολόγος στο Γενικό Νοσοκομείο της Μασαχουσέτης στην Βοστόνη.</p>
      <p>Στην έρευνα συμμετείχαν 12.712 άτομα, από τα οποία κανείς δεν είχε καρκίνο ούτε κάποιο καρδιακό νόσημα στην αρχή της μελέτης.</p>
      <h3>Αυξημένος κίνδυνος καρδιάς, αυξημένος κίνδυνος καρκίνου</h3>
      <p>Διαπιστώθηκε ότι εκείνοι που διέτρεχαν αυξημένο κίνδυνο εμφάνισης καρδιαγγειακών νοσημάτων είχαν επίσης υψηλότερο κίνδυνο εμφάνισης καρκίνου. Στα 15 χρόνια που διήρκεσε η έρευνα καταγράφηκαν 1.670 περιστατικά καρκίνου (19% γαστρεντερικού, 18% μαστού, 16% προστάτη, 11% πνεύμονα). Οι παράγοντες καρδιαγγειακού κινδύνου (όπως ηλικία, υπέρταση, φύλο, κάπνισμα) συνδέθηκαν και με τον καρκίνο.</p>
      <p>Αυτοί που είχαν για 10 χρόνια 20% μεγαλύτερο κίνδυνο αθηροσκληρωτικής καρδιοπάθειας είχαν επίσης πιο αυξημένο κίνδυνο εμφάνισης καρκίνου από αυτούς που είχαν 5% κίνδυνο για αθηροσκληρωτική καρδιοπάθεια.</p>
      <p>Παράλληλα εκείνοι που είχαν αναπτύξει καρδιαγγειακές νόσους ήταν επτά φορές πιθανότερο να παρουσιάσουν καρκίνο. Επίσης τα υψηλά επίπεδα BNP (βιοδείκτης καρδιακής ανεπάρκειας) κινδύνευαν περισσότερο να εμφανίσουν καρκίνο από αυτόν με χαμηλά επίπεδα.</p>
      <h3>Πρώτη φορά υποδεικνύεται η εν λόγω σύνδεση</h3>
      <p>Η Τόσι Μ. Οκβόζα, αναπληρώτρια καθηγήτρια καρδιολογίας στο Πανεπιστήμιο Rush του Σικάγο,υπογράμμισε ότι αυτή είναι η πρώτη έρευνα που έδειξε ότι υπάρχει σύνδεση μεταξύ του βιοδείκτη BNP και της εμφάνισης καρκίνου. Μέχρι τώρα ο βιοδείκτης αυτό χρησιμοποιείτο για να καθοριστεί αν καρκινοπαθείς είχαν εμφανίσει καρδιακή ανεπάρκεια λόγω της χημειοθεραπείας.</p>
      <p>Η Λο τόνισε ότι η ο καρκίνος και οι καρδιαγγειακές ασθένειες μοιράζονται πολλούς κοινούς παράγοντες κινδύνου, όπως το κάπνισμα, η κακή διατροφή και η έλλειψη σωματικής άσκησης.</p>
      <p>«Το επόμενο βήμα είναι να εντοπιστούν οι βιολογικοί μηχανισμοί αυτή της σύνδεσης» δήλωσε η ίδια.</p>
      <p>Πηγή: American Heart Association &amp; ΑΠΕ-ΜΠΕ</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>