<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/vidstavku-yaremenka-cherez-skandal-zatverdyly-vzhe-ye-kandydatury-nastupnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-12T07:02:29+00:00"/>
    <meta property="og:title" content="Відставку Яременка через скандал затвердили, вже є кандидатури наступників"/>
    <meta property="og:description" content="Фракція “Слуги народу” розглянула заяву Богдана Яременка про відставку з посади голови комітету з питань зовнішньої політики і міжпарламентського співробітництва і визначила його наступників. Як пише “Європейська правда”, про це у Facebook повідомила депутат “Слуги народу” Євгенія Кравчук. Кравчук зазначила, що Яременко жодним чином не порушив закон і обіцянки, дані виборцям і команді. “Разом з […]"/>
  </head>
  <body>
    <article>
      <h1>Відставку Яременка через скандал затвердили, вже є кандидатури наступників</h1>
      <address><time datetime="2019-11-12T07:02:29+00:00">12 Nov 2019, 07:02</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/12-7-620x320.jpg"/>
      </figure>
      <p>
        <b>
          <b>Фракція “Слуги народу” розглянула заяву Богдана Яременка про відставку з посади голови комітету з питань зовнішньої політики і міжпарламентського співробітництва і визначила його наступників.</b>
        </b>
      </p>
      <p>Як пише <a href="https://www.eurointegration.com.ua/news/2019/11/12/7102914/">“Європейська правда”</a>, про це у Facebook повідомила депутат “Слуги народу” Євгенія Кравчук.</p>
      <p>Кравчук зазначила, що Яременко жодним чином не порушив закон і обіцянки, дані виборцям і команді.</p>
      <p>“Разом з тим, написавши заяву, він вчинив як патріот і професійний дипломат, розуміючи, які можуть бути ризики не так для партії, як для українського парламенту та країни в цілому на міжнародній арені. І ми дякуємо йому за це”.</p>
      <p>За її даними, серед кандидатів на посаду глави комітету – Єлизавета Ясько, Святослав Юраш, Галина Михайлюк і Олександр Мережко.</p>
      <p>“З цього приводу у нас пройдуть внутрішні праймеріз, на яких визначимо найсильнішого”, – повідомила Кравчук.</p>
      <p>Нагадаємо, голова парламентського комітету з питань зовнішньої політики та міжпарламентського співробітництва Богдан Яременко <a href="https://rubryka.com/2019/11/01/yaremenko-napysav-zayavu-pro-skladennya-povnovazhen-golovy-komitetu/">написав заяву</a> про складення повноважень на тлі секс-скандалу навколо його особи.</p>
    </article>
  </body>
</html>