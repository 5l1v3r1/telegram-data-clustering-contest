<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ozbekiston-qirgiziston-uchrashuviga-rostovning-sobiq-rahbari-ayni-paytda-agentlik-bilan-shugullanayotgan-yuriy-belousov-tashrif-buyurdi-va-ozbek-futbolchisini-kuzatdi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-12T07:18:47+00:00"/>
    <meta property="og:title" content="Ўзбекистон — Қирғизистон учрашувига &quot;Ростов&quot;нинг собиқ раҳбари, айни пайтда агентлик билан шуғулланаётган Юрий Белоус ташриф буюрди ва ўзбек футболчисини кузатди"/>
    <meta property="og:description" content="Тошкентда бўлиб ўтган Ўзбекистон ҳамда Қирғизистон ўртасидаги ўртоқлик ўйинида россиялик агент ташриф буюрди."/>
  </head>
  <body>
    <article>
      <h1>Ўзбекистон — Қирғизистон учрашувига "Ростов"нинг собиқ раҳбари, айни пайтда агентлик билан шуғулланаётган Юрий Белоус ташриф буюрди ва ўзбек футболчисини кузатди</h1>
      <h2>Тошкентда бўлиб ўтган Ўзбекистон ҳамда Қирғизистон ўртасидаги ўртоқлик ўйинида россиялик агент ташриф буюрди.</h2>
      <address>
        <time datetime="2019-11-12T07:18:47+00:00">12 Nov 2019, 07:18</time>
      </address>
      <p>Маълумотларга кўра, россиялик агент Юрий Белоус мазкур ўйинда терма жамоамиз сафида ҳаракат қилган "Бунёдкор" ярим ҳимоячиси Хуршид Ғиёсовнинг ҳаракатларини кузатган.</p>
      <figure>
        <img src="https://championat.asia/upload/storage/528614_original.jpg"/>
      </figure>
      <p>Юрий Белоуснинг фейсбукдаги саҳифасида терма жамоамиз бош мураббийи Вадим Абрамов ҳамда собиқ терма жамоалар маркази бошлиғи Асқар Толибжонов билан юклаган сурати ҳам мавжуд. </p>
      <figure>
        <img src="https://championat.asia/upload/storage/528615_original.jpg"/>
      </figure>
      <figure>
        <img src="https://championat.asia/upload/storage/528616_original.jpg"/>
      </figure>
      <p>Юрий Белоус Футбол Маркет компанияси директори лавозимида ишлаб келади. Шунингдек, маълум вақт "Ростов" клуби бош директори, "Локомотив" клубида вице-президент ҳамда "Москва" ва "Торпедо" жамоаларида раҳбарлик қилган. Айни дамда эса футбол агенти сифатида фаолият кўрсатмоқда.</p>
      <p>Агарда Юрий Белоусга Хуршид Ғиёсовнинг ҳаракатлари маъқул келган бўлса, унда Ғиёсов тез орада Россия клубларида пайдо бўлиб қолиш эҳтимоли мавжуд.</p>
      <p>Қайд этиш керакки, Хуршид Ғиёсов Қирғизистонга қарши ўйинда бошланғич таркибда ўйнади ва учрашувнинг 70-дақиқасида захирага олинди.</p>
      <p>Манба : <a href="http://championat.asia/">championat.asia</a></p>
    </article>
  </body>
</html>