<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nazarbayev-zaproponuvav-putinu-i-zelenskomu-zustritisya-osobisto-novini-ukrajini-50052965.html"/>
    <meta property="og:site_name" content="НВ"/>
    <meta property="article:published_time" content="2019-11-12T07:39:00+00:00"/>
    <meta property="og:title" content="Назарбаєв заявляє, що Зеленський погодився на особисту зустріч з Путіним"/>
    <meta property="og:description" content="Експрезидент Казахстану Нурсултан Назарбаєв запропонував президенту України Володимиру Зеленському та його російському колезі Володимиру Путіну провести особисту зустріч."/>
  </head>
  <body>
    <article>
      <h1>Назарбаєв заявляє, що Зеленський погодився на особисту зустріч з Путіним</h1>
      <h2>Експрезидент Казахстану Нурсултан Назарбаєв запропонував президенту України Володимиру Зеленському та його російському колезі Володимиру Путіну провести особисту зустріч.</h2>
      <address>
        <time datetime="2019-11-12T07:39:00+00:00">12 Nov 2019, 07:39</time>
      </address>
      <p>Про це він сказав під час засідання Astana Club, пише <a href="https://politics.nur.kz/1826800-nazarbaev-predlozil-zelenskomu-i-putinu-tet-a-tet-v-kazahstane.html">Nur.kz</a>.</p>
      <p>«Я вже отримав згоду Зеленського на тет-а-тет, повідомив про це президенту Росії - там подивимося. Якщо нейтральний майданчик потрібний — я запропонував Казахстан», — наголосив експрезидент Казахстану.</p>
      <p>За його словами, для вирішення ситуації Путіну і Зеленському потрібно зустрітися без участі Євросоюзу, США та інших сторін.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/402/original/76a1a94633791dc7f09300366a31ab39.png?stamp=1&amp;q=85&amp;w=115"/>
      </figure>
      <p>Стівен Пайфер<br/>Тет-а-тет з Путіним. Чи потрібно це Зеленському?</p>
      <p>При цьому Назарбаєв наголосив, що Росії не потрібні українські території, а Путін «хоче, щоб настав мир».</p>
      <p>Раніше екс-міністр з питань тимчасово окупованих територій і внутрішньо переміщених осіб <a href="https://nv.ua/ukr/world/geopolitics/rosiya-proponuvala-ukrajini-perenesti-peregovori-po-donbasu-do-kazahstana-novini-ukrajini-50048613.html">Вадим Черниш заявив, що представники Росії пропонували українським політикам переформатувати Мінський процес</a> і перенести переговорний майданчик з врегулювання конфлікту на Донбасі з Білорусі до Казахстану.</p>
      <p>Нагадаємо, <a href="https://nv.ua/ukr/ukraine/politics/zelenskiy-hoche-pryamih-peregovoriv-z-putinim-novini-ukrajini-50047204.html">Зеленський наполягав</a> <a href="https://nv.ua/ukr/ukraine/politics/zelenskiy-hoche-pryamih-peregovoriv-z-putinim-novini-ukrajini-50047204.html">на необхідності особистої зустрічі з главою Кремля Володимиром Путіним</a> для завершення війни з РФ. При цьому він зазначив, що її перспектива зараз поки не обговорюється.</p>
      <p>Перед цим <a href="https://nv.ua/ukr/world/geopolitics/zelenskiy-i-putin-nazvano-umova-zustrichi-50029670.html">Путін назвав свою умову зустрічі</a> з українським президентом.</p>
      <p>
        <i>Автономна Республіка Крим була незаконно відірвана від України навесні 2014 року в результаті спланованої Москвою спецоперації із загальної дестабілізації країни після Революції Гідності.</i>
      </p>
      <p>Читайте також:<br/><a href="https://nv.ua/ukr/ukraine/vspomnit-vse/agresiya-rosiji-v-2014-roci-okupaciya-krimu-ta-donbasu-yak-ce-bulo-interv-yu-z-oleksandrom-turchinovim-50038532.html">&amp;nbspПочаток агресії. Як у 2014 році Росія анексувала Крим і розв’язала війну на Донбасі</a></p>
      <p>
        <i>У квітні 2014 року Росія почала сплановану операцію на Донбасі з відділення українських територій і формування псевдореспублік «ЛДНР». Місцеві бойовики за підтримки російських найманців, кадрових офіцерів РФ і російської техніки почали захоплювати українські міста в Луганській і Донецькій областях.</i>
      </p>
    </article>
  </body>
</html>