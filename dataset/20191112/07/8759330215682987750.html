<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903445/-genk-speurt-duitse-markt-af-al-is-vanhaezebrouck-geliefd-bij-deel-van-het-bestuur-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T07:00:00+00:00"/>
    <meta property="og:title" content="'Ontslag Mazzu op til: Genk-bestuur denkt aan tweede kans voor Vanhaezebrouck'"/>
    <meta property="og:description" content="De dagen van Felice Mazzu bij"/>
  </head>
  <body>
    <article>
      <h1>'Ontslag Mazzu op til: Genk-bestuur denkt aan tweede kans voor Vanhaezebrouck'</h1>
      <address>
        <time datetime="2019-11-12T07:00:00+00:00">12 Nov 2019, 07:00</time>
      </address>
      <p>
        <b>De dagen van Felice Mazzu bij <a href="https://www.voetbalprimeur.be/zoeken/?q=genk&amp;ts=1">KRC Genk</a> lijken geteld. Dinsdag, wanneer voorzitter Peter Croonen opnieuw in het land is, wordt het ontslag mogelijk wereldkundig gemaakt. Als opvolger circuleren er meerdere namen in de Luminus Arena.</b>
      </p>
      <p>Zo passeerden al de namen van Wouter Vrancken en Bernd Storck, beiden aan het werk in de Jupiler Pro League bij respectievelijk KV Mechelen en Cercle Brugge. Volgens <i><b>Het Laatste Nieuws</b></i> zou het van Croonen, die ook Pro League-voorzitter is, van weinig respect getuigen mocht hij een trainer bij een andere Belgische club wegplukken.</p>
      <aside>Lees meer<br/><a href="https://www.voetbalprimeur.be/nieuws/903383/-genk-denkt-niet-alleen-aan-vrankcne-maar-ook-aan-storck-.html?itm_source=www.voetbalprimeur.be&amp;itm_medium=highlighted-content">Update: Cercle ontneemt Genk meteen alle hoop: 'Deal with it!'</a></aside>
      <p><b>Duitse trainer voor Genk? Of Vanhaezebrouck?</b><br/>De krant meldt dat Genk de voorbije dagen de Duitse markt al afspeurde op zoek naar een mogelijke opvolger voor Mazzu. Wanneer de Belgische markt van vrije trainers wordt afgespeurd, springt één naam in het oog: <a href="https://www.voetbalprimeur.be/zoeken/?q=vanhaezebrouck&amp;ts=1">Hein Vanhaezebrouck</a>. In 2009 werd de West-Vlaming al na enkele maanden ontslagen bij Genk. Toch is een deel van het bestuur voorstander van een tweede kans.</p>
      <p>De afgelopen jaren liet Vanhaezebrouck bij KAA Gent zien dat hij een team boven zichzelf kan laten uitstijgen. Bovendien behaalde hij met de <i>Buffalo's</i> zelfs de Belgische landstitel in 2015. Genk bekijkt wat de opties zijn, al is een vrije Vanhaezebrouck voor een club als Genk altijd een opportuniteit.</p>
      <aside>Lees meer<br/><a href="https://www.voetbalprimeur.be/nieuws/903338/de-cond-haalt-uit-na-nieuw-verlies-dit-was-genk-onwaardig-.html?itm_source=www.voetbalprimeur.be&amp;itm_medium=highlighted-content">De Condé haalt uit na nieuw verlies: "Dit was Genk onwaardig"</a></aside>
    </article>
  </body>
</html>