<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/kosovo-iska-mirno-sporazumenie-ss-srbiya-406494.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T07:13:48+00:00"/>
    <meta property="og:title" content="Косово иска мирно споразумение със Сърбия"/>
    <meta property="og:description" content="Хашим Тачи е изразил готовността на властите в Прищина да постигнат мирно споразумение със Сърбия"/>
  </head>
  <body>
    <article>
      <h1>Косово иска мирно споразумение със Сърбия</h1>
      <address>
        <time datetime="2019-11-12T07:13:48+00:00">12 Nov 2019, 07:13</time>
      </address>
      <p>По време на срещата с френския президент Еманюел Макрон в Париж президентът на Косово Хашим Тачи е изразил готовността на властите в Прищина да постигнат мирно споразумение със Сърбия. Това съобщиха от кабинета на Тачи в Прищина. Двамата са обсъдили "преговорния процес между Сърбия и Косово и евроатлантическата перспектива за Косово и Западните Балкани", пише още в съобщението. </p>
      <p>Имаме готовност да продължим диалога със Сърбия и да постигнем оконочателно мирно споразумение, което ще доведе до взаимно признаване и членство в ООН", каза Хашим Тачи. Според него това означава "пълна международна консолидация на Косово, която ще отвори вратите за чуждите инвестиции в страната". "Това означава развитие за Косово. Това означава повече просперитет, по-добър живот за всички граждани на Косово. Косово има само една цел - членство в ЕС и НАТО", подчерта Хашим Тачи, предаде БГНЕС.</p>
      <p>"Президентът Макрон подкрепя трайният мир, развитието на Косово и региона", пише в края на съобщението, което бе публикувано от кабинета на косовския държавен глава.</p>
    </article>
  </body>
</html>