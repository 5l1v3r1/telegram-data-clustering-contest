<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/50eqPW/rally-australia-rammet-av-skogbrannene"/>
    <meta property="og:site_name" content="Aftenbladet"/>
    <meta property="article:published_time" content="2019-11-12T07:53:05+00:00"/>
    <meta property="og:title" content="Rallyløp avlyst etter skogbrann"/>
    <meta property="og:description" content="Rally Australia er avlyst på grunn av de omfattende skogbrannene i delstaten New South Wales."/>
  </head>
  <body>
    <article>
      <h1>Rallyløp avlyst etter skogbrann</h1>
      <h2>Rally Australia er avlyst på grunn av de omfattende skogbrannene i delstaten New South Wales.</h2>
      <address><time datetime="2019-11-12T07:53:05+00:00">12 Nov 2019, 07:53</time> by <a rel="author">NTB</a></address>
      <p>Røyken ligger nå over delstatshovedstaden Sydney, og tirsdag ble det kjempet mot brannene i nærheten av Coffs Harbour, der den siste VM-runden skulle starte torsdag.</p>
      <p>– Av sikkerhetshensyn er det ikke forsvarlig å gjennomføre rallyrunden, sier Andrew Papadopoulos i Rally Australia tirsdag.</p>
      <p>Beslutningen tas etter stadig større bekymring blant førerne og støtteapparatet ettersom brannene og røyken nærmet seg.</p>
      <ul>
        <li>
          <b>LES MER OM BRANNEN: <a href="https://www.aftenposten.no/verden/i/BReX1g/kraftig-skogbrann-stenger-flere-hundre-skoler-i-australia">Kraftig skogbrann stenger flere hundre skoler i Australia</a></b>
        </li>
      </ul>
      <p>Avlysningen får ingen konsekvenser for kampen om VM-tittelen. Estlenderen Ott Tänak er allerede verdensmester. Han vinner foran belgieren Thierry Neuville og den franske tittelgrossisten Sebastien Ogier.</p>
      <p>Tänak er den første ikke-franske verdensmesteren i rally siden Petter Solberg innkasserte sammenlagtseieren i 2003.</p>
      <p>Hyundai med Andreas Mikkelsen på laget vinner lagtittelen foran Toyota.</p>
      <aside>
        <a href="https://www.aftenbladet.no/article/sa-8mzB2d.html">Sterke følelser i sving i Oliver Solbergs VM-debut og pappas rallyfarvel</a>
      </aside>
      <aside>
        <a href="https://www.aftenbladet.no/article/sa-wPkmA1.html">Bakkerud VM-toer etter dramatisk avgjørelse i Sør-Afrika</a>
      </aside>
      <aside>
        <a href="https://www.aftenbladet.no/article/sa-dOzoJO.html">Han så opp til pappa Åge og Martin Schanche. Nå kan Andreas (28) bli verdensmester.</a>
      </aside>
    </article>
  </body>
</html>