<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/eski-kazakistan-lideri-nazarbayev-putin-zelenskiy-zirvesi-icin-arabuluculuk-yapiyor"/>
    <meta property="og:site_name" content="euronews"/>
    <meta property="article:published_time" content="2019-11-12T07:55:40+00:00"/>
    <meta property="og:title" content="Nazarbayev, Putin-Zelenskiy zirvesi için arabulucuk yapıyor"/>
    <meta property="og:description" content="Kazakistan eski Cumhurbaşkanı Nursultan Nazarbayev, Rusya Devlet Başkanı Vladimir Putin ve Ukrayna Devlet Başkanı Vladimir Zelenskiy arasında bir zirve düzenlenmesi için çalıştığını söyledi."/>
  </head>
  <body>
    <article>
      <h1>Nazarbayev, Putin-Zelenskiy zirvesi için arabulucuk yapıyor</h1>
      <address><time datetime="2019-11-12T07:55:40+00:00">12 Nov 2019, 07:55</time> by <a rel="author">Rahmi Gunduz</a></address>
      <p>Kazakistan eski Cumhurbaşkanı Nursultan Nazarbayev, Rusya Devlet Başkanı Vladimir Putin ve Ukrayna Devlet Başkanı Vladimir Zelenskiy arasında bir zirve düzenlenmesi için çalıştığını söyledi.</p>
      <p>Kazakistan’ın başkenti Nur-Sultan’da düzenlenen uluslararası politika konulu bir konferansta konuşan Nazarbayev, "Zelenskiy, ikili zirveyi kabul etti. Şimdi bakalım Putin bunu kabul edecek mi?” diye konuştu.</p>
      <p>İki ülke arasındaki krizin çözülmesi için Fransa ve Almanya da uzun zamandır yoğun bir çaba gösteriyor.</p>
      <p>Ukrayna’nın doğusundaki Donbas bölgesinde Avrupa Güvenlik ve İşbirliği Teşkilatı (AGİT) ile varılan anlaşma gereği hem Ukrayna birliklerinin hem de ayrılık yanlısı Rus milislerin geri çekilmesinin ardından, Rusya, Ukrayna, Almanya ve Fransa arasında bir barış konferansının da düzenlenmesi gündemde.</p>
      <h3>Steinmeier Formülü görüşüldü</h3>
      <p>Ekim ayı başında Ukrayna, Rusya ve AGİT'ten oluşan Üçlü İletişim Grubu, Donbas'ın yerel seçimler gerçekleştirildikten sonra özerk bir statüye geçmesi konusunda uzlaştı.</p>
      <p>'Steinmeier Formülü' adı verilen uzlaşı ile Donbas bölgesi yerel seçimlerini Ukrayna kanunları çerçevesinde gerçekleştirecek ve sonuçları AGİT tarafından onaylanacak.</p>
      <ul>
        <li>
          <a href="https://tr.euronews.com/2019/11/08/agit-ukraynanin-dogusunda-birlikler-cumartesi-gunu-geri-cekilmeye-basliyor">AGİT: Ukrayna’nın doğusunda birlikler cumartesi günü geri çekilmeye başlıyor</a>
        </li>
        <li>
          <a href="https://tr.euronews.com/2019/10/02/ukrayna-ve-rusya-steinmeier-formulas-uzerinde-uzlast-donbas-bolgesi-secime-gidip-ozerk-ola">Ukrayna ve Rusya 'Steinmeier Formülü' üzerinde uzlaştı: Donbas bölgesi seçime gidip özerk olacak</a>
        </li>
        <li>
          <a href="https://tr.euronews.com/2019/07/08/ukrayna-devlet-baskani-zelenskiyden-rusya-lideri-putine-gorusme-teklifi">Ukrayna Devlet Başkanı Zelenskiy'den Rusya lideri Putin'e görüşme teklifi</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>