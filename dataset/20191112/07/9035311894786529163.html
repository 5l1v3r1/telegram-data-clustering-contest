<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/suudi-kamu-spotu-feminizm-ve-es-cinsellik-tekfir-edilmis-asirilikci-fikirler"/>
    <meta property="og:site_name" content="euronews"/>
    <meta property="article:published_time" content="2019-11-12T07:00:14+00:00"/>
    <meta property="og:title" content="Suudi Arabistan'da feminizm ve eş cinsellik 'aşırılıkçı fikirler'"/>
    <meta property="og:description" content="Suudi Arabistan Aşırılıkla Mücadele Genel Müdürlüğü, feminizmi, eş cinselliği ve ateizmi aşırılıkçı fikirler olarak sınıflandıran bir kamu spotu yayınladı."/>
  </head>
  <body>
    <article>
      <h1>Suudi Arabistan'da feminizm ve eş cinsellik 'aşırılıkçı fikirler'</h1>
      <address><time datetime="2019-11-12T07:00:14+00:00">12 Nov 2019, 07:00</time> by <a rel="author">Gizem Sade</a></address>
      <p>Suudi Arabistan Aşırılıkla Mücadele Genel Müdürlüğü, feminizmi, eş cinselliği ve ateizmi aşırılıkçı fikirler olarak sınıflandıran bir kamu spotu yayınladı.</p>
      <p>Suudi aşırılıkla mücadele müdürlüğünün resmi sosyal medya hesabından cuma günü yayınlanan video, "Aşırılık ve sapkınlığın hiçbir biçimi kabul edilemez" ifadeleri ile paylaşıldı.</p>
      <p>Kamu spotu tarzında hazırlanan videoda, feministler ve eş cinseller, tekfir olmuş gruplar olarak sıralandı. Videoda dış sesin "Unutma ki vatan zararına bir şeyde aşırılığa kaçmak aşırılıkçılık olarak kabul edilir" dediği duyuldu.</p>
      <figure>
        <iframe data-src="https://twitter.com/euronewses/status/1192748104249946112" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Suudi yasalarına göre "aşırılık yanlısı" olarak sınıflandırılan örgütleri destekleyenler hapis cezasına çarptırılabilir.</p>
      <p>Suudi Arabistan bir süredir petrole bağımlı ekonomisini dönüştürmek için yabancı yatırımcı çekme planları kapsamında daha ılımlı bir İslam modeline yöneldi.</p>
      <p>Feminizm ve eş cinselliği aşırılık olarak tanıtan video ülkenin "hoşgörülü ve ılımlı" bir imaj çizmeye çalıştığı dönemde geldi.</p>
      <p>Suudi yönetimi son zamanda sosyal kısıtlamaları gevşeterek yeni turist vizesi uygulaması <a href="https://tr.euronews.com/2019/09/29/kaplarini-turistlere-acan-suudi-arabistanda-ziyaretcilerin-dikkat-etmesi-gereken-19-kural">başlattı.</a></p>
      <p>Ancak ülkedeki aydınlar, aktivistler ve din adamları başta olmak üzere muhalif kanat tutuklamalar ve baskılarla susturulmaya devam ediyor.</p>
      <p>Kadınların araç kullanım yasağı <a href="https://tr.euronews.com/2018/06/04/suudi-arabistan-da-kadinlar-ehliyet-almaya-basladi-">kalkma</a>dan haftalar önce onlarca kadın aktivist gözaltına alınmıştı. Savcılık yaptığı açıklamada kadın aktivistlerin Suudi çıkarlarına zarar verme ve yurt dışındaki düşman unsurlara destek verme şüphesiyle tutuklandığını söylemişti.</p>
      <p>Ek kaynaklar<b> • Reuters</b></p>
    </article>
  </body>
</html>