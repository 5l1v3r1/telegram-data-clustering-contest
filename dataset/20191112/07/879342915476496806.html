<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/bezpeka/zvedennya-oos-novi-obstrily-ye-poraneni"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T07:56:01+00:00"/>
    <meta property="og:title" content="Зведення ООС: нові обстріли, є поранені"/>
    <meta property="og:description" content="11 листопада збройні формування Російської Федерації 16 разів порушили режим припинення вогню."/>
  </head>
  <body>
    <article>
      <h1>Зведення ООС: нові обстріли, є поранені</h1>
      <address>
        <time datetime="2019-11-12T07:56:01+00:00">12 Nov 2019, 07:56</time>
      </address>
      <p>
        <b>11 листопада збройні формування Російської Федерації 16 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 та 120 мм, гранатометів, великокаліберних кулеметів та іншої стрілецької зброї, і нформує штаб ООС.</p>
      <p>У районі відповідальності оперативно-тактичного угруповання «Схід» російські окупаційні війська здійснили 7 обстрілів:</p>
      <ul>
        <li>біля Гнутового – з мінометів калібру 82 мм та стрілецької зброї;</li>
        <li>неподалік Верхньоторецького – зі станкових протитанкових гранатометів та великокаліберних кулеметів;</li>
        <li>у районі Богданівки (поза межами ділянки розведення) та Широкиного – зі стрілецької зброї;</li>
        <li>двічі біля Красногорівки – з СПГ, автоматичних гранатометів та великокаліберних кулеметів;</li>
        <li>неподалік Старогнатівки – зі стрілецької зброї та підствольних гранатометів.</li>
      </ul>
      <p>У районі відповідальності оперативно-тактичного угруповання «Північ» зафіксовано 9 ворожих обстрілів:</p>
      <ul>
        <li>три біля Луганського – зі станкових протитанкових і автоматичних гранатометів та великокаліберних кулеметів;</li>
        <li>поблизу Оріхового – з підствольних гранатометів та стрілецької зброї;</li>
        <li>чотири неподалік Південного – з мінометів калібру 82 мм, стрілецької зброї та ручних протитанкових гранатометів;</li>
        <li>біля Новолуганського – з мінометів калібру 120 мм та великокаліберних кулеметів.</li>
      </ul>
      <p>Вчора, 11 листопада, внаслідок обстрілів поранень зазнав один військовослужбовець Об'єднаних сил.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>Нагадаємо, у Петрівському <a href="https://www.slovoidilo.ua/2019/11/11/novyna/bezpeka/shtabi-oos-zayavyly-pro-zavershennya-rozvedennya-syl-petrivskomu">триває розведення сил</a>.</p>
      <p>В суботу, 9 листопада, Збройні сили України і представники бойовиків «ДНР» запустили сигнальні ракети, що означало початок розведення сил і засобів.</p>
      <p>Пізніше спостерігачі <a href="https://www.slovoidilo.ua/2019/11/09/novyna/bezpeka/sposterihachi-obsye-pidtverdyly-rozvedennya-syl-petrivskomu">ОБСЄ підтвердили розведення сил у Петрівському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/pogljad/bezpeka/rozvedennya-vijsk-petrivskomu-zminytsya-ta-yak-proces-rozczinyat-rf"/>
        <a href="https://www.slovoidilo.ua/2019/11/11/novyna/bezpeka/shtabi-oos-zayavyly-pro-zavershennya-rozvedennya-syl-petrivskomu"/>
        <a href="https://www.slovoidilo.ua/2019/11/09/novyna/bezpeka/sposterihachi-obsye-pidtverdyly-rozvedennya-syl-petrivskomu"/>
        <a href="https://www.slovoidilo.ua/2019/11/10/novyna/bezpeka/rozvedennya-vijsk-petrivskomu-shtabi-oos-povidomyly-podrobyczi"/>
        <a href="https://www.slovoidilo.ua/2019/11/11/novyna/polityka/putin-obhovoryv-merkel-donbas-tranzyt-hazu"/>
      </related>
    </article>
  </body>
</html>