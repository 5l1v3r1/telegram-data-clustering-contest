<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Pochina-liceto-na-Marlboro-913028"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T07:49:00+00:00"/>
    <meta property="og:title" content="Почина лицето на Marlboro"/>
    <meta property="og:description" content="Иконата на цигарите &quot;Малборо&quot; (Marlboro) Робърт Норис, чийто лик се превърна в нарицателно за тютюне..."/>
  </head>
  <body>
    <article>
      <h1>Почина лицето на Marlboro</h1>
      <address>
        <time datetime="2019-11-12T07:49:00+00:00">12 Nov 2019, 07:49</time>
      </address>
      <p>Иконата на цигарите "Малборо" (Marlboro) Робърт Норис, чийто лик се превърна в нарицателно за тютюневата компания десетилетия наред, почина на достолепната 90-годишна възраст. Дегизиран като каубой, Норис беше емблемата на марката и ликът му бе използван за първата мъжка рекламна кампания на компанията през 50-те години на миналия век. Цели 30 години Робърт Норис не слиза от рекламите на цигарите.</p>
      <p>Мачото е известен с каубойската си шапка и с позата си докато пали цигара. Той е починал на 3 ноември на 90-годишна възраст и иронията в цялата история е, че никога не е пушил цигари в реалния живот, съобщи Франс прес. Чак няколко дни след кончината му световните медии съобщиха за нея.</p>
      <p>Робърт Норис е забелязан от компанията в околностите на ранчото си, където отглежда добитък през 1955 година. Ликът му беше използван, за да промени имиджа на марката "Малборо", родила се през 1924 г. и възприемана тогава като изключително женска. Рекламната кампания, която е световноизвестна и е определяна като една от най-добрите в историята, допринесе за превръщането на "Малборо" във водещата марка цигари в света.</p>
      <p>Близо 20 години Робърт Норис е спомагал за промяната в имиджа на компанията, преди да се оттегли, за да престане да дава лош пример на децата си. Ликът му обаче е останал в съзнанието на мнозина американци, както и прякорът му "Малборомен" - нещо, което тойопределяше като грешка приживе.</p>
      <p>В последните години от живота си Робърт разкри, че никога не е пушил цигари</p>
    </article>
  </body>
</html>