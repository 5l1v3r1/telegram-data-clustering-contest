<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/hajmereszto-reszletek-a-vecsesi-vonatbalesetrol"/>
    <meta property="og:site_name" content="infostart"/>
    <meta property="article:published_time" content="2019-11-12T07:56:00+00:00"/>
    <meta property="og:title" content="Hajmeresztő részletek a vecsési vonatbalesetről"/>
    <meta property="og:description" content="Egy taxis vasárnap Vecsésen becsúszott autójával a vasúti átjáróban a peron és a vágány közé, a kavicságyba."/>
  </head>
  <body>
    <article>
      <h1>Hajmeresztő részletek a vecsési vonatbalesetről</h1>
      <address><time datetime="2019-11-12T07:56:00+00:00">12 Nov 2019, 07:56</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/11/taxi-hajtott-a-vonat-ele-vecsesen"/>
      </related>
      <h3>Egy taxis vasárnap Vecsésen becsúszott autójával a vasúti átjáróban a peron és a vágány közé, a kavicságyba.</h3>
      <p>A sofőr mindent megtett, hogy autója kiszabaduljon a csapdából, de lecsukódott előtte és mögötte a sorompó, így végül fel kellett adnia - a vonat megérkezése előtti utolsó pillanatban kiugrott és ez megmentette az életét. A szerelvény viszont ripityára törte a sárga fóliás taxit.</p>
      <p>"Kollégánk nem sérült meg, de szörnyen megviselték a történtek, senkinek nem akar beszélni róla. Érthető, hiszen elveszítette az autóját, a munkáját. Most otthon pihen, próbálja újratervezni az életét" – mondta a <a href="https://www.blikk.hu/aktualis/belfold/ketszer-szuletett-az-a-taxis-akit-majdnem-halalra-gazolt-egy-vonat-vecsesen/l050bdh">Blikknek</a> a 6x6 taxitársaság egyik munkatársa.</p>
      <p>A helyiek szerint nagyon csukódik le a sorompó és olyan sűrűn, gyorsan jönnek a vonatok, hogy vannak, akik gyalog is rettegnek itt átkelni. Az autós balesetek sem ritkák, egy helyi szerint az átkelés felér egy bátorságpróbával.</p>
      <p>A balesetet okozó taxisofőr elveszítette a munkáját, de ellene a közlekedés elleni bűncselekmény elkövetése miatt nyomoz a hatóság – közölte a Pest megyei Rendőr-főkapitányság.</p>
      <p>
        <i>Nyitókép: MTI/Mihádák Zoltán</i>
      </p>
    </article>
  </body>
</html>