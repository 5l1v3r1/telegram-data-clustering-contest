<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/a-fiuk-helyett-a-bl-re-koncentral-juhar-dalma/186394"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T07:15:00+00:00"/>
    <meta property="og:title" content="A fiúk helyett a BL-re koncentrál Juhár Dalma"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A fiúk helyett a BL-re koncentrál Juhár Dalma</mark>
      </h1>
      <address><time datetime="2019-11-12T07:15:00+00:00">12 Nov 2019, 07:15</time> by <a rel="author">Burkovits Ferenc</a></address>
      <p>
        <b>A Juhár név még mindig jól cseng a Vasasban. Sőt: a 46 éves, korábbi focista, Juhár Tamás húsz válogatottságig vitte, míg lánya, Dalma már bajnok a röplabdacsapattal. </b>
        <b>A Juhár név még mindig jól cseng a Vasasban. Sőt: a 46 éves, korábbi focista, Juhár Tamás húsz válogatottságig vitte, míg lánya, Dalma már bajnok a röplabdacsapattal.</b>
      </p>
      <p>De azért nincs a családban féltékenység – mondja erről a Borsnak Dalma. Ellenkezőleg, nagyon is hálás az édesapjának, aki rengeteget foglalkozott vele.</p>
      <p>Alig tízéves volt, de a papa már püfölte vele a labdát a kertben. A lány aztán annyira megszerette a röplabdát, hogy már nem is akart válogatott úszó vagy atléta lenni, pedig mindkét sportággal kacérkodott.</p>
      <p>– Inkább csak a röpire koncentráltam – teszi hozzá a húsz­éves lány, aki az egyik kulcsszereplője volt annak, hogy az idén a piros-kékek öt év után visszahódították az aranyérmet a Békéscsabától.</p>
      <figure>
        <img src="http://media.borsonline.hu/cikk/20/191971/big-lead/650x360/2021058_juhar-dalma-011-vi.jpg"/>
        <figcaption>© Végh István</figcaption>
      </figure>
      <p>– Senki egy fillért nem adott volna, hogy ez sikerül – említi a bajnokcsapat stabil kezdője. – Mégis sikerült, és történelmet írtunk, hiszen másfél évtized után bejutottunk a Bajnokok Ligája csoportkörébe. Ráadásul szett­veszteség nélkül. November 19-én kezdődik a menetelés, és bár három világhírű csapattal találkozunk, nem adjuk olcsón a bőrünket.</p>
      <p>Dalma szerint a csapat sikerei­nek záloga az egység, mintha nem is élsportolók, hanem egy nagy baráti társaság lennének. Édesapja ott ül majd a lelátón, hiszen bajnoki sem kezdődhet nélküle.</p>
      <p>– Ha valami nem sikerül, csak felnézek rá, találkozik a tekintetünk, és egyből visszatér a lelkierőm – mondja Dalma, akinek egyébként nincs baj az önbizalmával, hiszen szép számmal kapja a szerelmes leveleket, a telefonján is nagy a forgalom, sorra érkeznek a randevúra invitáló üzenetek. És habár ez legyezi a hiúságát, párja nincs.</p>
      <p>– Még ráérek. Egyébként is van dolgom a röplabdában – teszi hozzá Dalma.</p>
    </article>
  </body>
</html>