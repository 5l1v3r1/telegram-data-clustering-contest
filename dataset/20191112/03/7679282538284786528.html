<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-know-unknown-facts-about-amjad-khan-on-his-birth-anniversary-2844825.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T03:58:12+00:00"/>
    <meta property="og:title" content="अपनी मौत को लेकर अमजद खान करते थे ऐसी बातें, फिर हुआ कुछ ऐसा कि..."/>
    <meta property="og:description" content="फिल्म 'शोले' के गब्बरसिंह उर्फ अमजद खान की आज जयंती है। हिंदी सिनेमा के शानदार अभिनेता ने जिस तरह अपने नेगेटिव किरदार से सबको अपना फैन बनाया, उसी तरह अपने पॉजिटिव किरदारों से सबका दिल..."/>
  </head>
  <body>
    <article>
      <h1>अपनी मौत को लेकर अमजद खान करते थे ऐसी बातें, फिर हुआ कुछ ऐसा कि...</h1>
      <address><time datetime="2019-11-12T03:58:12+00:00">12 Nov 2019, 03:58</time> by <a rel="author">लाइव हिन्दुस्तान टीम,नई दिल्ली</a></address>
      <p>फिल्म 'शोले' के गब्बरसिंह उर्फ अमजद खान की आज जयंती है। हिंदी सिनेमा के शानदार अभिनेता ने जिस तरह अपने नेगेटिव किरदार से सबको अपना फैन बनाया, उसी तरह अपने पॉजिटिव किरदारों से सबका दिल जीता। अमजद खान ने अपनी जिंदगी में कई दुख झेले, लेकिन एक घटना ने उन्हें पूरी तरह तोड़ दिया था।</p>
      <p>मीडिया रिपोर्ट्स के मुताबिक अमजद खान एक बार किसी फिल्म की शूटिंग के लिए गोवा जा रहे थे, लेकिन अचानक उनका खतरनाक एक्सीडेंट हो गया जिसके बाद अमजद खान को काफी चोट लगी। कहते हैं कि उस एक्सीडेंट में उनकी 13 पसलियां टूट गई थीं। इस हादसे के बाद अमजद खान की हालत काफी खराब हो गई थी और वो ज्यादा काम नहीं कर पाए।</p>
      <p>खबरों के मुताबिक अमजद खान ने वैसे तो अपनी लाइफ की हर मुश्किलों का सामना किया, लेकिन इस एक्सीडेंट ने उनकी सारी हिम्मत तोड़ दी। कहते हैं कि एक्सीडेंट की वजह से वो लंबे समय तक व्हील चेयर पर रहे थे। एक्सीडेंट के बाद अमजद खान का वजन बढ़ना शुरू हो गया। अमजद खान अपनी फिटनेस को लेकर काफी सीरियस रहते थे, लेकिन एक्सीडेंट के बाद तो जैसे सबकुछ रुक गया।</p>
      <p>अमजद खान के एक्सीडेंट के बारे में उनकी पत्नी ने एक बार कहा था, 'एक्सीडेंट के बाद सब कुछ रुक गया था। दवाईयों और ना चल-फिर पाने की वजह से अमजद का वजन तेजी से बढ़ने लगा।'</p>
      <p>
        <a href="https://www.livehindustan.com/entertainment/story-salman-khan-ki-photo-lagakr-poojna-chahti-hain-ye-actress-kaha-mujhe-naya-jeevan-diya-hai-2844775.html">सलमान खान की फोटो लगाकर पूजना चाहती हैं ये एक्ट्रेस, कहा- मुझे नया जीवन दिया है</a>
      </p>
      <p>
        <a href="https://www.livehindustan.com/entertainment/story-pati-abhinav-se-bigadte-rishte-par-shweta-tiwari-ne-todi-chuppi-kahi-ye-chonkane-wali-baat-2844762.html">पति अभिनव से बिगड़ते रिश्ते पर श्वेता तिवारी ने तोड़ी चुप्पी, कही ये चौंकाने वाली बात</a>
      </p>
      <p>
        <b>5 मिनट में चला जाऊंगा</b>
      </p>
      <p>अमजद खान की पत्नी के मुताबिक वो नॉर्मल दिन था। शाम को 7 बजे अमजद को किसी से मिलना था, तो इसलिए वो कपड़े चेंज करने चले गए। फिर तभी साढ़ें 7 बजे के आसपास शादाम(अमजद और शैला का बड़ा बेटा) दौड़ता हुआ मेरे पास आया और कहा कि डैडी का शरीर ठंडा पड़ रहा है। उन्हें पसीने आ रहे हैं और जाकर देखा तो अमजद बेहोश हुए थे और कुछ मिनटों में वो इस दुनिया से चले गए।</p>
      <p>अमजद की पत्नी ने आगे कहा, 'मैं यूं ही 5 मिनट में चला जाऊंगा किसी को पता भी नहीं चलेगा और ना ही किसी से सेवा करवाऊंगा'। हुआ भी वैसा और अमजद खान 27 जुलाई, 1992 को दुनिया छोड़ कर चले गए।</p>
    </article>
  </body>
</html>