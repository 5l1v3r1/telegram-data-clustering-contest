<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/full-forvirring-om-skandalekoppen/71807907"/>
    <meta property="og:site_name" content="Dagbladet.no"/>
    <meta property="article:published_time" content="2019-11-12T03:55:44+00:00"/>
    <meta property="og:title" content="Full forvirring om skandalekoppen"/>
    <meta property="og:description" content="Ingen vil ta på seg skylda for at den mye omtalte kaffekoppen som dukket opp i en episode."/>
  </head>
  <body>
    <article>
      <h1>Full forvirring om skandalekoppen</h1>
      <h2>Ingen vil ta på seg skylda for at den mye omtalte kaffekoppen som dukket opp i en episode.</h2>
      <address><time datetime="2019-11-12T03:55:44+00:00">12 Nov 2019, 03:55</time> by <a rel="author">Marthe Ihle</a></address>
      <p>Suksesserien «Game of Thrones» takket for seg med åttende og siste sesong denne våren og sommeren. Seriens avslutning skapte svært blandede reaksjoner, både på grunn av <a href="https://www.dagbladet.no/kultur/sjokkscenen-kunne-blitt-helt-annerledes/71496167">handlingen i serien</a>, men også ting som tilsynelatende var ren slurv.</p>
      <p>En helt spesiell gjenstand, som ikke hører hjemme i «Game of Thrones», snek seg nemlig inn i en av episodene.</p>
      <p>
        <b>I en av scenene med karakterene Daenerys Targaryen (Emilia Clarke) og Jon Snow (Kit Harington) <a href="https://www.dagbladet.no/kultur/ser-du-kjempetabben/71045837">dukket det nemlig opp en Starbucks-kopp</a>.</b>
      </p>
      <p>Men hvordan den havnet der, er fortsatt uvisst.</p>
      <h3>- Sladret</h3>
      <p>Ifølge <a href="https://edition.cnn.com/2019/11/11/entertainment/games-of-thrones-coffee-cup-conleth-hill-scli-intl/index.html">CNN</a> er det ingen som vil ta på seg skylda for at koppen havnet i episoden.</p>
      <p>Clark la nemlig nylig skylda på medspiller Conleth Hill (Lord Varys). Han benekter imidlertid at det er han.</p>
      <p>
        <b>- Vet du, det er bevis for at jeg gjorde det. Så kom med beskyldninger. Men jeg må ha hatt «Mr. Men»-armer for å ha fått satt en kaffekopp der. Jeg tok kula for Emilia, og hun sladret for egen vinning, sier Hill til Channel 4, ifølge CNN.</b>
      </p>
      <p>«Mr. Men» er en britisk barnebok-serie, der en av karakterene har veldig lange armer.</p>
      <p>- Jeg kommer ikke til å kommentere ytterligere før jeg har fått en advokat, fleiper han videre.</p>
      <h3>Sprikende vitneforklaringer</h3>
      <p>Emilia Clarke sa nemlig følgende da hun gjestet talkshowet til Jimmy Fallon forrige måned:</p>
      <p>- Vi hadde en fest før Emmy-utdelingen, og Conleth, som satt ved siden av meg i den scenen, tok meg til side og sa «Emilia, kjære, jeg må fortelle deg noe. Kaffekoppen var min».</p>
      <p>
        <b>Dette benekter altså Hill. Opplysningen er også motstridende for slik Sophie Turner (Sansa Stark) hevder det skjedde. Hun la nemlig skylda på Kit Harington.</b>
      </p>
      <p>Dermed står saken fortsatt uløst.</p>
      <p>Episoden er for øvrig redigert, og kaffekoppen er ikke lenger å se.</p>
    </article>
  </body>
</html>