<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952608"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T03:06:17+00:00"/>
    <meta property="og:title" content="అన్నవరం కొండపై అన్యమత భజనలు"/>
    <meta property="og:description" content="ADVT"/>
  </head>
  <body>
    <article>
      <h1>అన్నవరం కొండపై అన్యమత భజనలు</h1>
      <address>
        <time datetime="2019-11-12T03:06:17+00:00">12 Nov 2019, 03:06</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అడ్డుకున్న సూపరింటెండెంట్‌పై తిరగబడే ప్రయత్నం</b>
        </li>
      </ul>
      <p><b>అన్నవరం, నవంబరు 11:</b> అన్నవరం సత్యదేవుడి సన్నిధిలో ఒక భజన బృందం అన్యమత కీర్తనలు ఆలపించడం ఉద్రిక్తతకు దారి తీసింది. తూర్పుగోదావరి జిల్లా ఇరుపాక గ్రామానికి చెందిన అనిమిరెడ్డి నగేశ్‌ నటరాజ బాల భక్త సంఘం సభ్యులతో కళామందిరంలో భక్తిగీతాలు, భజనలను దేవస్థానం అధికారులు ఏర్పాటుచేశారు. సోమవారం సదరు భజనమండలి అన్యమతపరమైన వ్యాఖ్యలు చేస్తూ, ఏసుక్రీస్తును కీర్తిస్తూ భజన చేయడంతో మైకులో విన్న విజయవాడకు చెందిన భక్తులు ఎన్‌.సుధాకర్‌, పి.వెంకటేశ్వరరావు, ఉమాదేవి తదితరులు దేవస్థానం రిసెప్షన్‌ విభాగంలో ఫిర్యాదు చేశారు. దీంతో చైర్మన్‌ ఐవీ రోహిత్‌, సిబ్బంది హుటాహుటిన కళావేదిక వద్దకు వచ్చి భజనను నిలిపివేయించారు. ఈ సందర్భంగా దేవస్థానం సూపరింటెండెంట్‌ కొండలరావుపై భజన బృందం సభ్యుడొకరు ఎదురు తిరగడం ఉద్రిక్తతతకు దారితీసింది. దీంతో అన్యమత గీతాలు ఆలపించడంపై బృంద సభ్యులపై సిబ్బంది పోలీసు స్టేషన్‌లో ఫిర్యాదు చేసి వారిని పోలీసులకు అప్పగించారు.</p>
    </article>
  </body>
</html>