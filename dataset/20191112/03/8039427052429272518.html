<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952645"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T03:15:19+00:00"/>
    <meta property="og:title" content="ఆంధ్రను అమ్మకానికి పెట్టారు"/>
    <meta property="og:description" content="ADVT"/>
  </head>
  <body>
    <article>
      <h1>ఆంధ్రను అమ్మకానికి పెట్టారు</h1>
      <address>
        <time datetime="2019-11-12T03:15:19+00:00">12 Nov 2019, 03:15</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మిషన్‌ బిల్డ్‌ మరో క్విడ్‌ ప్రోకో: టీడీపీ</b>
        </li>
      </ul>
      <p><b>(ఆంధ్రజ్యోతి న్యూస్‌ నెట్‌వర్క్‌): </b>‘‘మిషన్‌ బిల్డ్‌ పేరుతో ఆంధ్రని అమ్మకానికి పెట్టారు. మిషన్‌ బిల్డ్‌ కాదు మరో క్విడ్‌ ప్రోకోకు ప్రభుత్వం పాల్పడుతోంది’’ అని టీడీపీ అధికార ప్రతినిధి పంచుమర్తి అనురాధ ఆరోపించారు. గుంటూరులో సోమవారం ఆమె మీడియాతో మాట్లాడారు. సంపద సృష్టించడం చేతకాకపోతే చంద్రబాబు దగ్గర క్లాసు తీసుకోవాలని ఎద్దేవా చేశారు. టీడీపీ రాష్ట్ర అధ్యక్షుడు కళా వెంకటారావు శ్రీకాకుళం జిల్లా చిలకపాలెంలో మాట్లాడుతూ.. వైసీపీ ప్రభుత్వ రివర్స్‌ విధానాలతో పాలన అస్తవ్యస్తంగా తయారైందన్నారు. అనుభవరాహిత్యం, తొందరపాటు నిర్ణయాలతో పాలన కుంటుపడిందన్నారు. ఎంపీ రామ్మోహన్‌ నాయుడు సోంపేట మండలం అనంతపురంలో మాట్లాడుతూ.. 5నెలల వైసీపీ పాలనలో సీఎం జగన్‌ రాష్ట్రాన్ని భ్రష్టుపట్టించారని విమర్శించారు. పాలకొల్లు ఎమ్మెల్యే నిమ్మల రామానాయుడు మంగళగిరిలో మాట్లాడుతూ.. రాష్ట్రాన్ని అధోగతి పాల్జేస్తున్న వైసీపీ ప్రభుత్వానికి బుద్ధి చెప్పాలని కార్యకర్తలకు పిలుపునిచ్చారు. ఇసుక కొరతతో 40 మంది కార్మికులు ఆత్మహత్య చేసుకొన్నా ప్రభుత్వానికి చీమ కుట్టినట్లు లేదని మాజీ మంత్రి కొల్లు రవీంద్ర మచిలీపట్నంలో విమర్శించారు.</p>
    </article>
  </body>
</html>