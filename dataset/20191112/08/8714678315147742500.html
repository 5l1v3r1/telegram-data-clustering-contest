<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/markedsforing/2019/11/byraet-kontent-henter-bloggerne-profil-og-skuespiller/"/>
    <meta property="og:site_name" content="Kampanje"/>
    <meta property="article:published_time" content="2019-11-12T08:02:06+00:00"/>
    <meta property="og:title" content="Byrået Kontent henter Bloggerne-profil og skuespiller"/>
    <meta property="og:description" content="Modell og skuespiller Lea Meyer og influencer og produsent Joakim Kleven blir en del av stallen til Kontent."/>
  </head>
  <body>
    <article>
      <h1>Byrået Kontent henter Bloggerne-profil og skuespiller</h1>
      <address><time datetime="2019-11-12T08:02:06+00:00">12 Nov 2019, 08:02</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Modell og skuespiller Lea Meyer og influencer og produsent Joakim Kleven blir en del av stallen til Kontent.</b>
      </p>
      <p>Innholdsmarkedsføring- og influencerbyrået Kontent har signert <b>Joakim Kleven</b>, som er kjent fra TV 2-programmene «Sophie Elises verden» og «Bloggerne», og for å ha produsert «Swatshop» for Aftenposten. </p>
      <p>- Ikke bare er Joakim et multitalent på alt som har med innholdsproduksjon å gjøre, han er også en sterk stemme i samfunnet som representerer mangfold. Å hekte kommersielle budskap på de rette verdiene hos influencere, er noe vi ser at blir viktigere og viktigere for kunder, sier influencersjef <b>Susanne Kjellhov</b>.</p>
      <p>
        <b>Les mer: <a href="https://kampanje.com/link/3610aae778a046c2a6e162d8cd559494.aspx">Tok full kontroll over byrået da Bonnier trakk seg ut - nå sikter de mot 20 millioner i omsetning</a></b>
      </p>
      <p><b>Lea Meyer</b> startet motemagasin som 14-åring og var i fjor aktuell i filmen «En affære». Nå blir også hun en av influencerne i stallen til Kontent.</p>
      <p>- Lea utstråler en ekthet, noe vi oppfatter at er viktig for den unge målgruppen. Sammen med Lea skal vi skape unike kommersielle kampanjer som virkelig treffer målgruppen, sier Susanne Kjellhov.</p>
      <p>- Vi ønsker å jobbe med influencere som har integritet og er bevisst sitt ansvar som rollemodell. Det tror vi at er en bærekraftig kommersiell strategi. Vår oppgave er å finne skjæringspunktet mellom kommersielle interesser, influencernes verdier og etterspørsel i målgruppa, sier byråsjef Stian Johansen.</p>
    </article>
  </body>
</html>