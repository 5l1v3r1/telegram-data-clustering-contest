<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89354"/>
    <meta property="og:site_name" content="Denník politika"/>
    <meta property="article:published_time" content="2019-11-12T08:35:20+00:00"/>
    <meta property="og:title" content="Izraelské stíhačky zabili veliteľa extrémistickej skupiny Palestínsky islamský džihád"/>
    <meta property="og:description" content="12.11.2019 (Webnoviny.sk) – Izraelská armáda zabila v utorok v Pásme Gazy vysokopostaveného veliteľa extrémistickej skupiny Palestínsky islamský džihád. Jej zástupcovia potvrdili, že pri útoku zomreli Bahá Abú al-Attá a jeho manželka, pričom ich dve deti utrpeli zranenia. Hovorca armády Jonathan Conricus nazval veliteľa „časovanou bombou„. Podľa neho bol zodpovedný za niekoľko nedávnych raketových útokov na juhu Izraela a plánoval aj ďalšie operácie."/>
  </head>
  <body>
    <article>
      <h1>Izraelské stíhačky zabili veliteľa extrémistickej skupiny Palestínsky islamský džihád</h1>
      <address><time datetime="2019-11-12T08:35:20+00:00">12 Nov 2019, 08:35</time> by <a rel="author">Webnoviny</a></address>
      <p>12.11.2019 (Webnoviny.sk) – Izraelská armáda zabila v utorok v Pásme Gazy vysokopostaveného veliteľa extrémistickej skupiny Palestínsky islamský džihád. Jej zástupcovia potvrdili, že pri útoku zomreli Bahá Abú al-Attá a jeho manželka, pričom ich dve deti utrpeli zranenia. Hovorca armády Jonathan Conricus nazval veliteľa „<i>časovanou bombou</i>„. Podľa neho bol zodpovedný za niekoľko nedávnych raketových útokov na juhu Izraela a plánoval aj ďalšie operácie.</p>
      <p>Conricus dodal, že stíhačky zasiahli len dom, kde žil hľadaný militant s rodinou. Akciu mali naplánovanú už dlhšie. Palestínsky islamský džihád vyhlásil 42-ročného zosnulého za hrdinu a jeho členovia prisľúbili, že sa za jeho smrť pomstia. Krátko po tom, ako potvrdili úmrtie, už bolo počuť rakety vystrelené smerom na Izrael.</p>
      <p>Viac k témam: <a href="https://www.webnoviny.sk/tag/izraelska-armada/"><u>izraelská armáda</u></a><br/>Zdroj: Webnoviny.sk – <a href="https://www.webnoviny.sk/izraelske-stihacky-zabili-velitela-extremistickej-skupiny-palestinsky-islamsky-dzihad/"><u>Izraelské stíhačky zabili veliteľa extrémistickej skupiny Palestínsky islamský džihád</u></a> © SITA Všetky práva vyhradené.</p>
    </article>
  </body>
</html>