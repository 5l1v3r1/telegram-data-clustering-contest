<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-italia-brasile-u17-streaming-video-rai-quarti-mondiali-under-17/1947444/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T08:08:06+00:00"/>
    <meta property="og:title" content="VIDEO/ Italia Brasile U17 (0-2): highlights gol, Azzurrini fuori ai quarti (Mondiali)"/>
    <meta property="og:description" content="Video Italia Brasile U17 (risultato finale 0-2): highlights e gol della partita per i quarti dei Mondiali Under 17. I Verdeoro volano in semifinale."/>
  </head>
  <body>
    <article>
      <h1>VIDEO/ Italia Brasile U17 (0-2): highlights gol, Azzurrini fuori ai quarti (Mondiali)</h1>
      <h2>Video Italia Brasile U17 (risultato finale 0-2): highlights e gol della partita per i quarti dei Mondiali Under 17. I Verdeoro volano in semifinale.</h2>
      <address><time datetime="2019-11-12T08:08:06+00:00">12 Nov 2019, 08:08</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <p>Nulla da fare per gli azzurrini del ct Nunziata, che concludono ai quarti di finale la loro avventura iridata: come si vede nel<b> video di Italia Brasile U17,</b> sono stati i verdeoro nella notte italiana ad avere la meglio, trovando la vittoria col <b>risultato finale di 2-0</b> ai <b>quarti dei Mondiali Under 17</b>. Dopo un’eccellente fase a gironi ed entrati nella fase calda del tabellone, i nostri beniamini non hanno resisto alla potenza dei padroni di casa che con un-due nel primo tempo hanno firmato la loro qualificazione alla semifinale contro la Francia nei Mondiali di categoria. Sono dunque bastate le ereti di Patryck e Peglow, entrambe su assist di Pedro Lucas e occorse rispettivamente al 6’ e al 40’ minuto di gioco per segnare il destino dell’Italia U17. C’è quindi tanta delusione in casa azzurra anche perché non erano mancate le occasioni da gol per i ragazzi di Nunziata, sopratutto con Gnonto, superstar negli ultimi dieci minuti di gioco. Vi è comunque l’orgoglio di aver eguagliato il miglior risultato della nazionale Under 17 ai Mondiali (i quarti firmati nel 2009). (agg Michela Colombo)</p>
      <h4>VIDEO ITALIA BRASILE U17, HIGHLIGHTS E GOL</h4>
      <figure>
        <iframe src="https://www.youtube.com/embed/-AqqJEjAaqs" width="560" height="315" data-service="Youtube" scrolling="no"/>
      </figure>
      <h4>PRESENTAZIONE DEL MATCH</h4>
      <p><b>Italia Brasile U17</b>, in <b>diretta</b> dall’Estádio Olímpico di Goiânia, è in programma alla <b>mezzanotte</b> ora italiana di stanotte (le 20.00 locali) per i quarti di finale dei <b>Mondiali Under 17</b> in cui gli azzurrini dovranno affrontare i verdeoro padroni di casa. <b>Italia Brasile U17</b> sarà certamente una sfida affascinante, come è normale che sia per un quarto di finale mondiale tra Italia e Brasile (a maggior ragione a casa loro), anche se in questo caso a livello di Nazionali Under 17. Per l’Italia U17 è un lieto ritorno ad alto livello, perché non raggiungevamo i quarti dei Mondiali dal 2009, che curiosamente sono invece l’ultima occasione in cui il Brasile non entrò fra le migliori otto. L’Italia arriva dalla <a href="https://www.ilsussidiario.net/news/diretta-ecuador-italia-under-17-streaming-video-tv-azzurrini-agli-ottavi-mondiali/1945609/">vittoria per 1-0 contro l’Ecuador agli ottavi</a>, in precedenza siamo arrivati secondi nel nostro girone: oggi però l’asticella della difficoltà si alzerà di molto, perché il Brasile in casa sua sarà naturalmente un ostacolo durissimo.</p>
      <h4>STREAMING VIDEO E DIRETTA TV: COME SEGUIRE ITALIA BRASILE U17</h4>
      <p>Ampia copertura in <b>diretta tv</b> per <b>Italia Brasile U17</b>: infatti il quarto di finale dei Mondiali Under 17 sarà trasmesso in chiaro per tutti su Rai Sport + HD (canale numero 57 del telecomando), ma anche su Sky Sport Uno e Sky Sport Football, che sono i canali numero 201 e 203 della piattaforma satellitare riservata agli abbonati. Di conseguenza, sarà doppia anche la possibilità della <b>diretta streaming video</b>: gratuita per tutti tramite Rai Play, oppure riservata agli abbonati tramite il servizio di Sky Go. <a href="https://www.raiplay.it/dirette/raisportpiuhd"><b>CLICCA QUI PER LA DIRETTA STREAMING SU RAI PLAY</b></a></p>
      <h4>PROBABILI FORMAZIONI ITALIA BRASILE U17</h4>
      <p>Proviamo adesso a dare uno sguardo alle probabili formazioni per <b>Italia Brasile U17</b>. Il nostro c.t. Nunziata dovrebbe dare fiducia alla squadra vista nelle prime due partite del girone e poi contro l’Ecuador, cioè in tre vittorie: Molla in porta, protetto da una difesa a quattro formata da Lamanna, Dalle Mura, Pirola e Ruggeri; a centrocampo il terzetto con Brentan, il capitano Panada e Udogie; in attacco invece Gnonto, Tongya e Cudrig, ma naturalmente con Oristanio jolly, <a href="https://www.ilsussidiario.net/news/video-ecuador-italia-u17-0-1-highlights-e-gol-azzurrini-ai-quarti/1946763/">dopo avere deciso su punizione l’ottavo con l’Ecuador</a>. Per il Brasile potremmo invece ipotizzare il modulo 4-2-3-1 con Matheus in porta e davanti a lui una retroguardia a quattro con Garcia, Marinho, Luan e Patryck; nel cuore della mediana potrebbero agire Cabral e Rosa, mentre sulla trequarti gli esterni Gabriel Veron e Talles Magno più il trequartista Peglow sono attesi in appoggio al centravanti Kaio Jorge.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/cristiano-ronaldo-sostituito-rabbia-vs-sarri-video-juventus-cr7-lascia-lo-stadio/1947827/"/>
        <a href="https://www.ilsussidiario.net/news/luciana-littizzetto-risponde-a-giorgia-meloni-video-parodia-di-io-sono-giorgia/1947790/"/>
        <a href="https://www.ilsussidiario.net/news/video-juventus-milan-1-0-gol-e-highlights-dybala-punisce-un-buon-diavolo/1947766/"/>
        <a href="https://www.ilsussidiario.net/news/video-foggia-sorrento-0-2-highlights-e-gol-passo-falso-dei-salentini-serie-d/1948209/"/>
        <a href="https://www.ilsussidiario.net/news/video-palermo-savoia-0-1-highlights-e-gol-primo-ko-per-i-rosanero-serie-d/1948207/"/>
        <a href="https://www.ilsussidiario.net/news/video-lazio-lecce-4-2-highlights-e-gol-girandola-di-emozioni-serie-a/1947659/"/>
      </related>
    </article>
  </body>
</html>