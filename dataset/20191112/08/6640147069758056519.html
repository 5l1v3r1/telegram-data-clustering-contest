<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/amazfit-stratos-3-lo-smartwatch-per-sportivi-arriva-in-italia-a-19999-euro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T08:34:00+00:00"/>
    <meta property="og:title" content="Amazfit Stratos 3, lo smartwatch per sportivi arriva in Italia a 199,99 euro"/>
    <meta property="og:description" content="Amazfit ha annunciato la disponibilità in Italia del suo nuovo sportwatch, Stratos 3, a 199,99 euro. Le spedizioni partiranno il 15 novembre."/>
  </head>
  <body>
    <article>
      <h1>Amazfit Stratos 3, lo smartwatch per sportivi arriva in Italia a 199,99 euro</h1>
      <address><time datetime="2019-11-12T08:34:00+00:00">12 Nov 2019, 08:34</time> by <a rel="author">Lucia Massaro</a></address>
      <p><b>Amazfit Stratos 3</b> è pronto a debuttare in Italia. L’azienda cinese ha annunciato che lo smartwatch destinato agli sportivi sarà disponibile <b>a partire da venerdì 15 Novembre a 199,99 euro</b> sul suo <a href="https://toms.it/nPMyf">store online.</a> Parliamo di un dispositivo che potremmo definire <i>sportwatch </i>grazie alle tante funzioni che integra per il tracciamento delle attività sportive e del proprio stato di salute.</p>
      <p>Il nuovo Stratos 3 utilizza un <b>display touch rotondo da 1.34 pollici</b> con risoluzione 320×320 pixel protetto da Gorilla Glass 3. Lo schermo è di tipo transflettivo per assicurare una buona visibilità anche all’aperto. È dotato di quattro pulsanti fisici che rendono semplice la navigazione anche con dita sporche o bagnate. Il cinturino è in silicone. Nelle prossime settimane, sarà disponibile anche la <b>Elite Edition, caratterizzata da un quadrante in vetro zaffiro e da un cinturino in gomma fluorurata.</b></p>
      <figure>
        <img src="https://www.tomshw.it/images/images/2019/11/stratos-3-62457.768x432.jpg"/>
      </figure>
      <p>Il dispositivo integra la tecnologia <b>FIRSTBEAT</b>, leader nelle analisi fisiologiche per lo sport e il benessere che trasforma i dati del battito cardiaco in informazioni personalizzate basate su esercizio fisico, stress e recupero. VO2Max, effetto dell’esercizio (TE), Carico (TD) e tempi di recupero sono le 4 funzionalità disponibili. Stratos 3 è in grado di <b>monitorare 19 modalità di sport</b>, tra cui anche il nuoto grazie all’impermeabilità fino a <b>5 ATM.</b></p>
      <p>Non manca ovviamente il GPS. È possibile, inoltre, utilizzare contemporaneamente diversi sistemi GNSS e scegliere se utilizzare <b>GPS+ GLONASS, GPS+GALILEO o GPS+BEIDOU</b>. Lo smartwatch si connette all’applicazione Amazfit via Bluetooth 4.2 + BLE 5.0 ed è inoltre dotato di connettività Wi-Fi.</p>
      <p>Per quanto riguarda <b>l’autonomia</b>, l’azienda assicura 14 giorni di durata mantenendo l’accesso alle funzioni principali come monitoraggio del battito cardiaco, notifiche e 11 delle 19 modalità sportive. Altrimenti, si parla di un’autonomia che va dalle 35 alle 70 ore.</p>
      <p>Stratos 3 sarà disponibile nella colorazione nera a partire dal 15 novembre a 199,99 euro sullo store online di Amazfit raggiungibile <a href="https://toms.it/nPMyf">tramite questo link.</a></p>
      <blockquote>Fitbit Versa 2 con supporto ad Amazon Alexa è disponibile su Amazon tramite <a href="https://toms.it/iuImu">questo link.</a></blockquote>
    </article>
  </body>
</html>