<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-motichoor-chaknachoor-stuck-in-copy-right-issues-2844989.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T08:20:17+00:00"/>
    <meta property="og:title" content="संकट में है 'मोतीचूर चकनाचूर', डेट को लेकर नवाजुद्दीन सिद्दीकी- आथिया शेट्टी पर गिरी गाज"/>
    <meta property="og:description" content="नवाजुद्दीन सिद्दीकी (Nawazuddin Siddiqui) की फिल्म मोतीचूर चकनाचूर (Motichoor Chaknachoor) की मुसीबतें कर होने का नाम नहीं ले रही हैं। एकबार फिर यह फिल्म संकटों से घिर  रही है। टाइम्स ऑफ..."/>
  </head>
  <body>
    <article>
      <h1>संकट में है 'मोतीचूर चकनाचूर', डेट को लेकर नवाजुद्दीन सिद्दीकी- आथिया शेट्टी पर गिरी गाज</h1>
      <address><time datetime="2019-11-12T08:20:17+00:00">12 Nov 2019, 08:20</time> by <a rel="author">लाइव हिन्दुस्तान टीम,नई दिल्ली</a></address>
      <p>नवाजुद्दीन सिद्दीकी (Nawazuddin Siddiqui) की फिल्म मोतीचूर चकनाचूर (Motichoor Chaknachoor) की मुसीबतें कर होने का नाम नहीं ले रही हैं। एकबार फिर यह फिल्म संकटों से घिर  रही है। टाइम्स ऑफ इंडिया की खबर के मुताबिक, बिहार सिविल कोर्ट ने मोतीचूर चकनाचूर की रिलीज पर रोक लगा दी है। इस फिल्म की रिलीजिंग डेट को लेकर विवाद सामने आ रहा है। जिसके चलते ये फिल्म 15 नवंबर को रिलीज नहीं होगी। इस फिल्म में नवाजुद्दीन सिद्दीकी के साथ आथिया शेट्टी (Athiya Shetty) नजर आएंगी। </p>
      <p>
        <a href="https://www.livehindustan.com/entertainment/story-lata-mangeshkar-health-update-hema-malini-wish-speedy-recovery-2844958.html">लता मंगेशकर की सेहत के लिए हेमा मालिनी ने की प्रार्थना</a>
      </p>
      <p>सूत्रों के मुताबिक एक लोकल डिस्ट्रीब्यूटर ने फिल्म के राइट्स पर दावा किया है। उसके सपोर्ट में संबंधित दस्तावेज होने की बात भी कही है। ऐसी खबरें हैं कि फिल्म प्रोड्यूसर राजेश भाटिया (Rajesh Bhatia) के खिलाफ शिकायतें हैं कि वो ड्यूज क्लियर नहीं कर रहे हैं। इसी वजह से फिल्म की रिलीज पर रोक लगाई गई है।</p>
      <p>
        <a href="https://www.livehindustan.com/entertainment/story-sushant-singh-rajput-angry-with-karan-johar-due-to-jacqueline-fernandez-film-drive-2844879.html">करण जौहर से नाराज सुशांत सिंह राजपूत ने उठाया ये सख्त कदम, प्रोड्यूसर के लिए रखा ये कॉन्ट्रैक्ट</a>
      </p>
      <p>आपकी जानकारी के लिए बता दें कि फिल्म की राइटर देव मित्र बिस्वाल ने अपने ड्यूज क्लियर नहीं होने के कारण कोर्ट में याचिका दायर की थी। हालांकि, बाद में अदालत ने इस रोक को हटा दिया था। ऐसी भी खबरें थीं कि अथिया को अभी तक पूरी तरह से भुगतान नहीं किया गया है। इस फिल्म से प्रोड्यूसर ने पहले डायरेक्टर Debamitra को निकाल दिया था। Debamitra ने बॉम्बे हाईकोर्ट में ट्रेलर पर रोक के लिए एक याचिका दायर की थी। जिसके बाद बॉम्बे हाई कोर्ट ने फिल्म मोतीचूर चकनाचूर के ट्रेलर पर स्टे लगा दिया था।</p>
    </article>
  </body>
</html>