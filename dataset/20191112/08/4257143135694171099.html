<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/12/elesben-tesztelik-az-uj-rendszert-a-magyar-bankok"/>
    <meta property="og:site_name" content="infostart"/>
    <meta property="article:published_time" content="2019-11-12T08:07:00+00:00"/>
    <meta property="og:title" content="Már élesben tesztelik az új rendszert a magyar bankok"/>
    <meta property="og:description" content="Javában zajlik az azonnali átutalási rendszer éles tesztüzeme, a rendszer iránt a bankszektoron kívüli szereplők is érdeklődnek."/>
  </head>
  <body>
    <article>
      <h1>Már élesben tesztelik az új rendszert a magyar bankok</h1>
      <address><time datetime="2019-11-12T08:07:00+00:00">12 Nov 2019, 08:07</time> by <a rel="author">Infostart</a></address>
      <h3>Javában zajlik az azonnali átutalási rendszer éles tesztüzeme, a rendszer iránt a bankszektoron kívüli szereplők is érdeklődnek.</h3>
      <p>Az azonnali átutalási rendszer éles tesztüzeme szeptember 1-jén indult, a Giro Zrt. akkortól két - egy teszt és egy éles - környezetet biztosít a klíringtagok részére a rendszereik működésének kipróbálásához. Ennek menetéről is beszélt a cég innovációs és szolgáltatásfejlesztési osztályának vezetője, Zátonyi János a <a href="https://www.portfolio.hu/uzlet/20191112/mar-tesztelik-az-uj-fizetesi-rendszert-magyarorszagon-406719">portfolio.hu</a>-nak.</p>
      <blockquote>A bankok jelentős része egyelőre a kötelező feladatok teljesítésére törekszik,</blockquote>
      <p>vagyis az átutalások indítását, fogadását, illetve a másodlagos azonosítókat kezelő adatbázist tesztelik, de vannak olyan bankok is, amelyek már a fizetési kérelem szolgáltatást is tesztelik, ami nem tartozik a kötelező elemek közé. Akadtnak olyan klíringtagok is, akik már vizsgálják, hogy az azonnali fizetési rendszerre építve milyen elektronikus fizetés megoldásokat lehetne létrehozni - mondta a szakember.</p>
      <p>Kiderült továbbá, hogy a QR kód szabvány leírása továbbra is ajánlás formájában lesz publikálva, nem kötelezőként.</p>
      <blockquote>A bankok többsége ma még nem jár abban az implementációs szakaszban, hogy QR-kód alapon működő adatbevitelt fejlesszen az azonnali fizetési rendszerhez.</blockquote>
      <p>Ezen kívül vannak olyan nem banki szereplők is, amelyek szeretnének megoldást fejleszteni a fizetési kérelemmel az azonnali rendszerre, számukra is érdekes lehet a QR kód ajánlás - mondta Zátonyi János.</p>
      <p>
        <i>Nyitókép: Pixabay</i>
      </p>
    </article>
  </body>
</html>