<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e814de9034464a4e/sute-de-kilograme-de-cocaina-descoperite-pe-plajele-din-franta-valoarea-drogurilor-este-estimata-la-61-de-milioane-de-euro.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T08:37:22+00:00"/>
    <meta property="og:title" content="Sute de kilograme de cocaină, descoperite pe plajele din Franța: Valoarea drogurilor este estimată la 61 de milioane de euro"/>
    <meta property="og:description" content="Sute de kilograme de cocaină pură și alte narcotice au fost descoperite pe plajele din Franța. Pungile cu droguri au apărut pe țărm din senin, în ultima lună, aduse de apele Atlanticului."/>
  </head>
  <body>
    <article>
      <h1>Sute de kilograme de cocaină, descoperite pe plajele din Franța: Valoarea drogurilor este estimată la 61 de milioane de euro</h1>
      <address><time datetime="2019-11-12T08:37:22+00:00">12 Nov 2019, 08:37</time> by <a rel="author">Jurnal.md</a></address>
      <p>
        <b>Sute de kilograme de cocaină pură și alte narcotice au fost descoperite pe plajele din Franța. Pungile cu droguri au apărut pe țărm din senin, în ultima lună, aduse de apele Atlanticului.</b>
      </p>
      <p>În total, autoritățile franceze spun că au adunat de pe plajele franceze, aproximativ 763 de kilograme de cocaină, cu o concentrație de 83% și alte stupefiante, cu o valoare estimată de aproximativ 61 de milioane de euro, potrivit digi24.ro.</p>
      <p>Drogurile erau ambalate în pungi de plastic, iar pe pachetele de cocaină apărea scris diamante sau briliante.</p>
      <p>Autoritățile încearcă acum să afle cum au ajuns aceste droguri pe plajele franceze și îi sfătuiesc pe oameni să nu atingă pachetele și să cheme imediat poliția. Cei care nu vor lua în seamă avertismentul riscă o pedeapsă de până la zece ani de închisoare.</p>
    </article>
  </body>
</html>