<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134550-pirmasias-rungtynes-suzaides-griffinas-pasirode-universaliai.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T08:21:00+00:00"/>
    <meta property="og:title" content="Pirmąsias rungtynes sužaidęs Griffinas pasirodė universaliai"/>
    <meta property="og:description" content="Blake’o Griffino sugrįžimas į aikštę pažymėtas Detroito „Pistons“ (4-7) nesėkme. Dwane’o Casey kariauna namie 114:120 (26:41, 25:25, 30:26, 33:28) turėjo pripažinti Minesotos „Timberwolves“ (6-4) pranašumą. Pirmose sezono rungtynėse Griffinas pasirodė starto penkete ir per 24 minutes pelnė 19 taškų (5/9 dvit., 1/3 trit., 6/8 baudos), atkovojo 7 kamuolius bei atliko 6 rezultatyvius perdavimus. Problemų su keliu ir blauzda turėjęs puolėjas ..."/>
  </head>
  <body>
    <article>
      <h1>Pirmąsias rungtynes sužaidęs Griffinas pasirodė universaliai</h1>
      <address>
        <time datetime="2019-11-12T08:21:00+00:00">12 Nov 2019, 08:21</time>
      </address>
      <p>Nuotr.: USA Today – Scanpix</p>
      <figure>
        <a href="https://www.basketnews.lt/paveikslelis-206512-any1000x1000.jpg">
          <img src="https://www.basketnews.lt/paveikslelis-206512-any630x500.jpg"/>
        </a>
      </figure>
      <p>Nuotr. USA Today – Scanpix</p>
      <p><a href="https://www.basketnews.lt/zaidejai/6703-blake-griffin.html">Blake’o Griffino</a> sugrįžimas į aikštę pažymėtas Detroito „Pistons“ (4-7) nesėkme. Dwane’o Casey kariauna namie <a href="https://www.basketnews.lt/rungtynes/ziureti/83330-detroit-pistons-minnesota-timberwolves.html"><b>114:120</b> (26:41, 25:25, 30:26, 33:28)</a> turėjo pripažinti Minesotos „Timberwolves“ (6-4) pranašumą.</p>
      <p>Pirmose sezono rungtynėse Griffinas pasirodė starto penkete ir per 24 minutes pelnė 19 taškų (5/9 dvit., 1/3 trit., 6/8 baudos), atkovojo 7 kamuolius bei atliko 6 rezultatyvius perdavimus.</p>
      <p>Problemų su keliu ir blauzda turėjęs puolėjas žaidė apribotą minučių skaičių. Tai buvo pirmosios jo sezono rungtynės.</p>
      <figure>
        <iframe src="https://www.youtube.com/embed/iKWUwoajO2Q" width="630" height="354" data-service="Youtube" scrolling="no"/>
      </figure>
      <p>Taip pat viso mačo žaisti negalėjo Derrickas Rose’as, per 20 minučių surinkęs 6 taškus ir 5 rezultatyvius perdavimus.</p>
      <p>Prieš tai „Timberwolves“ mače su Denverio „Nuggets“ pataikė vos 6 tritaškius iš 45 bandymų, o šįkart jau pirmajame kėlinyje realizavo 8 tolimus šūvius iš 10 ir pirmavo 15 taškų pranašumu.</p>
      <p>Rungtynėse „Timberwolves“ įmetė 15 tritaškių iš 34 (44 proc.), o „Pistons“ – 16 iš 32 (50 proc.).</p>
      <p>Nugalėtojams Andrew Wigginsas per 36 minutes įmetė 33 taškus (9/15 dvit., 3/5 trit., 6/8 baudos), atkovojo 6 kamuolius bei atliko 5 rezultatyvius perdavimus.</p>
      <figure>
        <iframe src="https://www.youtube.com/embed/FhJ8aJJaqeM" width="630" height="354" data-service="Youtube" scrolling="no"/>
      </figure>
      <p>Prieš tai „Timberwolves“ „Pistons“ ekipai buvo nusileidusi aštuonis kartus iš eilės.</p>
      <p>Minesotos komandoje dėl ligos nežaidė Jeffas Teague. Jis šį sezoną vidutiniškai pelno po 13,2 taško ir atlieka po 6,3 rezultatyvaus perdavimo. Tuo metu „Pistons“ vertėsi be įžaidėjo Reggie Jacksono, šį sezoną renkančio po 5 taškus ir 4 rezultatyvius perdavimus.</p>
      <p>
        <i>„Pistons“: Luke’as Kennardas 25, Blake’as Griffinas 19 (7 atk. kam., 6 rez. perd.), Langstonas Galloway 18, Tony Snellas 16, Andre Drummondas 11 (12 atk. kam., 3 bl.).</i>
      </p>
      <p>
        <i>„Timberwolves“: Andrew Wigginsas 33 (12/20 metimai), Karlas-Anthony Townsas 25 (4/7 trit.), Jake’as Laymanas 16 (4/5 trit.), Treveonas Grahamas 13, Robertas Covingtonas 10.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/J9p0to5hFDY" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-203970-crop100x150.jpg"/>
      </figure>
      <p><a href="https://www.basketnews.lt/zaidejai/15918-andrew-wiggins.html">Andrew Wiggins</a> Taškai: 33 Naudingumas: 34 Dvitaškiai: 60% 9/15 Baudų metimai: 75% 6/8</p>
    </article>
  </body>
</html>