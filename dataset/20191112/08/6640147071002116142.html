<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/rick-and-morty-dungeons-dragons-starter-set-dd-secondo-rick-e-morty/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T08:26:00+00:00"/>
    <meta property="og:title" content="Rick and Morty Dungeons &amp; Dragons Starter Set: D&amp;D secondo Rick e Morty"/>
    <meta property="og:description" content="Rick and Morty Dungeons &amp; Dragons Starter Set sarà una scatola speciale che vi permetterà di giocare a D&amp;D con i personaggi di Rick e Morty."/>
  </head>
  <body>
    <article>
      <h1>Rick and Morty Dungeons &amp; Dragons Starter Set: D&amp;D secondo Rick e Morty</h1>
      <address><time datetime="2019-11-12T08:26:00+00:00">12 Nov 2019, 08:26</time> by <a rel="author">Mabelle Sasso</a></address>
      <p>Manca pochissimo al lancio sul mercato del <b>Rick and Morty Dungeons &amp; Dragons Starter Set</b>, La scatola speciale che trasporterà nuovamente i folli protagonisti della serie tv Adult Swim nel mondo di D&amp;D.</p>
      <figure>
        <img src="https://www.tomshw.it/images/images/2019/11/rick-and-morty-dungeons-dragons-starter-62447.jpg"/>
      </figure>
      <p>Rick e Morty non sono infatti nuovi ad incursioni nell’universo fantasy del gioco di ruolo più famoso del mondo, infatti non molto tempo fa il dinamico duo è stato protagonista di <b>Rick and Morty vs Dungeons &amp; Dragons</b> (<a href="https://www.amazon.it/dp/8891246719/ref=cm_sw_em_r_mt_dp_U_j-MYDbPBTCG35">Link Amazon</a>), una storia a fumetti che li vedeva catapultati insieme a tutta la famiglia Smith all’interno di questo gdr. Lo Starter Set di Rick e Morty è stato scritto da <b>Patrick Rothfuss</b> (Le Cronache dell’Assassino del Re), <b>Jim Zub</b> (The Avengers, Wayward) ed illustrato da <b>Troy Little</b> (Hunter S. Thompson’s Fear and Loathing in Las Vegas), ovvero lo stesso team dietro al fumetto crossover Rick and Morty vs Dungeons &amp; Dragons.</p>
      <p>Rick and Morty Dungeons &amp; Dragons Starter Set includerà un volumetto da 64 pagine con il <b>regolamento del gioco</b> annotato personalmente da Rick Sanchez, <b>The Lost Dungeon of Rickedness</b> un’avventura originale di 32 pagine per personaggi di livello 1–3, uno <b>schermo del Master</b> a 4 ante con una speciale (e folle) illustrazione di Rick e Morty, <b>5 schede</b> precompilate e <b>11 dadi</b>.</p>
      <figure>
        <img src="https://www.tomshw.it/images/images/2019/11/rick-and-morty-dungeons-dragons-starter-set-62448.jpg"/>
      </figure>
      <p>The Lost Dungeon of Rickedness sarà un’avventura di tipo <b>dungeon crawl</b>, legata direttamente al fumetto crossover. Si tratterà di un’esperienza concepita per gli appassionati di questa serie animata: la narrazione di questo breve modulo riprenderà direttamente il mood demenziale e le situazioni sopra le righe dello show. I giocatori vestiranno i panni degli <b>Smith</b>, che saranno nuovamente il coinvolti in questa avventura come i loro alter ego ludici. Le schede precompilate elencheranno nel dettaglio le informazioni necessarie ad interpretare questi personaggi.</p>
      <p>Rick and Morty Dungeons &amp; Dragons Starter Set avrà un costo di <b>27,22 euro</b> e sarà disponibile a partire dal <b>19 novembre 2019</b>.</p>
      <blockquote>Potete trovare Rick and Morty Dungeons &amp; Dragons Starter Set in pre order su Amazon, <a href="https://toms.it/6UMuB">cliccate qui</a>.</blockquote>
    </article>
  </body>
</html>