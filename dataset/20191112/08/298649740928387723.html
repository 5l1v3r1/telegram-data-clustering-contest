<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/12/feriti-51-bambini-per-un-attacco-con-soda-caustica-in-una-materna-top10_20191112_094811/"/>
    <meta property="og:site_name" content="Askanews"/>
    <meta property="article:published_time" content="2019-11-12T08:48:11+00:00"/>
    <meta property="og:title" content="Feriti 51 bambini per un attacco con soda caustica in una materna"/>
    <meta property="og:description" content="Roma, 12 nov. (askanews) – Almeno 54 persone, per la maggior parte bambini, sono rimaste ferite in una scuola materna nel Sud-Ovest della Cina, dopo l’irruzione di un individuo che ha cosparso studenti e insegnanti di soda caustica: lo hanno riferito oggi le autorità locali. L’aggressione è avvenuta ieri alle 15:35 locali, le 8:35 in […]"/>
  </head>
  <body>
    <article>
      <h1>Feriti 51 bambini per un attacco con soda caustica in una materna</h1>
      <h2>Coinvolti anche tre insegnanti. Arrestato un uomo di 23 anni</h2>
      <address>
        <time datetime="2019-11-12T08:48:11+00:00">12 Nov 2019, 08:48</time>
      </address>
      <figure>
        <img src="http://www.askanews.it/wp-content/uploads/2019/11/20191112_094803_FC7CB0DA.jpg"/>
      </figure>
      <p>Roma, 12 nov. (askanews) – Almeno 54 persone, per la maggior parte bambini, sono rimaste ferite in una scuola materna nel Sud-Ovest della Cina, dopo l’irruzione di un individuo che ha cosparso studenti e insegnanti di soda caustica: lo hanno riferito oggi le autorità locali. L’aggressione è avvenuta ieri alle 15:35 locali, le 8:35 in Italia, nella città di Kaiyuan, nella provincia dello Yunnan, secondo quanto riferito dalle autorità sul social network Weibo.</p>
      <p>La municipalità ha fatto sapere che un sospetto di 23 anni di nome Kong ha scavalcato il recinto della scuola materna prima di spruzzare soda caustica sulle vittime.Cinquantuno bambini e tre insegnanti sono stati ricoverati in ospedale per ricevere le cure del caso. Due dei feriti accusano “sintomi gravi” ma non sono in pericolo di vita. Il sospettato è stato arrestato meno di un’ora dopo l’attacco, riferisce la stampa locale.</p>
      <p>Coa/int5</p>
    </article>
  </body>
</html>