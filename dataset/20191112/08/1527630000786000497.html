<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47900?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-12T08:49:07+00:00"/>
    <meta property="og:title" content="У Дніпрі оперативники викрили групу осіб, які займалися шахрайством з нерухомістю"/>
    <meta property="og:description" content="Поліцейські встановили п'ять осіб, які у серпні поточного року під час купівлі квартири ошукали місцеву мешканку на 10 тис. доларів."/>
  </head>
  <body>
    <article>
      <h1>У Дніпрі оперативники викрили групу осіб, які займалися шахрайством з нерухомістю</h1>
      <h2>Поліцейські встановили п'ять осіб, які у серпні поточного року під час купівлі квартири ошукали місцеву мешканку на 10 тис. доларів.</h2>
      <address>
        <time datetime="2019-11-12T08:49:07+00:00">12 Nov 2019, 08:49</time>
      </address>
      <p>Під час розслідування цього факту було з’ясовано, що підозрювані заволоділи ще однією квартирою на ж/м Перемога, а справжню власницю квартири відправили до реабілітаційного центру.</p>
      <p>Про це повідомив відділ комунікації поліції Дніпропетровської області.</p>
      <p>В рамках кримінального провадження, відкритого за ч. 3 ст. 190 Кримінального кодексу України (шахрайство), співробітники карного розшуку опитали свідків, провели інші слідчі й розшукові заходи.</p>
      <p>Так, 8 листопада співробітники управління карного розшуку та слідства, під процесуальним керівництвом Дніпропетровської місцевої прокуратури № 1 м. Дніпро провели обшук  та отримали доступ до документів державного нотаріуса. В результаті було вилучені паспорти, підроблені печаті різних підприємств, право власності на квартири, витяги з державних реєстрів та інші речові докази, які дозволять притягнути винних до відповідальності.</p>
      <p>Слідчі дії у рамках відкритого кримінального провадження тривають. Поліцейські перевіряють членів групи на причетність до скоєння аналогічних злочинів за подібною схемою.  </p>
      <p>
        <b> </b>
      </p>
    </article>
  </body>
</html>