<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/inbox/rodos-agnoise-tin-enoxlisi-pou-prokalouse-me-to-tsigaro-tou-kai-efage-prostimo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T08:38:43+00:00"/>
    <meta property="og:title" content="Ρόδος: Αγνόησε την ενόχληση που προκαλούσε με το τσιγάρο του και «έφαγε» πρόστιμο"/>
    <meta property="og:description" content="Καμπάνα σε θαμώνα και επιχειρηματία της Ρόδου"/>
  </head>
  <body>
    <article>
      <h1>Ρόδος: Αγνόησε την ενόχληση που προκαλούσε με το τσιγάρο του και «έφαγε» πρόστιμο</h1>
      <h2>Καμπάνα σε θαμώνα και επιχειρηματία της Ρόδου</h2>
      <address><time datetime="2019-11-12T08:38:43+00:00">12 Nov 2019, 08:38</time> by <a rel="author">ΤοΒΗΜΑ Team</a></address>
      <p>Πρόστιμο «έφαγε» καπνιστής στην Ιαλυσό της Ρόδου επειδή κάπνιζε παρανόμως σε εσωτερικό χώρο, αδιαφορώντας για τον αντικαπνιστικό νόμο.</p>
      <p>Οπως αναφέρει η dimokratiki.gr, θαμώνας καταστήματος υγειονομικού ενδιαφέροντος, ενοχλημένος από τον καπνό άλλου θαμώνα που καθόταν σε διπλανό τραπέζι και συνέχισε να καπνίζει παρά τις παρατηρήσεις, κάλεσε την Αστυνομία προκειμένου να καταγγείλει το γεγονός.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Στιγμές αργότερα στο σημείο έφτασαν αστυνομικοί από το Α.Τ. Ιαλυσού προκειμένου να διαπιστώσουν  τι ακριβώς συμβαίνει.</p>
      <p>Αφού επιβεβαιώθηκαν ότι τόσο ο ιδιοκτήτης της επιχείρησης, όσο και ο θαμώνας δεν συμμορφώνονται με τις διατάξεις του αντικαπνιστικού νόμου, επέβαλαν πρόστιμα.</p>
      <h3>Βαριά καμπάνα σε θαμώνα και επιχειρηματία</h3>
      <p>Στην επιχείρηση η «καμπάνα» ήταν βαριά αφού επιβλήθηκε το πρόστιμο των 500 ευρώ, ενώ ιδιαίτερα τσουχτερό ήταν και το πρόστιμο για τον θαμώνα, ύψους 50 ευρώ.</p>
      <h3>Θα γίνονται αιφνίδιοι έλεγχοι</h3>
      <p>Οπως δήλωσε ο αρμόδιος αντιπεριφερειάρχης Υγείας Θωμάς Σωτρίλλης, παρά τη σοβαρή έλλειψη προσωπικού και το μεγάλο φόρτο εργασίας της Διεύθυνσης Δημόσιας Υγείας και Κοινωνικής Μέριμνας της ΠΝΑΙ, θα πραγματοποιηθούν αιφνιδιαστικοί έλεγχοι τόσο σε δημόσιες υπηρεσίες όσο και σε κλειστούς χώρους εστίασης και διασκέδασης.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>