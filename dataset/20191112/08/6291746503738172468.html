<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/scontro-treni-bangladesh-morti/"/>
    <meta property="og:site_name" content="Il Post"/>
    <meta property="article:published_time" content="2019-11-12T08:11:52+00:00"/>
    <meta property="og:title" content="Almeno 15 persone sono morte nello scontro tra due treni in Bangladesh"/>
    <meta property="og:description" content="Almeno 15 persone sono morte martedì in seguito allo scontro tra due treni nel distretto di Brahmanbaria, nel Bangladesh orientale, circa 100 chilometri dalla capitale Dacca. L'incidente è avvenuto verso le 3 ora locale (le 22 di lunedì in Italia), quando due treni che viaggiavano sullo stesso binario ma in direzioni"/>
  </head>
  <body>
    <article>
      <h1>Almeno 15 persone sono morte nello scontro tra due treni in Bangladesh</h1>
      <address>
        <time datetime="2019-11-12T08:11:52+00:00">12 Nov 2019, 08:11</time>
      </address>
      <p>Almeno 15 persone<a href="https://apnews.com/33227819a642404d9a414cef7cd6218f"> sono morte</a> martedì in seguito allo scontro tra due treni nel distretto di Brahmanbaria, nel Bangladesh orientale, circa 100 chilometri dalla capitale Dacca. L’incidente è avvenuto verso le 3 ora locale (le 22 di lunedì in Italia), quando due treni che viaggiavano sullo stesso binario ma in direzioni opposte si sono scontrati: uno era diretto a Dacca e l’altro a Chittagong. Funzionari locali hanno parlato di almeno 40 feriti, ma secondo fonti di stampa del paese i feriti sarebbero più di 100.</p>
    </article>
  </body>
</html>