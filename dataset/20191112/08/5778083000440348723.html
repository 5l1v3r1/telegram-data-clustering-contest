<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dajto.markiza.sk/aktualne/1982063_skoda-ma-za-sebou-slavnostnu-premieru-ukazala-novu-generaciu-modelu-octavia"/>
    <meta property="og:site_name" content="markíza"/>
    <meta property="article:published_time" content="2019-11-12T08:00:00+00:00"/>
    <meta property="og:title" content="Škoda má za sebou slávnostnú premiéru, ukázala novú generáciu modelu Octavia"/>
    <meta property="og:description" content="Štvrtá generácia by mala priniesť novo tvarovanú palubnú dosku."/>
  </head>
  <body>
    <article>
      <h1>Škoda má za sebou slávnostnú premiéru, ukázala novú generáciu modelu Octavia</h1>
      <h2>Štvrtá generácia by mala priniesť novo tvarovanú palubnú dosku.</h2>
      <address><time datetime="2019-11-12T08:00:00+00:00">12 Nov 2019, 08:00</time> by <a rel="author">TVnoviny.sk</a></address>
      <p>V pondelok večer predstavila spoločnosť Škoda Auto novú generáciu modelu Octavia. Tento model je dlhodobo najpredávanejším vozidlom značky Škoda. "Predchádzajúcich generácií sa predalo približne šesť a pol milióna kusov a v roku 2018 bola Octavia na niekoľkých európskych trhoch dokonca najpredávanejším modelom vôbec," uviedla spoločnosť na svojich stránkach.</p>
      <p>Škoda už pred oficiálnym predstavením zverejnila niekoľko detailov a skíc interiéru. Štvrtá generácia by mala priniesť novo tvarovanú palubnú dosku, informuje <a href="https://auto.tn.nova.cz/clanek/novinky/skoda-predstavi-novou-generaci-modelu-octavia-sledujte-premieru.html">tn.cz.</a></p>
      <figure>
        <iframe src="https://www.youtube.com/embed/qTOCkrjE66Q" width="640" height="360" data-service="Youtube" scrolling="no"/>
      </figure>
      <p>"Tvar prístrojovej dosky sa inšpiroval charakteristickou čelnou maskou vozidiel Škoda a vytvára opierku ruky uľahčujúcu ovládanie voľne stojaceho centrálneho displeja. Okrem toho sme navrhli úplne novú podobu volantu a vôbec prvýkrát bude mať nová Octavia automatickú prevodovku so systémom shift-by-wire. Stredová konzola vozidla tak dostala úplne nový ráz, čo sa odrazilo v dizajne celého interiéru," uviedol Olivier Stefani, šéfdizajnér spoločnosti Škoda Auto.</p>
      <p>Na novú podobu modelu Octavia sa môžete pozrieť tu:</p>
      <figure>
        <iframe data-src="https://twitter.com/skodaautonews/status/1193974970524807170?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ZDROJ: Twitter/ŠKODA AUTO NEWS</p>
    </article>
  </body>
</html>