<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/zelenskyj-namagayetsya-nalagodyty-vzayemodiyu-z-putinym-prystajko/"/>
    <meta property="og:site_name" content="Рубрика"/>
    <meta property="article:published_time" content="2019-11-12T08:16:26+00:00"/>
    <meta property="og:title" content="Зеленський намагається налагодити взаємодію з Путіним, - Пристайко"/>
    <meta property="og:description" content="Президент Володимир Зеленський намагається налагодити взаємодію з лідером Росії Володимиром Путіним у відповідь на очікування українців та в інтересах України. Заявив міністр закордонних справ Вадим Пристайко в ефірі “Свободи слова” на ICTV. “Кожний глава держави робить чесну спробу не те, щоб домовитися з Путіним, а знайти якусь можливість взаємодіяти, можливість так побудувати відносини, щоб не […]"/>
  </head>
  <body>
    <article>
      <h1>Зеленський намагається налагодити взаємодію з Путіним, - Пристайко</h1>
      <address><time datetime="2019-11-12T08:16:26+00:00">12 Nov 2019, 08:16</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/07/1165352-620x420-c-1.jpg"/>
      </figure>
      <p>
        <b>
          <b>Президент Володимир Зеленський намагається налагодити взаємодію з лідером Росії Володимиром Путіним у відповідь на очікування українців та в інтересах України.</b>
        </b>
      </p>
      <p>Заявив міністр закордонних справ Вадим Пристайко в ефірі <a href="https://svoboda.ictv.ua/ua/videos/zustrich-u-normandskomu-formati-prystajko-rozkryv-hid-peregovoriv/">“Свободи слова”</a> на ICTV.</p>
      <p>“Кожний глава держави робить чесну спробу не те, щоб домовитися з Путіним, а знайти якусь можливість взаємодіяти, можливість так побудувати відносини, щоб не вмирали люди, щоб наша торгівля якщо не процвітала, то хоча б не вмирала.</p>
      <p>І я вважаю, що ми, українці, які дали шанс конкретній людині – Володимиру Зеленському – стати президентом і повести цю країну вперед, не тільки розраховуємо, а вимагаємо від нього, щоб він зробив цю спробу. Він її зараз робить, ми зараз це спостерігаємо”.</p>
      <p>Голова МЗС додав, що Україна заради зустрічі лідерів “нормандської четвірки” виконала доволі болісні для суспільства умови.</p>
      <p>“Давайте сядемо і спробуємо домовитися. Я вважаю, що без перебільшення, це критичний момент нашої історії”, – сказав міністр.</p>
      <p>
        <b>Водночас Пристайко визнав, що не покладає великих надій на очікувану зустріч президентів України і Росії.</b>
      </p>
      <p>“Ми з вами – особливо ті, хто довго в цьому “бізнесі”, як я, – усвідомлюємо, що навряд чи вдасться досягти якогось серйозного значного прогресу. Але, з другого боку, не спробувати ми не можемо перед народом”.</p>
    </article>
  </body>
</html>