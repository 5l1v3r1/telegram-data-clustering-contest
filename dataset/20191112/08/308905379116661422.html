<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/disney-officieel-grootste-aanbod-in-nederland-video-33100"/>
    <meta property="og:site_name" content="Apparata"/>
    <meta property="article:published_time" content="2019-11-12T08:43:00+00:00"/>
    <meta property="og:title" content="Disney + officieel: grootste aanbod in Nederland [video]"/>
    <meta property="og:description" content="In dit overzicht zie je (bijna) alle titels die je bij de start kunt kijken."/>
  </head>
  <body>
    <article>
      <h1>Disney + officieel: grootste aanbod in Nederland [video]</h1>
      <h2>In dit overzicht zie je (bijna) alle titels die je bij de start kunt kijken.</h2>
      <address><time datetime="2019-11-12T08:43:00+00:00">12 Nov 2019, 08:43</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Wij waren al het enige land buiten Noord-Amerika waar je in de preview-periode van Dinsney + kon genieten. Vanaf vandaag gaat het volledige aanbod live en betaal je € 6,99 per maand abonnementskosten. Wie dacht dat we daarmee door de primeurs heen waren werd gisteren al verrast, toen bleek dat er <a href="https://www.apparata.nl/nieuws/deze-marvel-blockbuster-komt-toch-naar-disney-video-33085">een heuse blockbuster</a> aan de line-up was toegevoegd.</p>
      <p>Nu blijkt dat we in Nederland nog een primeur hebben. <a href="https://www.theverge.com/2019/10/14/20913417/disney-plus-launch-lineup-marvel-star-wars-pixar-tv-shows-movies-simpsons-national-geographic">The Verge</a> weet namelijk te melden dat er in Amerika nog een aantal producenten is dat de uitzendrechten van kaskrakers voor Noord Amerika heeft bedongen. Deze titels mag Dinsney + nog niet in Noord Amerika aanbieden, maar al wel in Europa. Waar we normaal gesproken, zoals <a href="https://www.apparata.nl/nieuws/nederlanders-op-netflix-benadeeld-zo-omzeil-je-het-systeem-32904">bij Netflix</a>, dus minder aanbod krijgen dan de Engelstalige landen heeft Disney + ons weer verrast. Wij kunnen namelijk al genieten van Iron Man 2 en Spider-Man: Homecoming. In Amerika moet over deze rechten nog onderhandeld worden. Of deze films nu al in de Nederlandse catalogus zijn opgenomen kon ik nog niet verifiëren.</p>
      <p>Daarnaast heeft Disney + bevestigd dat je inderdaad alle titels kunt downloaden en kunt kijken waar en wanneer je wilt. Ook heeft men nu voor nieuwe abonnees een introductie-aanbieding waarbij je 7 dagen gratis kunt kijken en daarna pas aan een abonnement vastzit. Dit is een handige tip voor mensen die hun proefabonnement tijdig beëindigd hebben.</p>
      <p>Hoewel het uitgebreide aanbod dagelijks wordt aangevuld probeert men steeds overzichten te maken van het volledig aanbod. Dit zijn de meest recente:</p>
      <p>Deze YouTuber probeert zelfs de content voor volgend jaar al in te schatten.</p>
    </article>
  </body>
</html>