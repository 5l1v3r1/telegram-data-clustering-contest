<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596901/flegetai-i-pafitiki-ypaithrosse-apostasi-anapnois-oi-fotiesxartes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T08:01:00+00:00"/>
    <meta property="og:title" content="Φλέγεται η παφίτικη ύπαιθρος–Σε απόσταση αναπνοής οι φωτιές/ΧΑΡΤΕΣ"/>
    <meta property="og:description" content="Στο δύσκολο έργο κατάσβεσης 12 πυρκαγιών που εκδηλώθηκαν χτες στην Επαρχία Πάφου επιστρατεύτηκαν τα μέλη της πυροσβεστικής υπηρεσίας Πάφου. Σύμφωνα με..."/>
  </head>
  <body>
    <article>
      <h1>Φλέγεται η παφίτικη ύπαιθρος–Σε απόσταση αναπνοής οι φωτιές/ΧΑΡΤΕΣ</h1>
      <address><time datetime="2019-11-12T08:01:00+00:00">12 Nov 2019, 08:01</time> by <a rel="author">SigmaLive</a></address>
      <p>Στο δύσκολο έργο κατάσβεσης 12 πυρκαγιών που εκδηλώθηκαν χτες στην Επαρχία Πάφου επιστρατεύτηκαν τα μέλη της πυροσβεστικής υπηρεσίας Πάφου.</p>
      <p>Σύμφωνα με την Αστυνομία και την Πυροσβεστική, πυρκαγιά που εκδηλώθηκε χτες στην Κοίλη κατέκαψε 1,5 εκτάριο ξηρά χόρτα, άγρια βλάστηση και διάφορα δέντρα. Η πυρκαγιά τέθηκε υπό πλήρη έλεγχο γύρω στις 15:00 χτες το απόγευμα.</p>
      <p>Για την κατάσβεση της πυρκαγιάς εργάστηκαν επίγειες και εναέριες δυνάμεις, όπως τα δύο πτητικά μέσα που έχει εκμισθώσει η ΚΔ.</p>
      <p>Εξάλλου πυρκαγιές χτες εκδηλώθηκαν σε αγροτική περιοχή στο Πολέμι που κατέκαψαν 3 δεκάρια ξηρά χόρτα, αποκάλαμα και άγρια βλάστηση, στην Καλλέπεια 10 δεκάρια επίσης ξηρά χόρτα και διάφορα δέντρα, στην Κρήτου Τέρρα 5 δεκάρια και στην Δρυνειά 5 δεκάρια άγριας βλάστησης.</p>
      <figure>
        <img src="https://www.sigmalive.com/uploads/default/files/15dca4bb54de68.JPG"/>
      </figure>
      <p>Ακόμη, μεταξύ των κοινοτήτων Λεμόνας και Αμαργέτης η φωτιά κατέκαψε 2,5 εκτάρια ξηρά χόρτα, άγρια βλάστηση και διάφορα δέντρα και στο χωριό Λάσα προκλήθηκε πυρκαγιά μικρής έκτασης που κατέκαψε αποκάλαμα, ξηρά χόρτα και άγρια βλάστηση.</p>
      <figure>
        <img src="https://www.sigmalive.com/uploads/default/files/15dca4bc637b60.JPG"/>
      </figure>
      <p>Εξάλλου άλλες πέντε μικρότερες πυρκαγιές καταγράφηκαν σε περιοχές της Πόλης Χρυσοχούς.</p>
      <p>Τα αίτια της πρόκλησης των πυρκαγιών στην παφίτικη ύπαιθρο διερευνώνται. </p>
      <p>Οι ταυτόχρονες πυρκαγιές έχουν καταστεί καθημερινό φαινόμενο τις τελευταίες μέρες στην ορεινή Πάφο ενώ αν παρατηρήσει κανείς τις αποστάσεις των πυρκαγιών, μόνο τυχαίες δεν μπορούν να χαρακτηριστούν.</p>
      <figure>
        <img src="https://www.sigmalive.com/uploads/default/files/15dca4bd8ebcca.JPG"/>
      </figure>
      <p><a href="https://www.sigmalive.com/news/local/596809/okto-pyrkagies-stin-pafo-mainontai-oi-dyo-ekklisi-ketti">Εν τω μεταξύ χθες, σε δηλώσεις του στο Sigmalive, ο εκπρόσωπος Τύπου της Πυροσβεστικής,</a> Αντρέας Κεττής, απηύθυνε έκκληση προς το κοινό όπως αποφεύγεται οποιαδήποτε δραστηριότητα που μπορεί να προκαλέσει πυρκαγιά.</p>
      <p>
        <b>Αναλυτικά οι πυρκαγιές όπως τις καταγράφει η Πυροσβεστική: </b>
      </p>
      <p>
        <b>Πάφος : (2)</b>
      </p>
      <p>Λάσα – ώρα   14.03 (7 ΔΕΚΑΡΙΑ)  2 στελεχωμένα πυροσβεστικά οχήματα<br/>Δρυμιά – ώρα 13.02 (5 ΔΕΚΑΡΙΑ)  1 στελεχωμένο πυροσβεστικό όχημα</p>
      <p>
        <b>Πόλη Χρυσοχούς : (5)</b>
      </p>
      <p>Στενή ώρα  15.09 (4 ΔΕΚΑΡΙΑ)  2 στελεχωμένα πυροσβεστικά οχήματα<br/>Πελαθούσα ώρα 12.00 (½ ΔΕΚΑΡΙΟ)1 στελεχωμένο πυροσβεστικό όχημα<br/>Κρήτου Τέρα ώρα 13.07 (2ΕΚΤΑΡΙΑ) 2 στελεχωμένα πυροσβεστικά οχήματα και 2 ελικόπτερα πυρόσβεσης<br/>Σίμου ώρα  16.10  (4 ΔΕΚΑΡΙΟ) 1 στελεχωμένο πυροσβεστικό όχημα<br/>Χρυσοχούς ώρα 16.29 (½ ΔΕΚΑΡΙΟ)1 στελεχωμένο πυροσβεστικό όχημα<br/>Σταθμός Υπαίθρου  Κελοκέδαρων : (1)<br/>Πιτταρκού ώρα 11.13 (2ΕΚΤΑΡΙΑ) 2 στελεχωμένα πυροσβεστικά οχήματα</p>
      <p>
        <b>Σταθμός Υπαίθρου Στρουμπιού: (3)</b>
      </p>
      <p>Πολέμι ώρα  09.38 (3 ΔΕΚΑΡΙΑ) 3 στελεχωμένα πυροσβεστικά οχήματα<br/>Καλέπια ώρα 10.51 ( 5 ΔΕΚΑΡΙΑ) 3 στελεχωμένα πυροσβεστικά οχήματα<br/>Κοίλη ώρα  12.58 (1½ ΕΚΤΑΡΙΟ) 3 στελεχωμένα πυροσβεστικά οχήματα και 2 ελικόπτερα πυρόσβεσης</p>
      <p>
        <b>Σταθμός Υπαίθρου Πέγειας : (1)</b>
      </p>
      <p>Χλώρακα ώρα 12.30 ( 2 ΔΕΚΑΡΙΑ) 1 στελεχωμένο πυροσβεστικό όχημα</p>
      <p>Gallery</p>
      <ul>
        <li>
          <figure>
            <a href="https://www.sigmalive.com/application/cache/default/images/files/1198x568/1.JPG">
              <img src="https://www.sigmalive.com/application/cache/default/images/files/80x80/1.JPG"/>
            </a>
          </figure>
        </li>
        <li>
          <figure>
            <a href="https://www.sigmalive.com/application/cache/default/images/files/1210x581/3.JPG">
              <img src="https://www.sigmalive.com/application/cache/default/images/files/80x80/3.JPG"/>
            </a>
          </figure>
        </li>
        <li>
          <figure>
            <a href="https://www.sigmalive.com/application/cache/default/images/files/1246x619/Capture2.JPG">
              <img src="https://www.sigmalive.com/application/cache/default/images/files/80x80/Capture2.JPG"/>
            </a>
          </figure>
        </li>
      </ul>
    </article>
  </body>
</html>