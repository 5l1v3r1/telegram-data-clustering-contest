<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/yari-kulturi-zagroza-zniknennya-v-ukra%d1%97ni-cherez-globalne-poteplinnya/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-12T08:12:00+00:00"/>
    <meta property="og:title" content="Ярі культури: загроза зникнення в Україні через глобальне потепління"/>
    <meta property="og:description" content="В Україні спостерігається потепління клімату. Підвищення температури в зимові місяці – це сприятливий фактор для збереження озимих. Явище вимерзання посіві"/>
  </head>
  <body>
    <article>
      <h1>Ярі культури: загроза зникнення в Україні через глобальне потепління</h1>
      <address>
        <time datetime="2019-11-12T08:12:00+00:00">12 Nov 2019, 08:12</time>
      </address>
      <figure>
        <img src="https://infoindustria.com.ua/wp-content/uploads/2019/11/foxtail-barley-3471611_1920.jpg"/>
      </figure>
      <p>
        <b>В Україні спостерігається потепління клімату. Підвищення температури в зимові місяці – це сприятливий фактор для збереження озимих. Явище вимерзання посівів в Україні не фіксується уже досить давно. Останнє вимерзання, за даними Гідрометцентру, спостерігалося у 2012 році на невеликих площах Півдня України. Проте для ярих культур умови складаються не сприятливі.</b>
      </p>
      <p>Підвищення температури, що відбувається внаслідок глобального потепління, посилює ризики в період вегетації – у червні, липні, серпі. «Вплив колосальний. Збільшуються теплові ресурси. На 200-400 градусів збільшується саме та кількість тепла, що формує урожай. Для ярих культур умови стають все більш жорсткими – рослина передчасно визріває і дає менший урожай», — розказала Тетяна Адаменко<b>, голова відділу агрометеорології Гідрометцентру на </b><b>Панельній дискусії з питань сільського господарства на сході України в рамках виставки «СхідЕкспо».</b></p>
      <p>Тому за 10 років деякі ярі культури, зокрема ярий ячмінь, можуть повністю зникнути з полів. Особливо це стосується Луганської та Донецької областей, його виробництво там стане неефективним.</p>
      <figure>
        <img src="http://infoindustria.com.ua/wp-content/uploads/2019/11/20191108150446.jpg"/>
      </figure>
      <p>Потепління може нести і позитивні зміни. Аграріям потрібно вивчати потреби культури відповідно до оптимальних гідрометеорологічних параментів і порівнювати їх з наявними погодними умовами. «Якщо раніше висівали ранньостиглі і середньостиглі сорти кукурудзи і отримували 50-70 ц/га, то зараз можна вирощувати середньостиглі та пізньостиглі, в яких урожайність на 30-40% вища», — пояснила Тетяна Адаменко.</p>
      <p>ІА «Інфоіндустрія»</p>
    </article>
  </body>
</html>