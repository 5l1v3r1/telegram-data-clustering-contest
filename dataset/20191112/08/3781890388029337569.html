<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741278"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T08:40:00+00:00"/>
    <meta property="og:title" content="เปิดปม'อบต.'ดวลปืน'ผช.ผญบ.' แซว'หัวล้าน'ยอมไม่ได้"/>
    <meta property="og:description" content="ตร.เมืองตรัง เผยปม อบต.- ผช.ผญบ.ดวลปืน ตาย-เจ็บ หลังฝ่ายอบต.รุ่นน้องแซว ’อ้ายหัวล้าน’ยอมไมได้ ไม่เคารพกัน"/>
  </head>
  <body>
    <article>
      <h1>เปิดปม'อบต.'ดวลปืน'ผช.ผญบ.' แซว'หัวล้าน'ยอมไม่ได้</h1>
      <address>
        <time datetime="2019-11-12T08:40:00+00:00">12 Nov 2019, 08:40</time>
      </address>
      <p>
        <b>ตร.เมืองตรัง เผยปม อบต.- ผช.ผญบ.ดวลปืน ตาย-เจ็บ หลังฝ่ายอบต.รุ่นน้องแซว ’อ้ายหัวล้าน’ยอมไมได้ ไม่เคารพกัน</b>
      </p>
      <p>จากกรณี นายสมหมาย สุวรรณวร ผู้ช่วยผู้ใหญ่บ้าน และ นายเชิดชัย เพ็งลำ อบต.หมู่ 4 ต.น้ำผุด อ.เมือง จ.ตรัง ก่อเหตุดวลปืนกันหลังร่วมดื่มเหล้าฉลองในงานลอยกระทง แต่เกิดมีปากเสียงกัน แต่ต่อมานายสมหมาย ได้เสียชีวิตหลังถูกนำส่งโรงพยาบาลศูนย์ตรัง<br/><br/>ความคืบหน้าเมื่อวันที่ 12 พ.ย. พ.ต.ท.ประเสริฐ ส่งแสง รองผกก.(สอบสวน) สภ.เมืองตรัง เปิดเผยว่า จากการสอบปากคำพยานไปแล้ว 3 ปาก ให้การว่า นายเชิดชัย ผู้ต้องหา กับ นายสมหมาย คู่กรณีได้มาร่วมงานลอยกระทงในหมู่บ้าน จากนั้นเมื่อเสร็จจากงานลอยกระทงแล้วทั้งสองคน ได้นั่งดื่มสุรากันต่อ ระหว่างนั่งดื่ม นายเชิดชัย  ได้พูดจาแซว นายสมหมาย ว่า “อ้ายหัวล้าน" ทำให้ นายสมหมาย ไม่พอใจ เพราะเห็นว่าไม่เคารพกันระหว่างรุ่นพี่รุ่นน้อง<br/><br/>ต่อมา เมื่อทั้งสองฝ่ายเดินไปคร่อมรถจยย.เพื่อจะขี่กลับบ้าน นายเชิดชัย ก็ได้พูดแซวเรื่องหัวล้านกันอีกครั้ง จนเกิดเหตุการณ์ชุลมุน และต่างฝ่ายต่างชักอาวุธปืนออกมายิงดวลปืนยิงใส่กันคนละ5-6 นัด ได้รับบาดเจ็บทั้ง 2 ฝ่าย เมื่อชาวบ้านและพยานได้วิ่งออกมาที่เกิดเหตุพบทั้งคู่นอนฟุบอยู่บนถนน และมาทราบว่า นายสมหมาย ได้เสียชีวิตแล้ว<br/><br/>ขณะที่ตำรวจได้รวบรวมหลักฐานและสอบประจักษ์พยานไปเรียบร้อยแล้ว ซึ่งจะได้ดำเนินการตามกฎหมายต่อไป.<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/741213">ลอยกระทงเลือด! อบต.ดวลปืนผช.ผญบ.สนั่นดับ1เจ็บ1</a></p>
    </article>
  </body>
</html>