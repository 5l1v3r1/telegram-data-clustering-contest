<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425616/telesthhke-kai-fetos-to-mnhmosyno-twn-benetoklewn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T08:50:01+00:00"/>
    <meta property="og:title" content="Τελέσθηκε και φέτος το μνημόσυνο των Βενετοκλέων"/>
    <meta property="og:description" content="Εκπρόσωποι φορέων και αρχών του τόπου μας, παρέστησαν στο Ετήσιο Μνημόσυνο των Μεγάλων Ευεργετών Μίνωος, Δημητρίου και Μαρουλίτσας Βενετοκλή που έγινε και φέτος στο νησί μας."/>
  </head>
  <body>
    <article>
      <h1>Τελέσθηκε και φέτος το μνημόσυνο των Βενετοκλέων</h1>
      <address>
        <time datetime="2019-11-12T08:50:01+00:00">12 Nov 2019, 08:50</time>
      </address>
      <p>
        <b>Εκπρόσωποι φορέων και αρχών του τόπου μας, παρέστησαν στο Ετήσιο Μνημόσυνο των Μεγάλων Ευεργετών Μίνωος, Δημητρίου και Μαρουλίτσας Βενετοκλή που έγινε και φέτος στο νησί μας.</b>
      </p>
      <p>Το Μνημόσυνο διενεργεί η Μητρόπολη Ρόδου από το 1920 στην εκκλησία του Αγίου Δημητρίου την οποία δημιούργησαν οι Εθνικοί Ευεργέτες και έγινε παρόντων των μελών της οικογενείας.</p>
      <p>Αξίζει να τονιστεί ότι μεταξύ των άλλων παραχωρήσεων οι Μίνωας και Μαρουλίτσα Βενετοκλή παραχώρησαν το σπίτι τους για την ανάπλαση του κέντρου της πόλης, σημείο στο οποίο φτιάχτηκε το Δημαρχείο Ρόδου ενώ παραχώρησαν επίσης το χώρο από το Εθνικό Θέατρο έως το Ταχυδρομείο.</p>
      <p>Επιπλέον δημιούργησαν το αρδευτικό σύστημα της περιοχής του Νεοχωρίου, ίδρυσαν την Ελληνοορθόδοξη Κοινότητα, σκοπός της οποίας ήταν η συμβολή στην εκπαίδευση με πολλές δωρεές, σημαντικότερη των οποίων το Βενετόκλειο Γυμνάσιο, και χορήγησαν πλήθος υποτροφιών.</p>
      <p>Ενεργά μέλη της Επανάστασης, μέλη της Φιλικής Εταιρείας, ειδικότερα ο Μίνωας ανακηρύχτηκε Ιππότης του Βασιλικού Τάγματος και ισόβιο Μέλος της Δημογεροντίας Ρόδου, ενώ ο Δημήτριος έγινε επίτιμος ισόβιος διευθυντής των Σχολών Ρόδου.</p>
      <figure>
        <img src="https://www.rodiaki.gr/medias/2019/11/11/7f4271caef00b9458abb2136e1b07190.jpg"/>
      </figure>
    </article>
  </body>
</html>