<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/ordigno-nel-fenestrelle-ecco-dove-sara-fatto-brillare.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T08:34:00+00:00"/>
    <meta property="og:title" content="Ordigno nel Fenestrelle, ecco dove sarà fatto brillare"/>
    <meta property="og:description" content="Dopo l'incontro di ieri in Prefettura"/>
  </head>
  <body>
    <article>
      <h1>Ordigno nel Fenestrelle, ecco dove sarà fatto brillare</h1>
      <h2>Dopo l'incontro di ieri in Prefettura</h2>
      <address><time datetime="2019-11-12T08:34:00+00:00">12 Nov 2019, 08:34</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>In Prefettura è stato deciso che la bomba verrà fatta brillare in una cava di Atripalda tra la fine di marzo e la domenica successiva a Pasqua. Dopo l’incontro di ieri mattina con le aziende che gestiscono i servizi della zona (luce, acqua, gas), il raggio d’azione per il distacco di tutte le forniture dovrebbe essere inferiore a un kilometro, come inizialmente preventivato.</p>
      <p>Secondo le stime, le persone che dovranno essere evacuate in quest’area sono tra i 23mila e i 30mila. E finalmente è stato deciso anche il luogo in cui far brillare l’ordigno.</p>
      <p>Per innescare la deflagrazione controllata è stata scelta una cava di Atripalda, dove successivamente verranno completate le attività di disinnesco.</p>
      <p>Risolto il problema principale, adesso bisogna pensare ai cittadini e ai disagi al quali andranno incontro durante le operazioni. Temi del prossimo incontro, infatti, saranno l’accoglienza della popolazione e la viabilità.</p>
      <p>La bomba era stata rinvenuta nei pressi del ponte della Ferriera agli inizi del mese di settembre, ed era venuta alla luce nel corso dei lavori di riqualificazione del torrente San Francesco.</p>
    </article>
  </body>
</html>