<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903452/brys-onder-druk-bij-stvv-na-verlies-tegen-cercle-brugge-vrijdag-persconferentie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T08:15:00+00:00"/>
    <meta property="og:title" content="Brys onder druk bij STVV na verlies tegen Cercle Brugge: &quot;Vrijdag persconferentie&quot;"/>
    <meta property="og:description" content="De stoel van Marc Brys zou wankelen bij"/>
  </head>
  <body>
    <article>
      <h1>Brys onder druk bij STVV na verlies tegen Cercle Brugge: "Vrijdag persconferentie"</h1>
      <address>
        <time datetime="2019-11-12T08:15:00+00:00">12 Nov 2019, 08:15</time>
      </address>
      <p>
        <b>De stoel van Marc Brys zou wankelen bij <a href="https://www.voetbalprimeur.be/clubs/sint-truiden-vv">STVV</a>, al ontkennen de Kanaries dat ten stelligste. Na een nieuwe nederlaag bij rode lantaarn Cercle Brugge ligt dat mogelijk anders. Al is Brys zelf totaal niet bezig met zijn positie.</b>
      </p>
      <p>Zo vervult Brys zijn job als STVV-trainer in eer en geweten. "Als ik moet coachen in functie van bepaalde spelers of van een mogelijk ontslag, dan zou ik slecht bezig zijn. Ik doe mijn werk en sta voor honderd procent achter elke beslissing die ik neem en zal nemen. Voor het overige moeten mijn bazen doen wat ze nodig achten. Daar heb ik toch geen vat op", vertelt hij in <b><i>Het Laatste Nieuws</i></b>.</p>
      <aside>Lees meer<br/><a href="https://www.voetbalprimeur.be/nieuws/903032/brys-weer-ambitieus-met-stvv-we-mikken-op-het-allerhoogste-.html?itm_source=www.voetbalprimeur.be&amp;itm_medium=highlighted-content">Brys weer ambitieus met STVV: “We mikken zo hoog mogelijk”</a></aside>
      <p><b>Geen ontslag, wel persmoment</b><br/>STVV-voorzitter David Meekers gaf na afloop een stand van zaken. "Ik heb zopas nog een uur met Takayuki Tateishi gesproken. Hij bevestigde mij wat in zijn communiqué van vorige week stond. Marc Brys moet niet vrezen voor zijn job. Er zijn geen problemen tussen bestuur en staf. Het geloof in Brys en alle spelers blijft overeind", klinkt het.</p>
      <p>Toch zal STVV de pers te woord staan. "Wat mijnheer Tateishi wel beseft, is dat er voortaan vanuit de club beter moet gecommuniceerd worden. In dat opzicht heeft hij mijn raad opgevolgd. Vandaar ook die persconferentie van vrijdag. Om het beleid en de verdere professionalisering van de club toe te lichten."</p>
      <aside>Lees meer<br/><a href="https://www.voetbalprimeur.be/nieuws/903144/saadi-bezorgt-cercle-brugge-late-en-belangrijke-zege-tegen-stvv.html?itm_source=www.voetbalprimeur.be&amp;itm_medium=highlighted-content">Saadi bezorgt Cercle Brugge late en belangrijke zege tegen STVV</a></aside>
    </article>
  </body>
</html>