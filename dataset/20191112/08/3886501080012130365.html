<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119183-naslovne-strane-za-utorak-12-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T08:35:04+00:00"/>
    <meta property="og:title" content="Naslovne strane za utorak, 12. novembar 2019. godine"/>
    <meta property="og:description" content="Dnevne novine na naslovnim stranama izdanja za 12. novembar, pišu da je Gana povukla odluku o priznanju Kosova, o hapšenju trojice radnika &quot;Prvog pionira&quot; iz Užica zbog prodaje projekata i dokumenata te firme, o pretnjama predsednika Srpske desnice Miše Vacića gradonačelniku Šapca Nebojši Zelenoviću, o poseti predsednika Srbije Aleksandra Vučića Parizu i drugim temama.ALO  -  &quot;Teroristi ISIS sa Kosova spremaju krvavu osvetu&quot;, list navodi da su video-snimci koji su montirani u Prištini otkrili pretnju &quot;celom zapadnom svetu&quot;.BLIC  -  &quot;Još četiri zemlje povlače priznanje Kosova do januara&quot;, izjavio je minister spoljnih poslova Srbije Ivica Dačić. &quot;Brzo sam se navikao na Ameriku&quot;, izjava glumca Nikole Djurička koji se preselio u Sjedinjene Američke Države.VEČERNJE NOVOSTI  -  &quot;Kosovo izgubilo većinu na Ist Riveru&quot;, o povlačenju priznanja Kosova. &quot;Prodavali vojne tajne Albancu&quot;, o hapšenju u &quot;Prvom pioniru&quot; iz Užica zbog prodaje projekata i dokumenata.DANAS  -  &quot;RTS-u smeta naslov Danasa, ali ne i Vučićeve optužbe&quot;…"/>
  </head>
  <body>
    <article>
      <h1>Naslovne strane za utorak, 12. novembar 2019. godine</h1>
      <address>
        <time datetime="2019-11-12T08:35:04+00:00">12 Nov 2019, 08:35</time>
      </address>
      <p>Dnevne novine na naslovnim stranama izdanja za 12. novembar, pišu da je Gana povukla odluku o priznanju Kosova, o hapšenju trojice radnika "Prvog pionira" iz Užica zbog prodaje projekata i dokumenata te firme, o pretnjama predsednika Srpske desnice Miše Vacića gradonačelniku Šapca Nebojši Zelenoviću, o poseti predsednika Srbije Aleksandra Vučića Parizu i drugim temama.<br/><b>ALO</b>  <b>-</b>  "Teroristi ISIS sa Kosova spremaju krvavu osvetu", list navodi da su video-snimci koji su montirani u Prištini otkrili pretnju "celom zapadnom svetu".<br/><b>BLIC</b>  <b>-</b>  "Još četiri zemlje povlače priznanje Kosova do januara", izjavio je minister spoljnih poslova Srbije Ivica Dačić. "Brzo sam se navikao na Ameriku", izjava glumca Nikole Djurička koji se preselio u Sjedinjene Američke Države.<br/><br/><b>VEČERNJE NOVOSTI</b>  <b>-</b>  "Kosovo izgubilo većinu na Ist Riveru", o povlačenju priznanja Kosova. "Prodavali vojne tajne Albancu", o hapšenju u "Prvom pioniru" iz Užica zbog prodaje projekata i dokumenata.<br/><br/><b>DANAS</b>  <b>-</b>  "RTS-u smeta naslov Danasa, ali ne i Vučićeve optužbe", o saopštenju RTS-a u kojem se Danas uporedjuje sa tabloidom Informer. "Gajić: Miša Vacić je vašarski klovn", mišljenje advokata o pretnjama predsednika Srpske desnice gradonačelniku Šapca Nebojši Zelenoviću.<br/><br/><b>KURIR</b>  <b>-</b>  Ispovest drugova preminulog studenta Kembridža Mihajla Sporića, "Mihajlo nije govorio o bolesti".<br/><br/><b>POLITIKA</b>  <b>-</b>  "Najsvetiji primer ljubavi prema otadžbini", o Danu primirja u Prvom svetskom ratu. "Vučić i Makron o 'malom Šengenu'", o predstojećem razgovoru koji je najavio Vučić.<br/><br/><b>SRPSKI TELEGRAF</b>  <b>-</b>  List navodi da Vučić ima ideje za ceo Balkan i da ga Makron vidi kao lidera "Za Makrona je Vučić lider na Balkanu".<br/><br/><b>INFORMER</b>  <b>-</b>  List navodi da tužilaštvo štiti opoziciju "Gone Vacića zbog pretnji Zelenoviću, a Boško Obradović nije ni pod istragom".</p>
    </article>
  </body>
</html>