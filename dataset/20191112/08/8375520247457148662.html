<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/izrajil-likviduvav-golovnokomanduvacha-palestinskih-boyovikiv-639343.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T08:40:08+00:00"/>
    <meta property="og:title" content="Ізраїль ліквідував головнокомандувача палестинських бойовиків"/>
    <meta property="og:description" content="Один з командирів палестинського угруповання «Ісламський Джихад» Баха Абу аль-Атта загинув під час удару ізраїльськими силами в секторі Газа"/>
  </head>
  <body>
    <article>
      <h1>Ізраїль ліквідував головнокомандувача палестинських бойовиків</h1>
      <address>
        <time datetime="2019-11-12T08:40:08+00:00">12 Nov 2019, 08:40</time>
      </address>
      <h4>Один з командирів палестинського угруповання «Ісламський Джихад» Баха Абу аль-Атта загинув під час удару ізраїльськими силами в секторі Газа</h4>
      <p>Ізраїльські силовики ліквідували одного з командирів палестинського угруповання «Ісламський Джихад» Баху Абу аль-Атта під час удару в Газі. Про це повідомляє агентство <a href="https://www.aljazeera.com/news/2019/11/israeli-forces-kill-top-islamic-jihad-commander-gaza-strike-191112040427905.html">Aljazeera</a>.</p>
      <p>Як повідомляється, палестинські бойовики підтвердили смерть свого головнокомандувача під час ізраїльського удару по його будинку в секторі Газа.</p>
      <p>У заяві «Ісламського джихаду» йдеться, що дружина аль-Атти також була вбита під час вибуху, а сам бойовик здійснив «героїчну дію», коли його ліквідували.</p>
      <p>В окремій заяві угруповання «Хамас», яка керує сектором Газа, йдеться, що Ізраїль «несе повну відповідальність за всі наслідки цієї ескалації», і що смерть аль-Атти «не залишиться безкарною».</p>
      <p>За даними агентства, смерть головнокомандувача «Ісламського Джихаду» загрожує небезпечною ескалацією конфлікту між Ізраїлем і Палестиною.</p>
      <p>«Ізраїль не переслідує лідерів бойовиків таким чином протягом деякого часу, тому цей удар розглядається як значний ризик», - йдеться в повідомленні.</p>
      <p>Також повідомляється, що незабаром після нападу на Ізраїль був запущений залп ракет. Ізраїльські військові заявили, що сирени повітряного нальоту прозвучали в центральній і південній частинах країни.</p>
      <p>Ізраїльська поліція заявила, що вони закрили деякі дороги і школи на околиці Гази як запобіжний захід.</p>
      <related>
        <a href="https://glavcom.ua/world/hitech/v-izrajili-stvorili-tank-nevidimku-yakim-keruje-shtuchniy-rozum-638772.html"/>
        <a href="https://glavcom.ua/world/observe/izrajil-povidomiv-pro-perehoplennya-semi-raket-z-sektora-gazi-637116.html"/>
        <a href="https://glavcom.ua/news/posolstvo-izrajilyu-v-ukrajini-vidnovlyuje-robotu-pislya-protestu-636906.html"/>
      </related>
    </article>
  </body>
</html>