<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/vezhdi-rashidov-kato-vidya-manolova-mustatsite-mi-se-smalyavat-a-ekipt-mish-mash-ot-khora-iskashchi-da-grabyat-i-plyachkosvat_news708781.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T08:59:00+00:00"/>
    <meta property="og:title" content="Вежди Рашидов: Като видя Манолова мустаците ми се смаляват, а екипът ѝ - миш-маш от хора, искащи да грабят и плячкосват"/>
    <meta property="og:description" content="Ясно е, че ГЕРБ са победители на тези избори. Няма какво да коментираме по тази тема, каза още той"/>
  </head>
  <body>
    <article>
      <h1>Вежди Рашидов: Като видя Манолова мустаците ми се смаляват, а екипът ѝ - миш-маш от хора, искащи да грабят и плячкосват</h1>
      <h2>Ясно е, че ГЕРБ са победители на тези избори. Няма какво да коментираме по тази тема, каза още той</h2>
      <address>
        <time datetime="2019-11-12T08:59:00+00:00">12 Nov 2019, 08:59</time>
      </address>
      <p>https://blitz.bg/politika/vezhdi-rashidov-kato-vidya-manolova-mustatsite-mi-se-smalyavat-a-ekipt-mish-mash-ot-khora-iskashchi-da-grabyat-i-plyachkosvat_news708781.html Blitz.bg</p>
      <figure>
        <img src="https://static.blitz.bg/documents/thumbnails/730/201809/1537955072-img-3103jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Странно ми е, че изборите продължават да се коментират. Явно някои не са разбрали, че изборите приключиха и сега спечелилите трябва да започват да работят. </b><br/><br/>Това не са парламентарни избори, където може да си говорим дълго. Сега е време кметовете да започват да работят, защото градовете са жив организъм.<br/><br/><a href="https://blitz.bg/politika/ot-gerb-nasolikha-manolova-za-perilni-preparati-s-koito-si-sapunisvala-i-lskala_news708695.html"><b>От ГЕРБ насолиха Манолова за перилни препарати, с които си сапунисвала и лъскала...</b></a></p>
      <p>Това заяви в сутрешния блок на bTV депутатът от ГЕРБ Вежди Рашидов, който коментира отминалите местни избори. "Ясно е, че ГЕРБ са победители на тези избори. Няма какво да коментираме по тази тема.<br/><br/>Добре, че Йорданка Фандъкова днес дава клетва и започва да работи.<br/><br/>Аз подкрепих Фандъкова, защото тя ясно заяви какво ще направи за града. Явно Мая Манолова не е разбрала, че изборите са свършили. Не искам да я нападам, но изпитвам ужас от агресивни ужаси. Аз съм 100-процентов мъж, но като видя агресивна жена и мустаците ми се смаляват. Какво направи Мая Манолова? Не спря да говори и нищо друго.<br/><br/>Тя не е засадила една дърво и не свършила никаква реална работа. Само говорене.<br/><br/>Тя направи нещо много сбъркано. Нейният комитет беше един миш-маш от политически разнородни хора. Какво щяха да направят те?<br/><br/>Да плячкосват и грабят. Те искаха само властта. Аз не чух веднъж от тях думата култура. Има нещо сбъркано в цялата тази работа", категоричен бе Рашидов.  <br/><br/>"За мен Бойко Борисов е феномен. Той е жив, емоционален и устойчив.<br/><br/>Той има право да се радва, да се сърди и да плаче. На главата му лежат много отговорности и ресори. Нека да му дадем възможността понякога да се ядосва.<br/><br/>Напрежението е голямо. Аз влязох здрав и прав, а излязох с рак от властта.<br/><br/>За мен Бойко Борисов и Виктор Орбан са най-адекватните европейски политици в момента. Двамата казват най-ясно и точно нещата", категоричен бе Вежди Рашидов. </p>
    </article>
  </body>
</html>