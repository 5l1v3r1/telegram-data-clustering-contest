<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/cf30e6cbdd295824/panica-la-barcelona-messi-poate-pleca-la-vara-gratis-explicatiile-presedintelui-clubului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T08:03:04+00:00"/>
    <meta property="og:title" content="PANICĂ la Barcelona: Messi poate pleca la vară gratis; Explicaţiile preşedintelui clubului"/>
    <meta property="og:description" content="Lionel Messi, 32 de ani, are un contract cu Barcelona care îi permite să plece gratis la finalul fiecărui sezon. Gruparea catalană îi asigură însă un salariu anual de 40 de milioane de euro."/>
  </head>
  <body>
    <article>
      <h1>PANICĂ la Barcelona: Messi poate pleca la vară gratis; Explicaţiile preşedintelui clubului</h1>
      <address><time datetime="2019-11-12T08:03:04+00:00">12 Nov 2019, 08:03</time> by <a rel="author">Jurnal.md</a></address>
      <p>
        <b>Lionel Messi, 32 de ani, are un contract cu Barcelona care îi permite să plece gratis la finalul fiecărui sezon. Gruparea catalană îi asigură însă un salariu anual de 40 de milioane de euro.</b>
      </p>
      <p>Evoluţia fabuloasă a lui Messi din acest weekend, când a ajuns la al 50-lea hattrick din carieră, a readus în atenţie posibilitatea ca argentinianul să plece la vară de la Barcelona. Josep Maria Bartomeu, preşedintele catalanilor, a dat detalii interesante despre contractul lui Messi.</p>
      <p>"Ceea ce este clar este că Messi va continua la Barcelona până în 2021, deoarece aceasta este voinţa lui. El nu va folosi clauza prin care ar putea părăsi Barcelona în iunie viitor, iar această opţiune este alegerea sa unilaterală. Deocamdată, nu are intenţia de a discuta prelungirea înţelegerii din 2021 încolo. Când va dori să facă acest lucru, noi îl aşteptăm cu braţele deschise. Conducerea clubului ştie care sunt intenţiile sale", a declarat Bartomeu.</p>
      <p>Practic, în urmă cu trei sezoane, Messi a semnat un contract până în 2021 cu Barcelona, însă a impus o clauză prin care poate pleca în fiecare vară. Presa spaniolă crede că următoarea înţelegere între cele două părţi va fi similară.</p>
    </article>
  </body>
</html>