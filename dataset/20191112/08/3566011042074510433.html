<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546519.html/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%AE%D8%B7%D9%88%D8%B7-%D8%B9%D8%A7%D8%A8%D8%B1-%D9%BE%DB%8C%D8%A7%D8%AF%D9%87-%D8%B3%D9%87-%D8%A8%D8%B9%D8%AF%DB%8C-%D8%AF%D8%B1-%D8%A7%D8%B5%D9%81%D9%87%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T08:38:00+00:00"/>
    <meta property="og:title" content="اجرای طرح خطوط عابر پیاده سه‌بعدی در اصفهان"/>
    <meta property="og:description" content="رئیس پلیس راهور فرماندهی انتظامی استان از افزایش ایمنی عابران پیاده با اجرای طرح خطوط عابر پیاده سه بعدی در کلانشهر اصفهان خبر داد."/>
  </head>
  <body>
    <article>
      <h1>اجرای طرح خطوط عابر پیاده سه‌بعدی در اصفهان</h1>
      <h2>رئیس پلیس راهور استان خبر داد:</h2>
      <address>
        <time datetime="2019-11-12T08:38:00+00:00">12 Nov 2019, 08:38</time>
      </address>
      <p>رئیس پلیس راهور فرماندهی انتظامی استان از افزایش ایمنی عابران پیاده با اجرای طرح خطوط عابر پیاده سه بعدی در کلانشهر اصفهان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ سرهنگ محمدرضا محمدی در جلسه شورای ترافیک استان گفت: در سال جدید توفیقات خوبی در زمینه کاهش جان باختگان ناشی از تصادف موتورسواران به دست آمده، اما در زمینه جان باختن عابران پیاده هنوز دغدغه جدی داریم.</p>
      <p>رئیس پلیس راهنمایی و رانندگی فرماندهی انتظامی استان اصفهان با بیان اینکه بیشتر عابران پیاده ای که جان خود را از دست داده اند افراد کهن سال هستند اظهار داشت: بایستی رانندگان در هنگام رانندگی در درون شهر با دقت بیشتری به رانندگی بپردازند، همیشه سرعت مطمئنه را رعایت کرده و مراقب عابران کهن سالی باشند.</p>
      <p>سرهنگ محمدی با بیان اینکه عابران پیاده سهم قابل توجهی در جریان ترافیک و تصادفات درون شهری دارند، اجرای خطوط عابر پیاده سه بعدی در کلانشهر اصفهان را در افزایش ایمنی عابران پیاده تاثیرگذار عنوان کرد.</p>
      <p>رئیس پلیس راهنمایی و رانندگی فرماندهی انتظامی استان اصفهان در پایان خاطر نشان کرد: این خطوط می توانند در آرام سازی جریان ترافیک مؤثر بوده و جایگزین مناسبی برای سرعت کاه ها باشند که امیدواریم ان شاءالله با همکاری شهرداری اصفهان این طرح به زودی در اصفهان اجرایی شود.</p>
      <p>انتهای پیام/</p>
    </article>
  </body>
</html>