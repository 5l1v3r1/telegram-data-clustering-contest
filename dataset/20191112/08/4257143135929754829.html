<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/12/az-eredetit-kiloptak-hamis-ermegyujtemenyt-mutattak-be-a-gyori-muzeumban"/>
    <meta property="og:site_name" content="infostart"/>
    <meta property="article:published_time" content="2019-11-12T08:18:00+00:00"/>
    <meta property="og:title" content="Az eredetit kilopták, hamis érmegyűjteményt mutattak be a győri múzeumban"/>
    <meta property="og:description" content="Hónapokig hamis gyűjteményt állíthatott ki az egyik győri múzeum, a tárlat eredetei darabjait ugyanis kilopták az épületből, tudta meg az Index."/>
  </head>
  <body>
    <article>
      <h1>Az eredetit kilopták, hamis érmegyűjteményt mutattak be a győri múzeumban</h1>
      <address><time datetime="2019-11-12T08:18:00+00:00">12 Nov 2019, 08:18</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/belfold/2019/11/12/az-evszazad-eremlopasat-kovethettek-el-gyorben"/>
      </related>
      <h3>Hónapokig hamis gyűjteményt állíthatott ki az egyik győri múzeum, a tárlat eredetei darabjait ugyanis kilopták az épületből, tudta meg az Index.</h3>
      <p>A Nemzeti Nyomozó Iroda az információt megerősítve közölte: különösen nagy értékre elkövetett lopás gyanújának bűntette miatt ismeretlen tettes ellen nyomoznak. A nyomozás érdekeire való tekintettel több részletet egyelőre nem árultak el.</p>
      <p>Gál Katalin, a Győri Főügyészség szóvivője az <a href="https://index.hu/belfold/2019/11/12/gyor_muzeum_mukincs_lopas/">Indexnek</a> azt mondta, hogy maga a nyomozás fél éve tart, és az ügyészség „jogsegély kapcsolatban áll az uniós országokkal”, Ausztriától kérnek adatokat, amelyeket a nyomozás során felhasználhatnak a magyar hatóságok.</p>
      <p>A portál úgy értesült, hogy a rendőrség a nyomozás során már lefoglalta a múzeum egyébként 500 millió forint értékű hamis éremgyűjteményét. Azt is tudni vélik, hogy az eredeti darabok külföldi aukciókon bukkantak fel.</p>
      <p>
        <i>Nyitókép: Pixabay</i>
      </p>
    </article>
  </body>
</html>