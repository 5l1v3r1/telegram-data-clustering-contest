<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-podatky-ta-vidpovidalnist-suddiv-poryadok-dennyj-rady-na-13-lystopada/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T08:00:21+00:00"/>
    <meta property="og:title" content="Земельна реформа і законопроект №2178-10: порядок денний Ради на 13 листопада"/>
    <meta property="og:description" content="13 листопада на порядку денному Верховної Ради низка законопроектів."/>
  </head>
  <body>
    <article>
      <h1>Земельна реформа і законопроект №2178-10: порядок денний Ради на 13 листопада</h1>
      <address>
        <time datetime="2019-11-12T08:00:21+00:00">12 Nov 2019, 08:00</time>
      </address>
      <p>13 листопада на порядку денному Верховної Ради низка законопроектів.</p>
      <p>13 листопада Верховна Рада планує розглянути 14 законопроектів у першому та другому читаннях.</p>
      <p>Зокрема, на порядку денному – низка земельних законопроектів, внесення змін до Податкового кодексу щодо вдосконалення адміністрування податків та оптимізація кримінальної відповідальності суддів за неправосудні рішення.</p>
      <p>З 16.00 народні обранці працюватимуть у комітетах, фракціях та групах.</p>
      <h3>На перше читання винесено:</h3>
      <ul>
        <li>низку законопроектів про внесення змін у законодавство щодо обігу земель сільськогосподарського призначення;</li>
        <li>проект закону про внесення змін до Земельного кодексу України та інших законодавчих актів щодо удосконалення системи управління та дерегуляції у сфері земельних відносин;</li>
        <li>проект закону про внесення змін у законодавство щодо продажу земельних ділянок державної та комунальної власності або прав на них через електронні аукціони;</li>
        <li>проект закону про внесення змін у законодавство щодо вдосконалення адміністрування податків, усунення технічних та логічних неузгодженостей у податковому законодавстві;</li>
        <li>проект закону про внесення змін до Податкового кодексу України щодо вдосконалення адміністрування податків, усунення технічних та логічних неузгодженостей у податковому законодавстві;</li>
        <li>законопроект про внесення змін до закону Про захист інформації в інформаційно-телекомунікаційних системах (щодо підтвердження відповідності інформаційної системи вимогам із захисту інформації);</li>
        <li>законопроект про внесення змін до закону Про нотаріат (щодо усунення законодавчих колізій та прогалин);</li>
        <li>законопроект про внесення доповнення до статті 14 закону Про безоплатну правову допомогу (щодо мешканців тимчасово окупованих територій);</li>
        <li>проект закону про внесення змін до деяких законодавчих актів щодо оптимізації кримінальної відповідальності суддів за постановлення завідомо неправосудного рішення.</li>
      </ul>
      <h3>Читайте: <a href="https://fakty.com.ua/ua/ukraine/20191017-povnyj-spysok-deputativ-verhovnoyi-rady-ih-sklykannya/">Список депутатів Верховної Ради 9 скликання</a></h3>
      <h3>У другому читанні розглядатимуть:</h3>
      <ul>
        <li>проект закону про внесення зміни до статті 4 закону Про використання земель оборони (щодо підвищення ефективності використання виділених земельних ділянок);</li>
        <li>проект закону про внесення змін до законодавства, що регулюють відносини, пов’язані з одержанням документів дозвільного характеру;</li>
        <li>законопроект про внесення змін до закону Про наукову і науково-технічну діяльність (щодо уточнення деяких положень);</li>
        <li>проект закону про розвиток та державну підтримку малого і середнього підприємництва;</li>
        <li>проект закону про внесення змін до деяких законодавчих актів щодо спрощення ліцензійних процедур у сфері зовнішньоекономічної діяльності.</li>
      </ul>
      <p>До слова, Факти ICTV публікували<a href="https://fakty.com.ua/ua/ukraine/20191017-kalendar-roboty-verhovnoyi-rady-do-sichnya/"> календар засідань Верховної Ради IX скликання</a> до кінця січня 2020 року.</p>
    </article>
  </body>
</html>