<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-virat-kohli-played-gully-cricket-with-kids-photos-are-going-viral-2845024.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T08:56:06+00:00"/>
    <meta property="og:title" content="Photos: इंदौर में गली क्रिकेट खेलते नजर आए कप्तान विराट कोहली"/>
    <meta property="og:description" content="टीम इंडिया के कप्तान विराट कोहली इंदौर पहुंच चुके हैं। विराट दक्षिण अफ्रीका के खिलाफ तीन मैचों की टेस्ट सीरीज के बाद से क्रिकेट से ब्रेक पर थे। बांग्लादेश के खिलाफ टी20 सीरीज में उन्हें वर्कलोड..."/>
  </head>
  <body>
    <article>
      <h1>Photos: इंदौर में गली क्रिकेट खेलते नजर आए कप्तान विराट कोहली</h1>
      <address><time datetime="2019-11-12T08:56:06+00:00">12 Nov 2019, 08:56</time> by <a rel="author">लाइव हिन्दुस्तान टीम,नागपुर</a></address>
      <p>टीम इंडिया के कप्तान विराट कोहली इंदौर पहुंच चुके हैं। विराट दक्षिण अफ्रीका के खिलाफ तीन मैचों की टेस्ट सीरीज के बाद से क्रिकेट से ब्रेक पर थे। बांग्लादेश के खिलाफ टी20 सीरीज में उन्हें वर्कलोड मैनेजमेंट के तहत आराम दिया गया था। इस ब्रेक के दौरान विराट अपनी पत्नी और बॉलीवुड एक्ट्रेस अनुष्का शर्मा के साथ भूटान घूमकर और अपना 31वां जन्मदिन मनाकर आए। विराट सोमवार को इंदौर पहुंचे और मंगलवार को बच्चों के साथ गली क्रिकेट खेलते नजर आए।</p>
      <p>कप्तान विराट मध्यप्रदेश के इंदौर की एक रेजिडेंशियल कॉलोनी में अपने फैन्स के साथ क्रिकेट खेलते दिखे और इस दौरान काफी मस्ती भी की। भारत को बांग्लादेश के खिलाफ 14 नवंबर से इंदौर के होलकर स्टेडियम में सीरीज का पहला टेस्ट मैच खेलना है। खबरों की माने तो बीचोली-मर्दाना स्थित श्रीजीवेली कॉलोनी में कोहली शूटिंग के लिये पहुंचे थे। शूटिंग के बाद कोहली ने यहां बच्चों के साथ क्रिकेट खेला। इस दौरान उन्होंने अपने फैन्स के साथ सेल्फी भी ली। कोहली को देखने के लिए यहां कुछ ही देर में सकड़ों पर लोग जमा हो गए।</p>
      <h3>
        <a href="https://www.livehindustan.com/cricket/story-indore-chief-curator-reveals-nature-of-pitch-ahead-of-india-vs-bangladesh-1st-test-2844907.html">INDvsBAN: टेस्ट से पहले पिच क्यूरेटर ने बताया, कैसी है इंदौर की पिच</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-rishabh-pant-is-doing-thankless-job-says-sunil-gavaskar-2844872.html">ऋषभ पंत के सपोर्ट में आए गावस्कर, कहा- वह थैंकलेस जॉब कर रहे हैं</a>
      </h3>
      <figure>
        <embed-post data-src="https://www.instagram.com/p/B4wh2S0BhPL" data-service="Instagram"/>
      </figure>
      <p>टेस्ट सीरीज से पहले आज टीम प्रैक्टिस सेशन में भी हिस्सा ले रही है। ये सीरीज आईसीसी वर्ल्ड टेस्ट चैंपियनशिप का हिस्सा होगी। भारत इस चैंपियनशिप के तहत पांच मैच खेल चुका है और सभी मैच जीतकर प्वॉइंट टेबल में टॉप पर है। वहीं बांग्लादेश इस सीरीज के साथ आईसीसी टेस्ट चैंपियनशिप के सफर का आगाज करेगा। </p>
      <p><b>भारतीय टेस्ट टीमः </b>विराट कोहली (कप्तान), रोहित शर्मा, मयंक अग्रवाल, चेतेश्वर पुजारा, अजिंक्य रहाणे, शुभमन गिल, हनुमा विहारी, रविंद्र जडेजा, रविचंद्रन अश्विन, ऋद्धिमान साहा, ऋषभ पंत, कुलदीप यादव, मोहम्मद शमी, उमेश यादव, इशांत शर्मा।</p>
      <p><b>बांग्लादेश टेस्ट टीमः</b> शादमन इस्लाम, इमरुल काएस, मोमीउल हक (कप्तान), सैफ हसन, महमूदुल्लाह, मोसाद्देक हुसैन, मेहदी हसन, लिटन दास, मुशफिकुर रहीम, मोहम्मद मिथुन, ताइजुल इस्लाम, नईम हसन, मुस्तफिजुर रहमान, अल अमीन हुसैन, इबादत हुसैन।</p>
    </article>
  </body>
</html>