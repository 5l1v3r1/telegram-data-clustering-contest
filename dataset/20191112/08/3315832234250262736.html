<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/980f9964bb94892c/un-tanar-din-ceadar-lunga-risca-dosar-penal-pentru-detinerea-unui-permis-de-conducere-falsificat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T08:35:55+00:00"/>
    <meta property="og:title" content="Un tânăr din Ceadâr-Lunga riscă dosar penal pentru deținerea unui permis de conducere falsificat"/>
    <meta property="og:description" content="În bagajul unui conațional a fost depistat un permis de conducere rusesc, care vizibil prezenta semne de falsificare. În declarații bărbatul a recunoscut că documentul a fost procurat în Rusia, contra sumei de 4000 de ruble rusești."/>
  </head>
  <body>
    <article>
      <h1>Un tânăr din Ceadâr-Lunga riscă dosar penal pentru deținerea unui permis de conducere falsificat</h1>
      <address><time datetime="2019-11-12T08:35:55+00:00">12 Nov 2019, 08:35</time> by <a rel="author">Jurnal.md</a></address>
      <p>
        <b>În bagajul unui conațional a fost depistat un permis de conducere rusesc, care vizibil prezenta semne de falsificare. În declarații bărbatul a recunoscut că documentul a fost procurat în Rusia, contra sumei de 4000 de ruble rusești.</b>
      </p>
      <p>Cazul a fost semnalat în weekendul trecut, în punctul de trecere a frontierei Cahul. Pe sensul de ieșire din țară s-a prezentat în calitate de pasager al unei curse ocazionale, cetățeanul Republicii Moldova în vârstă de 25 de ani, cu viza de domiciliu în r-nul Ceadâr-Lunga.</p>
      <p>Fiind aplicată analiza de risc și profilarea călătorilor, conform unor proceduri de lucru, tânărul și bunurile acestuia au fost supuse unor cercetări suplimentare.</p>
      <p>Ca urmare, ascuns în bagajul personal s-a depistat un permis de conducere, care ar fi emis de autoritățile Federației Ruse. Verificarea documentului cu tehnica din dotare a evidențiat faptul că unele elemente distinctorii ale acestuia nu corespund originalului.</p>
      <p>În cele din urmă, persoana a precizat în declarații că a obținut permisul în Rusia, cu ajutorul unei persoane necunoscute și pentru care a oferit 4 mii de ruble rusești.</p>
      <p>Documentul falsificat a fost ridicat și transmis spre expertiză, iar în dependență de rezultatul acesteia polițiștii de frontieră din Direcția regională SUD vor continua cercetările și ulterior atrage la răspundere a persoanei în cauză.</p>
    </article>
  </body>
</html>