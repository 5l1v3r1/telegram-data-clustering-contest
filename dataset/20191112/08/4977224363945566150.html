<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2696569/odpoklic-rozin-uvetta-sultanina"/>
    <meta property="og:site_name" content="STA.si"/>
    <meta property="article:published_time" content="2019-11-12T08:56:49+00:00"/>
    <meta property="og:title" content="Odpoklic rozin Uvetta Sultanina"/>
    <meta property="og:description" content="Uprava RS za varno hrano, veterinarstvo in varstvo rastlin je iz prodaje odpoklicala rozine Uvetta Sultanina (250 gramov) turškega porekla, ki so se prodajale v trgovinah Eurospin. Analiza testiranj rozin, izvedena v uradnem laboratoriju, je pokazala na preseženo predpisano zgornjo mejno vrednost za mikotoksin ohratoksin A."/>
  </head>
  <body>
    <article>
      <h1>Odpoklic rozin Uvetta Sultanina</h1>
      <address>
        <time datetime="2019-11-12T08:56:49+00:00">12 Nov 2019, 08:56</time>
      </address>
      <p>
        <i>Ljubljana, 12. novembra - Uprava RS za varno hrano, veterinarstvo in varstvo rastlin je iz prodaje odpoklicala rozine Uvetta Sultanina (250 gramov) turškega porekla, ki so se prodajale v trgovinah Eurospin. Analiza testiranj rozin, izvedena v uradnem laboratoriju, je pokazala na preseženo predpisano zgornjo mejno vrednost za mikotoksin ohratoksin A.</i>
      </p>
      <figure>
        <img src="https://www.sta.si/foto/630,420,6,973662"/>
        <figcaption>Ljubljana. Odpoklic rozin Uvetta Sultanina.<cite>Foto: Uprava RS za varno hrano, veterinarstvo in varstvo rastlin</cite></figcaption>
      </figure>
      <p>Serijska oznaka izdelka je 450020556 14 1182, rok uporabe pa do 30. marca 2021. Podjetje Eurospin kupce prosi, da izdelek vrnejo na mesto nakupa, kjer jim bodo povrnili stroške. Če to ni mogoče, pa naj ga zavržejo, so še sporočili iz Uprave RS za varno hrano, veterinarstvo in varstvo rastlin.</p>
    </article>
  </body>
</html>