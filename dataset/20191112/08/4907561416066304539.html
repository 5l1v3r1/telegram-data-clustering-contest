<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ingiltereden-rusyaya-suclama-istanbuldaki-askeri-siz-oldurdunuz-2218693"/>
    <meta property="og:site_name" content="Posta"/>
    <meta property="article:published_time" content="2019-11-12T08:20:00+00:00"/>
    <meta property="og:title" content="İngiltere'den Rusya'ya suçlama: İstanbul'daki askeri siz öldürdünüz"/>
    <meta property="og:description" content="İngiliz Parlamentosu Dış İlişkiler Komisyonu Başkanı Tugendhat Suriyede insan haklarını savunma konusunda yaptığı kahramanca çalışma ona pek çok düşman kazandırdı ve Rus yetkililer onu sık sık terör örgütleriyle ilişkili olmakla suçladı. dedi."/>
  </head>
  <body>
    <article>
      <h1>İngiltere'den Rusya'ya suçlama: İstanbul'daki askeri siz öldürdünüz</h1>
      <address>
        <time datetime="2019-11-12T08:20:00+00:00">12 Nov 2019, 08:20</time>
      </address>
      <h3>İngiliz Parlamentosu Dış İlişkiler Komisyonu Başkanı Tugendhat "Suriye'de insan haklarını savunma konusunda yaptığı kahramanca çalışma ona pek çok düşman kazandırdı ve Rus yetkililer onu sık sık terör örgütleriyle ilişkili olmakla suçladı." dedi.</h3>
      <p>İngiliz Parlamentosu Dışilişkiler Komisyonu Başkanı Tom Tugendhat, İstanbul'da ölü bulunan eski <a href="https://www.posta.com.tr/haberler/ingiliz-asker">İngiliz asker</a> <a href="https://www.posta.com.tr/haberler/james-le-mesurier">James Le Mesurier</a>'in <a href="https://www.posta.com.tr/haberler/rusya">Rusya</a> tarafından hedef gösterildiğini iddia etti.</p>
      <p>Financial Times gazetesine açıklama yapan Tugendhat, Le Mesurier'in ölümüne ilişkin, "Suriye'de insan haklarını savunma konusunda yaptığı kahramanca çalışma ona pek çok düşman kazandırdı ve Rus yetkililer onu sık sık terör örgütleriyle ilişkili olmakla suçladı." ifadelerini kullandı.</p>
      <p>Tugendhat, Le Mesurier'in ölümüyle ilgili soruşturmaya İngiliz yetkililerin de dahil olması gerektiğini kaydetti.</p>
      <figure>
        <img src="https://i.pstimaj.com/img/75/640x0/5dca6b1cae298b8bb3328310"/>
      </figure>
      <p>
        <b>(James Le Mesurier)</b>
      </p>
      <p>Öte yandan Daily Telegraph gazetesi de İngiliz istihbarat örgütleri ve hükümetinin, Le Mesurier'in ölümüyle ilgili gelişmeleri yakından izlediğini ancak ölüm nedeniyle ilgili bir hükme varmak için erken olduğunu düşündüklerini aktardı.</p>
      <p>Gazete, ismi açıklanmayan bir Suriye uzmanının da görüşlerine yer vererek, Le Mesurier'in "akıl almaz bir baskı altında olduğunu" ve "hedef haline geldiğini" yazdı.</p>
      <h3>Kraliçe Elizabeth'ten nişan aldı</h3>
      <p>Suriye'de faaliyet gösteren ve Beyaz Baretliler adıyla tanınan yardım örgütünün kurucusu olarak bilinen Le Mesurier, 2016'da İngiltere Kraliçesi 2. Elizabeth'ten Britanya İmparatorluğu nişanı almıştı.</p>
      <p>Rusya Dışişleri Bakanlığı, Le Mesurier'i İngiltere'nin dış istihbarat servisi MI6'nın çalışanı olmakla suçlamış, MI6'nın Balkanlar ve Orta Doğu operasyonlarında görev aldığını iddia etmişti.</p>
      <p>Singapur'da asker bir ailenin çocuğu olarak dünyaya gelen Le Mesurier'in İngiltere'nin ünlü askeri akademisi Sandhurst'tan mezun olduğu, görev yerleri arasında Kuzey İrlanda, Bosna Hersek ve Kosova’nın bulunduğu belirtiliyor.</p>
      <p>Le Mesurier’in, ölümü sırasında evde bulunan eşiyle geçen yıl evlendiği ifade ediliyor.</p>
      <p>Le Mesurier dün Beyoğlu'ndaki evinin önünde ölü bulunmuştu.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yolcu-ucagi-inis-sirasinda-pistten-cikti-2218796">
          <img src="https://i.pstimaj.com/img/100/180x95/5dca9e5eae298b9561aa7578"/>
        </a>
      </figure>
      <p>
        <a href="https://www.posta.com.tr/yolcu-ucagi-inis-sirasinda-pistten-cikti-2218796">1 Yolcu uçağı iniş sırasında pistten çıktı</a>
      </p>
      <figure>
        <a href="https://www.posta.com.tr/nusret-olayinda-yeni-aciklama-2218785">
          <img src="https://i.pstimaj.com/img/100/180x95/5dca9a00ae298b94aeaad7c0"/>
        </a>
      </figure>
      <p>
        <a href="https://www.posta.com.tr/nusret-olayinda-yeni-aciklama-2218785">2 Nusret olayında yeni açıklama</a>
      </p>
      <figure>
        <a href="https://www.posta.com.tr/danla-bilic-itiraf-etti-alkol-bagimlisi-oldum-ve-bir-erkegi-dovmek-icin-tahrik-ettim-2218771">
          <img src="https://i.pstimaj.com/img/100/180x95/5dca935fae298b94aeaad7b1"/>
        </a>
      </figure>
      <p>
        <a href="https://www.posta.com.tr/danla-bilic-itiraf-etti-alkol-bagimlisi-oldum-ve-bir-erkegi-dovmek-icin-tahrik-ettim-2218771">3 Danla Bilic itiraf etti: Alkol bağımlısı oldum ve bir ...</a>
      </p>
      <figure>
        <a href="https://www.posta.com.tr/mobbing-nedir-mobbinge-ugramak-ne-demek-2218764">
          <img src="https://i.pstimaj.com/img/100/180x95/5dca8f6d66a97c35a0223610"/>
        </a>
      </figure>
      <p>
        <a href="https://www.posta.com.tr/mobbing-nedir-mobbinge-ugramak-ne-demek-2218764">4 Mobbing nedir? Mobbinge uğramak ne demek?</a>
      </p>
      <figure>
        <a href="https://www.posta.com.tr/tugrul-odabasin-bosandiktan-sonra-ilk-isi-bu-oldu-2218686">
          <img src="https://i.pstimaj.com/img/100/180x95/5dca67c5ae298b8b427108be"/>
        </a>
      </figure>
      <p>
        <a href="https://www.posta.com.tr/tugrul-odabasin-bosandiktan-sonra-ilk-isi-bu-oldu-2218686">5 Işın Karaca ve Tuğrul Odabaş'ın ayrılık nedeni ortaya ...</a>
      </p>
      <figure>
        <a href="https://www.posta.com.tr/ogretmenlere-24-kasim-indirimleri-2218741">
          <img src="https://i.pstimaj.com/img/100/180x95/5dca832bae298b9561aa74f2"/>
        </a>
      </figure>
      <p>
        <a href="https://www.posta.com.tr/ogretmenlere-24-kasim-indirimleri-2218741">6 Öğretmenlere 24 Kasım indirimleri</a>
      </p>
      <figure>
        <a href="https://www.posta.com.tr/cumhurbaskani-erdogandan-onemli-aciklamalar-2218746">
          <img src="https://i.pstimaj.com/img/100/180x95/5dca852bae298b94ad12bbf1"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-onemli-aciklamalar-2218746">7 Cumhurbaşkanı Erdoğan'dan önemli açıklamalar</a>
      </p>
      <figure>
        <a href="https://www.posta.com.tr/gossip-girl-dizisinde-sadece-beyazlar-olmayacak-2218740">
          <img src="https://i.pstimaj.com/img/100/180x95/5dca829d66a97c35a02235da"/>
        </a>
      </figure>
      <p>
        <a href="https://www.posta.com.tr/gossip-girl-dizisinde-sadece-beyazlar-olmayacak-2218740">8 Gossip Girl dizisinde sadece 'beyaz'lar olmayacak</a>
      </p>
      <figure>
        <a href="https://www.posta.com.tr/gizemli-hayirsever-bu-kez-tuzlada-ortaya-cikti-2218739">
          <img src="https://i.pstimaj.com/img/100/180x95/5dca80d0ae298b9562ef502b"/>
        </a>
      </figure>
      <p>
        <a href="https://www.posta.com.tr/gizemli-hayirsever-bu-kez-tuzlada-ortaya-cikti-2218739">9 Gizemli hayırsever bu kez Tuzla'da ortaya çıktı</a>
      </p>
      <figure>
        <a href="https://www.posta.com.tr/berfu-yenenlerden-yanit-insanlar-nasil-bu-kadar-acimasiz-2218697">
          <img src="https://i.pstimaj.com/img/100/180x95/5dca6baaae298b8b427108c8"/>
        </a>
      </figure>
      <p>
        <a href="https://www.posta.com.tr/berfu-yenenlerden-yanit-insanlar-nasil-bu-kadar-acimasiz-2218697">10 Berfu Yenenler'den yanıt: İnsanlar nasıl bu kadar acım...</a>
      </p>
    </article>
  </body>
</html>