<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/12/news/commercio_trump_verso_a_rinvio_dei_sei_mesi_dei_dazi_sulle_auto-240902759/"/>
    <meta property="og:site_name" content="Repubblica.it"/>
    <meta property="article:published_time" content="2019-11-12T08:13:00+00:00"/>
    <meta property="og:title" content="Commercio, Trump verso rinvio di sei mesi per i dazi sulle auto europee"/>
    <meta property="og:description" content="Le anticipazioni in vista della decisione attesa per domani. Possibile boccata di ossigeno per i costruttori del Vecchio Continente"/>
  </head>
  <body>
    <article>
      <h1>Commercio, Trump verso rinvio di sei mesi per i dazi sulle auto europee</h1>
      <h2>Le anticipazioni in vista della decisione attesa per domani. Possibile boccata di ossigeno per i costruttori del Vecchio Continente</h2>
      <address>
        <time datetime="2019-11-12T08:13:00+00:00">12 Nov 2019, 08:13</time>
      </address>
      <p><b>MILANO -</b> Il presidente Usa Donald Trump potrebbe rinviare di altri sei mesi la decisione sull'entrata in vigore di dazi a danno delle  auto eruopee importate negli Us, facendo così tirare una boccata di ossigeno ai costruttori del Veccjhio Continente. Lo scrivono Bloomberg e Politico a proposito della scadenza, fissata per mercoledì, dei termini per far scattare le tariffe sulle auto e i componenti importati negli Usa a meno di un accordo commerciale tra Washington e Bruxelles. Il termine ultimo era già stato fatto slittare di 180 giorni.<br/><br/>Il rappresentante al Commercio Usa, Robert Lighthizer, era stato incaricato dalla Casa Bianca di trovare un'intesa sia con il Giappone e sia con il Vecchio Continente. Ma se Tokyo ha accettato la richiesta Usa di acquistare maggiori prodotti agricoli a stelle e strisce, l'Ue non ha permesso che i prodotti agricoli venissero posti sul tavolo dei negoziati sulle auto.</p>
    </article>
  </body>
</html>