<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/sport/biella-ospitera-la-prima-edizione-della-cno-cup"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-12T08:04:14+00:00"/>
    <meta property="og:title" content="Biella ospiterà la prima edizione della CNO Cup"/>
    <meta property="og:description" content="Si terrà domenica 24 novembre"/>
  </head>
  <body>
    <article>
      <h1>Biella ospiterà la prima edizione della CNO Cup</h1>
      <h2>Si terrà domenica 24 novembre</h2>
      <address>
        <time datetime="2019-11-12T08:04:14+00:00">12 Nov 2019, 08:04</time>
      </address>
      <p>Il Circuito Nord Ovest di pattinaggio corsa ha scelto Biella come teatro della prima edizione della CNO CUP, evento che raccoglie i migliori 12 atleti di ogni categoria, subito successivi ai finalisti del circuito, quelli che sono arrivati a un soffio dal partecipare alla Finale dei Circuiti e che probabilmente potranno essere i campioni del futuro.</p>
      <p>E dunque Biella tra 2 settimane, domenica 24 novembre, ospiterà un’importante evento interregionale di questo sport: al Palabonprix saranno presenti 96 atleti, appartenenti alle squadre del Circuito provenienti da Piemonte, Liguria e Lombardia che saranno divisi in 3 maxi-squadre e parteciperanno ognuna ad un certo numero di gare.</p>
      <p>A gareggiare in casa saranno protagonisti 4 atleti della squadra locale di pattinaggio velocità che organizza l’evento, ASD Bi Roller Pattinaggio Biella: Giulia Fojaca, Alice Corradino e Annibale Sangiorgi, categoria Ragazzi 12, e Lorenzo Bonvicino, categoria Ragazzi.</p>
      <p>Per il pattinaggio corsa sarà l’appuntamento di chiusura della stagione 2019 e un’importantissima occasione per tutti i Biellesi di assistere dal vivo ad una gara di pattinaggio a rotelle.</p>
      <p>Durante la giornata la società Bi Roller farà da padrona di casa e i maestri ed allenatori presenteranno alla città tutti gli agonisti e i bambini dei corsi di pattinaggio.</p>
      <p>Così spiega Federica Ugliengo – Presidente della società sportiva di pattinaggio corsa biellese – “Mi auguro che questo sia solo il primo di una lunga serie di appuntamenti di pattinaggio che potranno essere ospitati sul nostro territorio: Questo è uno sport poco noto e ancora poco diffuso, specialmente in Piemonte, ma davvero molto bello ed entusiasmante. Come società sportiva abbiamo grandi progetti per la diffusione del pattinaggio corsa sul territorio: oltre ai corsi di avviamento al pattinaggio che organizziamo in parecchi Comuni della Provincia e alle promozioni gratuite in tante scuole, speriamo nel 2020 di riuscire ad organizzare qualche altro evento di pattinaggio, magari una gara Regionale indoor e una tappa di trofeo CNO. E invitiamo tutti i bambini a venire a provare questo bellissimo sport ai nostri corsi”</p>
      <p>Ecco l’elenco dei corsi che si svolgono nel Biellese:</p>
      <p>ANDORNO – palestra delle scuole medie – lunedì 17,30/18,30</p>
      <p>SAGLIANO – polivalente – martedì 18/19</p>
      <p>POLLONE – polivalente – mercoledì 17/18</p>
      <p>VIGLIANO BIELLESE – palestra delle scuole medie San Quirico – venerdì 16,45/17,45</p>
      <p>COSSATO – palestra delle scuole medie San Leonardo – sabato 9,30/10,30</p>
      <p>BIELLA – palestra Istituto Geometri oppure Palabonprix – sabato 10/11</p>
      <p>Prima prova gratuita per tutti e se non avete i pattini ve li presta Bi Roller.</p>
      <p>Per info: 3206134803</p>
      <figure>
        <img src="https://laprovinciadibiella.it/wp-content/uploads/2019/11/ASD-Bi-Roller-Pattinaggio-Biella-I.jpg"/>
      </figure>
      <figure>
        <img src="https://laprovinciadibiella.it/wp-content/uploads/2019/11/ASD-Bi-Roller-Pattinaggio-Biella-II.jpg"/>
      </figure>
      <related>
        <h4>Ti potrebbe interessare:</h4>
        <a href="https://laprovinciadibiella.it/sport/giro-della-provincia-oggi-grande-appuntamento"/>
        <a href="https://laprovinciadibiella.it/sport/alessio-santi-campione-europeo-powerlifting"/>
        <a href="https://laprovinciadibiella.it/sport/rally-della-lana"/>
      </related>
    </article>
  </body>
</html>