<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-bors-utanajart-jobban-esik-minden-falat-hidegben/186386"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T08:30:00+00:00"/>
    <meta property="og:title" content="A Bors utánajárt – Jobban esik minden falat hidegben"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Bors utánajárt – Jobban esik minden falat hidegben</mark>
      </h1>
      <address><time datetime="2019-11-12T08:30:00+00:00">12 Nov 2019, 08:30</time> by <a rel="author">BoBe</a></address>
      <p>
        <b>Ahogy közeledik az év vége, sűrűbbek lesznek a nagy baráti lakomák, szaporodnak a kilók is. Vajon tényleg többet eszünk társaságban, és ha valaki fél a feleslegtől, inkább kerülje is az összejöveteleket? </b>
        <b>Ahogy közeledik az év vége, sűrűbbek lesznek a nagy baráti lakomák, szaporodnak a kilók is. Vajon tényleg többet eszünk társaságban, és ha valaki fél a feleslegtől, inkább kerülje is az összejöveteleket?</b>
      </p>
      <p>Sokkal többet eszünk, ha baráti társaságban vagyunk – derítette ki egy friss amerikai kutatás. Persze nem kell az Egyesült Államokig mennünk, hogy tudjuk, ez ránk, magyarokra is igaz. A hüvős idő összehozza az embereket, sokan pedig már a rágcsálnivalókkal jóllaknak.</p>
      <p>
        <b>Az első randin csak egy kávé</b>
      </p>
      <p>Már az őseink is együtt étkeztek, nemcsak azért, mert az elejtett vadat egyszerre tudták megenni, hanem mert az állandó rituálé összetartozást is jelentett számukra. Manapság inkább a szülők, a nagyszülők fogják össze a családot és ügyelnek arra, hogy a vacsorát együtt fogyasszák a gyerekekkel, de legalább a vasárnapi ebéd rendszeres legyen. Az itt kialakuló nagy beszélgetések erősítik a bensőséges kapcsolatot az asztalnál ülők között.</p>
      <p>– Az étkezés egyfajta intimitást jelöl, bizalmas dolog. Az első randevún sem rendeznek va­csorapartit az ismerkedők, in­kább csak egy kávéra vagy egy mozifilmre ülnek be. Olyankor még túl korai lenne együtt étkezni, az bizalmi kapcsolat – mondja a Borsnak Csehák Hajnalka pszichológus.</p>
      <p>Ha viszont valaki újra a megszokott környezetében, a hozzá közel állókkal ül egy asztalhoz, olyankor szinte az utolsó morzsa is elfogy.</p>
      <figure>
        <img src="http://media.borsonline.hu/cikk/20/191962/gallery-picture/645w/2020933_csehak-hajnalka-jb.jpg"/>
        <figcaption>Csehák Hajnalka pszichológus © Bors</figcaption>
      </figure>
      <p>
        <b>Szoros kötelék alakul ki</b>
      </p>
      <p>Gyakran hallani, hogy a szervezet télen raktároz, így jobban felcsúszik egy-egy kiló a nem kívánt helyekre. Kevesebbet is mozgunk. Csakúgy, mint az állatoknál, az evés az embereknél is egyfajta ösztönös cselekedet, ám nem pusztán erről van szó, télen sokkal jobban esik az étel, aminek tudományos, pszichológiai gyökere van. Több alkalom van nagy összejövetelekre, a ka­rácsonyi, szilveszteri ünneplés, a farsang és bizony a disznóvágások is hűvös időben történnek.</p>
      <p>– Az étkezés a létfenntartás alapja. Ha együtt eszünk, rá­adásul egyfélét, szoros kötelék alakul ki az asztal körül. Erőssé válik egy érzés, hogy jogunk van élni, jogunk van egymást szeretni, a boldogság és elégedettség közös burka száll az együtt étkezőkre – mondja a pszichológus.</p>
      <figure>
        <img src="http://media.borsonline.hu/cikk/20/191962/big-lead/650x360/2020924_shutterstock-1240472755.jpg"/>
        <figcaption>© Shutterstock</figcaption>
      </figure>
      <p>
        <b>Egyéntől függ a falásroham</b>
      </p>
      <p>Természetesen nem mindenki engedi el ma­gát még a barátai előtt sem. Schobert Norbi szerint ez teljesen em­berfüggő, nem lehet általánosítani.</p>
      <p>– Én személy szerint nem jelenteném ki, hogy társaságban többet eszik az ember. Millióan vannak, akik inkább egyedül étkeznek, akár depresszió, akár más betegség miatt, és társaságban alig esznek pár falatot – mondja a Borsnak az üzletember.</p>
      <figure>
        <img src="http://media.borsonline.hu/cikk/20/191962/gallery-picture/645w/2020935_schobert-norbi-8351-mo.jpg"/>
        <figcaption>Schobert Norbi © Móricz István</figcaption>
      </figure>
      <p>Mint Norbi mondja, ő sem sze­ret sokat enni társaságban, inkább otthon, a családjával közösen éli át ezeket az intim pillanatokat.</p>
      <p>– Egyetlen dolognak nem tudok ellenállni és ha meglátom, azonnal éhes leszek: ez pedig nem más, mint a fe­leségem. Réka olyan jóízűen tud és szeret is enni, hogy ha csak ránézek, azonnal korogni kezd a gyomrom – mondja viccesen Norbi.</p>
    </article>
  </body>
</html>