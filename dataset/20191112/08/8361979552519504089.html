<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/propoziciya-nazarbayeva-pro-zustrich-zelenskogo-i-putina-yak-vidreaguvali-v-sluzi-narodu-novini-ukrajini-50052992.html"/>
    <meta property="og:site_name" content="НВ"/>
    <meta property="article:published_time" content="2019-11-12T08:58:00+00:00"/>
    <meta property="og:title" content="«Незрозуміло, якою буде мета». У Слузі народу прокоментували пропозицію Назарбаєва про особисту зустріч Зеленського з Путіним"/>
    <meta property="og:description" content="Для проведення особистої зустрічі президента України Володимира Зеленського та його російського колеги Володимира Путіна треба розуміти її мету, заявила нардеп від Слуги народу і представник Кабміну в Раді Ірина Верещук."/>
  </head>
  <body>
    <article>
      <h1>«Незрозуміло, якою буде мета». У Слузі народу прокоментували пропозицію Назарбаєва про особисту зустріч Зеленського з Путіним</h1>
      <h2>Для проведення особистої зустрічі президента України Володимира Зеленського та його російського колеги Володимира Путіна треба розуміти її мету, заявила нардеп від Слуги народу і представник Кабміну в Раді Ірина Верещук.</h2>
      <address>
        <time datetime="2019-11-12T08:58:00+00:00">12 Nov 2019, 08:58</time>
      </address>
      <p>«Пан Назарбаєв каже, що пан Зеленський не виключає такої можливості і в принципі погоджується на це, але я не чула від пана Зеленського, як він коментує даний аспект. Але, тим не менш розумію, що пан Назарбаєв міг би організувати таку зустріч, але поки незрозуміло, якою буде мета. Якщо мета - тільки змінити місце, країну, де зустрітися - то, звичайно, це не потрібно, якщо є мета зустрітися і справді вирішити питання по суті. Я думаю, що якщо мета - обговорити в нормандському або в іншому форматі «особливий статус», то нам зустрічатися немає сенсу», - сказала вона в кулуарах журналістам, пише <a href="https://www.unian.net/politics/10751526-v-sluge-naroda-prokommentirovali-predlozhenie-nazarbaeva-o-vstreche-zelenskogo-i-putina-tet-a-tet-v-kazahstane.html">УНІАН</a>.</p>
      <p>Нардеп додала, що Назарбаєв багато разів хотів бути «заангажованим» в переговорний процес по Донбасу, «відчуваючи свій авторитет» і «знайомство з Путіним і з колишніми керівниками України, в тому числі Петром Порошенком, а тепер вже і з Володимиром Зеленським».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/402/original/76a1a94633791dc7f09300366a31ab39.png?stamp=1&amp;q=85&amp;w=115"/>
      </figure>
      <p>Стівен Пайфер<br/>Тет-а-тет з Путіним. Чи потрібно це Зеленському?</p>
      <p>«Я знаю, що Нурсултан Назарбаєв вже багато раз і Петру Порошенку пропонував Казахстан як ймовірну платформу для зміни «нормандського формату», а потім мінського переговорного формату», - резюмувала Верещук.</p>
      <p>Напередодні екс-президент Казахстану <a href="https://nv.ua/ukr/ukraine/politics/nazarbayev-zaproponuvav-putinu-i-zelenskomu-zustritisya-osobisto-novini-ukrajini-50052965.html">Нурсултан Назарбаєв запропонував Зеленському та Путіну провести особисту зустріч</a>.</p>
      <p>Раніше екс-міністр з питань тимчасово окупованих територій і внутрішньо переміщених осіб <a href="https://nv.ua/ukr/world/geopolitics/rosiya-proponuvala-ukrajini-perenesti-peregovori-po-donbasu-do-kazahstana-novini-ukrajini-50048613.html">Вадим Черниш заявив, що представники Росії пропонували українським політикам переформатувати Мінський процес</a> і перенести переговорний майданчик з врегулювання конфлікту на Донбасі з Білорусі до Казахстану</p>
      <p>Нагадаємо, <a href="https://nv.ua/ukr/ukraine/politics/zelenskiy-hoche-pryamih-peregovoriv-z-putinim-novini-ukrajini-50047204.html">Зеленський наполягав</a> <a href="https://nv.ua/ukr/ukraine/politics/zelenskiy-hoche-pryamih-peregovoriv-z-putinim-novini-ukrajini-50047204.html">на необхідності особистої зустрічі з главою Кремля Володимиром Путіним</a> для завершення війни з РФ. При цьому він зазначив, що її перспектива зараз поки не обговорюється.</p>
      <p>Перед цим <a href="https://nv.ua/ukr/world/geopolitics/zelenskiy-i-putin-nazvano-umova-zustrichi-50029670.html">Путін назвав свою умову зустрічі</a> з українським президентом.</p>
      <p>
        <i>Автономна Республіка Крим була незаконно відірвана від України навесні 2014 року в результаті спланованої Москвою спецоперації по загальній дестабілізації країни після Революції Гідності.</i>
      </p>
      <p>
        <i>У квітні 2014 року Росія почала сплановану операцію на Донбасі по відділенню українських територій і формування псевдореспублік «ЛДНР». Місцеві бойовики за підтримки російських найманців, кадрових офіцерів РФ і російської техніки почали захоплювати українські міста в Луганській і Донецькій областях.</i>
      </p>
    </article>
  </body>
</html>