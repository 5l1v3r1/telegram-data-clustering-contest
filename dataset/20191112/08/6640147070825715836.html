<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-aggiornamento-11-11-rimandato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T08:00:00+00:00"/>
    <meta property="og:title" content="Fortnite: aggiornamento 11.11 rimandato, ecco i dettagli"/>
    <meta property="og:description" content="Fortnite non riceverà l'aggiornamento 11.11 per Salva il Mondo, Battaglia Reale e Modalità Creativa come previsto: ecco tutti i dettagli a riguardo."/>
  </head>
  <body>
    <article>
      <h1>Fortnite: aggiornamento 11.11 rimandato, ecco i dettagli</h1>
      <address><time datetime="2019-11-12T08:00:00+00:00">12 Nov 2019, 08:00</time> by <a rel="author">Nicola Armondi</a></address>
      <p><b>Nuova settimana, nuovo update del battle royale di Epic Games? Purtroppo, no.</b> Lo sviluppatore di Fortnite sta gestendo in modo particolare l’arrivo di nuovi contenuti, non rilasciando sempre patch note e non segnalando in modo chiaro tutte le novità. Secondo quanto dichiarato tramite Twitter, quest’oggi avremmo dovuto aspettarci novità per Salva il Mondo, mentre per quanto riguarda Battaglia Reale e Modalità Creativa avremmo ricevuto solo correzioni di problemi noti.</p>
      <p>L’impressione è che l’update di questa settimana non sarebbe stato incredibile, ma almeno avrebbe aggiunto qualcosa. Purtroppo, <b>Epic Games ha rivelato di averlo annullato e rimandato a data da definirsi</b>. Non ha specificato alcun motivo dietro a questa scelta, ma probabilmente all’ultimo minuto gli sviluppatori si saranno accorti di qualche problema nel codice e si saranno resi conto di non poterlo risolvere in tempo.</p>
      <figure>
        <img src="https://www.tomshw.it/images/images/2019/10/fortnite-57277.jpg"/>
      </figure>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-camper/">COD Modern Warfare, Dr Disrespect critica i camper</a></p>
      <p>Per quanto riguarda il “quando”, <b>probabilmente non dovremo attendere troppo</b>: è già capitato in passato che Epic Games non rilasciasse un update come da programma e alla fine non ci ha mai fatto attendere più di uno o due giorni. È quindi possibile che gli sviluppatori aggiornino il battle royale nella giornata di domani, mercoledì 13 novembre 2019, oppure giovedì 14 novembre 2019.</p>
      <p>Come sempre, monitoreremo la situazione per assicurarci di avvertirvi appena ci saranno novità. Diteci, quali sono le vostre speranze per il prossimo aggiornamento? <b>Cosa ne pensate di Fortnite Capitolo 2 fino a questo punto?</b> Vi ha colpito, oppure credete che Epic Games debba fare di meglio?</p>
      <blockquote>Se anche voi siete grandi fan di Fortnite, di certo non vorrete farvi sfuggire questo pacchetto di contenuti speciali: lo trovate su Amazon, a <a href="https://toms.it/cu5R2">questo indirizzo</a>.</blockquote>
    </article>
  </body>
</html>