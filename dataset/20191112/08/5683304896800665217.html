<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/12/maharashtra-sharad-pawar-meets-kharge-today.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T08:42:00+00:00"/>
    <meta property="og:title" content="പവാര്‍ – ഖര്‍ഗെ നിര്‍ണായക കൂടിക്കാഴ്ച; സമവായമായില്ലെങ്കില്‍ രാഷ്ട്രപതിഭരണം"/>
    <meta property="og:description" content="മുംബൈ∙ മഹാരാഷ്ട്രയിൽ സർക്കാർ രൂപീകരണ പ്രതിസന്ധി തുടരുന്നു. ഗവർണർ സർക്കാരുണ്ടാക്കാൻ ഇന്നലെ എൻസിപിയെ ക്ഷണിച്ചതോടെ തിരക്കിട്ട ചർച്ചകളാണ് അമിയറയിൽ.Maharashtra election. Maharashtra news. maharashtra election 2019. maharashtra assembly elections 2019. maharashtra government. maharashtra cm update. maharashtra politics. maharashtra assembly. India. India news. India news today. Today news. Google news. Breaking news.Sonia Gandhi. Maharashtra govt formation. Maharashtra Government Formation .Maharashtra Election Results. Maharashtra .Eknath Shinde. Congress Working Committee. മഹാരാഷ്ട്ര.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>പവാര്‍ – ഖര്‍ഗെ നിര്‍ണായക കൂടിക്കാഴ്ച; സമവായമായില്ലെങ്കില്‍ രാഷ്ട്രപതിഭരണം</h1>
      <address><time datetime="2019-11-12T08:42:00+00:00">12 Nov 2019, 08:42</time> by <a rel="author">മനോരമ ലേഖകൻ</a></address>
      <p>മുംബൈ∙ മഹാരാഷ്ട്രയിൽ സർക്കാർ രൂപീകരണ പ്രതിസന്ധി തുടരുന്നു. ഗവർണർ സർക്കാരുണ്ടാക്കാൻ ഇന്നലെ എൻസിപിയെ ക്ഷണിച്ചതോടെ തിരക്കിട്ട ചർച്ചകളാണ് അണിയറയിൽ അരങ്ങേറുന്നത്. മല്ലികാർജുൻ ഖർഗെ ഉൾപ്പടെ മഹാരാഷ്ട്രയിലെത്തുന്ന മുതിർന്ന കോൺഗ്രസ് നേതാക്കളുമായി എൻസിപി നേതൃത്വം ഇന്നു ചർച്ച നടത്തും.</p>
      <p>ശരദ് പവാറിന്റെ വസതിയിൽ ഇന്നലെ രാത്രി വൈകിയും ചർച്ചകൾ നടന്നു. അതേസമയം, സർക്കാർ രൂപീകരണത്തിനുള്ള സമയം ഗവർണർ നീട്ടിനൽകാതിരുന്ന ശിവസേനയും തിരക്കിട്ട നീക്കങ്ങളിലാണ്. എൻഡിഎ ബന്ധം തത്വത്തിൽ ഉപേക്ഷിച്ച സേനയ്ക്ക് എൻസിപിയുമായി സഹകരിക്കുകയേ വഴിയുള്ളു. ഇന്നലെ രാത്രി മൂന്നുവട്ടമാണ് ഉദ്ധവ് താക്കറെ ശരദ് പവാറുമായി ഫോണിൽ സംസാരിച്ചത്.</p>
      <p>
        <b>മഹാരാഷ്ട്രയിൽ ഇനി</b>
      </p>
      <ul>
        <li>എൻസിപി+ശിവസേന സർക്കാർ -കോൺഗ്രസ് പിന്തുണ</li>
        <li>എൻസിപി+കോൺഗ്രസ് സർക്കാർ - ശിവസേന പിന്തുണ</li>
        <li>സേനയ്ക്ക് എൻസിപി മുഖ്യമന്ത്രി സ്ഥാനം വിട്ടുകൊടുക്കുന്നു, പ്രധാനപ്പെട്ട മന്ത്രിസ്ഥാനങ്ങൾ കൈയ്യിലാക്കുന്നു.</li>
        <li>ഉദ്ധവ് താക്കറെ മുഖ്യമന്ത്രി, അധികാരത്തിന്റെ ചരട് ശരദ് പവാറിന്റെ കയ്യിൽ</li>
      </ul>
      <p>
        <b>ഗവർണർക്ക് മുന്നിൽ ഇനി</b>
      </p>
      <ul>
        <li>എൻസിപിയും സർക്കാർ ഉണ്ടാക്കിയില്ലെങ്കിൽ കോൺഗ്രസിനെ ക്ഷണിക്കാം</li>
        <li>അവർക്കും സാധിച്ചില്ലെങ്കിൽ രാഷ്ട്രപതി ഭരണത്തിന് ശുപാർശ</li>
        <li>രാഷ്ട്രപതി ഭരണത്തിനിടയിൽ കേവല ഭൂരിപക്ഷം ഉറപ്പിച്ച് ഏതെങ്കിലും സഖ്യം എത്തിയാൽ സർക്കാർ ഉണ്ടാക്കാൻ അനുവദിക്കാം. ഗവർണറുടെ വിവേചനാധികാരം പ്രധാനം.</li>
        <li>സമയം നീട്ടിനൽകണമോ എന്ന് തീരുമാനിക്കുന്നത് ഗവർണർ</li>
        <li>ബിജെപിക്ക് 48 മണിക്കൂർ അനുവദിച്ചപ്പോൾ ശിവസേനയ്ക്ക് ലഭിച്ചത് 24 മണിക്കൂർ</li>
        <li>എൻസിപിക്കും 24 മണിക്കൂർ മാത്രം</li>
        <li>എൻസിപിക്ക് സമയം ഇന്ന് രാത്രി 8.30 വരെ </li>
      </ul>
      <p><b>English Summary</b> : Maharashtra govt. formation : Pawar meets Kharge today </p>
    </article>
  </body>
</html>