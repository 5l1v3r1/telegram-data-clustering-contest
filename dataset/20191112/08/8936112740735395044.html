<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/inne,132/puchar-swiata-w-rubgy-mistrzowie-z-rpa-zakonczyli-triumfalny-objazd-kraju,984675.html"/>
    <meta property="og:site_name" content="TVN24"/>
    <meta property="article:published_time" content="2019-11-12T08:27:00+00:00"/>
    <meta property="og:title" content="Mistrzowie zakończyli pięciodniowy objazd kraju. &quot;Pękamy z dumy&quot;"/>
    <meta property="og:description" content="- Zdobyliśmy ten puchar dla zwykłych ludzi, a fakt, że możemy wam go pokazać i świętować razem z wami, jest dla nas największą nagrodą - przyznał kapitan rugbystów RPA Siya Kolisi. Triumfatorzy nie..."/>
  </head>
  <body>
    <article>
      <h1>Mistrzowie zakończyli pięciodniowy objazd kraju. "Pękamy z dumy"</h1>
      <address>
        <time datetime="2019-11-12T08:27:00+00:00">12 Nov 2019, 08:27</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/d791fe02-419b-46bb-8f88-d4e9b6a6517d.jpg?type=1&amp;srcmode=0&amp;srcx=1/1&amp;srcy=73/100&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/675645f0-f49c-48cf-a7f6-4aacd4a01b7a-480p.mp4"/>
          <figcaption>Triumfalny objazd po kraju rugbystów RPA</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/65fc52ed8f88c81323a418ca94cec2ed/548f4244-0f85-42fc-ac71-fb69d8b689a4-480p.mp4"/>
          <figcaption>Notre Dame na koszulkach. Rugbyści wesprą odbudowę katedry</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/8a8658d1-6352-4cf9-832f-36e4bca12e8f-480p.mp4"/>
          <figcaption>Reprezentacja RPA w rugby pokonała Anglików w finale PŚ</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/36cbda40-fd10-4f3b-8849-4c5ebf2ef5c1-480p.mp4"/>
          <figcaption>Bramkarz pomylił rugby z piłką nożną</figcaption>
        </figure>
        <figcaption>Feta rugbystów RPA trwała pięć dni Foto: EPA/Nic Bothma | Video: Reuters TV</figcaption>
      </slideshow>
      <h3>- Zdobyliśmy ten puchar dla zwykłych ludzi, a fakt, że możemy wam go pokazać i świętować razem z wami, jest dla nas największą nagrodą - przyznał kapitan rugbystów RPA Siya Kolisi. Triumfatorzy niedawnego Pucharu Świata zakończyli trwający pięć dni objazd kraju, podczas którego byli entuzjastycznie przyjmowani przez tysiące fanów.</h3>
      <related>
        <a href="https://eurosport.tvn24.pl/inne,132/rekord-wyrownany-rugbysci-rpa-z-pucharem-swiata-gramy-dla-wszystkich-rodakow,982361.html"/>
      </related>
      <p>Mistrzowie świata odwiedzili m.in. Kapsztad, Port Elizabeth, Albertinię, East London, Pretorię, Johannesburg i Soweto.</p>
      <p>- To, co osiągnęła ta grupa młodych ludzi, to nie tylko sukces sportowy. To mówi o możliwościach kraju i tym, do czego możemy dojść jako wspólnota - powiedział laureat pokojowego Nobla z 1984 roku, obecnie emerytowany anglikański biskup Desmond Tutu, który przyjął rugbystów w Kapsztadzie.</p>
      <h3>Największa nagroda</h3>
      <p>Zwycięstwo ekipy Springboks, jak nazywana jest reprezentacja RPA, nie tylko spowodowało ogólnokrajową euforię, ale także odnowiło poczucie jedności i dumy w państwie dotykanym w ostatnich latach wieloma problemami gospodarczymi oraz społecznymi.</p>
      <p>- Zdobyliśmy ten puchar dla zwykłych ludzi, a fakt, że możemy wam go pokazać i świętować razem z wami jest dla nas największą nagrodą - przyznał na jednym ze spotkań kapitan Kolisi, a trener Rassie Erasmus krzyczał do kibiców w Durbanie: "pękamy z dumy".</p>
      <related>
        <a href="https://eurosport.tvn24.pl/inne,132/zlamanie-u-mistrza-swiata-szpital-zamiast-fety,983864.html"/>
      </related>
      <h3>Objazd bez lidera</h3>
      <p>W triumfalnej trasie nie mógł wziąć udziału lider zespołu Handre Pollard, który po imprezie w Japonii trafił do szpitala. Okazało się, że wrócił do kraju ze złamaną kością twarzy i konieczna była operacja. Czeka go sześć tygodni przerwy.</p>
      <p>25-latek uzyskał 22 punkty w finale Pucharu Świata z Anglią (32:12), a w całym turnieju był najskuteczniejszym zawodnikiem - 69 punktów.</p>
      <p>Zespół RPA po raz trzeci wygrał te prestiżowe rozgrywki (wcześniej 1995 i 2007), wyrównując rekord Nowozelandczyków.</p>
      <p>Autor: lukl / Źródło: eurosport.pl, PAP</p>
    </article>
  </body>
</html>