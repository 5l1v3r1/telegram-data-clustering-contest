<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/huszonnegy-ev-utan-vegre-kiderult-mit-jelent-az-erika-c/186405"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T08:00:00+00:00"/>
    <meta property="og:title" content="Huszonnégy év után végre kiderült, mit jelent az „Erika C”"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Huszonnégy év után végre kiderült, mit jelent az „Erika C”</mark>
      </h1>
      <address><time datetime="2019-11-12T08:00:00+00:00">12 Nov 2019, 08:00</time> by <a rel="author">Földvári Zsófi</a></address>
      <p>
        <b>Huszonnégy éve próbálják megfejteni a rajongók, hogy pontosan mit jelenthet Zoltán Erika neve mögött a C betű. Ennyi idő után végre fény derült a titokra. </b>
        <b>Huszonnégy éve próbálják megfejteni a rajongók, hogy pontosan mit jelenthet Zoltán Erika neve mögött a C betű. Ennyi idő után végre fény derült a titokra.</b>
      </p>
      <p>Titkos kód? Erika gyermekkori gúnynevének kezdőbetűje? Tegye fel a kezét, aki még nem gondolkodott el azon, hogy mit jelent valójában Erika neve mögött az a sejtelmes C? Bár nagyon sokakat foglalkoztatott a kérdés, furcsa módon valahogy soha senki nem tette fel a kérdést az énekesnőnek egészen mostanáig. Zoltán Erika tegnap este Szulák Andrea Nyugi! Köztünk marad című, a Life Tv-n futó mű­sorában vendégeskedett, ahol a műsorvezető végre nekiszegezte a kérdést: elő a farbával, mit jelent az a betű?</p>
      <figure>
        <img src="http://media.borsonline.hu/cikk/20/191982/gallery-picture/645w/2021173_fiatalon-erika03-facebook.jpg"/>
        <figcaption>Pályája kezdetén még Zoltán Erika néven lépett fel, így ismerték meg © Facebook</figcaption>
      </figure>
      <p>– Nincs titkos üzenet, sem megfejtésre váró kódsorok, praktikus oka van annak, hogy 93-ban felvettem ezt a művésznevet – meséli a Borsnak Zoltán Erika. – A Blue Pearl lemezemen dolgoztunk Londonban, ezt az albumot az európai piacra szántuk. Az angol producer azt mondta, hogy kellene egy jól csengő művésznév, amit ki tudnak ejteni más nyelvterületeken is. Én természetesen ragaszkodtam a saját nevemhez, ezzel lettem sikeres, így ismert mindenki, nem láttam értelmét annak, hogy eldobjak mindent, amiért addig dolgoztam és ismeretlen névvel kezdjek egy új karriert. A producerrel nem volt egyszerű dolgom, mert ő is kötötte az ebet a karóhoz, végül azt mondtam, legyek simán csak Erika. Erre az angol azt mondta, ez túl kemény név, és különben is van egy Erica című német nyelvű sláger – magyarázza az énekesnő. – Ezekben az években indult hódító útjára a Spice Girls, a lányzenekarban pedig volt két Mel, ők találták ki, hogy legyen Mel B és Mel C, hogy meg tudják különböztetni őket. Ez a gondolatmenet futott ki oda, hogy azt mondta a producer: legyél Erica C! A C betű lágyítja a kemény hangzású Erikát, de nem jelent semmit.</p>
      <figure>
        <img src="http://media.borsonline.hu/cikk/20/191982/big-lead/650x360/2021184_most-hr.jpg"/>
        <figcaption>A művésznév felvétele után hatalmas nemzetközi sikert ért el © Bors</figcaption>
      </figure>
      <p>A Blue Pearl című lemezzel egyébként Zoltán Erika óriási nemzetközi sikereket ért el, vagyis a producernek igaza volt a névváltoztatást illetően.</p>
    </article>
  </body>
</html>