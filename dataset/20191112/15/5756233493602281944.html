<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621175/%D8%B9%D8%B1%D8%A8%D8%AF%D9%87%E2%80%8C%DA%A9%D8%B4-%D9%85%DB%8C%D8%AF%D8%A7%D9%86-%D8%AE%D8%B1%D8%A7%D8%B3%D8%A7%D9%86-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T15:27:00+00:00"/>
    <meta property="og:title" content="عربده‌کش میدان خراسان دستگیر شد"/>
    <meta property="og:description" content="رئیس پایگاه ششم پلیس امنیت عمومی تهران بزرگ از دستگیری فردی که با عربده کشی و قدرت نمایی با سلاح سرد باعث ایجاد رعب و وحشت شماری از ساکنان محله میدان خراسان شده بود، خبر داد."/>
  </head>
  <body>
    <article>
      <h1>عربده‌کش میدان خراسان دستگیر شد</h1>
      <address>
        <time datetime="2019-11-12T15:27:00+00:00">12 Nov 2019, 15:27</time>
      </address>
      <p>
        <i>رئیس پایگاه ششم پلیس امنیت عمومی تهران بزرگ از دستگیری فردی که با عربده کشی و قدرت نمایی با سلاح سرد باعث ایجاد رعب و وحشت شماری از ساکنان محله میدان خراسان شده بود، خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ یعقوبعلی رجبیان دراین‌باره گفت: مدتی قبل شماری از اهالی محله خراسان با مراجعه به پلیس امنیت از شروری که با ایجاد درگیری و عربده کشی امنیت محل و ساکنانش را سلب کرده بود، شکایت کردند که در همین راستا نیز رسیدگی به موضوع از سوی ماموران در دستورکار قرار گرفت و آنان در تحقیقات اولیه خود متوجه شد که فرد مذکور از اشرار سابقه‌داریست که بارها با عربده کشی و تهدید سلاح، اقدام به ایجاد رعب و وحشت در محل کرده است.</p>
      <p>وی با بیان اینکه در ادامه تحقیقات، مخفیگاه فرد شرور در حوالی خیابان غیاثی شناسایی شد، گفت: عصر دیروز ماموران پس از اخذ مجوز قضایی برای دستگیری این فرد به محل اعزام شده و این فرد را دستگیر و به مقر پلیس منتقل کردند.</p>
      <p>به کفته رجبیان، در بازرسی از مخفگیاه این فرد چندین قبضه سلاح سرد و تجهیزات دفاعی از قبیل گاز اشک آور، شوکر و... کشف و ضبط شد.</p>
      <p>رئیس پایگاه ششم پلیس امنیت عمومی تهران بزرگ با بیان اینکه این فرد در بازجویی‌های انجام شده به جرم خود اعتراف و هدف از آن را قدرنمایی و مطرح شدن به عنوان گنده‌لات محل اعلام کرد، خاطر نشان کرد: متهم با دستور مقام قضایی در اختیار ماموران پلیس امنیت قرار دارد تا دیگر جرائم ارتکابی از سوی وی بررسی شود.</p>
    </article>
  </body>
</html>