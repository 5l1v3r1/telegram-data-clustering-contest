<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/12/loffensiva-di-un-gruppo-di-conservatori-contro-papa-francesco-top10_20191112_164129/"/>
    <meta property="og:site_name" content="Askanews"/>
    <meta property="article:published_time" content="2019-11-12T15:41:29+00:00"/>
    <meta property="og:title" content="L’offensiva di un gruppo di conservatori contro Papa Francesco"/>
    <meta property="og:description" content="Roma, 12 nov. (askanews) – Un centinaio di sacerdoti, professori, opinionisti conservatori hanno firmato l’ennesimo appello contro Papa Francesco per stigmatizzare, questa volta, “gli atti sacrileghi e superstiziosi commessi durante il recente Sinodo sull’Amazzonia”, e, in particolare, la presenza in una chiesa di alcune statuette raffiguranti una donna indigena incinta, che richiamava la “madre terra” […]"/>
  </head>
  <body>
    <article>
      <h1>L’offensiva di un gruppo di conservatori contro Papa Francesco</h1>
      <h2>Un centinaio tra preti, professori, opinionisti e principesse</h2>
      <address>
        <time datetime="2019-11-12T15:41:29+00:00">12 Nov 2019, 15:41</time>
      </address>
      <figure>
        <img src="http://www.askanews.it/wp-content/uploads/2019/11/20191112_164120_31B1F6F1.jpg"/>
      </figure>
      <p>Roma, 12 nov. (askanews) – Un centinaio di sacerdoti, professori, opinionisti conservatori hanno firmato l’ennesimo appello contro Papa Francesco per stigmatizzare, questa volta, “gli atti sacrileghi e superstiziosi commessi durante il recente Sinodo sull’Amazzonia”, e, in particolare, la presenza in una chiesa di alcune statuette raffiguranti una donna indigena incinta, che richiamava la “madre terra” (pachamama in lingua indigena), peraltro rubate e lanciate nel Tevere durante il sinodo da un attivista austriaco pro life e recuperate dai carabinieri.</p>
      <p>La petizione, rilanciata da siti e blog da sempre critici nei confronti del pontificato, non vede l’adesione di vescovi o cardinali. Tra i firmatari, l’italiano Roberto de Mattei (fondazione Lepanto), il diacono inglese Nick Donnely, e la principessa tedesca Gloria di Thurn und Taxis di Ratisbona.</p>
      <p>Ska/Int2</p>
    </article>
  </body>
</html>