<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33044/touch-try-panasonic-lumix-13-citta-italiane"/>
    <meta property="og:site_name" content="DDay.it"/>
    <meta property="article:published_time" content="2019-11-12T15:05:00+00:00"/>
    <meta property="og:title" content="Il &quot;giro d'Italia&quot; di Panasonic per far provare le Lumix full frame e Micro 4:3"/>
    <meta property="og:description" content="Tredici occasioni per mettere le mani sulle fullframe e le Micro 4:3 Lumix di Panasonic, in una simpatica sfida tra fotografia e video rappresentate come sfidanti in un match di boxe."/>
  </head>
  <body>
    <article>
      <h1>Il "giro d'Italia" di Panasonic per far provare le Lumix full frame e Micro 4:3</h1>
      <h2>Tredici occasioni per mettere le mani sulle fullframe e le Micro 4:3 Lumix di Panasonic, in una simpatica sfida tra fotografia e video rappresentate come sfidanti in un match di boxe.</h2>
      <address><time datetime="2019-11-12T15:05:00+00:00">12 Nov 2019, 15:05</time> by <a rel="author">Sergio Donato</a></address>
      <p>Sembra sia il momento di toccare la fotografia con mano. <a href="https://www.dday.it/redazione/32998/yellow-days-nikon-2019">Dopo Nikon</a>, anche Panasonic ha previsto delle giornate in cui <b>sarà possibile prendere confidenza con le sue macchine fotografiche fullframe e Micro 4:3 in tredici città italiane</b>.</p>
      <p>Panasonic ha chiamato il tour “Lumix Touch &amp; Try 2019”, il quale è caratterizzato dalla sfida amichevole tra fotografia e video, alla fine della quale i vincitori saranno comunque i prodotti Panasonic protagonisti.</p>
      <p>Panasonic ha preso in prestito la metafora della boxe per portare nell’angolo blu le full frame S1 e S1R, più inclini alla fotografia, insieme alla G9, Micro 4:3 dal corpo agile. Nell’angolo rosso la full frame “cinematografica” S1H aiutata dalla GH5 e GH5S. <b>Uno scontro tra fotografia e video</b>.</p>
      <p>Gli appuntamenti si svolgeranno nelle città di <b>Milano, Verona, Brescia, Salerno, Roma, Senigallia, Torino, Napoli, Rovigo, Bologna, Pescara, Padova e Firenze</b> fino al 7 dicembre. Un mese di appuntamenti, workshop e presentazioni, illustrati nel dettaglio <a href="https://www.panasonic.com/it/consumer/fotocamere-e-videocamere-imparare/fotocamere-lumix-s/foto-vs-video-the-big-match.html">nella pagina internet dedicata al tour da Panasonic</a>.</p>
    </article>
  </body>
</html>