<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76486-Bol-nacistickym-dozorcom-Ivanom-Hroznym-ktory-odrezaval-zajatcom-usi-alebo-nevinnym-clovekom-Netflix-predstavil-hrozivy-pribeh"/>
    <meta property="og:site_name" content="REFRESHER"/>
    <meta property="article:published_time" content="2019-11-12T15:23:00+00:00"/>
    <meta property="og:title" content="Bol nacistickým dozorcom Ivanom Hrozným, ktorý odrezával zajatcom uši alebo nevinným človekom? Netflix predstavil hrozivý príbeh"/>
    <meta property="og:description" content="V roku 1986 Johna Demjanjuka pracujúceho v USA označili za beštiu z koncentračného tábora. On to však popieral."/>
  </head>
  <body>
    <article>
      <h1>Bol nacistickým dozorcom Ivanom Hrozným, ktorý odrezával zajatcom uši alebo nevinným človekom? Netflix predstavil hrozivý príbeh</h1>
      <address><time datetime="2019-11-12T15:23:00+00:00">12 Nov 2019, 15:23</time> by <a rel="author">Jakub Paulík</a></address>
      <p>
        <b>V roku 1986 Johna Demjanjuka pracujúceho v USA označili za beštiu z koncentračného tábora. On to však popieral.</b>
      </p>
      <p>Bol John Demjanjuk naozaj iba slušným otcom a manželom? 5-dieľna dokumentárna séria rozoberá prípad muža, ktorého obvinili z toho, že v koncentračnom tábore Treblinka mučil a vraždil nevinných zajatcov. Malo ísť o takzvaného <b>Ivana Hrozného</b>.</p>
      <related>
        <a href="https://refresher.sk/63272-Z-koze-vaznov-mala-vyrabat-tienidla-na-lampy-Zivot-promiskuitnej-dozorkyne-bol-plny-sexu-a-tyranie"/>
      </related>
      <p><b>Netflix</b> nám už v minulosti neraz dokázal, že<b> dokumentárne série z prostredia súdnych procesov</b> zvláda naozaj na jednotku. Pripomeňme si napríklad seriál <a href="https://refresher.sk/tag/making-a-murderer"><b>Making a Murderer</b></a>, kde sme sledovali prípad Stevena Averyho, ktorý bol nespravodlivo odsúdený za pokus o vraždu a sexuálny útok. Krátko na to, ako sa Avery dostal na slobodu, bol opätovne obvinený. Tentokrát priamo z vraždy.</p>
      <figure>
        <iframe src="https://www.youtube.com/embed/J8h16g1cVak" width="700" height="370" data-service="Youtube" scrolling="no"/>
      </figure>
      <p>V podobnom duchu si tvorcovia pripravili taktiež dokument o rodenom Ukrajincovi, ktorého mnohí svedkovia označovali za <b>beštiálneho nacistického dozorcu</b>. Ivan Hrozný mal za svojej éry odrezávať zajatcom uši priamo počas práce. Nešlo však o trest za neuposlúchnutie rozkazu, ale za zvrátenú zábavku muža bez kúska citu. </p>
      <p>Otázkou zostáva, či budeš veriť tvrdeniam obžaloby alebo obhajoby, a či sa nakoniec stotožníš s verdiktom súdu. Nevinná osoba či krutý zabijak? Dokumentárnu sériu <b>The Devil Next Door</b>, ktorá je už aktuálne dostupná na Netflixe, režíroval <b>Daniel Sivan</b> (The Oslo Diaries).</p>
      <related>
        <a href="https://refresher.sk/66025-Auschwitz-Vyssie-postaveni-vazni-sikanovali-zajatcov-niektori-sa-ale-snazili-pomahat#diskusia"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76128-Tinedzerska-drama-o-postapokalyptickom-svete-Daybreak-je-vtipna-a-plna-skrytych-odkazov-Ma-vsak-jeden-problem-Recenzia"/>
        <a href="https://refresher.sk/76460-Westworld-znova-laka-na-svoju-tretiu-seriu-HBO-vytvorilo-fiktivnu-technologicku-spolocnost-Incite"/>
        <a href="https://refresher.sk/76377-Apple-TV-ma-vraj-uz-miliony-pouzivatelov-Uvodne-serialy-preto-dostanu-aj-druhu-seriu"/>
        <a href="https://refresher.sk/76338-Henry-Cavill-Moj-Geralt-je-verny-kniham-a-hram-zaroven-Je-vybusny-hrozivy-a-viac-toho-povie-ked-je-ticho"/>
        <a href="https://refresher.sk/76309-Jej-dieta-zomrelo-no-ona-povazuje-umelu-babiku-za-zivu-Servant-je-mindfuckovym-serialom-od-M-Night-Shyamalana"/>
        <a href="https://refresher.sk/76325-Vis-a-vis-je-europskym-Orange-Is-the-New-Black-Dalsi-spanielsky-serial-ktory-nebudes-chciet-prestat-pozerat-Tip-na-serial"/>
        <a href="https://refresher.sk/70488-Svet-v-plamenoch-prinesie-dramu-s-oscarovym-obsadenim-Produkcia-BBC-sa-blysla-vierohodnym-spracovanim"/>
        <a href="https://refresher.sk/76193-Nelegalne-streamy-skoncili-Porovnali-sme-ceny-Netflixu-Apple-TV-HBO-GO-a-Amazon-Prime-Video"/>
      </related>
    </article>
  </body>
</html>