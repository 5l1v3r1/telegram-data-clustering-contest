<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/kosmichniy-skat-dopomozhe-nasa-dosliditi-veneru-329380_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T15:26:00+00:00"/>
    <meta property="og:title" content="&quot;Космічний скат&quot; допоможе NASA дослідити Венеру"/>
    <meta property="og:description" content="Агентство схвалило проєкт, запропонований Університетом Буффало."/>
  </head>
  <body>
    <article>
      <h1>"Космічний скат" допоможе NASA дослідити Венеру</h1>
      <h2>Агентство схвалило проєкт, запропонований Університетом Буффало.</h2>
      <address>
        <time datetime="2019-11-12T15:26:00+00:00">12 Nov 2019, 15:26</time>
      </address>
      <p>NASA прийняло пропозицію Університету Буффало про розробку спеціального апарату для дослідження <a href="https://dt.ua/TECHNOLOGIES/okeani-veneri-mogli-zrobiti-yiyi-nepridatnoyu-dlya-zhittya-vcheni-312211_.html"><b>Венери</b></a>. Корабель отримав назву BREEZE (Bio-Inspired Ray for Extreme Environments and Zonal Exploration), а на його створення вчених надихнули скати, повідомляє Naked science.</p>
      <p>Дослідники припускають, що гнучкі крила дозволять апарату пересуватися в атмосфері Венери. "Користуючись підказками природи, ми прагнемо максимально підвищити ефективність польоту. Це дасть нам недосяжний на сьогоднішній момент ступінь контролю над космічним апаратом, схильним до впливу сильних вітрів", - заявив один з творців проєкту Джавід Баяндор.</p>
      <p>Живлення корабля забезпечать сонячні батареї: вони будуть заряджатися раз на два-три дні, коли апарат буде пролітати над освітленою стороною планети.</p>
      <p>Варто відзначити, що атмосфера Венери одна з найбільш щільних в Сонячній системі, в 93 рази щільніша за земну. Тиск на поверхні планети дорівнює тиску на глибині 900 метрів у водоймі на Землі. Через непрозорий шар сірчаних хмар з високою відбивною здатністю поверхня планети закрита від прямої видимості, а через парниковий ефект середня температура її тропосфери становить 467 °C — вище, ніж на Меркурії.</p>
      <p>Востаннє апарат NASA вивчав Венеру в 2007 році, тоді "Месенджеру" вдалося зробити 50 знімків планети. У 1978 році апарат "Піонер-Венера-2" увійшов в атмосферу планети. У 1984-86 роках атмосферу Венери вивчали радянські апарати "Венера-1" і "Венера-2", а на даний момент її вивченням займається зонд "Акацукі", запущений японським агентством JAXA.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що дослідники <a href="https://dt.ua/TECHNOLOGIES/nasa-rozroblyaye-stanciyi-dlya-polotiv-lyudey-na-veneru-159936_.html"><b>NASA розробляють станції для дослідження Венери</b></a>. Згідно до задуму вчених, вони будуть схожі на дирижаблі і будуть літати в атмосфері планети на безпечній для людини висоті. На борту кожної венеріанської станції буде по два астронавти. Експедиція триватиме 30 днів, після чого дослідники будуть повертатися на Землю.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>