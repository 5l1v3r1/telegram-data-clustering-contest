<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639656/%D8%B2%DB%8C%D8%B1%D8%AF%D8%B1%DB%8C%D8%A7%DB%8C%DB%8C-%D8%B1%D9%88%D8%B3%DB%8C%D9%87-%D9%88%D8%A7%D8%B1%D8%AF-%D8%A2%D8%A8%E2%80%8C%D9%87%D8%A7%DB%8C-%D8%B3%D8%B1%D8%B2%D9%85%DB%8C%D9%86%DB%8C-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T15:51:00+00:00"/>
    <meta property="og:title" content="زیردریایی روسیه وارد آب‌های سرزمینی فلسطین اشغالی شد"/>
    <meta property="og:description" content="یک روزنامه صهیونیستی مدعی شده است که حدود سه ماه پیش، یک زیردریایی روس در آبهای فلسطین اشغالی مشاهده شده که ارتش این رژیم در این خصوص..."/>
  </head>
  <body>
    <article>
      <h1>
        <a href="https://www.bultannews.com/fa/news/639656/%D8%B2%DB%8C%D8%B1%D8%AF%D8%B1%DB%8C%D8%A7%DB%8C%DB%8C-%D8%B1%D9%88%D8%B3%DB%8C%D9%87-%D9%88%D8%A7%D8%B1%D8%AF-%D8%A2%D8%A8%E2%80%8C%D9%87%D8%A7%DB%8C-%D8%B3%D8%B1%D8%B2%D9%85%DB%8C%D9%86%DB%8C-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C-%D8%B4%D8%AF">زیردریایی روسیه وارد آب‌های سرزمینی فلسطین اشغالی شد</a>
      </h1>
      <h2>یک روزنامه صهیونیستی مدعی شده است که حدود سه ماه پیش، یک زیردریایی روس در آبهای فلسطین اشغالی مشاهده شده که ارتش این رژیم در این خصوص...</h2>
      <address><time datetime="2019-11-12T15:51:00+00:00">12 Nov 2019, 15:51</time> by <a rel="author">بولتن نیوز | bultannews.com</a></address>
      <p>‌به گزارش بولتن نیوز، روزنامه صهیونیستی «یدیعوت آحارونوت» روز گذشته (دوشنبه) مدعی شد که یک زیردریایی روس سه ماه پیش در آب‌های فلسطین اشغالی مشاهده شده است.</p>
      <p>بر اساس این گزارش، نیروی دریایی ارتش رژیم صهیونیستی در فاصله 15 کیلومتری خود، زیردریایی را مشاهده کرده است و زمانیکه مشخص شد این زیردریایی متعلق به روسیه است، افسران نیروی دریایی رژیم صهونیستی با همتایان روس خود تماس برقرار کردند و زیردریایی از محدوده‌ آب‌های فلسطین اشغالی خارج شد و به سمت غرب مدیترانه حرکت کرد.</p>
      <p>بر اساس این گزارش، ارتش اسرائیل هیچ‌گونه شفاف‌سازی درباره هرگونه لطمه احتمالی به امنیت رژیم صهیونیستی با ورود این زیردریایی به این منطقه صورت نداده است و از طرف دیگر، اعلام نکرد که چه مدت زمانی این زیردریایی در آبهای فلسطین اشغالی حضور داشته است.</p>
      <p>ارتش رژیم صهیونیستی در بیانیه‌ای در این خصوص گفت: «نیروی دریایی ارتش هر از چندگاهی اهدافی را درون مرزهای سرزمینمان کشف می‌کند که احتمالاً کشتی‌هایی هستند که متعلق به یک ارتش خارجی هستند. ما قصد نداریم که درباره جزئیات این مسئله اظهارنظر کنیم».</p>
      <p>یدیعوت آحارونوت در گزارش خود نوشت که حضور زیردریایی روس در آب‌های فلسطین اشغالی احتمالاً بخشی از تلاش اخیر مسکو برای افزایش حضور در غرب آسیا بعد از حضور نظامی این کشور در سوریه صورت گرفته است.</p>
      <p>بر اساس این گزارش، در صورتیکه ثابت شود زیردریایی فوق، توانمندی جمع‌آوری اطلاعات داشته است، این نمایش روسیه، احتمالاً پیامدهای طولانی‌مدتی را برای امنیت رژیم صهیونیستی به همراه خواهد داشت.</p>
    </article>
  </body>
</html>