<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596998/quottha-eleftherosoume-1700-zoa-an-den-lavoume-voitheiaquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T15:04:00+00:00"/>
    <meta property="og:title" content="&quot;Θα ελευθερώσουμε 1700 ζώα αν δεν λάβουμε βοήθεια&quot;"/>
    <meta property="og:description" content="Το Μη Κερδοσκοπικό Σωματείο Animal Rescue Cyprus  (ARC) βρίσκεται &quot;σε απελπιστική οικονομική κατάσταση&quot; ,σύμφωνα με σχετική ανακοίνωση του..."/>
  </head>
  <body>
    <article>
      <h1>"Θα ελευθερώσουμε 1700 ζώα αν δεν λάβουμε βοήθεια"</h1>
      <address><time datetime="2019-11-12T15:04:00+00:00">12 Nov 2019, 15:04</time> by <a rel="author">SigmaLive</a></address>
      <p>Το Μη Κερδοσκοπικό Σωματείο Animal Rescue Cyprus  (ARC) βρίσκεται "σε απελπιστική οικονομική κατάσταση" ,σύμφωνα με σχετική ανακοίνωση του Σωματείου.</p>
      <p>Όπως αναφέρεται το Σωματείο συντηρεί  1700 ζώα για τα οποία πρέπει να φροντίσει με  διατροφή, μεταφορές και ιατρικά έξοδα, ενώ εργοδοτεί για σκοπούς συντήρησης των ζώων, 40 εργαζόμενους με  μηνιαίες αποδοχές και συνεισφορές κοινωνικής ασφάλισης. Δυστυχώς προστίθεται στην ανακοίνωση, το Μη Κερδοσκοπικό Σωματείο Animal Rescue Cyprus δεν δέχεται καμία βοήθεια από το Κράτος  αλλά ούτε και από το κοινό  που ενώ συνεχίζει να φέρνει ζώα για φροντίδα ταυτόχρονα  αρνείται να συνεισφέρει στη συντήρησή τους.</p>
      <p>Επιπρόσθετα σημειώνει η  ARC συλλέγει τα νεκρά ζώα από τους δρόμους και τα μεταφέρει στην Κοφίνου πληρώνοντας για αυτή την υπηρεσία καθώς και για τη συλλογή των περιττωμάτων των ζωών, προσθέτοντας πως αυτή την κατάσταση δεν μπορούν να την επωμιστούν άλλο και πως χρειάζονται άμεσα βοήθεια.<br/>Αναφέρει πως αν δεν  ληφθεί επείγουσα βοήθεια, όλα τα μέλη του προσωπικού του ARC θα σταλούν στις Κοινωνικές Ασφαλίσεις για να διεκδικήσουν παροχές ανεργίας και όλα τα άλλα οφέλη που μπορούν να επιβαρύνουν την κυβέρνηση.</p>
      <p>Οι πύλες των καταφυγίων θα ανοίξουν και 1700 ζώα θα απελευθερωθούν στο δρόμο, για να τα φροντίσει το Κράτος, αφού δεν υπάρχει άλλη λύση καταλήγει η ανακοίνωση.</p>
    </article>
  </body>
</html>