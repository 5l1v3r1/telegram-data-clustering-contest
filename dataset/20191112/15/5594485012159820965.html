<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/prva-snimka-na-bivshiya-minor-plamen-ubit-ot-prostitutka-v-doma-si_news708767.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T15:20:00+00:00"/>
    <meta property="og:title" content="Първа СНИМКА на бившия миньор Пламен, убит от проститутка в дома си"/>
    <meta property="og:description" content="Жрицата, извършила престъплението, била психично болна"/>
  </head>
  <body>
    <article>
      <h1>Първа СНИМКА на бившия миньор Пламен, убит от проститутка в дома си</h1>
      <h2>Жрицата, извършила престъплението, била психично болна</h2>
      <address>
        <time datetime="2019-11-12T15:20:00+00:00">12 Nov 2019, 15:20</time>
      </address>
      <p>https://blitz.bg/kriminalni/prestplenie/prva-snimka-na-bivshiya-minor-plamen-ubit-ot-prostitutka-v-doma-si_news708767.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1550494358-img-5745jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <figure>
        <img src="https://static.blitz.bg/documents/thumbnails/520/201911/1573538126-prrr.jpg"/>
      </figure>
      <p><b>28-годишна жена от Дупница е задържана за 72 часа с прокурорско постановление за съпричастност към смъртта на 62-годишен мъж от с. Мламолово, съобщиха от Областната дирекция на МВР-Кюстендил. </b><br/><br/>От полицията уточниха, че трупът на възрастния човек е открит в събота в дома му и след подадения сигнал служители от полицейското управление в Бобов дол са предприели незабавни действия, които са осъществени под прякото ръководство на наблюдаващ прокурор от Областна прокуратура – Кюстендил.<br/><br/><i><b>Бившият миньор Пламен Йонев</b></i></p>
      <p>Трупът на 62-годишния е закаран за аутопсия в кюстендилската болница, по първоначални данни смъртта е настъпила в резултат на пробождане с нож в областта на гърдите. 28-годишната жена е установена и задържана в дома на нейни роднини в Дупница.<br/><br/>Работата по започнатото досъдебно производство за умишлено причиняване на смърт продължава РУ-Бобов дол.</p>
      <p>Починалият е Пламен Йонев, пенсионер от мината в Бобов дол, който живеел сам в родното си село и в понеделник бе изпратен в последния му път, пише "Вяра".<br/><br/>Възрастният човек е открит мъртъв в дома си от свой приятел. В Мламолово коментират, че жената, която го е убила, е психично болна. Двамата имали интимни отношения.</p>
      <p>Убитият бе един от свидетелите по делото за документно престъпление срещу бившия кмет на Мламолово Георги Александров. Пламен Йонев е един от притежателите на имот, даден под аренда без съгласието му. В селото казват, че бил добър човек.</p>
      <p>Припомняме, че вчера министърът на вътрешните работи Младен Маринов коментира пред журналисти двете убийства, извършени в област Кюстендил – в бобовдолското село Мламолово и в град Кюстендил.<br/><br/>По думите му мотивите за престъпленията са ясни. Младен Маринов каза, че става дума за битови убийства, свързани с междуличностни отношения.<br/><br/>„Те са продиктувани от нарушени междуличностни отношения. Наистина в един ден две убийства е сериозно нещо, но те нямат свързаност помежду си. Хубавото и в двата случая е, че са задържани извършителите и са ясни мотивите за тяхното извършване“, каза министър Маринов.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>