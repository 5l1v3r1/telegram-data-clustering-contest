<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ot-politsiyata-s-ekskluzivni-novini-za-shofora-ubil-dete-v-ruse_news708881.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T15:29:00+00:00"/>
    <meta property="og:title" content="От полицията с ексклузивни новини за шофьора, убил дете в Русе"/>
    <meta property="og:description" content="Полицията предприе издирване на водача, тъй като той не спрял на местопроизшествието"/>
  </head>
  <body>
    <article>
      <h1>От полицията с ексклузивни новини за шофьора, убил дете в Русе</h1>
      <h2>Полицията предприе издирване на водача, тъй като той не спрял на местопроизшествието</h2>
      <address>
        <time datetime="2019-11-12T15:29:00+00:00">12 Nov 2019, 15:29</time>
      </address>
      <p>https://blitz.bg/kriminalni/prestplenie/ot-politsiyata-s-ekskluzivni-novini-za-shofora-ubil-dete-v-ruse_news708881.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573563812-img-7946-medium-1.jpg"/>
        <figcaption>Снимка: rusemedia.com</figcaption>
      </figure>
      <p><b>Полицията е открила шофьора на камиона, който блъсна и погуби по-рано днес в Русе петгодишно дете. Това съобщиха от областната дирекция на МВР в крайдунавския град.</b><br/><br/>Припомняме, че сигналът за инцидента е постъпил на тел. 112 в 11:32 часа. Според първоначалната информация камион е блъснал дете на ул."Бяла черква". Изпратените екипи на полицията и на Спешна помощ само са констатирали смъртта на петгодишното момиче.<br/><br/>Полицията предприе издирване на шофьора, тъй като той не спрял на местопроизшествието. Така два часа по-късно униформените са открили посочения от свидетели товарен камион. Той е с марка "ГАЗ-53", а негов шофьор е 76-годишен мъж, информира БТА.<br/><br/>Изяснява се съпричастността му към пътнотранспортното произшествие.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/> </p>
    </article>
  </body>
</html>