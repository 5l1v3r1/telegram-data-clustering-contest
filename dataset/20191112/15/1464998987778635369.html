<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/walayar-girls-mother-hc-appeal"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T15:17:00+00:00"/>
    <meta property="og:title" content="വാളയാർ കേസ്; പോക്‌സോ കോടതി ഉത്തരവിനെതിരെ പെൺകുട്ടികളുടെ അമ്മ ഹൈക്കോടതിയിൽ അപ്പീൽ നൽകി"/>
    <meta property="og:description" content="പാലക്കാട് : വാളയാർ കേസിൽ പ്രതികളെ വെറുതെ വിട്ട പോക്‌സോ കോടതി ഉത്തരവിനെതിരെ പെൺകുട്ടികളുടെ അമ്മ ഹൈക്കോടതിയിൽ അപ്പീൽ നൽകി. കേസിന്റെ അന്വേഷണത്തിലും വിചാരണയിലും ഗുരുതരമായ വീഴ്ച ഉണ്ടായതായി അപ്പീലിൽ പറയുന്നു. അന്വേഷണ ഉദ്യോഗസ്ഥർ..."/>
  </head>
  <body>
    <article>
      <h1>വാളയാർ കേസ്; പോക്‌സോ കോടതി ഉത്തരവിനെതിരെ പെൺകുട്ടികളുടെ അമ്മ ഹൈക്കോടതിയിൽ അപ്പീൽ നൽകി</h1>
      <address><time datetime="2019-11-12T15:17:00+00:00">12 Nov 2019, 15:17</time> by <a rel="author" href="http://anweshanam.com/author/veena" target="_blank">veena</a></address>
      <p>പാലക്കാട് : വാളയാർ കേസിൽ പ്രതികളെ വെറുതെ വിട്ട പോക്‌സോ കോടതി ഉത്തരവിനെതിരെ പെൺകുട്ടികളുടെ അമ്മ ഹൈക്കോടതിയിൽ അപ്പീൽ നൽകി. കേസിന്റെ അന്വേഷണത്തിലും വിചാരണയിലും ഗുരുതരമായ വീഴ്ച ഉണ്ടായതായി അപ്പീലിൽ പറയുന്നു. അന്വേഷണ ഉദ്യോഗസ്ഥർ രാഷ്ട്രീയ സമ്മർദ്ദങ്ങൾക്ക് വഴങ്ങി കേസ് അട്ടിമറിച്ചു. ജില്ലാ ശിശുക്ഷേമ സമിതിയും പ്രോസിക്യൂഷനും പ്രതികളെ സഹായിച്ചു. </p>
      <p>വിചാരണക്കോടതി വളരെ ലാഘവത്തോടെയും മുൻവിധിയോടെയും ആണ് കേസ് കൈകാര്യം ചെയ്തതെന്നും അപ്പീലിൽ ആരോപിക്കുന്നു. നീതി പൂർവകമായ വിചാരണ ഉറപ്പാക്കുന്നതിൽ വിചാരണക്കോടതിക്ക് വീഴ്ച പറ്റിയെന്നും അപ്പീലിൽ പറയുന്നു. ഈ സാഹചര്യത്തിൽ കേസ് വീണ്ടും വിചാരണ നടത്തണം എന്നാണ് പ്രധാന ആവശ്യം. കേസ് സിബിഐയെ കൊണ്ടു വീണ്ടും അന്വേഷിപ്പിക്കണം എന്ന് ഈ ഘട്ടത്തിൽ ആവശ്യപ്പെട്ടിട്ടുണ്ട്.<br/> </p>
    </article>
  </body>
</html>