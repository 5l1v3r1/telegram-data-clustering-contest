<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425647/etaireia-plhroforikhs-apo-ta-dwdekanhsa-symmetexei-gia-prwth-fora-sto-infocom-world"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T15:00:02+00:00"/>
    <meta property="og:title" content="Εταιρεία πληροφορικής από τα Δωδεκάνησα συμμετέχει για πρώτη φορά στο Infocom World"/>
    <meta property="og:description" content="Η NETECO IT Systems με μεγάλη χαρά και περηφάνια ανακοινώνει πως θα συμμετέχει ως Silver Sponsor με δικό της εκθεσιακό περίπτερο στο φετινό 21ο Infocom World που θα διεξαχθεί στις 26 Νοεμβρίου 2019 στο Ξενοδοχείο Divani Caravel στην Αθήνα όπου θα παρουσιάσει τις επαγγελματικές και πρωτοποριακές λύσεις και υπηρεσίες ΙΤ, Networking &amp; Cybersecurity της στο κοινό."/>
  </head>
  <body>
    <article>
      <h1>Εταιρεία πληροφορικής από τα Δωδεκάνησα συμμετέχει για πρώτη φορά στο Infocom World</h1>
      <address>
        <time datetime="2019-11-12T15:00:02+00:00">12 Nov 2019, 15:00</time>
      </address>
      <p>
        <b>Η NETECO IT Systems με μεγάλη χαρά και περηφάνια ανακοινώνει πως θα συμμετέχει ως Silver Sponsor με δικό της εκθεσιακό περίπτερο στο φετινό 21ο Infocom World που θα διεξαχθεί στις 26 Νοεμβρίου 2019 στο Ξενοδοχείο Divani Caravel στην Αθήνα όπου θα παρουσιάσει τις επαγγελματικές και πρωτοποριακές λύσεις και υπηρεσίες ΙΤ, Networking &amp; Cybersecurity της στο κοινό.</b>
      </p>
      <p>Είναι η πρώτη φορά στα χρονικά της διοργάνωσης που συμμετέχει μια εταιρία πληροφορικής από την Δωδεκάνησο και ειδικότερα από τη Κω.</p>
      <p>Με την συμμετοχή της η NETECO εδραιώνεται στον πανελλαδικό χάρτη των κορυφαίων εταιριών πληροφορικής.</p>
      <p>Το συνέδριο InfoCom World, που διοργανώνεται από την Smart Press με πυλώνες τα περιοδικά InfoCom και Κινητή Τηλεφωνία, αποτελεί θεσμό για τις Τηλεπικοινωνίες, την Πληροφορικής &amp; τα Media στη ΝΑ Ευρώπη. Πρόκειται για το ετήσιο ραντεβού των στελεχών της ψηφιακής αγοράς, αλλά και όσων χρησιμοποιούν τα εξειδικευμένα εργαλεία και τις υπηρεσίες, προκειμένου να κάνουν πράξη τον Ψηφιακό Μετασχηματισμό.</p>
      <p>Στο InfoCom World συμμετέχει σύμπασα η επιχειρηματική κοινότητα: Στελέχη Τηλεπικοινωνιών, Πληροφορικής &amp; Media, CEOs, CIOs και IT Directors, Operation Managers, Data Center &amp; Cloud Experts, Network Engineers, IT Strategists &amp; Solution Architects, Κατασκευαστές και Προμηθευτές Τεχνολογικού Εξοπλισμού και Consumer Electronics.</p>
      <p>Στον ειδικά διαμορφωμένο εκθεσιακό χώρο, οι περισσότεροι από 3.000 σύνεδροι που αναμένεται να παρακολουθήσουν τις εργασίες του συνεδρίου, θα έχουν την ευκαιρία να συνομιλήσουν με τις πλέον καταξιωμένες εταιρείες του κλάδου ΤΠΕ και να ενημερωθούν για τα νέα προϊόντα και τις υπηρεσίες, που θα τους βοηθήσουν να εξελίξουν όχι μόνο την καθημερινότητά τους, αλλά και την επιχειρηματική τους δραστηριότητα.</p>
      <p>Η είσοδος στο Infocom World είναι δωρεάν με την εγγραφή στην παρακάτω ιστοσελίδα και θα μας τιμήσει η παρουσία σας.</p>
    </article>
  </body>
</html>