<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/12/qs-eurotour-stage-2-aron-zemmer-vince-al-golf-bonmont-in-spagna-pn_20191112_00260/"/>
    <meta property="og:site_name" content="Askanews"/>
    <meta property="article:published_time" content="2019-11-12T15:59:28+00:00"/>
    <meta property="og:title" content="Qs Eurotour stage 2: Aron Zemmer vince al Golf Bonmont in Spagna"/>
    <meta property="og:description" content="Roma, 12 nov. (askanews) – Aron Zemmer ha vinto con 276 (67 70 68 71, -12) colpi una delle quattro gare dello Stage 2 della Qualifying School dell’European Tour che si è svolta sul percorso Club de Golf Bonmont (par 72) a Tarragona in Spagna e si è qualificato per disputare la finale. Il giorno […]"/>
  </head>
  <body>
    <article>
      <h1>Qs Eurotour stage 2: Aron Zemmer vince al Golf Bonmont in Spagna</h1>
      <h2>Dopo la straordinaria impresa di Francesco Laporta a Mallorca</h2>
      <address>
        <time datetime="2019-11-12T15:59:28+00:00">12 Nov 2019, 15:59</time>
      </address>
      <figure>
        <img src="http://www.askanews.it/wp-content/uploads/2019/11/20191112_165915_CFCB8F19.jpg"/>
      </figure>
      <p>Roma, 12 nov. (askanews) – Aron Zemmer ha vinto con 276 (67 70 68 71, -12) colpi una delle quattro gare dello Stage 2 della Qualifying School dell’European Tour che si è svolta sul percorso Club de Golf Bonmont (par 72) a Tarragona in Spagna e si è qualificato per disputare la finale.</p>
      <p>Il giorno dopo il doppio straordinario successo di Francesco Laporta a Mallorca, vincitore del Grand Final e dell’ordine di merito del Challenge Tour, Zemmer ha ottenuto un’altra significativa vittoria portando a ben 40 i titoli conquistati in stagione dai giocatori italiani in campo internazionale (21 dei pro e 19 dai dilettanti), ben sei in più del record stabilito nel 2018 con 34.</p>
      <p>L’azzurro, 29enne di Bolzano che quest’anno ha svolto l’intera stagione con buoni risultati sul PGA Tour Series-China, ha superato il coreano Minkyu Kim (278, -10), il nordirlandese Jonathan Caldwell (279, -9) e il canadese Aaron Cockerill (280, -8).</p>
      <p>La finale avrà luogo al Lumine GC, sempre a Tarragona, dal 15 al 20 novembre, distanza 108 buche, dove saranno assegnate 25 ‘carte’ per l’European Tour 2020.</p>
    </article>
  </body>
</html>