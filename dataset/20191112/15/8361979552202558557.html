<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/u-kiyevi-z-yavilasya-vulicya-amini-okuyevoji-novini-ukrajini-50053124.html"/>
    <meta property="og:site_name" content="НВ"/>
    <meta property="article:published_time" content="2019-11-12T15:51:00+00:00"/>
    <meta property="og:title" content="У Києві з’явилася вулиця Аміни Окуєвої"/>
    <meta property="og:description" content="У Києві назвали вулицю на честь убитої учасниці військових дій на Донбасі Аміни Акуєвої (Окуєвої)."/>
  </head>
  <body>
    <article>
      <h1>У Києві з’явилася вулиця Аміни Окуєвої</h1>
      <h2>У Києві назвали вулицю на честь убитої учасниці військових дій на Донбасі Аміни Акуєвої (Окуєвої).</h2>
      <address>
        <time datetime="2019-11-12T15:51:00+00:00">12 Nov 2019, 15:51</time>
      </address>
      <p>Відповідне <a href="https://kyivcity.gov.ua/news/u_golosivskomu_solomyanskomu_i_shevchenkivskomu_rayonakh_naymenovano_40vulits/">рішення</a> ухвалили на засіданні Київської міської ради у вівторок, 12 листопада.</p>
      <p>Вулиця Аміни Окуєвої з’явилася у Шевченківському районі столиці для «вшанування пам’яті лікарки, громадської активістки та військовослужбовиці, учасниці Революції Гідності та війни на сході України».</p>
      <p>Загалом на засіданні Київради найменували 40 вулиць у Голосіївському, Солом’янському і Шевченківському районах столиці.</p>
      <p>Зокрема, у Києві з’явилися вулиці Архітектора Дяченка, Соломії Павличко, Івана Білика, Пилипа Коновала та інші.</p>
      <p>Окрім того, депутати Київради перейменували вулицю Панельну у Дніпровському районі на вулицю Андрія Аболмасова, активного учасника Євромайдану, загиблого на Донбасі добровольця АТО.</p>
      <p>1 червня 2017 року у Києві на Подолі <a href="https://nv.ua/ukr/ukraine/events/u-kijevi-stavsja-zamah-uchasnikiv-ato-adama-osmajeva-i-aminu-okuevu-mvs-1245247.html">стався замах на учасників АТО</a> подружжя Адама Осмаєва і Аміну Окуєву. Нападник вистрілив у груди Адаму Осмаєву. У відповідь Аміна зі свого пістолета Макарова зробила декілька пострілів у стрілка.</p>
      <p>30 жовтня авто з подружжям-добровольцями АТО обстріляли з кущів в районі залізничного переїзду біля Глевахи під Києвом. В результаті <a href="https://nv.ua/ukr/ukraine/events/aminu-okuevu-pohovali-v-dnipri-2128335.html">замаху Окуєва загинула.</a></p>
    </article>
  </body>
</html>