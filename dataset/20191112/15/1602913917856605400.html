<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/miliardarii-lumii-au-saracit-cu-4-in-2018-cei-mai-bogati-oameni-din-lume-au-pierdut-in-total-388-miliarde-dolari-18573368"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T15:07:54+00:00"/>
    <meta property="og:title" content="Miliardarii lumii „au sărăcit” cu 4% în 2018: Cei mai bogaţi oameni din lume au pierdut în total 388 miliarde dolari"/>
    <meta property="og:description" content="Averile colective ale celor mai bogaţi oameni din lume au scăzut cu 4,3% în 2018, după cinci ani de creştere constantă, potrivit unui raport realizat de gigantul bancar UBS şi firma de audit şi consultanţă PwC, citat de CNN."/>
  </head>
  <body>
    <article>
      <h1>Miliardarii lumii „au sărăcit” cu 4% în 2018: Cei mai bogaţi oameni din lume au pierdut în total 388 miliarde dolari</h1>
      <address><time datetime="2019-11-12T15:07:54+00:00">12 Nov 2019, 15:07</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Averile colective ale celor mai bogaţi oameni din lume au scăzut cu 4,3% în 2018, după cinci ani de creştere constantă, potrivit unui raport realizat de gigantul bancar UBS şi firma de audit şi consultanţă PwC, citat de CNN.</p>
      <p>Această evoluţie a fost încurajată de o serie de evenimente economice şi politice, printre care escaladarea tensiunilor comericale şi volatilitatea din pieţele de capital.</p>
      <p>Cei mai afectaţi au fost miliardarii din Asia. Averea netă totală a miliardarilor chinezi a scăzut cu 12,3% (n.r: măsurată în dolari americani). Circa jumătate din acest declin se datorează unei deprecieri a yuanului chinezesc faţă de dolar, potrivit raportului.</p>
      <p>Astfel, averile colective ale celor mai bogaţi oameni din lume s-au ridicat la 8.900 miliarde dolari în 2017, versus 8.500 miliarde dolari în 2018.</p>
      <p>În ciuda pierderilor înregistrate la nivel global, miliardarii americani au avut cel mai mare succes în 2018.</p>
      <p>Ajutată de succesul companiilor de tehnologie, piaţa americană a dat naştere mai multor miliardari. Până la finalul anului trecut existau 89 miliardari din tehnologie, în comparaţie cu un număr de 70 de miliardari în 2017.</p>
    </article>
  </body>
</html>