<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546851.html/%D9%82%DB%8C%D9%85%D8%AA-%D8%A7%D9%86%D9%88%D8%A7%D8%B9-%DA%AF%D9%88%D8%B4%D8%AA-%D9%88-%D9%85%D8%B1%D8%BA-%D8%AF%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T15:42:00+00:00"/>
    <meta property="og:title" content="قیمت انواع گوشت و مرغ در بازار"/>
    <meta property="og:description" content="قیمت مرغ نسبت به هفته گذشته با کاهش حدود یک هزار تومان مواجه شده و قیمت گوشت هم میل به کاهش دارد، قیمت ماهی وارداتی هم دو برابر قیمت داخل عرضه می شود."/>
  </head>
  <body>
    <article>
      <h1>قیمت انواع گوشت و مرغ در بازار</h1>
      <address>
        <time datetime="2019-11-12T15:42:00+00:00">12 Nov 2019, 15:42</time>
      </address>
      <p>قیمت مرغ نسبت به هفته گذشته با کاهش حدود یک هزار تومان مواجه شده و قیمت گوشت هم میل به کاهش دارد، قیمت ماهی وارداتی هم دو برابر قیمت داخل عرضه می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ قیمت مرغ در بازار نسبت به هفته گذشته در هر کیلو یک هزار تومان کاهش یافته و قیمت گوشت قرمز هم میل به کاهش دارد.</p>
      <p> امروز در بازار تهران هر کیلو مرغ 12 هزار و 700 تومان به فروش می‌رود، قیمت سایر قسمت‌های مرغ هم به این ترتیب است.   ران مرغ بدون کمر 11 هزار و 300 تومان، سینه مرغ 14 هزار و 300 تومان، سینه کبابی 21 هزار و 500 تومان، فیله مرغ 26 هزار و 500 تومان،‌ کتف وبال 14 هزار تومان،‌گردن مرغ 5 هزار تومان، ساق مرغ 22 هزار تومان، دل مرغ 8 هزار تومان، پای مرغ 5 هزار و 500 تومان‌، سنگدان مرغ 6500 تومان و جگر 3500 تومان عرضه می‌شود.   قیمت مرغ هفته گذشته تا کیلویی 13700 تومان افزایش یافته بود که با عرضه در بازار قیمت در هفته جاری کاهش یافته است.   * قیمت گوشت گوساله 70 هزار تومان   گزارش میدانی حاکی است، قیمت هر کیلو ران و دست گوشت گوساله در بازار کیلویی 76 هزار تومان به فروش می‌رسد. گوشت مخلوط گوساله کیلویی 70 هزار تومان است. همچنین گوشت چرخ کرده گوساله 58 هزار تومان و گوشت منجمد کیلویی 52 هزار تومان به فروش می‌رود.   دامداران می گویند مازاد تولید دارند و دام های آنها در دامداری‌ها انباشته شده و خریداری برای آنها پیدا نمی‌شود و این در حالی است که قیمت بازار همچنان چسبندگی خود را حفظ کرده و قطره چکانی پایین می‌آید. افزایش تولید و انباشت در دامداری‌ها را معاون وزیر جهاد کشاورزی هم تائید کرده است.    متولیان تنظیم بازار با خرید از دامدار و عرضه در بازار می‌توانند قیمت گوشت را کاهش دهند. دامداران اعلام کرده بودند قیمت گوشت را تا کیلویی 65 هزار تومان می‌توانند کاهش دهند.   * ماهی قزل‌آلا 25 هزار و 500 تومان   گزارش میدانی حاکی است هر کیلو ماهی قزل‌آلا 25 هزار و 500 تومان به فروش می‌رود.   ایران در تولید ماهی قزل‌آلا در دنیا جایگاه نخست را دارد. همچنین ماهی تیلاپیا کیلویی 53 هزار تومان به فروش می‌رود،   ایران وارد کننده این نوع ماهی است.    جای تعجب است ایران با ظرفیت‌ها و ذخایر بسیار شگرف در تولید ماهی و داشتن جایگاه نخست تولید ماهی قزل‌آلا در جهان چرا باید ماهی تیلاپیا با کیلویی 53 هزار تومان وارد کند.   گفته می‌شود ماهی تیلاپیا مهاجم است و به محیط زیست آسیب می‌رساند و به دیگر ماهی‌ها حمله‌ور شده و از آنها استفاده می‌کند.   منبع: فارس</p>
    </article>
  </body>
</html>