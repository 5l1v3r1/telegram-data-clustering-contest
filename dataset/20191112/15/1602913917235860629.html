<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/bursele-cresc-marti-in-asteptarea-discursului-presedintelui-american-trump-legat-de-razboiul-comercial-optimismul-impinge-s-p-500-si-nasdaq-spre-noi-recorduri-18573447"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T15:24:09+00:00"/>
    <meta property="og:title" content="Bursele cresc marţi în aşteptarea discursului preşedintelui american Trump legat de războiul comercial: Optimismul împinge S&amp;P 500 şi Nasdaq spre noi recorduri"/>
    <meta property="og:description" content="Bursele cresc uşor marţi în contextul în care investitorii aşteaptă discursul preşedintelui american Donald Trump legat de conflictul comercial cu China şi de viitoarele politici economice."/>
  </head>
  <body>
    <article>
      <h1>Bursele cresc marţi în aşteptarea discursului preşedintelui american Trump legat de războiul comercial: Optimismul împinge S&amp;P 500 şi Nasdaq spre noi recorduri</h1>
      <address><time datetime="2019-11-12T15:24:09+00:00">12 Nov 2019, 15:24</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Bursele cresc uşor marţi în contextul în care investitorii aşteaptă discursul preşedintelui american Donald Trump legat de conflictul comercial cu China şi de viitoarele politici economice.</p>
      <p>Indicele S&amp;P 500 a crescut cu 0,4%, atingând un nou record de creştere pe o singură zi. În acelaşi timp, indicele Nasdaq a atins un nou maxim record, tranzacţionându-se pe o creştere de 0,4%.</p>
      <p>Indicele industrial Dow Jones a crescut cu 45 de puncte, adică 0,2%.</p>
      <p>Preşedintele american Donald Trump va vorbi marţi în cadrul Economic Club of New York, unde ar trebui să discute despre statutul negocierilor comerciale dintre SUA şi China.</p>
      <p>Discursul său vine în contextul în care investitorii se întreabă dacă semnarea unui acord în următoarele săptămâni este posibilă.  </p>
      <p>Vineri, Trump a spus că nu este de acord să renunţe la o parte din tarifele aplicate pe bunuri chinezeşti, după ce presa internaţională a scris că Washingtonul şi Beijingul s-ar fi înţeles să elimine tarifele în tranşe.</p>
      <p>Luna trecut, Trump a anunţat că SUA şi China au convenit ca prima fază a tratatului comercial să fie semnată la finalul lunii noiembrie – ceea ce ridică aşteptările pentru această seară.</p>
      <p>În baza unor aşteptări optimiste, atât Dow Jones, cât şi S&amp;P 500 au crescut cu 3% luna aceasta, în timp ce Nasdaq a crescut cu 5,4%.</p>
    </article>
  </body>
</html>