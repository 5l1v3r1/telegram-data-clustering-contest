<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T15:11:00+00:00"/>
    <meta property="og:title" content="پشت پرده کباب‌های ارزان قیمت در رستوران‌ها"/>
    <meta property="og:description" content="محمد حسین عزیزی رئیس اداره فرآورده های غذایی و آشامیدنی سازمان غذا و دارو در گفت‌وگو با باشگاه خبرنگاران جوان، درباره فروش غذاهای خیلی ارزان مثل چلوکباب اظهار کرد:وقتی قیمت تمام شده غذایی مانند چلو کباب ارزان است، این مسئله به معنای آن بوده که مواد اولیه غذا ارزان استفاده شده است و این احتمال وجود دارد که  برای تهیه کباب اصلا از گوشت استفاده نکرده باشند."/>
  </head>
  <body>
    <article>
      <h1>پشت پرده کباب‌های ارزان قیمت در رستوران‌ها</h1>
      <address>
        <time datetime="2019-11-12T15:11:00+00:00">12 Nov 2019, 15:11</time>
      </address>
      <p>رئیس اداره فرآورده‌های غذایی و آشامیدنی سازمان غذا و دارو درباره فروش چلوکباب‌های ارزان قیمت توضیح داد.</p>
      <p>محمد حسین عزیزی رئیس اداره فرآورده های غذایی و آشامیدنی سازمان غذا و دارو در گفت‌وگو با باشگاه خبرنگاران جوان، درباره فروش غذاهای خیلی ارزان مثل چلوکباب اظهار کرد:وقتی قیمت تمام شده غذایی مانند چلو کباب ارزان است، این مسئله به معنای آن بوده که مواد اولیه غذا ارزان استفاده شده است و این احتمال وجود دارد که  برای تهیه کباب اصلا از گوشت استفاده نکرده باشند.</p>
      <p>او ادامه داد: البته این احتمال هم وجود دارد که برای تهیه کباب مقدار خیلی کمی گوشت استفاده شده  باشد و بیشتر کباب را سویا یا سنگدان مرغ تشکیل بدهد.</p>
      <p>رئیس اداره فرآورده های غذایی و آشامیدنی سازمان غذا و دارو  افزود: مصرف سویا و سنگدان مرغ مشکلی برای سلامت افراد ایجاد نمی کند ولی از نظر محتوایی مواد غیر گوشتی محسوب می شود.</p>
      <p>عزیزی گفت: در کباب های ارزان قیمت،  سنگدان های مرغ  معمولا از کشتارگاه های مجاز خریداری و با مقدار زیادی سویا چرخ کرده مخلوط می شود و به همین دلیل غذای داده شده به دست مشتری ارزان تر از سایر اماکن تهیه و طبخ غذاست.</p>
      <p>رئیس اداره فرآورده های غذایی و آشامیدنی سازمان غذا و دارو یاد آوری کرد: مردم با مشاهده هرگونه تخلفی مراتب را با سامانه ۱۹۰ وزارت بهداشت در میان بگذارند تا در سریع ترین زمان مسائل مختلف پیگیری و ترتیب اثر داده شود.</p>
    </article>
  </body>
</html>