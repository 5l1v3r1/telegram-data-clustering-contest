<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ldquo-minacce-ne-ho-ricevute-tantissime-ma-se-fa-giornalista-218816.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T15:11:00+00:00"/>
    <meta property="og:title" content="Federica sciarelli: minacce? ne ho ricevute tantissime. ma se uno fa il giornalista d'inchiesta non"/>
    <meta property="og:description" content="“MINACCE? NE HO RICEVUTE TANTISSIME. MA SE UNO FA IL GIORNALISTA D'INCHIESTA NON PUÒ AVER PAURA” - FEDERICA SCIARELLI AI LUNATICI DI RAI RADIO2: &quot;MI SONO OCCUPATA DELLA BANDA DELLA MAGLIANA, MI MISERO ANCHE LA SCORTA VIGILATA, MA NON L'HO MAI USATA - LE QUOTE ROSE? SONO CONTRARIA. DEVI ESSERE BRAVO, POI SE SEI UOMO O DONNA NON MI INTERESSA - VEDO TANTE DONNE CHE NON CE LA FANNO PIÙ PERCHÉ CI SONO DEI MARITI, DEGLI UOMINI, CHE FANNO FATICA ANCHE A…” - VIDEO"/>
  </head>
  <body>
    <article>
      <h1>Federica sciarelli: minacce? ne ho ricevute tantissime. ma se uno fa il giornalista d'inchiesta non</h1>
      <address>
        <time datetime="2019-11-12T15:11:00+00:00">12 Nov 2019, 15:11</time>
      </address>
      <p>
        <b>“MINACCE? NE HO RICEVUTE TANTISSIME. MA SE UNO FA IL GIORNALISTA D'INCHIESTA NON PUÒ AVER PAURA” - FEDERICA SCIARELLI AI LUNATICI DI RAI RADIO2: "MI SONO OCCUPATA DELLA BANDA DELLA MAGLIANA, MI MISERO ANCHE LA SCORTA VIGILATA, MA NON L'HO MAI USATA - LE QUOTE ROSE? SONO CONTRARIA. DEVI ESSERE BRAVO, POI SE SEI UOMO O DONNA NON MI INTERESSA - VEDO TANTE DONNE CHE NON CE LA FANNO PIÙ PERCHÉ CI SONO DEI MARITI, DEGLI UOMINI, CHE FANNO FATICA ANCHE A…” - VIDEO</b>
      </p>
      <hr/>
      <figure>
        <iframe src="https://www.youtube.com/embed/2gxo7Q9GhZ8" width="560" height="315" data-service="Youtube" scrolling="no"/>
      </figure>
      <p>
        <b>Da I Lunatici Radio2 <a href="https://www.raiplayradio.it/programmi/ilunatici">https://www.raiplayradio.it/programmi/ilunatici</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255241/1165032.htm">
          <img src="https://cdn-static.dagospia.com/img/foto/05-2019/federica-sciarelli-chi-l-ha-visto-1165032.jpg"/>
        </a>
        <figcaption>federica sciarelli chi l ha visto</figcaption>
      </figure>
      <p>Federica Sciarelli è intervenuta ai microfoni di Rai Radio2 nel corso del format "I Lunatici", condotto da Roberto Arduini e Andrea Di Ciancio, in diretta dal lunedì al venerdì dalla mezzanotte e trenta alle sei del mattino</p>
      <p>Diverse le tematiche affrontate dalla conduttrice di 'Chi l'ha visto?': "Il mio esordio alla guida del programma? Impossibile dimenticarlo. C'era il telefono a quei tempi, squillava il centralino e si sentiva la telefonata in diretta. Io attaccavo sempre al telespettatore, sentii in diretta gridare che non dovevo attaccare la cornetta. Parlavo a mitraglia, venivo dal telegiornale, gli autori mi dicevano di andare più piano perché nessuno mi capiva.</p>
      <figure>
        <a href="https://www.dagospia.com/mediagallery/Dago_fotogallery-255241/1134312.htm">
          <img src="https://cdn-static.dagospia.com/img/foto/03-2019/federica-sciarelli-1134312.jpg"/>
        </a>
        <figcaption>federica sciarelli</figcaption>
      </figure>
      <p>Ma andò benissimo, facemmo un grandissimo risultato, il giorno dopo erano tutti contenti. I casi che mi hanno dato più soddisfazione? Difficile dirlo. Siamo riusciti a far riaprire il caso di Ilaria Alpi. Quella forse posso dire sia stata la mia più grande soddisfazione. Minacce? Ne ho ricevute tantissime. Ma se uno fa il giornalista d'inchiesta non può aver paura delle minacce. Non ci siamo fatto mancare nulla. Mi sono occupata della Banda della Magliana, mi misero anche la scorta vigilata, ma non l'ho mai usata. Se fai il giornalista d'inchiesta non puoi aver paura".</p>
      <figure>
        <a href="https://www.dagospia.com/mediagallery/Dago_fotogallery-255241/1075595.htm">
          <img src="https://cdn-static.dagospia.com/img/foto/10-2018/sciarelli-1075595.png"/>
        </a>
        <figcaption>sciarelli</figcaption>
      </figure>
      <p>Su Federica Sciarelli da ragazza e suoi sogni da bambina: "Mai sognato di fare la giornalista, ci sono capitata per caso perché ho fatto un concorso per l'avviamento alla carriera giornalistica in Rai. Ero abbastanza secchiona, ma andavo anche a tutte le manifestazioni. Facevo copiare i miei compagni di classe, ho sempre aiutato allegramente".</p>
      <p>Sulla Federica Sciarelli mamma: "Mio figlio è fortunato, da ragazzo quando stavo in televisione mi vedeva e stava tranquillo che non tornavo a casa. Battute a parte, sono un po' rompiscatole con mio figlio, quando mi vengono le botte d'ansia a volte mi ha detto che il mio programma mi rende pesante, che quando fa tardi invece di pensare a lui che si diverte penso a lui che ha avuto un problema con il motorino".</p>
      <figure>
        <a href="https://www.dagospia.com/mediagallery/Dago_fotogallery-255241/976538.htm">
          <img src="https://cdn-static.dagospia.com/img/foto/01-2018/bianca-berlinguer-sciarelli-976538.jpg"/>
        </a>
        <figcaption>BIANCA BERLINGUER SCIARELLI</figcaption>
      </figure>
      <p>Sulla condizione delle donne in Italia: "Si va avanti. Io non sono per le quote rose, devi essere bravo, poi se sei uomo o donna non mi interessa. Parlare di quote mi sembra quasi una diminuzione. Vedo tante donne che non ce la fanno più perché ci sono dei mariti, degli uomini, che mamma mia, fanno fatica anche a portare un fiore o un cioccolatino. Ci sono molti uomini pesanti. Non voglio parlare sempre delle donne in carriera, parliamo anche delle casalinghe, diciamo ai mariti che non si devono arrabbiare se il pranzo non è pronto quando lo vogliono loro".</p>
      <figure>
        <a href="https://www.dagospia.com/mediagallery/Dago_fotogallery-255241/939824.htm">
          <img src="https://cdn-static.dagospia.com/img/foto/09-2017/sciarelli-e-woodcock-939824.png"/>
        </a>
        <figcaption>SCIARELLI E WOODCOCK</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255241/967636.htm">
          <img src="https://cdn-static.dagospia.com/img/foto/12-2017/federica-sciarelli-daria-bignardi-stefano-coletta-967636.jpg"/>
        </a>
        <figcaption>FEDERICA SCIARELLI - DARIA BIGNARDI - STEFANO COLETTA</figcaption>
      </figure>
    </article>
  </body>
</html>