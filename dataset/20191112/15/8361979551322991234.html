<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-polshchi-v-holodilniy-kameri-znayshli-mertvimi-ukrajinciv-50053121.html"/>
    <meta property="og:site_name" content="НВ"/>
    <meta property="article:published_time" content="2019-11-12T15:44:00+00:00"/>
    <meta property="og:title" content="У Польщі в холодильній камері знайшли тіла двох українців"/>
    <meta property="og:description" content="У польській Раві Мазовецькій прокуратура з’ясовує обставини загибелі двох громадян України, чиї тіла знайшли в холодильній камері для зберігання фруктів у місцевості Ґміна Садковіце."/>
  </head>
  <body>
    <article>
      <h1>У Польщі в холодильній камері знайшли тіла двох українців</h1>
      <h2>У польській Раві Мазовецькій прокуратура з’ясовує обставини загибелі двох громадян України, чиї тіла знайшли в холодильній камері для зберігання фруктів у місцевості Ґміна Садковіце.</h2>
      <address>
        <time datetime="2019-11-12T15:44:00+00:00">12 Nov 2019, 15:44</time>
      </address>
      <p>Про це повідомляє <a href="https://lodz.wyborcza.pl/lodz/7,35136,25402355,smierc-dwoch-ukraincow-w-beztlenowej-chlodni-na-owoce.html">Wyborcza.pI</a>.</p>
      <p>За словами представниці поліції Агати Кравчик, в неділю, 10 листопада черговий офіцер отримав повідомлення про те, що на фруктовому складі в Ґміні Садковіці були знайдені трупи двох чоловіків.</p>
      <p>Інформацію надав власник сховища, який знайшов тіла громадян України у віці 28 та 46 років у безкисневій холодильній камері.</p>
      <p>Загиблі жили на території господарства, де стався інцидент, але поки не встановлено, за яких обставин вони опинилися в холодильній камері - приміщенні з контрольованим анаеробним середовищем. Увійти у нього означає піддати себе смертельній небезпеці.</p>
      <p>Правоохоронці оглянули місце події, були допитані свідки, а також повідомлено в посольство України.</p>
    </article>
  </body>
</html>