<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/real-madrid-zaigra-na-pylni-oboroti-no-i-dramata-v-kluba-se-uvelichava-1405479.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T15:00:00+00:00"/>
    <meta property="og:title" content="Реал Мадрид заигра на пълни обороти, но и драмата в клуба се увеличава"/>
    <meta property="og:description" content="Годината сякаш отново е 2017 в Реал Мадрид Зинедин Зидан е треньор на кралския клуб, а две от големите звезди на тима - Хамес Родригес и Гарет Бейл, не се разбира с него"/>
  </head>
  <body>
    <article>
      <h1>Реал Мадрид заигра на пълни обороти, но и драмата в клуба се увеличава</h1>
      <address><time datetime="2019-11-12T15:00:00+00:00">12 Nov 2019, 15:00</time> by <a rel="author">Sportlive.bg</a></address>
      <p>Годината сякаш отново е 2017 в <b><a href="https://www.sportlive.bg/tags/3457">Реал Мадрид</a></b>. Зинедин Зидан е треньор на "кралския клуб", а две от големите звезди на тима - Хамес Родригес и Гарет Бейл, не се разбира с него. Такъв извод може да бъде направен, след като двамата футболисти се включиха на 100% в тренировките на Колумбия и Уелс, въпреки че бяха контузени в Мадрид и изобщо не тренираха с тима през последните няколко седмици. </p>
      <p>Решението Гарет Бейл и Хамес Родригес да се включат в селекциите на своите страни е изцяло тяхно, като Зинедин Зидан е предпочитал те да останат в клубната база и да се готвят с останалите футболисти, които не са повикани за националните си отбори. Официалната причина двамата да не играят в последния мач на Реал Мадрид срещу Ейбар в Ла Лига. В Испания обаче са озадъчени как така и двамата са контузени за "кралския клуб", но тренират на пълни обороти за представителните тимове на страните си. </p>
      <p>Ситуацията около уелския ас е много по-сериозна. Отношенията между него и Зидан са обтегнати, след като трансферът му през лятото пропадна, а френският специалист очевидно искаше да се отърве от Бейл. Крилото стартира сезона като титуляр, но след това се контузи, а "кралете" заиграха по-добре с Родриго в титулярния състав. Това доведе до много спекулации, че още през зимата <b><a href="https://www.sportlive.bg/worldfootball/spain/Bejl-napuska-Real-prez-qnuari-pisnalo-mu-ot-zhivota-v-Madrid-1391722.html">Гарет Бейл ще напусне в посока Висшата лига (подробности по тази тема четете в тази статия</a></b>). </p>
      <p>Подобна е ситуацията около Хамес Родригес, въпреки че Зинедин Зидан се изказа ласкаво за халфа. За разлика от първоначалната им работа в периода 2016-2017, според френския специалист Хамес се раздава максимално в тренировките и ще получи шанс за изява във важните мачове на Реал Мадрид. След контузията на футболиста и сериозния прогрес на Федерико Валверде Родригес позагуби мястото си в ротацията на Реал Мадрид. Подобно на Бейл, и колумбиецът беше в лазарета на Реал до последно, но е на 100% готов да играе за Колумбия. </p>
      <p>В Испания по-големите притеснения остават свързани с Бейл. Той беше твърдо решен да напусне тима, ако Зидан остане треньор след 2018-а година, но той изненадващо напусна и уелсецът остана, но не надгради над представянето си и "кралете" записаха най-слабия си сезон може би за последното десетилетие. И, докато самият Бейл е считан за футболист, който не е реализирал пълния си потенциал на "Сантиаго Бернабеу", за последните 6 години Тони Кроос и Лука Модрич са от лидерите на тима и твърди титуляри, независимо кой е треньор. Тази ера в халфовата линия на Реал обаче изглежда приключила, а <b><a href="https://www.sportlive.bg/worldfootball/spain/Dobrata-igra-na-Valverde-syzdade-dvuboq-Modrich---Kroos-za-titulqrno-mqsto-1405394.html">Кроос и Модрич са в задочен спор за титулярно място (защо - четете в този материал на SportLive.bg)</a></b>. </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Dobrata-igra-na-Valverde-syzdade-dvuboq-Modrich---Kroos-za-titulqrno-mqsto-1405394.html"/>
        <a href="https://www.sportlive.bg/worldfootball/spain/Potvyrdeno-Solari-se-zavryshta-v-Real-Madrid-1405403.html"/>
        <a href="https://www.sportlive.bg/worldfootball/spain/Istorichesko-Iztegliha-zhrebiq-za-pyrvata-turnirna-Superkupa-na-Ispaniq!--1405223.html"/>
        <a href="https://www.sportlive.bg/worldfootball/spain/Benzema-v-Real-se-predstavq-po-dobre-ot-Ronaldo-v-Yuve-1405086.html"/>
        <a href="https://www.sportlive.bg/worldfootball/spain/Po-kolko-miliona-godishno-mogat-da-pechelqt-Real-i-Barselona-ako-prodadat-imenata-na-stadionite-si-1404501.html"/>
      </related>
    </article>
  </body>
</html>