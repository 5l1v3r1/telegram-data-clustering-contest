<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741338"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T15:00:00+00:00"/>
    <meta property="og:title" content="ชื่นชม2สาวสมุยลุยหาด เก็บขยะหลังจบงานลอยกระทง"/>
    <meta property="og:description" content="อยากให้นักท่องเที่ยวประทับใจไม่รู้ลืม “สองสาวสมุย”ใจอาสา ออกตากแดด เก็บขยะชายหาดบ้านหน้าทอน หลังจบงานลอยกระทง"/>
  </head>
  <body>
    <article>
      <h1>ชื่นชม2สาวสมุยลุยหาด เก็บขยะหลังจบงานลอยกระทง</h1>
      <address>
        <time datetime="2019-11-12T15:00:00+00:00">12 Nov 2019, 15:00</time>
      </address>
      <p>
        <b>อยากให้นักท่องเที่ยวประทับใจไม่รู้ลืม “สองสาวสมุย”ใจอาสา ออกตากแดด เก็บขยะชายหาดบ้านหน้าทอน หลังจบงานลอยกระทง</b>
      </p>
      <p>เมื่อวันที่ 12 พ.ย.ผู้สื่อข่าวได้รับแจ้งว่า มีสองสาวออกเก็บกระทงหลังวันลอยกระทง บริเวณชายหาดบ้านหน้าทอน อ.เกาะสมุย จ.สุราษฎร์ธานี จึงไปตรวจสอบพบสองสาวกำลังก้มๆเงยๆเก็บซากกระทงและขยะที่ถูกคลื่นซัดมาติดบริเวณชายหาดจำนวนมากหลังจากที่เมื่อคืนที่ผ่านมาบริเวณดังกล่าวได้มีประชาชนและนักท่องเที่ยวนำกระทงมาลอยเพื่อขอขมาต่อพระแม่คงคาในการคาราวะสิ่งศักดิ์สิทธิ์ตามความเชื่อโดยแต่ละคนได้ประดิษฐ์กระทงด้วยความตั้งใจและสวยงามแต่หลังจากที่ลอยสู่ทะเลแล้วกระทงที่สวยเหล่านั้นได้แปรสภาพกลับมาเป็นขยะกองโตบริเวณชายหาด<br/>  </p>
      <figure>
        <img src="https://www.dailynews.co.th/admin/upload/20191112/news_EOJQzHDiQF210819_533.jpg?v=20191113082?v=9576"/>
      </figure>
      <p>จากการสอบถามสองสาว  ทราบว่าคนแรกชื่อ น.ส.มยุรี ทิพย์วารี เจ้าของร้านรองเท้า”พี่พลอย”กับน.ส.นิภาพรรณ อินทร์แก้ว เจ้าของข้าวสวยบังกะโล ทั้งสองเป็นเพื่อนกันได้ชวนมาเก็บขยะพร้อมเพื่อนอีกสองคนโดยทั้งสองกล่าวว่า การที่มาร่วมกันเก็บซากกระทงและขยะบนชายหาด เพราะคิดว่าหลังคืนวันลอยกระทง จะต้องมีขยะที่เกิดจากกระทงที่ผลิตจากวัสดุต่างๆจะต้องถูกคลื่นซัดมาติดชายหาดบ้านหน้าทอน อาจจะทำให้ชาดหาดสกปรกไม่สวยงาม จึงชวนกันมาเก็บขยะดังกล่าว เพราะต้องการให้นักท่องเที่ยวทั้งชาวไทย และชาวต่างชาติ ประทับใจกับชายหาดของเกาะสมุยที่สวยงาม เพื่อสร้างความประทับใจให้นักท่องเที่ยวจะได้ย้อนกลับมาท่องเที่ยวเกาะสมุย ในโอกาสต่อไปอย่างยั่งยืน.<br/> </p>
      <figure>
        <img src="https://www.dailynews.co.th/admin/upload/20191112/news_kWKiRCNgPq210826_533.jpg?v=20191113082?v=5101"/>
      </figure>
    </article>
  </body>
</html>