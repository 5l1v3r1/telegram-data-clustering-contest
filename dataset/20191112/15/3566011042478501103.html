<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546814.html/%D8%A8%D8%AF%D9%87%DB%8C-%D8%AF%D9%88%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%85%D8%B1%D8%B2-23-%D8%AA%D8%B1%DB%8C%D9%84%DB%8C%D9%88%D9%86-%D8%B9%D8%A8%D9%88%D8%B1-%DA%A9%D8%B1%D8%AF--%D8%A7%D9%81%D8%B2%D8%A7%DB%8C%D8%B4-16-%D8%AF%D8%B1%D8%B5%D8%AF%DB%8C-%D8%A8%D8%AF%D9%87%DB%8C-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%B2%D9%85%D8%A7%D9%86-%D8%A8%D9%87-%D9%82%D8%AF%D8%B1%D8%AA-%D8%B1%D8%B3%DB%8C%D8%AF%D9%86-%D8%AA%D8%B1%D8%A7%D9%85%D9%BE"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T15:54:00+00:00"/>
    <meta property="og:title" content="بدهی دولت آمریکا از مرز 23 تریلیون عبور کرد/ افزایش 16 درصدی بدهی های آمریکا از زمان به قدرت رسیدن ترامپ"/>
    <meta property="og:description" content="بدهی دولت آمریکا بازهم مرزها را در نوردید و این بار خارج از تصور کارشناسان از مرز 23 تریلیون دلار هم عبور کرد."/>
  </head>
  <body>
    <article>
      <h1>بدهی دولت آمریکا از مرز 23 تریلیون عبور کرد/ افزایش 16 درصدی بدهی های آمریکا از زمان به قدرت رسیدن ترامپ</h1>
      <h2>اختصاصی دانا:</h2>
      <address>
        <time datetime="2019-11-12T15:54:00+00:00">12 Nov 2019, 15:54</time>
      </address>
      <p>بدهی دولت آمریکا بازهم مرزها را در نوردید و این بار خارج از تصور کارشناسان از مرز 23 تریلیون دلار هم عبور کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بنابر گزارش اندیشکده آمریکایی اندیشه آزاد، تنها در هفته گذشته 4.1 میلیارد دلار دولت آمریکا بدهی تولید کرده است.</p>
      <p>بنابر آمار رسمی دولت، میزان این بدهی در ابتدای سال جاری میلادی 22 تریلیون دلار بوده است، روند رشد بدهی های آمریکا از زمان به قدرت رسیدن ترامپ 16 درصد افزایش داشته است. پیش از به قدرت رسیدن ترامپ مبلغ این بدهی 19.9 تریلیون دلار بوده است.</p>
      <p>از مبلغ کل 23 تریلیون دلار بدهی های دولت آمریکا، 16.98 تریلیون دلار متعلق به دارایی های مردمی است، یعنی دولت آمریکا این مبلغ را به ملت آمریکا بده‌کار است و تنها 6 تریلیون دلار از مجموع 23 تریلیون دلار بدهی متعلق به بده بستان‌های درونی دستگاه‌های دولتی آمریکا می‌باشد.</p>
      <p>بنابر گزارش بنیاد ملی دارایی سهم هر نفر در آمریکا برای پرداخت این بدهی حدودا 70 هزار دلار است. بنیاد ملی دارایی از زیرمجموعه‌های وزارت اقتصاد آمریکا است که در سال پیتر جی پیترسون وزیر اقتصاد وقت آمریکا تاسیس شد.</p>
      <p>در مخارج دولتی آمریکا روزانه 1 میلیارد دلار هزینه بهره‌های بانکی میشود، که خود از بدهی های بانکی دولت محسوب میشود، بنابر تخمین اداره بودجه کنگره این مبلغ با توجه به روند رشد بهره بانکی تا 10 سال دیگر تا سقف روزانه 5.8 تریلیون دلار افزایش خواهد یافت.</p>
      <p>بنابر گزارش اداره بودجه که زیرمجموعه کنگره آمریکا (CBO) میباشد، با افزایش بهره بانکی، هزینه های اخذ وام بانکی نیز افزایش خواهد یافت، این بدین معنا می‌باشد که هزینه‌های تمام شده خرید مسکن، تحصیلات و خرید خودرو افزایش چشمگیری خواهد یافت، که از عواقب هزینه‌های بالای دولت فدرال آمریکا است که در تاریخ آمریکا بی سابقه بوده است.</p>
      <p>در مجلس آمریکا 92 درصد از نمایندگان اعم از دموکرات و جمهوری خواه ها بر این نکته اتفاق نظر دارند که برای بقای اقتصاد آمریکا کنترل بدهی دولت راه حل اساسی و حیاتی است. آن ها معتقدند با پایین آوردن سطح بدهی دولت، فضای سرمایه گذاری در زیرساختار، تحصیلات، بهداشت و امنیت را باز خواهد کرد.</p>
      <p>در سال 1783 میلادی بیشترین میزان بدهی دولت تنها 43 میلیون دلار بوده است. یکی از اصلی ترین دلایل افزایش میزان بدهی های دولت آمریکا وقوع چندین جنگ بزرگ و طولانی مدت است.</p>
      <p>جنگی داخلی آمریکا، جنگ جهانی اول، جنگ جهانی دوم، جنگ ویتنام، جنگ کره، جنگ عراق و افغانستان هر کدام به ترتیب میزان بدهی های دولت را در حد چشمگیری افزایش داده است. بنابر پیش بینی اداره بودجه در کنگره آمریکا تا پایان سال 2027 بدهی های دولت به ملت از سقف 30 تریلیون دلار عبور خواهد کرد.</p>
      <p> </p>
    </article>
  </body>
</html>