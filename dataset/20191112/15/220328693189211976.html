<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/poveche-novi-koli-u-nas-po-malko-v-evropa-406559.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T15:04:29+00:00"/>
    <meta property="og:title" content="Повече нови коли у нас, по-малко в Европа"/>
    <meta property="og:description" content="Главната пречка за ЕС е Брекзит"/>
  </head>
  <body>
    <article>
      <h1>Повече нови коли у нас, по-малко в Европа</h1>
      <address><time datetime="2019-11-12T15:04:29+00:00">12 Nov 2019, 15:04</time> by <a rel="author">Владислав Колев</a></address>
      <p>Две противоположни тенденции се забелязват на пазара нови автомобили тази година. Докато у нас има леко увеличение на търеснето, в Европа е обратното - има спад.</p>
      <p>И тук една от основните причина са неразбориите около Брекзит. В последните три години на практика търсенето на нови коли спада. Най-осезаемо е то именно през 2019-та.</p>
      <p>На нашия пазар заа първите осем месеца са купени 24 372 нови автомобила, но в тях влизат и лекотоварните. </p>
      <p>Автопаркът у нас като цяло продължава да е стар. Въпреки тенденцията съотношението на нови и стари коли постепенно да намалява.</p>
      <p>Факт е, че над 111 хиляди от общо регистрираните в България леки автомобили са на възраст над 10 години.</p>
      <p>У нас за настоящата година са продадени по-малко автомобили с вредните дизелови двигатели от миналата, но като цяло дизелите продължават да имат предимство пред бензиновите двигатели.</p>
      <p>И както се очаква, основната бройка на дизелови автомобили е втора ръка от Европа.</p>
      <p>При тази ситуация пак в страните от ЕС ще се продадат около 15 милиона нови автомобила.</p>
      <p>Корекцията не е неочаквана, при положение че от септември 2018 г. до април включително продажбите бяха по-ниски от съответните месеци на предходните години.</p>
      <p> </p>
    </article>
  </body>
</html>