<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/maharashtra-presidents-rule-reccommended-by-governor"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T15:04:00+00:00"/>
    <meta property="og:title" content="രാഷ്ട്രപതി ഭരണത്തിന് തയ്യാറായി മഹാരാഷ്ട്ര; ഉപാധികളുമായി കോണ്‍ഗ്രസ്"/>
    <meta property="og:description" content="മുംബൈ: മഹാരാഷ്ട്രയില്‍ രാഷ്ട്രപതി ഭരണത്തിന് ഗവര്‍ണറുടെ ശുപാര്‍ശ. നിലവില്‍ മറ്റ് വഴികളില്ലെന്ന് കേന്ദ്ര ആഭ്യന്തരമന്ത്രാലയത്തിന് റിപ്പോര്‍ട്ട് നല്‍കി. പ്രധാനമന്ത്രി കേന്ദ്രമന്ത്രിസഭാ യോഗം വിളിച്ചു. രാഷ്ട്രപതി ഭരണത്തിന് തീരുമാനമായാല്‍ ശിവസേന സുപ്രീംകോടതിയെ സമീപിക്കും. രാഷ്ട്രപതിഭരണശുപാര്‍ശക്കെതിരെ ഹര്‍ജി..."/>
  </head>
  <body>
    <article>
      <h1>രാഷ്ട്രപതി ഭരണത്തിന് തയ്യാറായി മഹാരാഷ്ട്ര; ഉപാധികളുമായി കോണ്‍ഗ്രസ്</h1>
      <address><time datetime="2019-11-12T15:04:00+00:00">12 Nov 2019, 15:04</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>മുംബൈ: മഹാരാഷ്ട്രയില്‍ രാഷ്ട്രപതി ഭരണത്തിന് ഗവര്‍ണറുടെ ശുപാര്‍ശ. നിലവില്‍ മറ്റ് വഴികളില്ലെന്ന് കേന്ദ്ര ആഭ്യന്തരമന്ത്രാലയത്തിന് റിപ്പോര്‍ട്ട് നല്‍കി. പ്രധാനമന്ത്രി കേന്ദ്രമന്ത്രിസഭാ യോഗം വിളിച്ചു. രാഷ്ട്രപതി ഭരണത്തിന് തീരുമാനമായാല്‍ ശിവസേന സുപ്രീംകോടതിയെ സമീപിക്കും. രാഷ്ട്രപതിഭരണശുപാര്‍ശക്കെതിരെ ഹര്‍ജി നല്‍കാനാണ് നീക്കം. കോണ്‍ഗ്രസ് നേതാവ് കപില്‍ സിബല്‍ ശിവസേനയ്ക്കുവേണ്ടി ഹാജരായേക്കും.</p>
      <p>ഇതിനിടെ മഹാരാഷ്ട്ര സര്‍ക്കാര്‍ രൂപീകരണത്തിന് ഉപാധികളുമായി കോണ്‍ഗ്രസും കരുക്കൾ നീക്കിത്തുടങ്ങി. സര്‍ക്കാരിന്റെ നയരൂപീകരണത്തിന് ഏകോപനസമിതി വേണം. ഭരണത്തിന് പൊതുമിനിമം പരിപാടി വേണമെന്നും കോൺഗ്രസ് ആവശ്യപ്പെട്ടു. കോണ്‍ഗ്രസ്–എന്‍സിപി നിര്‍ണായക ചര്‍ച്ച വൈകിട്ട് നടക്കും. ഇതിനിടെ രാഷ്ട്രീയ പ്രതിസന്ധിയിൽ സമവായം കാണാൻ കോൺഗ്രസ് നേതാക്കൾ മുംബൈയിലേക്ക് തിരിച്ചു. അഹമ്മദ് പട്ടേൽ, മല്ലികാർജുൻ ഖാർഗെ, കെ.സി വേണുഗോപാൽ എന്നിവർ പവാറുമായി നേരിട്ട് ചർച്ച നടത്തും. സോണിയ ഗാന്ധി പാവാറിനെ ഫോണിൽ വിളിച്ചു.</p>
    </article>
  </body>
</html>