<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/islami-cihadinkomutani-olduruldu-214898h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T15:15:01+00:00"/>
    <meta property="og:title" content="İslami Cihad'ın komutanı öldürüldü"/>
    <meta property="og:description" content="İsrail Gazze ve Şam'daki iki suikastla Filistinli İslami Cihad'a karşı ‘savaşı' başlattı. "/>
  </head>
  <body>
    <article>
      <h1>İslami Cihad'ın komutanı öldürüldü</h1>
      <h2>İsrail Gazze ve Şam'daki iki suikastla Filistinli İslami Cihad'a karşı ‘savaşı' başlattı. </h2>
      <address>
        <time datetime="2019-11-12T15:15:01+00:00">12 Nov 2019, 15:15</time>
      </address>
      <p>Güvenlik güçleri İslami Cihad'ın askeri kanadı 'Kudüs Seriyyeleri'nin önde gelen komutanlarından Beha Ebu'l Ata'nın, abluka altındaki Gazze Şeridi'ndeki evine düzenlenen hava saldırısı sonucu öldürüldü.</p>
      <p>Şam'da da yine İslami Cihad yöneticilerinin evini hedef alan hava saldırısında İslami Cihad'ın siyasi liderlerinden Ekrem Accuri'nin Maze semtindeki evi hedef alandı. Saldırıdan Accuri'nin kurtulduğu ancak oğlunun öldüğü bildirildi. Accuri'nin Gazze'deki Filistinli İslami Cihad ile İranlı Kudüs Gücü Tugayları  komutanı Orgeneral Kasım Süleymani arasındaki irtibat subayıydı.</p>
      <p>
        <b>‘SALDIRILARI YÖNETTİ'</b>
      </p>
      <p>İsrail ordusu tarafından yapılan yazılı açıklamada, 'İsrail Gizli Servisi Şin Bet ile ortaklaşa düzenlediğimiz saldırıda Gazze'de İslami Cihad'ın komutanı Beha Ebu'l Ata'yı hedef aldık' ifadesi kullanıldı.</p>
      <p>Saldırıya İsrail Başbakanı Benyamin Netanyahu tarafından onay verildiği belirtilen açıklamada, Ebu'l Ata'nın İsrailli sivil ve askerlere yönelik terör saldırısı hazırlığı içinde olduğu, operasyonun 'tehdit oluşturan bir tehlikeyi' engellediği ifade edildi. Ebu'l Ata'ın Gazze Şeridi'nde İslami Cihad'ın faaliyetlerinin çoğundan sorumlu olduğu belirtilerek, 'terör saldırılarını' yönettiği hatta bizzat katıldığı dile getirildi.</p>
      <p>
        <b>GAZZE'DEN ROKETLİ YANIT</b>
      </p>
      <p>Ebu'l Ata suikastının ardından İsrail'in Gazze Şeridi'ne yakın yerleşim bölgelerinde alarm verildi. Başta Aşdod kenti olmak üzere Gazze'ye yakın birçok bölgede roket sirenlerinin çaldığı bildirildi. Atılan roketlerin büyük kısmının İsrail'e ait 'Demir Kubbe' hava savunma sistemi tarafından etkisiz hale getirildiği belirtildi. Başta Tel Aviv olmak üzere birçok bölgede okullar ve iş yerleri tatil edildi. Gazze'ye yakın bölgelerde ise tren seferlerine ara verildi.<br/> </p>
    </article>
  </body>
</html>