<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1988441/conte-suudi-arabistan%E2%80%99daki-spor-hareketlili%C4%9Fi-gelecekte-iyi-sonu%C3%A7lar-verecek"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-12T15:00:00+00:00"/>
    <meta property="og:title" content="Conte: Suudi Arabistan’daki spor hareketliliği gelecekte iyi sonuçlar verecek"/>
    <meta property="og:description" content="İtalyan teknik adam Antonio Conte, Suudi Arabistan’da düzenlenen bir konferans sırasında yaptığı açıklamada, Suudi futbolunun gelecek dönemde daha iyi sonuçlar vereceğini söyledi. Conte, Suudi Arabistan Genel Spor Otoristesi Başkanı Prens Abdulaziz b"/>
  </head>
  <body>
    <article>
      <h1>Conte: Suudi Arabistan’daki spor hareketliliği gelecekte iyi sonuçlar verecek</h1>
      <address>
        <time datetime="2019-11-12T15:00:00+00:00">12 Nov 2019, 15:00</time>
      </address>
      <p>İtalyan teknik adam Antonio Conte, Suudi Arabistan’da düzenlenen bir konferans sırasında yaptığı açıklamada, Suudi futbolunun gelecek dönemde daha iyi sonuçlar vereceğini söyledi.<br/><br/>Conte, Suudi Arabistan Genel Spor Otoristesi Başkanı Prens Abdulaziz bin Turki el Faysal liderliğinde Suudi futboluna büyük devlet desteği verildiğini, futbolda kapsamlı bir reformun yaşandığını belirterek, yapılacak çok iş olduğunu ve bunun sonuçlarının ise gelecekte ortaya çıkacağını söyledi.<br/><br/>İtalyan teknik adam, Suudi Arabistan’a yaptığı ziyaret sırasında, Suudi teknik adamlara antrenman eğitimi konusunda verdiği konferanstan duyduğu memnuniyeti dile getirdi.<br/><br/>Conte konferansın ardından düzenlenen basın toplantısı sırasında yaptığı açıklamada, Suudi antrenörlerin hak ettikleri yere gelebilmeleri için kendilerine daha fazla güven duymaları ve öğrenmeye açık olmaları gerektiğini ifade etti.<br/><br/>Suudi Arabistan futbol endüstrisinin geliştirilmesine değinen İtalyan teknik adam, dünya yıldızları arasında yer alacak oyuncular için akademilerde büyük bir gelişme projesine sahip olmanın önemini vurguladı.<br/><br/> </p>
    </article>
  </body>
</html>