<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/metro-roma-chiusa-fermata-spagna-fumo-da-treno-in-transito-linea-a-in-tilt/1948435/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T15:43:27+00:00"/>
    <meta property="og:title" content="Metro Roma, chiusa fermata Spagna / “Fumo da treno in transito”: linea A in tilt"/>
    <meta property="og:description" content="Metro Roma, ancora tilt sulla Linea A: treno (guasto) in transito da Lepanto produce fumo e scintille. Chiusa stazione Spagna, ira utenti contro l'Atac"/>
  </head>
  <body>
    <article>
      <h1>Metro Roma, chiusa fermata Spagna / “Fumo da treno in transito”: linea A in tilt</h1>
      <h2>Metro Roma, ancora tilt sulla Linea A: treno (guasto) in transito da Lepanto produce fumo e scintille. Chiusa stazione Spagna, ira utenti contro l’Atac</h2>
      <address><time datetime="2019-11-12T15:43:27+00:00">12 Nov 2019, 15:43</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Un doppio disagio in poche ore ha riportato la <a href="https://www.ilsussidiario.net/news/metro-roma-guasto-scale-mobili-4-dipendenti-arrestati-per-frode-e-lesioni/1925019/"><b>linea A della Metro di Roma</b></a> alle cronache nazionali: prima un disservizio per un <b>treno guasto alla stazione Cornelia</b>, poi <b>fumo avvisato dai freni di un convoglio</b> in transito tra le stazioni di <b>Lepanto e Spagna</b> hanno portato alla chiusura di quest’ultima (tra l’altro <a href="https://www.ilsussidiario.net/news/cronaca/2019/3/25/metro-a-roma-atac-chiuse-stazioni-repubblica-barberini-spagna-servizi-sostitutivi/1863429/"><b>riaperta da pochi mesi dopo lavori di ripristino su scale mobili</b></a>). L’ira degli utenti e passeggeri di <b>Atac</b> non si placa con le informative sui social che con dovizia di particolare annunciano i disservizi senza però poter placare la rabbia di chi ha perso diverse ore magari per lo stato di non servizio intervenuto due volte nel giro di poche ore. In realtà i due inconvenienti si è poi scoperto avere la medesima origine, ma occorre ora ricostruire bene il tutto: in mattinata un treno della <a href="https://www.ilsussidiario.net/news/roma-metro-repubblica-riapre-246-giorno-dopo-scuse-raggi-ma-scale-mobili-non-ok/1898373/"><b>metro A di Roma</b></a> era rimasto guasto ala stazione di Cornelia, producendo l’interruzione del tratto Battistini-Ottaviano per qualche ora. Gli allarmi scattati poi successivamente venivano dal medesimo convoglio, movimentato dall’Atac per sbloccare il disservizio.</p>
      <h4>METRO ROMA, CAOS SULLA LINEA A: DOPPIO DISAGIO IN POCHE ORE</h4>
      <p>Fumo nella stazione metro di Lepanto e stazione evacuata come la successiva, <b>Spagna</b>, entrambe chiuse per diversi minuti: «<i>Nessun problema di incendi su <a href="https://www.ilsussidiario.net/news/cronaca/maltempo-roma-chiusa-metro-a-linea-battistini-atac-interviene-sottopassi-allagati/1881938/"><b>metro</b></a></i><b> A</b>», spiega Atac. Ma allora cosa è successo? In pratica il treno guasto che veniva spostato dalla stazione di Cornelia, mentre veniva trainato al deposito velocemente per ripristinare il servizio, ha prodotto alcune <b>scintille dai freni sottosforzo del mezzo</b>. Questo ha creato del fumo che si è propagato prima alla stazione di Lepanto e poi in maniera più ingente a quella di Spagna: da cui la decisione di chiudere la stazione con i treni che transitano ora senza potersi fermare. Si è parlato di incendi scoppiati all’interno di alcuni stazioni della metro ma è la stessa <b>Atac</b> ad aver avvisato sul reale svolgimento dei fatti in queste ultime convulse ore: «<i>Gli allarmi sono scattati a causa di fumo proveniente dai freni bloccati di un treno guasto trainato al deposito. Non si è verificato alcun incendio nelle stazioni. Gli allarmi sono scattati a causa della presenza di fumo provocato dai freni bloccati di un treno guasto che è stato necessario trainare al deposito per ripristinare velocemente il servizio. Il veicolo si era guastato alla stazione Cornelia. La <b>necessità di movimentarlo ha provocato l’emissione di fumo e il conseguente disservizi</b></i><b>o»</b>. L’ira degli utenti e passeggeri però non si placa: «c’è stato molto fumo che ha invaso le banchine e a quel punto hanno allontanato tutti e chiuso la stazione. Sembrava che il treno avesse preso fuoco», raccontano al Messaggero alcuni testimoni, altri ancora «Adesso siamo un centinaio davanti alla fermata Spagna chiusa e ci dicono di andare a Repubblica». Va ricordato che anche la <a href="https://www.ilsussidiario.net/news/cronaca/2019/3/23/metro-roma-chiuse-fermate-spagna-e-barberini-disagi-dopo-incidente-scala-mobile/1862815/"><b>limitrofa stazione di Barberini sulla Linea A è ancora chiusa</b> </a>– dallo scorso marzo! – per problemi alle scale mobili.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/maltempo-matera-tromba-daria-e-allagamenti-video-strade-come-fiumi-in-basilicata/1948278/"/>
        <a href="https://www.ilsussidiario.net/news/acqua-alta-venezia-allerta-meteo-video-140-cm-in-laguna-piazza-s-marco-allagata/1948259/"/>
        <a href="https://www.ilsussidiario.net/news/ex-ilva-conte-arcelormittal-condizioni-norma-renzi-su-scudo-penale-inguaia-governo/1947900/"/>
        <a href="https://www.ilsussidiario.net/news/cinzia-paglini-scomparsa-cantante-a-pomeriggio-5-aveva-parlato-di-uno-stalker/1948061/"/>
        <a href="https://www.ilsussidiario.net/news/scuole-chiuse-oggi-calabria-e-sicilia-maltempo-da-crotone-ad-agrigento-lista-citta/1947722/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-12-novembre-i-numeri-vincenti/1948415/"/>
      </related>
    </article>
  </body>
</html>