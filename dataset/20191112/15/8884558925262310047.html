<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/poostreno-so-nadzirali-psihofizicno-stanje-vozniko"/>
    <meta property="og:site_name" content="Primorske novice"/>
    <meta property="article:published_time" content="2019-11-12T15:07:36+00:00"/>
    <meta property="og:title" content="Poostreno so nadzirali psihofizično stanje voznikov"/>
    <meta property="og:description" content="Med 4. in 10. novembrom so po vsej državi poostreno nadzirali psihofizično stanje voznikov."/>
  </head>
  <body>
    <article>
      <h1>Poostreno so nadzirali psihofizično stanje voznikov</h1>
      <address><time datetime="2019-11-12T15:07:36+00:00">12 Nov 2019, 15:07</time> by <a rel="author">Spletno uredništvo</a></address>
      <p>
        <b>Med 4. in 10. novembrom so po vsej državi poostreno nadzirali psihofizično stanje voznikov.</b>
      </p>
      <figure>
        <img src="https://static.primorske.si/foto/highres/gnweb/719460_policija_aavto.jpg"/>
        <figcaption>Foto: Leo Caharija</figcaption>
      </figure>
      <p><b>PRIMORSKA</b> &gt; Policisti so na območju koprske policijske uprave odredili preizkus alkoholiziranosti 598 voznikom. Trem voznikom so odredili strokovni pregled zaradi suma vožnje pod vplivom alkohola in enemu zaradi suma vožnje pod vplivom mamil. 16 voznikom je alkotest pokazal stopnjo alkoholiziranosti do 0,52, sedmim pa nad 0,52 miligrama alkohola v litru izdihanega zraka.</p>
      <p>Med nadzorom so policisti opazili, da več mladih ne vozi v vinjenem stanju, temveč pokličejo taksi ali se dogovorijo, da vozi nekdo, ki alkohola ni užival. “Ta praksa je pohvalna. Vsem svetujemo, da ne vozijo pod vplivom alkohola, ki je eden najpogostejših povzročiteljev prometnih nesreč,” so zapisali v koprski policijski upravi.</p>
    </article>
  </body>
</html>