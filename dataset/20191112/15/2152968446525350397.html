<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/12/keshyt-ne-e-demode-it-kompanii-syhraniavat-solidni-sumi.429332"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T15:13:00+00:00"/>
    <meta property="og:title" content="Кешът не е демоде, ИТ компании съхраняват солидни суми"/>
    <meta property="og:description" content="Защо не преминават към нов вид валута? | Dnes.bg"/>
  </head>
  <body>
    <article>
      <h1>Кешът не е демоде, ИТ компании съхраняват солидни суми</h1>
      <h2>Защо не преминават към нов вид валута?</h2>
      <address><time datetime="2019-11-12T15:13:00+00:00">12 Nov 2019, 15:13</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Големите технологични компании обичат да държат огромен кеш в сметките си. Това ги предпазва от бъдещи сътресения на пазарите. Кешът би им помогнал и при евентуални съдебни дела, както се случи с Facebook. Това обясни Николай Шуманов, финансов анализатор в Legacy FX, в ефира на <a href="https://www.bloombergtv.bg/">Bloomber TV Bulgaria</a>.</p>
      <p>"Повечето американските технологични компании държат голяма част от средствата си извън САЩ, за да се предпазят от високата данъчна ставка. Много голяма част от парите на Apple и други компании са в офшорни зони. Те предпочитат да теглят заеми заради ниските лихви, вместо да върнат този кеш и той да бъде обложен с данък", разказва Шуманов.</p>
      <p>Според него поради това президентът Доналд Тръмп е намалил данъчната ставка в САЩ.<br/>"Но данъчната ставка в офшорните зони все още е по-ниска от тази в САЩ", обясни той.</p>
      <p>"Технологичните компании обичат да правят придобивания. Но се наблюдава 10-годишен период на ръст на акциите на фондовите пазари. В момента всички са предпазливи. Технологичните компании придобиват само по-малки групи". Шуманов говори и за предстоящото IPO на петролната компания Saudi Aramco.</p>
      <p>"Инвеститорите са доволни, че ще има IPO. Вече има крайна дата и това удовлетворява инвеститорите, въпреки че само 2% от акциите на Saudi Aramco ще бъдат пуснати на пазара", допълни експертът.</p>
      <p>Вижте целия разговор по темата в <a href="https://www.bloombergtv.bg/biznes-start/2019-11-12/zashto-golemite-tehnologichni-kompanii-darzhat-ogromen-kesh-v-smetkite-si">Bloomber TV Bulgaria</a>.</p>
      <related>
        <h4>Още по темата</h4>
        <a href="https://www.dnes.bg/business/2019/09/20/kak-se-syzdava-startyp-za-milioni.423521"/>
        <a href="https://www.dnes.bg/televizia/2019/07/26/kak-se-pecheli-finansirane-za-milioni-za-po-malko-ot-dve-godini.417640"/>
      </related>
    </article>
  </body>
</html>