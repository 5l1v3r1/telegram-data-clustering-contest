<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/12/obecanje-srpskih-kosarkasica-navijacima-ostavicemo-srce-na-terenu-a-vi-cete-uzivati/"/>
    <meta property="og:site_name" content="Sportska centrala"/>
    <meta property="article:published_time" content="2019-11-12T15:00:05+00:00"/>
    <meta property="og:title" content="Obećanje srpskih košarkašica navijačima: Ostavićemo srce na terenu, a vi ćete uživati"/>
    <meta property="og:description" content="Ženska košarkaška reprezentacija Srbije protiv Turske započinje novi ciklus kvalifikacija za Evropsko prvenstvo. Utakmica je na programu u četvrtak, 14. novembra od 17 časova u dvorani „Ranko Žeravica“, a kapiten nacionalnog tima, Jelena Bruks, ističe da su očekivanja kao i do sada velika. – Atmosfera je uvek odlična, a što se radne etike tiče, znamo […]"/>
  </head>
  <body>
    <article>
      <h1>Obećanje srpskih košarkašica navijačima: Ostavićemo srce na terenu, a vi ćete uživati</h1>
      <address><time datetime="2019-11-12T15:00:05+00:00">12 Nov 2019, 15:00</time> by <a rel="author">Zile</a></address>
      <p>Ženska košarkaška reprezentacija Srbije protiv Turske započinje novi ciklus kvalifikacija za Evropsko prvenstvo.</p>
      <p>Utakmica je na programu u četvrtak, 14. novembra od 17 časova u dvorani „Ranko Žeravica“, a kapiten nacionalnog tima, Jelena Bruks, ističe da su očekivanja kao i do sada velika.</p>
      <p>– <b>Atmosfera je uvek odlična, a što se radne etike tiče, znamo šta Marina traži od nas. Imamo par novih lica, pokušavamo da ih uključimo u sistem što pre, nemamo mnogo vremena. Dobro radimo, ali uvek može bolje. Kao i do sada, idemo utakmicu po utakmicu, tako da smo trenutno maksimalno fokusirane na ekipu Turske. Očekujemo izuzetno tešku utakmicu, moramo biti spremne za visok ritam čitavih 40 minuta. O Albaniji ćemo pričati u peta</b>k, izjavila je srpska reprezentativka.</p>
      <p>Košarkašice očekuju veliku podršku navijača.</p>
      <p>– <b>Iskreno se nadam punoj dvorani, jer nam je to potrebno. Mogu samo da obećam da ćemo mi, kao i uvek, ostaviti srce na terenu i ko bude došao da nas podrži uživaće u košarci</b>, zaključila je Jelena Bruks.</p>
      <p>Cene ulaznica su popularne – od 300 do 500 dinara, a mogu da se kupe preko internet sajta www.tickets.rs, kao i na svim njihovim prodajnim mestima.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/okupile-se-kosarkasice-pred-duele-sa-turskom-i-albanijom/"/>
        <a href="https://www.sportskacentrala.com/2019/11/10/srpkinje-spremne-za-novi-pocetak-ocekuju-podrsku-publike/"/>
        <a href="https://www.sportskacentrala.com/2019/11/04/srpske-kosarkasice-pocinju-novi-ciklus-marina-maljkovic-ocekuje-punu-halu/"/>
        <a href="https://www.sportskacentrala.com/2019/10/03/karijera-joj-je-visila-o-koncu-ali-ce-predvoditi-srbiju-u-kvalifikacijama-za-olimpijske-igre/"/>
        <a href="https://www.sportskacentrala.com/2019/07/22/poznat-raspored-meceva-kosarkasa-i-kosarkasica-srbije-u-kvalifikacijama-za-eurobasket-2021/"/>
        <a href="https://www.sportskacentrala.com/2019/07/22/srpske-kosarkasice-saznale-ko-su-im-protivnice/"/>
        <a href="https://www.sportskacentrala.com/2019/07/07/srbija-ponovo-na-postolju-britanke-nemocne-u-borbi-za-bronzu/"/>
        <a href="https://www.sportskacentrala.com/2019/07/07/live-srbija-velika-britanija-2/"/>
        <a href="https://www.sportskacentrala.com/2019/07/07/kss-poziva-zajedno-do-rekorda-zajedno-do-medalje/"/>
      </related>
    </article>
  </body>
</html>