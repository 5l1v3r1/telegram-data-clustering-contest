<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639654/%D9%88%D8%A7%DA%A9%D9%86%D8%B4-%D8%AD%DA%A9%DB%8C%D9%85-%D8%A8%D9%87-%D8%AF%D8%AE%D8%A7%D9%84%D8%AA%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%87%D8%B1%DA%AF%D9%88%D9%86%D9%87-%D8%AF%D8%AE%D8%A7%D9%84%D8%AA-%D8%AE%D8%A7%D8%B1%D8%AC%DB%8C-%D9%85%D8%AD%DA%A9%D9%88%D9%85-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T15:55:00+00:00"/>
    <meta property="og:title" content="واکنش حکیم به دخالت‌های آمریکا: هرگونه دخالت خارجی محکوم است"/>
    <meta property="og:description" content="سید عمار حکیم، رهبر جریان حکمت ملی عراق به بیانیه مداخله‌جویانه آمریکا واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/639654/%D9%88%D8%A7%DA%A9%D9%86%D8%B4-%D8%AD%DA%A9%DB%8C%D9%85-%D8%A8%D9%87-%D8%AF%D8%AE%D8%A7%D9%84%D8%AA%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%87%D8%B1%DA%AF%D9%88%D9%86%D9%87-%D8%AF%D8%AE%D8%A7%D9%84%D8%AA-%D8%AE%D8%A7%D8%B1%D8%AC%DB%8C-%D9%85%D8%AD%DA%A9%D9%88%D9%85-%D8%A7%D8%B3%D8%AA">واکنش حکیم به دخالت‌های آمریکا: هرگونه دخالت خارجی محکوم است</a>
      </h1>
      <h2>سید عمار حکیم، رهبر جریان حکمت ملی عراق به بیانیه مداخله‌جویانه آمریکا واکنش نشان داد.</h2>
      <address><time datetime="2019-11-12T15:55:00+00:00">12 Nov 2019, 15:55</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>سید عمار حکیم</b> در واکنش به بیانیه مداخله‌جویانه <b>آمریکا</b> در پیامی گفت: «عراق برای همه عراقی‌هاست»، این واقعیتی است که فرزندان این ملت سرفراز برای آن مبارزه کردند و خون و اشک ریختند و قربانیان بزرگی دادند تا بر عزت و کرامت خود تأکید کنند و بر اینکه فرزندان ملتی واحدند که سرنوشتی مشترک دارند.</p>
      <p>ضمن تأکید بر باورمان به این واقعیت، هرگونه دخالت خارجی در امور داخلی عراق را محکوم می‌کنیم. ملت عراق می‌توانند در چارچوب نهادهای قانونی خود مشکلاتشان را حل کنند و تحرکات مردمی و تلاش‌های سران قوا در تأمین مطالبات تظاهرات کنندگان هرچند باید افزایش یابد، نشان‌دهنده قدرت عراقی‌ها بر اصلاح امور داخلی‌شان به‌دور از دخالت‌های خارجی است.</p>
      <p>خاطرنشان می‌شود کاخ سفید در بیانیه‌ای مداخله‌جویانه در امور داخلی عراق خواستار برگزاری انتخابات زودهنگام در این کشور شده بود.</p>
    </article>
  </body>
</html>