<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134566-arti-trigubo-dublio-buves-motiejunas-patyre-sutriuskinima-kinijoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T15:56:00+00:00"/>
    <meta property="og:title" content="Arti trigubo dublio buvęs Motiejūnas patyrė sutriuškinimą Kinijoje"/>
    <meta property="og:description" content="Donatas Motiejūnas buvo šalia trigubo dublio Kinijos lygos rungtynėse, tačiau to neužteko pergalei pasiekti su Šanchajaus „Sharks“ (3-2). Lietuvio atstovaujama „Sharks“ išvykoje 87:106 (15:34, 23:18, 32:29, 17:25) nusileido „Shanxi“ (3-1) klubui. Motiejūnas aikštėje praleido 37 minutes ir per jas pelnė 15 taškų (7/8 dvit., 0/3 trit., 1/3 baud.), atkovojo 15 kamuolių, atliko 8 rezultatyvius perdavimus, bet 6 sykius suklydo. Už aukštaūgį ..."/>
  </head>
  <body>
    <article>
      <h1>Arti trigubo dublio buvęs Motiejūnas patyrė sutriuškinimą Kinijoje</h1>
      <address>
        <time datetime="2019-11-12T15:56:00+00:00">12 Nov 2019, 15:56</time>
      </address>
      <p>Nuotr.: AP-Scanpix</p>
      <figure>
        <a href="https://www.basketnews.lt/paveikslelis-201376-any1000x1000.jpg">
          <img src="https://www.basketnews.lt/paveikslelis-201376-any630x500.jpg"/>
        </a>
      </figure>
      <p>Nuotr. AP-Scanpix</p>
      <p>Donatas Motiejūnas buvo šalia trigubo dublio Kinijos lygos rungtynėse, tačiau to neužteko pergalei pasiekti su Šanchajaus „Sharks“ (3-2).</p>
      <p>Lietuvio atstovaujama „Sharks“ išvykoje <b>87:106</b> (15:34, 23:18, 32:29, 17:25) nusileido „Shanxi“ (3-1) klubui.</p>
      <p>Motiejūnas aikštėje praleido 37 minutes ir per jas pelnė 15 taškų (7/8 dvit., 0/3 trit., 1/3 baud.), atkovojo 15 kamuolių, atliko 8 rezultatyvius perdavimus, bet 6 sykius suklydo.</p>
      <p>Už aukštaūgį „Sharks“ ekipoje rezultatyviau rungtyniavo 21 tašką įmetęs Jamesas Nunnally bei 19 pridėjęs Dongas Hanlinas.</p>
      <p>Nugalėtojams trigubą dublį surinko Jamaalas Franklinas – 36 taškai, 11 atkovotų kamuolių ir 12 rezultatyvių perdavimų.</p>
      <p>Franklinui neblogai talkino 20 taškų pelnęs Yuanas Shuai bei 19 surinkęs Renas Junwei.</p>
    </article>
  </body>
</html>