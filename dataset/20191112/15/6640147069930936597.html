<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gta-online-casino-spese-giocatori/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T15:53:00+00:00"/>
    <meta property="og:title" content="GTA Online: il casinò ha fatto aumentare le spese dei giocatori"/>
    <meta property="og:description" content="Durante la riunione con gli azionisti Take-Two Interactive ha dichiarato che il casinò in GTA Online ha fatto segnare una aumento delle spese dei giocatori."/>
  </head>
  <body>
    <article>
      <h1>GTA Online: il casinò ha fatto aumentare le spese dei giocatori</h1>
      <address><time datetime="2019-11-12T15:53:00+00:00">12 Nov 2019, 15:53</time> by <a rel="author">Gianluca Saitto</a></address>
      <p>Durante la scorsa riunione con gli azionisti Take-Two Interactive ha dichiarato che le <b>spese in-game dei videogiocatori su GTA Online sono aumentate del 23%</b>, facendo segnare un nuovo record per Grand Theft Auto Online nei mesi successivi all’aggiunta del Casinò Diamond con l’aggiornamento Casino &amp; Resort.</p>
      <p>Il CEO Strauss Zelnick ha definito l’aggiornamento del casinò di Grand Theft Auto Online, rilasciato nel mese di luglio, <b>il più grande lancio di contenuti post lancio in assoluto</b> che ha spinto i videogiocatori a tornare sul gioco e a spendere in microtransazioni. Nonostante l’inaccessibilità del casinò in diversi paesi a causa delle ferree regole sul gioco d’azzardo, ciò non ha fermato minimamente l’aumento degli introiti nelle casse dell’editore.</p>
      <figure>
        <img src="https://www.tomshw.it/images/images/2019/07/gta-online-5-v-the-diamond-casino-resort-44043.768x432.jpg"/>
      </figure>
      <p>Leggi anche: <a href="https://www.tomshw.it/videogioco/grid-google-stadia-nuova-modalita/">Grid su Google Stadia avrà una nuova modalità impossibile da inserire su PC e console</a></p>
      <p>All’interno del casinò i giocatori non posso spendere denaro reale per ottenere delle fish digitali, tuttavia <b>sono in grado di acquistare valuta di gioco che può quindi essere convertita in fiches nel gioco stesso</b>. Questo passaggio in più, e il fatto che i giocatori non possono convertire le vincite in-game in denaro reale, mira a distanziare il casinò digitale dal gioco d’azzardo.</p>
      <p>Per l’intera azienda, gli introiti che derivano dalle microtransazioni hanno avuto una cresciuta generale del 39%, statistiche che hanno notevolmente superato le aspettative di Take-Two. Tale crescita è stata resa possibile anche dalle vendite di valuta virtuale di NBA 2K, Grand Theft Auto Online e Red Dead Online.<b> Avete già fatto un giro all’interno del casinò di GTA Online?</b> Diteci la vostra nella sezione dedicata ai commenti.</p>
      <blockquote>Il mondo di GTA V è sempre vivo all’interno di GTA Online. Acquista ora il gioco su Amazon a <a href="https://toms.it/a0rqe">questo indirizzo</a>.</blockquote>
    </article>
  </body>
</html>