<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/obbligo-di-pneumatici-invernali-o-catene-a-bordo-via-dal-15-novembre/1324079/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T15:19:25+00:00"/>
    <meta property="og:title" content="Obbligo di pneumatici invernali o catene a bordo: via dal 15 novembre"/>
    <meta property="og:description" content="STRADE - Durerà sino al 15 aprile, tutti i tratti interessati"/>
  </head>
  <body>
    <article>
      <h1>Obbligo di pneumatici invernali o catene a bordo: via dal 15 novembre</h1>
      <h2>STRADE - Durerà sino al 15 aprile, tutti i tratti interessati</h2>
      <address><time datetime="2019-11-12T15:19:25+00:00">12 Nov 2019, 15:19</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Fobbligo-di-pneumatici-invernali-o-catene-a-bordo-via-dal-15-novembre%2F1324079%2F">Condividi151</a><a href="https://twitter.com/intent/tweet?text=Obbligo+di+pneumatici+invernali++o+catene+a+bordo%3A+via+dal+15+novembre&amp;url=https%3A%2F%2Fwww.cronachemaceratesi.it%2F2019%2F11%2F12%2Fobbligo-di-pneumatici-invernali-o-catene-a-bordo-via-dal-15-novembre%2F1324079%2F">Tweet</a>Email151 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2014/11/obbligo-catene-pneumatici.jpg"/>
      </figure>
      <p> </p>
      <p>
        <b>Entrerà in vigore venerdì, e durerà sino al 15 aprile, l’obbligo di catene a bordo o pneumatici invernali su alcuni tratti delle strade statali marchigiane maggiormente esposte al rischio di precipitazioni nevose o formazione di ghiaccio durante la stagione invernale. A ricordarlo l’Anas, che precisa: «ciclomotori e motocicli sono esenti dall’obbligo e potranno circolare solo in assenza di precipitazioni nevose in atto e in assenza di neve o ghiaccio su strada». Inoltre, nello stesso periodo vige il divieto di transito, in caso di neve o strada ghiacciata, per i mezzi pesanti con massa a pieno carico superiore alle 7,5 tonnellate per l’intero tratto marchigiano della strada statale 16 “Adriatica”. L’ordinanza è stata emanata in attuazione delle norme del Codice della Strada, l’obbligo è indicato su strada tramite apposita segnaletica verticale e ha validità anche al di fuori dei periodi indicati, in caso di precipitazioni nevose o formazione di ghiaccio.</b>
      </p>
      <figure>
        <img src="https://cdn.cronachemaceratesi.it/wp-content/uploads/2018/02/catene-325x297.jpg"/>
      </figure>
      <p><b>Nel dettaglio, i tratti interessati dall’obbligo sono</b>: <b>SS16 “Adriatica”</b>, da Colombarone (km 226,700) a Cattabrighe (km 231,700) in provincia di Pesaro Urbino, e da Falconara Marittima (km 288,300) ad Aspio di Ancona (km 308,200), in provincia di Ancona; SS16 dir/b “del Porto di Ancona”, da Pinocchio (km 0,780) a Palombare di Ancona (km 2,225); <b>SS687 “Pedemontana”</b>, per l’intero tracciato dall’innesto con la strada comunale di Selvanera (km 0,000) al bivio di Lunano (km 4,781), in provincia di Pesaro Urbino; <b>SS73bis</b> “di Bocca Trabaria”, dal confine regionale con l’Umbria (km 16,804) a Fossombrone (km 88,100), in provincia di Pesaro Urbino; <b>SS73bis Var</b> (Variante di Urbino), per l’intero tracciato da Urbino (km 0,000) al bivio di Borzaga (km 3,050), in provincia di Pesaro Urbino; <b>SS76 “della Val d’Esino”</b> <b>(direttrice Perugia-Ancona)</b>: dal confine regionale con l’Umbria (km 3,314) allo svincolo di Jesi Ovest (km 54,150) in provincia di Ancona;<b> SS77 e 77var “della Val di Chienti” (direttrice Foligno-Civitanova Marche)</b>: dal confine regionale con l’Umbria (km 27,884) allo svincolo di Corridonia (km 89,700), comprese le varianti, in provincia di Macerata; SS4 “via Salaria”, da Ascoli Piceno (km 181,600) al confine regionale con il Lazio (144,958), in provincia di Ascoli Piceno;<b> SS685 “delle Tre Valli Umbre”</b>, dall’innesto con la SS4 “Via Salaria” (km 0,000) alla galleria San Benedetto (km 7,396), in provincia di Ascoli Piceno; <b>SS81 “Piceno-Aprutina”</b>, da Ascoli Piceno (km 3,460) al confine con regionale con l’Abruzzo (km 11,498), in provincia di Ascoli Piceno; <b>raccordo autostradale RA11</b> “Ascoli Piceno-Porto d’Ascoli”, da Ascoli Piceno (km 0,000) all’innesto con l’autostrada A14 (km 24,450), in provincia di Ascoli Piceno.</p>
      <figure>
        <img src="https://cdn.cronachemaceratesi.it/wp-content/uploads/2016/01/20160117101812-450x270.jpg"/>
      </figure>
      <p><b>Per quanto riguarda le strade ex provinciali e regionali, recentemente riclassificate, i tratti interessati sono: SS3 “Flaminia”</b> dal confine regionale umbro (km 218,290) al Calmazzo/innesto SS73bis (km 253,485), in provincia di Pesaro e Urbino; <b>SS4radd “Via Salaria”</b> da Ascoli Piceno (km 176) a Porto d’Ascoli (km 207,243), in provincia di Ascoli Piceno; <b>SS77dir da Tolentino (km 76,720) a Loreto (km 124,325)</b>, nelle province di Macerata e Ancona; <b>SS 78 “Picena” da Macerata (km 0) ad Ascoli Piceno (km 78,713)</b>; <b>SS209 “Valnerina”</b> da Visso (km 62,400) a Muccia (km 88,690), in provincia di Macerata; <b>SS210 “Fermana Faleriense”</b> da Porto San Giorgio (km 0,700) ad Amandola (km 55,164), in provincia di Fermo; <b>SS256 “Muccese”</b> da Muccia (km 0) a Borgo Tufico (38,830) nelle province di Macerata e Ancona; <b>SS257 “Apecchiese”</b> da Apecchio (km 19,960) ad Acqualagna (km 53,900) in provincia di Pesaro e Urbino; <b>SS259 “Vibrata”</b> da Sant’Egidio alla Vibrata (km 21,450) a Case di Coccia (km 26,670) in provincia di Ascoli Piceno; <b>SS360 “Arceviese”</b> da Barbara (km 24) al confine regionale umbro (km 62,223) in provincia di Ancona; <b>SS361 “Septempedana”</b> da Osimo (km 0) al confine umbro (km 96,978) nelle province di Ancona e Macerata;<b> SS362 “Jesina”</b> da Jesi (km 0) a Villa Potenza (km 35,348) nelle province di Ancona e Macerata; <b>SS423 “Urbinate”</b> da Gallo di Petriano (km 19,300) a Urbino (km 31,120) in provincia di Pesaro e Urbino; <b>SS424 “Della Val Cesano”</b> da Ponte Rio (km 8) a Cagli (km 55,435) nelle province di Ancona e Pesaro Urbino; <b>SS433 “di Val d’Aso”</b> da Pedaso (km 0) a Comunanza (km 42,039) nelle province di Fermo e Ascoli Piceno; <b>SS452 “della Contessa”</b> dal confine umbro (km 9,590) a Cantiano (km 12,075) in provincia di Pesaro e Urbino; <b>SS502 “di Cingoli”</b> da Jesi (km 1,770) a San Ginesio (km 73,100) nelle province di Ancona e Macerata.</p>
    </article>
  </body>
</html>