<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Golyamata-Stoyanka-Mutafova-ostava-v-kritichno-sustoyanie-lekarite-ne-se-naemat-s-prognozi-913255"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T15:57:00+00:00"/>
    <meta property="og:title" content="Голямата Стоянка Мутафова остава в критично състояние, лекарите не се наемат с прогнози"/>
    <meta property="og:description" content="Голяма актриса Стоянка Мутафова бере душа в Правителствена болница, издадоха за Блиц запознати от ме..."/>
  </head>
  <body>
    <article>
      <h1>Голямата Стоянка Мутафова остава в критично състояние, лекарите не се наемат с прогнози</h1>
      <address>
        <time datetime="2019-11-12T15:57:00+00:00">12 Nov 2019, 15:57</time>
      </address>
      <p>Голяма актриса Стоянка Мутафова бере душа в Правителствена болница, издадоха за Блиц запознати от медицинските среди със здравословното състояние на "Госпожа стихийно бедствие". </p>
      <p>Дишането на 97-годишната актриса е подпомогнато от специален апарат. Лекарите не се наемат да дават никакви прогнози, но определено състоянието й е критично. </p>
      <p>Стоянка бе приета по спешност в болничното заведение към средата на октомври, но така причината не стана ясно. Сега наш репортер успя да научи подробности за състоянието на Мутафова. Оказа се, че имала сепсис (гнойна инфекция на организма), който засегнал и жлъчката. </p>
      <p>Наложило се актрисата да бъде вкарана за операция и да се отстрани жлъчката. Истинско медицинско чудо е, че Стояна издържала операцията и успяла да се събуди след упойката. Сепсисът също е овладян, което се случва много рядко и смъртността от това заболяване е изключително висока. </p>
      <p>Въпреки всичко това Стояна продължава да лежи неподвижна вече месец в специална ВИП стая в болничното звено. Специален апарат и тръба в устата й помагат да диша и да е все още сред нас. Специалистите полагат неимуверни усилия за нейното възстановяване, но не са магьосници и заявили пред най-близките на актрисата, че трябва да са готови и за най-лошото.</p>
      <p>Припомняме, че други две големи имена от актьорските среди - Георги Парцалев и Невена Коканова прекарват последните си дни в същата болница, в която лежи в момента Стоянка.</p>
    </article>
  </body>
</html>