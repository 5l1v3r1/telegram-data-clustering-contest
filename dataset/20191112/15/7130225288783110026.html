<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/cesedi-karakoy-de-bulunmustu-bassavcilik-tan-eski-ingiliz-istihbaratcinin-olumune-iliskin-aciklama-889402"/>
    <meta property="og:site_name" content="Onedio"/>
    <meta property="article:published_time" content="2019-11-12T15:03:21+00:00"/>
    <meta property="og:title" content="Cesedi Karaköy'de Bulunmuştu: Başsavcılık'tan Eski İngiliz İstihbaratçının Ölümüne İlişkin Açıklama"/>
    <meta property="og:description" content="İstanbul Cumhuriyet Başsavcılığı, Karaköy'de cesedi bulunan James Gustaf Edward Le Mesurier için açıklama yaptı. Başsavcılık açıklamasında &quot;Kesin ölüm..."/>
  </head>
  <body>
    <article>
      <h1>Cesedi Karaköy'de Bulunmuştu: Başsavcılık'tan Eski İngiliz İstihbaratçının Ölümüne İlişkin Açıklama</h1>
      <address><time datetime="2019-11-12T15:03:21+00:00">12 Nov 2019, 15:03</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a> Cumhuriyet Başsavcılığı, Karaköy'de cesedi bulunan James Gustaf Edward Le Mesurier için açıklama yaptı. Başsavcılık açıklamasında "Kesin ölüm sebebinin tespiti için otopsi ve diğer işlemler Adli Tıp Kurumu'nda devam etmektedir" ifadesi kullanıldı. </h4>
      <h3>Savcılıkça yapılan açıklamada, ölüm olayı ile ilgili olarak yerli ve yabancı basında çıkan haberler nedeniyle bilgilendirmenin yapılmasına ihtiyaç duyulduğu belirtildi.</h3>
      <figure>
        <img src="https://img-s1.onedio.com/id-5dcac839ad1070f56936187a/rev-0/w-500/s-80e8e8f9f0bfe6a5c0ade113bc466ded870d97e1.jpg"/>
      </figure>
      <h3>Açıklamada 'Kesin ölüm nedeni için cesedin Adli Tıp Kurumu Başkanlığı'na naklinin sağlandığı' belirtilerek şöyle denildi</h3>
      <figure>
        <img src="https://img-s1.onedio.com/id-5dcac832ad1070f569361878/rev-0/w-500/s-93973bee0ff7f63e247bec3302f8e84926d98b2a.jpg"/>
      </figure>
      <blockquote>"11 Kasım 2019 tarihinde sabah saat 05:30 sıralarında James Gustaf Edward Le Mesurier'in  Beyoğlu Hamam Sokak girişinde ölü olarak bulunduğu bildirilmiştir. <a href="https://onedio.com/etiket/istanbul/501c48f7cc161f8ec13422a8">İstanbul</a> Emniyet Müdürlüğü ekipleri <a href="https://onedio.com/etiket/olay/57ceb76ded62790c040afa50">olay</a> yerine derhal intikal etmiş ve gerekli güvenlik önlemlerini almıştır. Hemen akabinde İstanbul Cumhuriyet Başsavcılığı nöbetçi Cumhuriyet Savcısı olay yerine giderek soruşturma işlemlerine başlanmış ve kesin ölüm sebebinin tespiti için ölen şahsın İstanbul Adli Tıp Kurumu Başkanlığı'na naklini sağlamıştır. Şahsın kesin ölüm sebebinin tespiti için otopsi ve diğer işlemler İstanbul Adli Tıp Kurumu Başkanlığı'nda devam etmektedir. Olay yeri civarındaki kamera kayıtlarının temini ve inceleme çalışmaları yapılmaktadır"</blockquote>
    </article>
  </body>
</html>