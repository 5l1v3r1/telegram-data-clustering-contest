<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/12/ellentmondo-hirek-dardai-palrol"/>
    <meta property="og:site_name" content="infostart"/>
    <meta property="article:published_time" content="2019-11-12T15:50:00+00:00"/>
    <meta property="og:title" content="Ellentmondó hírek Dárdai Pálról"/>
    <meta property="og:description" content="Dárdai Pál a Mainz és a Köln hívására is nemet mondott – írta a bz-berlin.de. A Nemzeti Sport viszont úgy értesült, még korántsem dőlt el a kérdés."/>
  </head>
  <body>
    <article>
      <h1>Ellentmondó hírek Dárdai Pálról</h1>
      <address><time datetime="2019-11-12T15:50:00+00:00">12 Nov 2019, 15:50</time> by <a rel="author">Infostart</a></address>
      <h3>Dárdai Pál a Mainz és a Köln hívására is nemet mondott – írta a bz-berlin.de. A Nemzeti Sport viszont úgy értesült, még korántsem dőlt el a kérdés.</h3>
      <p>A Mainz Sandro Schwarzot, az 1. FC Köln Achim Beierlorzert menesztette, és Dárdai Pál mindkét csapatnál kiszemelt volt az edzői pozícióra.</p>
      <p>A kölni vezetők elutaztak Berlinbe, hogy tárgyaljanak a Herthával, Dárdait ugyanis jövő nyárig a fővárosi csapathoz köti a szerződése. Elméletileg bármikor csatlakozhat az utánpótlás csapatokhoz.</p>
      <p>A bz-berlin.de úgy tudja, a kölni vezetők nemigen tudtak érdemben tárgyalni a Hertha vezérkarával, mivel Dárdai leszögezte, hogy nem tér vissza. A portál szerint a volt magyar szövetségi kapitány a napokban Párizsban van a családjával, Thomas Tuchel és Lőw Zsolt vendége a PSG-nél.</p>
      <p>A <a href="http://www.nemzetisport.hu/nemet_labdarugas/bundesliga-dardai-nemet-mondott-a-kolnnek-sajtohir-2732149">Nemzeti Sport</a> viszont úgy értesült, hogy Dárdai Pál nem most, hanem több hete volt Párizsban, és hogy nem mondott nemet a Kölnnek. A 43 éves edző egyelőre nem akart nyilatkozni.</p>
      <p>
        <i>Nyitókép: MTI/EPA/Filip Singer</i>
      </p>
    </article>
  </body>
</html>