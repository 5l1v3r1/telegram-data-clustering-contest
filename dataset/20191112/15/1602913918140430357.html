<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/proiect-europen-de-4-7-mil-euro-pentru-realizarea-unui-centru-multifunctional-la-sinaia-18573446"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T15:27:06+00:00"/>
    <meta property="og:title" content="Proiect europen de 4,7 mil. euro pentru realizarea unui centru multifuncţional la Sinaia"/>
    <meta property="og:description" content="Primăria Sinaia, judeţul Prahova, a câştigat un proiect european de peste 22,4 mil. lei (4,7 mil. euro) pentru realizarea unui centru multifuncţional educaţional-recreaţional, contribuind astfel la creşterea incluziunii sociale pentru grupurile defavorizate şi la diminuarea sărăciei, potrivit unui comunicat de presă al Agenţiei pentru Dezvoltare Regională (ADR) Muntenia. Proiectul beneficiază de finanţare nerambursabilă prin Programul Operaţional Regional 2014-2020 (Regio), în cadrul Axei prioritare 13 – ’’Sprijinirea regenerării oraşelor mici şi mijlocii’’, Prioritatea de investiţii 9b – ’’Oferirea de sprijin pentru revitalizarea fizică, economică şi socială a comunităţilor defavorizate din regiunile urbane şi rurale’’, Obiectivul specific 13.1  ’’Îmbunătăţirea calităţii vieţii populaţiei în oraşele mici şi mijlocii din România’’."/>
  </head>
  <body>
    <article>
      <h1>Proiect europen de 4,7 mil. euro pentru realizarea unui centru multifuncţional la Sinaia</h1>
      <address><time datetime="2019-11-12T15:27:06+00:00">12 Nov 2019, 15:27</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Primăria Sinaia, judeţul Prahova, a câştigat un proiect european de peste 22,4 mil. lei (4,7 mil. euro) pentru realizarea unui centru multifuncţional educaţional-recreaţional, contribuind astfel la creşterea incluziunii sociale pentru grupurile defavorizate şi la diminuarea sărăciei, potrivit unui comunicat de presă al Agenţiei pentru Dezvoltare Regională (ADR) Muntenia. Proiectul beneficiază de finanţare nerambursabilă prin Programul Operaţional Regional 2014-2020 (Regio), în cadrul Axei prioritare 13 – <i>’’Sprijinirea regenerării oraşelor mici şi mijlocii’’</i>, Prioritatea de investiţii 9b – <i>’’Oferirea de sprijin pentru revitalizarea fizică, economică şi socială a comunităţilor defavorizate din regiunile urbane şi rurale’’</i>, Obiectivul specific 13.1  <i>’’Îmbunătăţirea calităţii vieţii populaţiei în oraşele mici şi mijlocii din România’’</i>.</p>
      <p>În prezent, în regiunea Sud Muntenia s-au înregistrat 1.176 de proiecte (inclusiv aplicaţiile depuse în cadrul SUERD), prin care sunt solicitate fonduri nerambursabile de peste opt miliarde de lei. La nivelul judeţului Prahova, au fost depuse de solicitanţii de fonduri Regio 304 aplicaţii, având o valoare solicitată de peste două miliarde de lei. Dintre acestea, prin cele 11 proiecte înregistrate la nivelul Axei prioritare 13, sunt solicitate fonduri în valoare de peste 158 de milioane de lei.</p>
    </article>
  </body>
</html>