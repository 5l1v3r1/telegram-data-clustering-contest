<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/12/news/mario_balotelli_divieto_guida_svizzera_multa-240929908/"/>
    <meta property="og:site_name" content="Repubblica.it"/>
    <meta property="article:published_time" content="2019-11-12T15:13:00+00:00"/>
    <meta property="og:title" content="Mario Balotelli multato in Svizzera: non potrà guidare l'auto per tre mesi nei Cantoni"/>
    <meta property="og:description" content="L'infrazione al codice della strada svizzero commessa a fine ottobre in Canton Ticino: la sanzione è stata pubblicata sul Foglio Ufficiale del"/>
  </head>
  <body>
    <article>
      <h1>Mario Balotelli multato in Svizzera: non potrà guidare l'auto per tre mesi nei Cantoni</h1>
      <h2>L'infrazione al codice della strada svizzero commessa a fine ottobre in Canton Ticino: la sanzione è stata pubblicata sul Foglio Ufficiale del Cantone perché le autorità non sapevano dove notificare il verbale</h2>
      <address>
        <time datetime="2019-11-12T15:13:00+00:00">12 Nov 2019, 15:13</time>
      </address>
      <p>Il calciatore del Brescia Mario Balotelli non potrà guidare veicoli a motore in Svizzera per tre mesi, (dal 31 dicembre 2019 al 30 marzo 2020) a causa di un'infrazione alle norme della circolazione stradale, non meglio precisata, commessa nei giorni scorsi in Canton Ticino.<br/><br/>La sanzione è stata emessa dalla Sezione ticinese della circolazione, risale al 30 ottobre scorso ed è stata pubblicata oggi sul Foglio Ufficiale del Cantone. Oltre al divieto di guidare, il provvedimento prevede anche il pagamento della somma di 100 franchi (circa 90 euro). Come riportano i giornali ticinesi, le autorità svizzere hanno usato questo strumento di notifica in quanto non conoscono l'attuale residenza del calciatore.</p>
    </article>
  </body>
</html>