<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/brat-medvedchuka-sergiy-medvedchuk-viyavivsya-pryamo-pov-yazaniy-z-velikim-rosiyskim-biznesom-novini-ukrajini-50053112.html"/>
    <meta property="og:site_name" content="НВ"/>
    <meta property="article:published_time" content="2019-11-12T15:12:00+00:00"/>
    <meta property="og:title" content="Брат Медведчука пов’язаний з російським фармацевтичним бізнесом"/>
    <meta property="og:description" content="Сергій Медведчук є радником гендиректора концерну Россіум і бере участь у розвитку російської аптечної мережі 36,6."/>
  </head>
  <body>
    <article>
      <h1>Брат Медведчука пов’язаний з російським фармацевтичним бізнесом</h1>
      <h2>Сергій Медведчук є радником гендиректора концерну Россіум і бере участь у розвитку російської аптечної мережі 36,6.</h2>
      <address>
        <time datetime="2019-11-12T15:12:00+00:00">12 Nov 2019, 15:12</time>
      </address>
      <p>Сергій Медведчук, молодший брат <a href="https://nv.ua/ukr/tags/viktor-medvedchuk.html">Віктора Медведчука</a>, виявився пов’язаним із російським бізнесом. Про це повідомляє <a href="https://www.interfax.ru/business/683905">Інтерфакс</a>.</p>
      <p>Як повідомило агентству джерело на фармацевтичному ринку, останнім часом Сергій Медведчук бере участь у прийнятті рішень щодо розвитку російського ПАТ Аптечна мережа 36,6. Крупним акціонером цієї компанії є Московський кредитний банк, підконтрольний концерну <a href="https://mcb-capital.ru/">Россіум</a> бізнесмена Романа Авдєєва.</p>
      <p>У Россіумі повідомили, що Сергій Медведчук призначений радником гендиректора концерну з інвестицій у нефінансові активи. На питання про те, чи є Медведчук інвестором аптечної мережі, в Россіумі відповіли негативно.</p>
      <p>«Він — найманий топ-менеджер», — заявив представник концерну.</p>
      <p>Читайте також:<br/><a href="https://nv.ua/ukr/world/geopolitics/medvedchuk-i-medvedyev-zustrilisya-v-moskvi-novini-ukrajini-50049706.html">&amp;nbspЧерговий вояж. Медведчук літав до Москви на зустріч з Медведєвим</a></p>
      <p>Сергій Медведчук у 1998−2004 роках очолював податкове управління Львівської області, потім нетривалий період був першим заступником голови Державної податкової адміністрації України.</p>
      <p>Після Помаранчевої революції пішов з публічного простору. У 2019 році балотувався в народні депутати по одномандатному округу № 105 з центром в місті Щастя (Луганська область) як представник партії свого брата Опозиційна платформа — За життя, але програв вибори представнику політичного об'єднання Опозиційний блок Вікторії Гриб.</p>
      <p>Читайте також:<br/><a href="https://nv.ua/ukr/ukraine/politics/viktor-medvedchuk-yak-kum-putina-vikoristovuye-zmi-novini-ukrajini-50036673.html">&amp;nbspКум Путіна та формальний медіамагнат. Як Віктор Медведчук використовує кишенькові медіа</a></p>
      <p>Разом з Богданом Козаком (братом політика і бізнесмена Тараса Козака) Сергій Медведчук є співвласником російської компанії з активами в сфері нерухомості.</p>
      <p>Читайте також:<br/><a href="https://nv.ua/ukr/ukraine/vru-deputaty/viktor-medvedchuk-biografiya-foto-dosye-deputata-vru-ostanni-novini-50033910.html">&amp;nbspДосьє на депутатів нової Ради. Віктор Медведчук</a></p>
      <p>Концерн Россіум, заснований у 2006 році, — багатопрофільний інвестхолдинг з активами у фінансовій сфері, девелопменті, комерційній нерухомості, видобутку корисних копалин, сільському господарстві та фармацевтиці.</p>
    </article>
  </body>
</html>