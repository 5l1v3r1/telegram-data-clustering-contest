<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/dazi_tariffe_auto_trump-6530460/news/2019-11-12/"/>
    <meta property="og:site_name" content="Agi"/>
    <meta property="article:published_time" content="2019-11-12T06:47:00+00:00"/>
    <meta property="og:title" content="Dazi: Trump avrebbe deciso di rinviare di 6 mesi la decisione sulle tariffe auto Ue"/>
    <meta property="og:description" content="Lo anticipa Politico in vista della scadenza, fissata per  mercoledì, dei termini per far scattare le tariffe sulle auto e i componenti importati negli Usa a meno di un accordo commerciale tra Washington e Bruxelles"/>
  </head>
  <body>
    <article>
      <h1>Dazi: Trump avrebbe deciso di rinviare di 6 mesi la decisione sulle tariffe auto Ue</h1>
      <h2>Lo anticipa Politico in vista della scadenza, fissata per  mercoledì, dei termini per far scattare le tariffe sulle auto e i componenti importati negli Usa a meno di un accordo commerciale tra Washington e Bruxelles</h2>
      <address><time datetime="2019-11-12T06:47:00+00:00">12 Nov 2019, 06:47</time> by <a rel="author">AGI - Agenzia Giornalistica Italia</a></address>
      <p>Il presidente Donald Trump rinvierà di altri 6 mesi la decisione sull'imposizione o meno di dazi sulle auto europee importate negli Usa. Lo anticipa Politico in vista della scadenza, fissata per domani, mercoledì, dei termini per far scattare le tariffe sulle auto e i componenti importati negli Usa a meno di un accordo commerciale tra Washington e Bruxelles. Il termine ultimo era già stato fatto slittare di 180 giorni. Il rappresentante al Commercio Usa, Robert Lighthizer, era stato incaricato dalla Casa Bianca di trovare un'intesa sia con il Giappone e sia con il Vecchio Continente. Ma se Tokyo ha accettato la richiesta Usa di acquistare maggiori prodotti agricoli a stelle e strisce, l'Ue non ha permesso che i prodotti agricoli venissero posti sul tavolo dei negoziati sulle auto.</p>
    </article>
  </body>
</html>