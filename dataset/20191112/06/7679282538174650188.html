<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sushant-singh-rajput-angry-with-karan-johar-due-to-jacqueline-fernandez-film-drive-2844879.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T06:39:20+00:00"/>
    <meta property="og:title" content="करण जौहर से नाराज सुशांत सिंह राजपूत ने उठाया ये सख्त कदम, प्रोड्यूसर के लिए रखा ये कॉन्ट्रैक्ट"/>
    <meta property="og:description" content="बॉलीवुड एक्टर सुशांत सिंह राजपूत फिल्म मेकर करण जौहर पर आरोप लगाया है। खबरों की मानें तो सुशांत करण से बेहद नाराज हैं। उनकी नाराजगी के पीछे हाल ही में नेटफ्लिक्स पर रिलीज हुई फिल्म 'ड्राइव'..."/>
  </head>
  <body>
    <article>
      <h1>करण जौहर से नाराज सुशांत सिंह राजपूत ने उठाया ये सख्त कदम, प्रोड्यूसर के लिए रखा ये कॉन्ट्रैक्ट</h1>
      <address><time datetime="2019-11-12T06:39:20+00:00">12 Nov 2019, 06:39</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर सुशांत सिंह राजपूत फिल्म मेकर करण जौहर पर आरोप लगाया है। खबरों की मानें तो सुशांत करण से बेहद नाराज हैं। उनकी नाराजगी के पीछे हाल ही में नेटफ्लिक्स पर रिलीज हुई फिल्म 'ड्राइव' बताई जा रही है। आपकी जानकारी के लिए फिल्म ड्राइव को करण जौहर ने प्रोड्यूस किया था। यह फिल्म हाल ही ऑनलाइन रिलीज किया गया। इस फिल्म में सुशांत के अलावा जैकलीन फर्नांडीज नजर आईं थी। रिलीज होने के बाद यह फिल्म दर्शकों पर कुछ अच्छा असर नहीं डाल पाई लेकिन करण और सुशांत के बीच मनमुटाव जरूर देखे गएं। </p>
      <p>मीडिया रिपोर्ट की माने तो फिल्म ड्राइव ऑनलाइन नेटफ्लिक्स  1 नवंबर को रिलीज किया गया था। फिल्म को सुशांत ने कहीं नहीं प्रमोट किया। प्रमोशन की सारी ज़िम्मेदारी करण जौहर और जैकलीन फर्नांडीज ने पूरी की। सूत्रों की मानें तो सुशांत ने कई बार फिल्म की अपडेट लेने की कोशिश की थी। लेकिन सुशांत को कभी फिल्म पर ढंग से और सफाई से कोई अपडेट नहीं दिया गया इसलिए उन्होंने भी फिल्म से पल्ला झाड़ लिया था। लेकिन उन्हें फिल्म का इस तरह, नेटफ्लिक्स पर रिलीज होना रास नहीं आया। </p>
      <figure>
        <embed-post data-src="https://www.instagram.com/p/B4FYiU9J-Vm" data-service="Instagram"/>
      </figure>
      <p>
        <a href="https://www.livehindustan.com/entertainment/story-parineeti-chopra-drops-out-of-ajay-devgn-film-bhuj-the-pride-of-india-due-to-saina-nehwal-biopic-and-the-girl-on-the-train-2844867.html">अजय देगवन की 'भुज: द प्राइड ऑफ इंडिया' से बाहर हुई परिणीति चोपड़ा</a>
      </p>
      <p>रिपोर्ट्स ये भी थी कि फिल्म के प्रोड्यूसर करण जौहर इस फिल्म से इतने ज्यादा फ्रस्ट्रेटेड थे कि उन्होंने इस फिल्म को सिनेमाघरों में रिलीज करने के बजाए सिर्फ नेटफ्लिक्स पर ही इस फिल्म को रिलीज किया था। वहीं लेकिन धर्मा प्रोडक्शन्स के इतने प्रोजेक्ट्स के बीच इस फिल्म पर किसी ने ज़्यादा ध्यान नहीं दिया। फिल्म कभी अटकी, कभी झमेले में पड़ी और एक समय पर लगभग डिब्बाबंद थी। फिर अचानक से फिल्म को नेटफ्लिक्स पर रिलीज़ कर दिया गया और वहां भी फिल्म बुरी तरह फ्लॉप हुई। अब आगे के लिए सुशांत ने अपने कॉन्ट्रैक्ट में एक क्लॉज जोड़ दिया है कि अगर कोई प्रोड्यूसर फिल्म को ऑनलाइन रिलीज करने का प्लान कर रहा है तो वो ये बात कॉन्ट्रैक्ट में ही साफ कर देगा।</p>
      <figure>
        <embed-post data-src="https://www.instagram.com/p/B4UGRoTpmA_" data-service="Instagram"/>
      </figure>
      <p>
        <a href="https://www.livehindustan.com/entertainment/story-bala-box-office-collection-film-earn-more-than-50-crore-in-2844858.html">Bala Box Office: फिल्म का धमाका जारी, कमाई हुई 50 करोड़ के पार</a>
      </p>
      <p>आपकी जानकारी के लिए बता दें कि सोशल मीडिया पर कई फैंस ने नेटफ्लिक्स इंडिया और नेटफ्लिक्स अमेरिका की तुलना की और कहा कि जहां नेटफ्लिक्स अमेरिका दुनिया का बेहतरीन कंटेंट दर्शकों को उपलब्ध करा रहा है वही नेटफ्लिक्स इंडिया ड्राइव जैसी फिल्मों को इस प्लेटफॉर्म पर रिलीज कर रहा है जो किसी भी मायने में  इस वीडियो स्ट्रीमिंग प्लेटफॉर्म के स्तर की फिल्म नहीं कहा जा सकता है। इस फिल्म के वीएफएक्स का सबसे ज्यादा मजाक उड़ाया जा रहा है। कुछ सोशल मीडिया यूजर्स का कहना था कि इस फिल्म के विजुएल्स और वीएफएक्स ऐसे हैं जैसे कोई 20 साल पुराना वीडियो गेम खेल रहा हो वही फिल्म की कहानी को लेकर भी ज्यादातर फैंस का उदासीन रवैया बना रहा। </p>
    </article>
  </body>
</html>