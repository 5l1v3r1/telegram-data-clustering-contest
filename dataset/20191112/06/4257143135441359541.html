<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/12/ismet-korhazba-kerult-jimmy-carter"/>
    <meta property="og:site_name" content="infostart"/>
    <meta property="article:published_time" content="2019-11-12T06:53:00+00:00"/>
    <meta property="og:title" content="Ismét kórházba került Jimmy Carter"/>
    <meta property="og:description" content="Ismét kórházba került Jimmy Carter volt amerikai elnök - jelentette be helyi idő szerint hétfőn este az atlantai Carter Központ."/>
  </head>
  <body>
    <article>
      <h1>Ismét kórházba került Jimmy Carter</h1>
      <address><time datetime="2019-11-12T06:53:00+00:00">12 Nov 2019, 06:53</time> by <a rel="author">Infostart / MTI</a></address>
      <h3>Ismét kórházba került Jimmy Carter volt amerikai elnök - jelentette be helyi idő szerint hétfőn este az atlantai Carter Központ.</h3>
      <p>A 95 esztendős politikust az agy belső nyomásának növekedése miatt szállították egy atlantai kórházba. A nyomásnövekedés vérzés következtében alakult ki. Bár orvosi jelentést még nem adtak közre, de elemzők azt feltételezik, hogy a vérzés annak <a href="https://infostart.hu/kulfold/2019/10/22/korhazba-kerult-jimmy-carter">az elmúlt hetekben történt esésnek</a> a következménye lehet, amely miatt a volt elnököt már ápolták kórházban.</p>
      <p>Az Egyesült Államok 39. elnöke - aki 1977 és 1981 között irányította az országot - a legutóbbi esés után látszólag teljesen felépült, és már ismét tartott Biblia-órákat szülővárosa, a georgiai Plains baptista templomában.</p>
      <p>A volt elnöknek az elmúlt években nem kevés egészségügyi problémája volt. 2015-ben bőrrák áttétjeként kialakult rosszindulatú agydaganatot állapítottak meg nála, de a legújabb immunterápiás gyógyszernek köszönhetően sikerült rendbe jönnie. Az idén kétszer is elesett, mindkét alkalommal kórházi kezelésre szorult.</p>
      <p>
        <i>Nyitókép: MTI/AP/Mark Humphrey</i>
      </p>
    </article>
  </body>
</html>