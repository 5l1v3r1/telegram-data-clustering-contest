<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/zbrali-1910-kilogramov-nevarnih-odpadkov"/>
    <meta property="og:site_name" content="Primorske novice"/>
    <meta property="article:published_time" content="2019-11-12T06:00:00+00:00"/>
    <meta property="og:title" content="Zbrali 1910 kilogramov nevarnih odpadkov"/>
    <meta property="og:description" content="V času nedavno zaključene akcije zbiranja nevarnih odpadkov iz gospodinjstev, ki je potekala med 22. in 26. oktobrom, je izolska Komunala zbrala 1910 kilogramov nevarnih odpadkov."/>
  </head>
  <body>
    <article>
      <h1>Zbrali 1910 kilogramov nevarnih odpadkov</h1>
      <address><time datetime="2019-11-12T06:00:00+00:00">12 Nov 2019, 06:00</time> by <a rel="author">Uredništvo</a></address>
      <p>
        <b>V času nedavno zaključene akcije zbiranja nevarnih odpadkov iz gospodinjstev, ki je potekala med 22. in 26. oktobrom, je izolska Komunala zbrala 1910 kilogramov nevarnih odpadkov.</b>
      </p>
      <figure>
        <img src="https://static.primorske.si/foto/highres/istra/719363_barveodpadkiizola.jpg"/>
      </figure>
      <p><b>IZOLA</b> &gt; Akcija je letos potekala drugič. Skupaj z zbranimi nevarnimi odpadki v spomladanski akciji so vestni uporabniki dostavili 3773 kilogramov nevarnih odpadkov. Največji odziv so zabeležili na lokaciji parkirišča pri Ladjedelnici, v ulici Oktobrske revolucije (pri trafo postaji) in v ulici Drevoreda 1. maja (pri kava baru Oljka). Nobenega odziva pa ni bilo na lokaciji Jagodja (križišče za Košterlag), na Mala sevi, na Šaredu (cesta proti Jagodju) ter v Kortah pri stari šoli. Uporabniki so oddali največ manjše odpadne električne in elektronske opreme, sledila so odpadna jedilna olja, neuporabna zdravila ter odpadne barve. V Komunali akcijo ocenjujejo kot zelo uspešno.</p>
    </article>
  </body>
</html>