<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Arestant-napadna-policai-i-izbyaga-obyaven-e-za-izdirvane-912994"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T06:59:00+00:00"/>
    <meta property="og:title" content="Арестант нападна полицай и избяга, обявен е за издирване"/>
    <meta property="og:description" content="Вчера, около 16.50 ч. от помещенията за настаняване на задържани по реда на Указа за борба с дребнот..."/>
  </head>
  <body>
    <article>
      <h1>Арестант нападна полицай и избяга, обявен е за издирване</h1>
      <address>
        <time datetime="2019-11-12T06:59:00+00:00">12 Nov 2019, 06:59</time>
      </address>
      <p>Вчера, около 16.50 ч. от помещенията за настаняване на задържани по реда на Указа за борба с дребното хулиганство за почистване около Пето Районно управление – Бургас, е изведен 28-годишен мъж от с. Градец, общ. Котел, изтърпяващ административно наказание "задържане в структурно звено на МВР за срок от 14 денонощия“ от 06.11.т.г., съгласно решение на Карнобатския районен съд.</p>
      <p>Около 17.25 ч. мъжът, напада охраняващия го полицейски служител, използвайки дървената дръжка на метлата, като му нанася удар в областта на гърба. Служителят пада на земята, а 28-годишният мъж побягва в посока на бл. 57 в к-с "Лазур“, укривайки се в района на железопътния прелез на бул. "24-ти Приморски пехотен полк“ и парк "Езеро“.</p>
      <p>Обявен е за общодържавно издирване. От нападението полицаят не е получил сериозни наранявания. По случая е образувано досъдебно производство.</p>
    </article>
  </body>
</html>