<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/12/izrael-haborus-keszultseget-rendelt-el-az-orszag-deli-reszen"/>
    <meta property="og:site_name" content="infostart"/>
    <meta property="article:published_time" content="2019-11-12T06:17:00+00:00"/>
    <meta property="og:title" content="Izrael háborús készültséget rendelt el az ország déli részén"/>
    <meta property="og:description" content="A helyi rádió arra szólította fel az embereket, csak akkor utazzanak Tel-Avivba és környékére, ha feltétlenül szükséges."/>
  </head>
  <body>
    <article>
      <h1>Izrael háborús készültséget rendelt el az ország déli részén</h1>
      <address><time datetime="2019-11-12T06:17:00+00:00">12 Nov 2019, 06:17</time> by <a rel="author">Infostart / MTI</a></address>
      <h3>A helyi rádió arra szólította fel az embereket, csak akkor utazzanak Tel-Avivba és környékére, ha feltétlenül szükséges.</h3>
      <p>Éjszaka Izrael leszámolt az Iszlám Dzsihád terrorszervezet gázai vezetőjével, Bahá Abu al-Attával, a múlt pénteki gázai rakétatámadások felelősével. A csapásra válaszul a Gázai övezetből rakétákkal támadták meg a környező izraeli területeket. Tel-Avivban is megszólaltak a légvédelmi szirénák - számolt be a katonai rádió.</p>
      <p>Ezzel egy időben a szíriai fővárosban, Damaszkuszban megölték az Iszlám Dzsihád ottani vezetőjét.</p>
      <blockquote>Izrael déli részén, az övezet negyven kilométeres körzetében háborús készültséget rendeltek el, zárva maradnak az iskolák, de nemcsak az övezetnél, hanem az ország teljes központi területén.</blockquote>
      <p>
        <i>Nyitókép: MTI/EPA/Mohamed Szaber</i>
      </p>
    </article>
  </body>
</html>