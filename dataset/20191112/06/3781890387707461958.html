<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741259"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T06:57:00+00:00"/>
    <meta property="og:title" content="ครม.อนุมัติ'ชิมช้อปใช้'เฟส3 ปรับลงทะเบียนช่วงกลางวัน"/>
    <meta property="og:description" content="นายกฯ เผยที่ประชุมครม.อนุมัติ'ชิม ช้อป ใช้' เฟส 3 มอบก.คลังดำเนินการตามขั้นตอนให้เปิดใช้โดยเร็ว สั่งปรับเวลาใหม่ลงทะเบียนใหม่เป็นช่วงกลางวัน"/>
  </head>
  <body>
    <article>
      <h1>ครม.อนุมัติ'ชิมช้อปใช้'เฟส3 ปรับลงทะเบียนช่วงกลางวัน</h1>
      <address>
        <time datetime="2019-11-12T06:57:00+00:00">12 Nov 2019, 06:57</time>
      </address>
      <p>
        <b>นายกฯ เผยที่ประชุมครม.อนุมัติ"ชิม ช้อป ใช้" เฟส 3 มอบก.คลังดำเนินการตามขั้นตอนให้เปิดใช้โดยเร็ว สั่งปรับเวลาใหม่ลงทะเบียนใหม่เป็นช่วงกลางวัน</b>
      </p>
      <p>เมื่อวันที่ 12 พ.ย. ที่มหาวิทยาลัยราชภัฏกาญจนบุรี พล.อ.ประยุทธ์ จันทร์โอชา นายกรัฐมนตรีและรมว.กลาโหม กล่าวภายหลังการประชุมคณะรัฐมนตรีสัญจร ว่า วันนี้มาตรการชิม ช้อป ใช้ เฟส 3 ได้ผ่านที่ประชุมครม. เรียบร้อยแล้ว ซึ่งเป็นการใช้งบประมาณที่มีอยู่แล้วเดิม เป็นกระเป๋าที่ 2  ทั้งนี้เมื่อผ่านความเห็นชอบไปแล้ว ก็เป็นเรื่องของกระทรวงการคลังที่ต้องดำเนินการขั้นตอนต่างๆต่อไป เพื่อให้สามารถประกาศใช้ได้โดยเร็ว โดยเฉพาะการประกาศรับสมัครสมาชิกต่างๆ อย่างไรก็ตามตนพยายามให้ปรับแก้การลงทะเบียนต่างๆ ให้เป็นเวลากลางวัน เพราะในช่วงกลางคืน ตี 3 ตี 4 ก็ครบสิทธิ์ไปแล้ว บางครั้งเปิดมาแค่ 4 นาทีก็ครบแล้ว แสดงว่าประชาชนให้การตอบรับดี<br/>        <br/>"ไม่ใช่เราใช้งบประมาณไม่คุ้มค่า แต่ เราต้องการ ให้มีการใช้จ่ายในระดับล่างให้มากยิ่งขึ้น บางครั้งรัฐบาลก็จำเป็นต้องใช้ งบประมาณตรงนี้ลงไป เพื่อขับเคลื่อนให้เกิดการซื้อขายสิ่งของต่างๆเหล่านี้ โดยเฉพาะสิ่งของที่มาจากร้านค้าปลีกหรือร้านค้าย่อยต่างๆ และสินค้าโอท็อปต่างๆ ส่วนอื่นๆ ก็แล้วแต่ประชาชนจะเลือกใช้ก็แล้วกัน เพราะเป็นการลงทะเบียนข้ามจังหวัดก็ขอให้เข้าใจด้วยก็แล้วกัน"นายกฯ กล่าว.</p>
    </article>
  </body>
</html>