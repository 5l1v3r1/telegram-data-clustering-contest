<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-vipadku-skasuvannya-sankciy-proti-rf-ukrajini-mayut-viplatiti-kompensaciyu-kuleba-639315.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T06:48:00+00:00"/>
    <meta property="og:title" content="У випадку скасування санкцій проти РФ Україні мають виплатити компенсацію, - Кулеба"/>
    <meta property="og:description" content="Віцепрем’єр зазначив, що першочергове завдання полягає в тому, щоб не допустити зняття санкцій проти Росії"/>
  </head>
  <body>
    <article>
      <h1>У випадку скасування санкцій проти РФ Україні мають виплатити компенсацію, - Кулеба</h1>
      <address>
        <time datetime="2019-11-12T06:48:00+00:00">12 Nov 2019, 06:48</time>
      </address>
      <h4>Віцепрем’єр зазначив, що першочергове завдання полягає в тому, щоб не допустити зняття санкцій проти Росії</h4>
      <p>Віцепрем'єр-міністр з питань європейської та євроатлантичної інтеграції Дмитро Кулеба заявив, що в разі скасування санкцій проти Російської Федерації Україна повинна буде отримати компенсації. Про це він повідомив в <a href="https://www.rbc.ua/ukr/news/vitse-premer-dmitriy-kuleba-nato-vstupim-1573461963.html">інтерв'ю РБК-Україна</a>.</p>
      <p>При цьому Кулеба додав, що першочергове завдання полягає в тому, щоб не допустити зняття санкцій проти Росії.</p>
      <p>«Є агресія, є порушення однією країною базового правового порядку всього континенту, тому були введені санкції. Якщо ви вирішили зняти безпідставно - тоді потрібні якісь компенсатори. Але перше завдання - це не допустити зняття санкцій», - заявив віцепрем'єр.</p>
      <p>Також Кулеба додав, що завдання дипломатії й політики полягає в тому, щоб отримати макимальную вигоду в обмін на порушення обіцянки.</p>
      <p>«Ми взагалі живемо в епоху broken promises - порушених обіцянок. Зараз обіцянки руйнуються одні за іншими, на всіх рівнях. Ми повинні розуміти, що в будь-який момент будь обіцянку може бути порушено. Але в цьому і завдання дипломатії і політики, щоб не допустити цього, або ж отримати максимальну вигоду в обмін на порушення обіцянки. Так влаштована політика. Звичайно ж, сказати: «Хлопці, ну ми розуміємо, що ви нам нічого не повинні. Ви там зняли санкції. Ну хоч спасибі, що підтримали п'ять років - і на тому спасибі», - так не слід робити», - зазначив міністр.</p>
      <p>Напередодні віцепрем'єр заявив, що <a href="https://glavcom.ua/country/politics/vitseprem-jer-kuleba-zaklikav-navchitisja-zhiti-z-rosijeju-638972.html">Україні слід вибудувати модель відносин з Росією</a> на основі прагматичного підходу, виходячи зі свого інтересу, а не керуватися емоціями.</p>
      <p>«Росія як держава є ворогом України. Це історична закономірність… Але ми маємо побудувати модель стосунків з ними (росіянами – ред.). І там є три рівні: міжлюдські, економічні та політичні стосунки. Якщо з політичними й міжлюдськими стосунками все більш-менш ясно, то найбільш хиткою сферою є економічна. Тому що ми не можемо побудувати стіну, все відрізати», – розповів Кулеба.</p>
      <p>«Ми заручники географії. Безумовно, нам потрібно навчитися жити з Росією», – наголосив політик.</p>
      <p>У зв’язку з цим він закликав підходити до стосунків з Росією прагматично, раціонально, зауваживши, що в нас «занадто багато емоцій».</p>
      <p>Кулеба наголосив, що Україна може реально протистояти Росії, тільки якщо матиме гроші та надійних партнерів в інших частинах світу.</p>
      <related>
        <a href="https://glavcom.ua/country/politics/vicepremjer-kuleba-virit-shcho-krim-vislizne-z-oslablih-ruk-rosiji-639288.html"/>
        <a href="https://glavcom.ua/news/u-finali-viyni-rosiya-viplachuvatime-ukrajini-kompensaciji-kuleba--638374.html"/>
        <a href="https://glavcom.ua/news/zakonoprojekt-pro-onovlennya-sbu-vichituyut-razom-iz-nato-kuleba-637036.html"/>
      </related>
    </article>
  </body>
</html>