<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/fenyo-gyilkossag-szoba-sem-johet-a-borton-gyarfasnak/186397"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T06:30:00+00:00"/>
    <meta property="og:title" content="Fenyő-gyilkosság – Szóba sem jöhet a börtön Gyárfásnak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fenyő-gyilkosság – Szóba sem jöhet a börtön Gyárfásnak</mark>
      </h1>
      <address><time datetime="2019-11-12T06:30:00+00:00">12 Nov 2019, 06:30</time> by <a rel="author">Bors</a></address>
      <p>
        <b>Beismerő vallomás esetén már ma elítélhetnék a Fenyő János megöletésével vádolt sportvezetőt, de Gyárfás Tamásék egészen másra készülnek. Bár legalább 12 évet kaphat, nem készül a börtönre. </b>
        <b>Beismerő vallomás esetén már ma elítélhetnék a Fenyő János megöletésével vádolt sportvezetőt, de Gyárfás Tamásék egészen másra készülnek. Bár legalább 12 évet kaphat, nem készül a börtönre.</b>
      </p>
      <p>Bő két évtizeddel a Fenyő János elleni merénylet után kedden kezdődik a Fővárosi Törvényszéken Gyárfás Tamás büntetőpere. Ismeretes: a sportvezetőt felbujtóként, előre kitervelten elkövetett emberöléssel vádolják, egész pontosan azzal, hogy ő adott utasítást Portik Ta­másnak riválisa likvidálására.</p>
      <p>– Tudok a tárgyalás időpontjáról, de az üggyel kapcsolatban most nem szeretnék mondani semmit – fogalmazott szűkszavúan tegnap a Borsnak telefonon Gyárfás Tamás.</p>
      <figure>
        <img src="http://media.borsonline.hu/cikk/20/191974/big-lead/650x360/2021100_gyarfas-tamas-20-bs.jpg"/>
        <figcaption>Gyárfás Tamás tavaly áprilisban, miután döntöttek arról, hogy házi őrizetbe kerülhet. Ma már a büntetőpere kezdődik © Bánkúti Sándor</figcaption>
      </figure>
      <p>Amennyiben az egykori úszóelnök a mai előkészítő ülésen teljeskörűen beismerné a bűnösségét és lemondana a tárgyaláshoz való jogáról, akár 12 év fegyházzal és 10 év közügyektől eltiltással „megúszhatja” a súlyos vádakat. Ez azonban csak fikció, a vádlott és védője nyilvánvalóan teljesen másra készül.</p>
      <p>– Nem fogom előre megmondani, hogy mire számíthatnak, majd a bí­róságon kiderül. Természetesen készülünk, de hogy mivel, ez hadd maradjon még meglepetés – fogalmazott sejtelmesen a Borsnak Zamecsnik Péter, Gyárfás ügyvédje.</p>
      <p>Mint a Bors is megírta, a Magyar Úszó Szövetség volt vezetőjét tavaly áprilisban vették őrizetbe, s gyanúsították meg Fenyő János médiavállalkozó megöletésével. A bizonyítékok között számos hangfelvétel van Portik és Gyárfás közötti beszélgetésekről. Gyárfást két nap után kiengedték, házi őrizetbe került, de jó ideje már szabadon mozoghat. A feje fölött Damoklész kardjaként azonban kétségkívül ott lebeg, hogy visszakerülhet a börtönbe.</p>
      <p>– Gyárfás Tamással egyetemben úgy gondolom, hogy egy tisztességes eljárás után ilyen eredmény szóba sem jöhet – kommentálta lapunknak a védője.</p>
      <p>Köztudott, hogy Jozef Rohácot 2017-ben ítélték életfogytig tartó szabadságvesztésre, a vád szerint Portik Tamás őt bízta meg Gyárfás megbízásának teljesítésére. Munkatársunktól</p>
    </article>
  </body>
</html>