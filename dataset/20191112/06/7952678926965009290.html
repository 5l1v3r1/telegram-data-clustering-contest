<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=9684&amp;docID=327890&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-12T06:44:00+00:00"/>
    <meta property="og:title" content="סטרלינג רב עם גומז ולא ישחק מול מונטנגרו"/>
    <meta property="og:description" content="שני שחקני סיטי וליברפול התעמתו פיזית באימון הנבחרת. חבריהןם נאלצו להפריד והחלוץ נענש"/>
  </head>
  <body>
    <article>
      <h1>סטרלינג רב עם גומז ולא ישחק מול מונטנגרו</h1>
      <h2>שני שחקני סיטי וליברפול התעמתו פיזית באימון הנבחרת. חבריהןם נאלצו להפריד והחלוץ נענש</h2>
      <address><time datetime="2019-11-12T06:44:00+00:00">12 Nov 2019, 06:44</time> by <a rel="author">מערכת אתר ערוץ הספורט</a></address>
      <p>הנוקאאוט האדיר של <a href="http://www.sport5.co.il/team.aspx?FolderID=5406&amp;lang=HE">ליברפול</a> על מנצ'סטר סיטי בדו קרב הגדול ביותר שיש לכדורגל האנגלי להציע לא יירד מהכותרות בזמן הקרוב וכבר בשני שחקני שתי הקבוצות נפגשו שוב, הפעם במדי <a href="http://www.sport5.co.il/Tags/%d7%a0%d7%91%d7%97%d7%a8%d7%aa+%d7%90%d7%a0%d7%92%d7%9c%d7%99%d7%94">נבחרת אנגליה</a>. אלא שבעוד שאר שחקני הנבחרת החלו בהכנה לצמד המשחקים מול מונטנגרו וקוסובו, יש שניים שגנבו את אור הזרקורים.</p>
      <p><a href="http://www.sport5.co.il/Player/2234/8127/%D7%A8%D7%90%D7%97%D7%99%D7%9D-%D7%A1%D7%98%D7%A8%D7%9C%D7%99%D7%A0%D7%92">ראחים סטרלינג</a> וג'ו גומז, כוכבי שתי הקבוצות המובילות של הפרמייר-ליג נקלעו במהלך אימון הנבחרת לעימות פיזי, שהסתיים רק כאשר חברי הנבחרת ההמומים התערבו והפרידו. העימות התחיל בכלל במהלך המשחק שהתרחש, שהתרחש יממה קודם לכן, וגלש לאימון הנבחרת במהלך דיון על אותו משחק, שיצא מכלל שליטה.</p>
      <p>מסתבר שסטרלינג לקח חלק פעיל יותר בעימות מה שהוביל לכך שהוא נענש בחומרה ונופה מהסגל למשחק הראשון מול מונטנגרו. "אחד מהאתגרים שלנו הוא לשים בצד את היריבות בין המועדונים באנגליה לטובת הנבחרת ולרוע המזל האמוציות מהמשחק בראשון עדיין טריות", הכריז גארת' סאות'גייט. "ההרגשה שלי היא שזה הדבר הנכון לקבוצה, ההחלטה נעשתה באישורו של שאר הסגל וחשוב שנתמוך בשאר השחקנים ונתרכז במשחק בחמישי.</p>
      <p>"כולם יודעים מה המשמעות של המשחק הזה עבורי ושאני לא נוטה לעשות דברים כאלה", כתב <b>סטרלינג</b> באינסטגרם. "אני וג'ו שוחחנו על זה והמשכנו הלאה, אנחנו נמצאים בספורט בו האמוציות רבות וזאת הסיבה שאנחנו אוהבים אותו. שנינו מבינים שזה היה עניין של 5-10 שניות והמשכנו הלאה כדי לא לעשות את הסיפור הזה גדול ממה שהוא".</p>
      <figure>
        <iframe data-src="https://twitter.com/England/status/1194032723364655115?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>בפני <a href="http://www.sport5.co.il/Tags/%d7%a0%d7%91%d7%97%d7%a8%d7%aa+%d7%90%d7%a0%d7%92%d7%9c%d7%99%d7%94">נבחרת אנגליה</a> עומדת משימה חשובה: להבטיח את העלייה ליורו 2020. אנגליה נמצאת כרגע בראש בית א' עם 15 נקודות ומאזן מרשים של חמישה ניצחונות לצד הפסד בודד, כאשר תיקו מול נועלת הטבלה ממונטנגרו ביום חמישי יספיק כדי להשלים את המשימה.</p>
      <figure>
        <iframe data-src="https://twitter.com/City_Xtra/status/1194009911803428865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>