<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-ilginc-olay-yol-benim-deyip-kapatti-214849h.htm"/>
    <meta property="og:site_name" content="OLAY"/>
    <meta property="article:published_time" content="2019-11-12T06:37:40+00:00"/>
    <meta property="og:title" content="Bursa'da ilginç olay! Yol benim deyip kapattı"/>
    <meta property="og:description" content="Bursa'da iki komşunun anlaşmazlığı sonucu kapatılan ve onlarca vatandaşın evine gitmesini engelleyen yol, belediye başkan yardımcısı tarafından açıldı."/>
  </head>
  <body>
    <article>
      <h1>Bursa'da ilginç olay! Yol benim deyip kapattı</h1>
      <h2>Bursa'da iki komşunun anlaşmazlığı sonucu kapatılan ve onlarca vatandaşın evine gitmesini engelleyen yol, belediye başkan yardımcısı tarafından açıldı.</h2>
      <address>
        <time datetime="2019-11-12T06:37:40+00:00">12 Nov 2019, 06:37</time>
      </address>
      <p>Yıldırım ilçesinde iki komşunun anlaşmazlığı yüzünden, tapulu yeri olduğu gerekçesiyle Ersin Akgün tarafından kapatıldı.</p>
      <p>Çıkmaz olan sokakta evleri olan vatandaşlar girip çıkmakta zorluk çekmeye başladı. Bu duruma çektikleri videolarla tepki gösteren sokak sakinleri yardım istedi.</p>
      <p>Sokak sakinlerinin sıkıntısını görmek için mahalleye giden Yıldırım Belediyesi Başkan Yardımcısı Fatih Polat, anlaşmayan iki tarafla da konuşarak kapalı sokağı açtırdı.</p>
      <p>Belediye başkan yardımcısının yolu açtırmak için konuştuğu taraflar arasında zaman zaman tansiyon yükseldi.</p>
      <figure>
        <img src="https://www.olay.com.tr/d/other/iha-20191112aw852926-14.jpg"/>
      </figure>
      <p>Uzun uğraşlar sonucu belediye başkan yardımcısı yolu kapatan tarafı ikna etti ve yolun kamulaştıracağını söyledi. Yolu kapatan Ersin Akgün, kapattığı yoldaki engelleri yıkarak yolu açtı. Mağdur olan sokak sakinleri ise rahat bir nefes aldı.</p>
      <p>
        <b>"Burası planda yol gözüküyor"</b>
      </p>
      <p>Belediye Başkan Yardımcısı Fatih Polat'ın çabasıyla sokağın açıldığını ifade eden Muhtar Ramazan Açar, "Şu an sokağımız açıldı. Allah bir daha böyle bir durumla karşılaştırmasın. Burası planda yol gözüküyor. Doğalgaz, elektrik ve suyu var. Belediye en yakın zamanda burayı kamulaştırıp gerekli resmi işlemleri yapacak. Yıldırım Belediyesi yetkililerinden Allah razı olsun, teşekkür ederiz" dedi.</p>
      <figure>
        <img src="https://www.olay.com.tr/d/other/iha-20191112aw852926-6.jpg"/>
      </figure>
      <p>Sokağı tapulu malı olduğu gerekçesiyle kapatan Ersin Akgün, "Yolu biz kapattık, komşularla anlaşamadığımız için yolu kapattık. Orta yolu bulup yolu açtık" şeklinde konuştu.</p>
    </article>
  </body>
</html>