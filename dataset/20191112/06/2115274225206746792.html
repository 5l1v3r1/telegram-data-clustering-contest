<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/israele_ucciso_comandante_jihad_islamica_palestinese-6530458/news/2019-11-12/"/>
    <meta property="og:site_name" content="Agi"/>
    <meta property="article:published_time" content="2019-11-12T06:43:00+00:00"/>
    <meta property="og:title" content="Israele annuncia l'uccisione del comandante della Jihad islamica palestinese"/>
    <meta property="og:description" content="Baha Abu al-Atta &quot;è stato il responsabile di attentati, di lanci di missili contro Israele e si preparava a compiere nuovi attacchi nell'immediato&quot;, ha poi spiegato in un comunicato il premier israeliano Benjamin Netanyahu"/>
  </head>
  <body>
    <article>
      <h1>Israele annuncia l'uccisione del comandante della Jihad islamica palestinese</h1>
      <h2>Baha Abu al-Atta "è stato il responsabile di attentati, di lanci di missili contro Israele e si preparava a compiere nuovi attacchi nell'immediato", ha poi spiegato in un comunicato il premier israeliano Benjamin Netanyahu</h2>
      <address><time datetime="2019-11-12T06:43:00+00:00">12 Nov 2019, 06:43</time> by <a rel="author">AGI - Agenzia Giornalistica Italia</a></address>
      <p>Israele annuncia di aver ucciso un comandante della Jihad islamica palestinese, Baha Abu al-Atta. "La sua abitazione è stata attaccata in un'operazione congiunta delle nostre forze armate e dei servizi segreti" nella Striscia di Gaza, è stato reso noto. "È stato il responsabile di attentati, di lanci di missili contro Israele e si preparava a compiere nuovi attacchi nell'immediato", ha poi spiegato in un comunicato il premier israeliano Benjamin Netanyahu, che ha autorizzato l'operazione.</p>
      <p>Nell'incursione, poco prima dell'alba, sarebbe morta almeno anche un'altra persona, una donna, mentre altre due sarebbero rimaste ferite. La Jihad islamica palestinese ha confermato la morte del suo comandante Abu al-Atta. "La nostra inevitabile reazione - è stato l'avvertimento della Jihad islamica a Israele - farà tremare l'entità sionista".</p>
    </article>
  </body>
</html>