<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/superman-gioco-sviluppo-warner-bros/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T06:31:00+00:00"/>
    <meta property="og:title" content="Superman: gioco in sviluppo sin dal 2013 presso Warner Bros, secondo un report"/>
    <meta property="og:description" content="Un gioco di Superman era in sviluppo sin dal 2019 presso Warner Bros. Interactive Entertainment, secondo un report. Vediamo le informazioni."/>
  </head>
  <body>
    <article>
      <h1>Superman: gioco in sviluppo sin dal 2013 presso Warner Bros, secondo un report</h1>
      <address><time datetime="2019-11-12T06:31:00+00:00">12 Nov 2019, 06:31</time> by <a rel="author">Nicola Armondi</a></address>
      <p>Il mondo dei supereroi è ormai importante nell’industria videoludica così come lo è in quella cinematografica o, perlomeno, lo sta sempre più diventando. Non solo Marvel è attiva con Spider-Man (Insomniac Games) e gli <a href="https://toms.it/5se3S">Avengers</a> (Crystal Dynamics), ma anche DC si è fatta sentire molti anni fa con la serie dedicata a Batman (Rocksteady Studios) prodotta da Warner Bros. Interactive Entertainment. <b>C’è però un eroe molto amato che ancora sfugge dalle nostre macchine da gioco: Superman.</b></p>
      <p>Secondo quanto riportato da James Sigfield, scrittore e noto leaker, Warner Bros. Interactive Entertainment sta tentando di realizzare un gioco basato su Superman sin dal 2013. Ha iniziando cercando idee da tutta l’industria e <b>una delle prime proposte era legata a un titolo simile a Marvel’s Spider-Man per PlayStation 4</b>: avrebbe incluso una Metropolis molto grande, con tutta una serie di supercattivi del mondo DC. Il gioco non è però andato molto avanti con lo sviluppo ed è stato cancellato.</p>
      <figure>
        <iframe data-src="https://twitter.com/Jsig212James/status/1193551146670886913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/08/batman-arkham-asylum-48181.768x432.jpg"/>
        </figure>
        <figure>
          <img src="https://www.tomshw.it/images/images/2019/08/batman-arkham-asylum-48180.768x432.jpg"/>
        </figure>
        <figure>
          <img src="https://www.tomshw.it/images/images/2018/12/batman-9369.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/google-stadia/">Google Stadia: come funziona, prezzo, data di uscita e giochi disponibili</a></p>
      <p>Un’altra idea era legata a <b>un gioco meno open world e un Superman meno potente</b>. L’ambientazione sarebbe stata Kandor, un città di Kripton “imbottigliata” da Braniac prima dell’esplosione del pianeta. Il gioco si sarebbe chiamato Superman Unbound, ma è stato cancellato poiché all’epoca Warner Bros. stava ampliando la propria produzione di opere DC e voleva che ogni gioco usasse l’engine di Batman Arkham. Purtroppo, all’epoca non era possibile realizzare il gioco immaginato con tale engine.</p>
      <p>Secondo il leak, Warner Bros Montreal (Batman Arkham Origins) ha dovuto cancellare un gioco open world basato sulla <a href="https://toms.it/8o5eQ">Suicide Squad</a> per lo stesso motivo: avremmo controllato personaggi come Deahstroke, Harley Quinn e Katana. Il leaker afferma che Warner Bros. ha continuato a cercare idee per il gioco di Superman e non è dato sapere se una di esse ha preso forma in un vero videogame. <b>Speriamo di scoprire nuovi dettagli ufficiali a riguardo molto presto</b>: questi sono solo rumor, ricordiamolo, per quanto il leaker sia affidabile.</p>
      <blockquote>In attesa del gioco di Superman, potete optare per le più recenti avventure dell’uomo pipistrello: potete comprare Batman Arkham Knight su Amazon, a <a href="https://toms.it/5fICM">questo indirizzo</a>.</blockquote>
    </article>
  </body>
</html>