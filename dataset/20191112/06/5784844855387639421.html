<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/google-stadia-pripravljena-na-osvojitev-ljubiteljev-iger.html?RSSa46e4b58b700621832c7693689091928"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T06:17:00+00:00"/>
    <meta property="og:title" content="Google Stadia pripravljena na osvojitev ljubiteljev iger!"/>
    <meta property="og:description" content="Pri podjetju Google so najavili, da je pri njih že vse pripravljeno na pričetek ponujanja težko pričakovane platforme za pretakanje iger Stadia. Ta bo na voljo kmalu."/>
  </head>
  <body>
    <article>
      <h1>Google Stadia pripravljena na osvojitev ljubiteljev iger!</h1>
      <address>
        <time datetime="2019-11-12T06:17:00+00:00">12 Nov 2019, 06:17</time>
      </address>
      <p>Pri podjetju Google so najavili, da je pri njih že vse pripravljeno na pričetek ponujanja težko pričakovane platforme za pretakanje iger Stadia, ki že vse od razkritja povzroča vroče spletne razprave. Novost bo sprva na voljo v 14 državah (Slovenije ne bo med njimi) in sicer od 19. novembra naprej. Nova storitev podjetja Google bo na voljo brezplačno, vendar z določenimi omejitvami. Različica Pro nove storitve podjetja Google je plačljiva, in sicer 9,99 evrov mesečno oziroma 129 evrov za tako imenovan Founder's Edition paket.</p>
      <p>Igričarski paket Founder's Edition vsebuje napravo Chromecast Ultra za pretakanje visokoločljivih 4K in HDR vsebin, omejeno različico igralnega ploščka Night Blue, trimesečno naročnino na storitev Stadia Pro, trimesečno naročnino za prijatelja (Buddy Pass) in večjo svobodo pri izbiri uporabniškega imena. Med državami, v katerih bo Stadia na voljo 19. novembra letos, so Združene Države Amerike , Kanada, Velika Britanija, Irska, Francija, Nemčija, Italija, Španija, Nizozemska, Belgija, Danska, Švedska, Norveška in Finska.</p>
      <p>Za uporabnike brezplačne različice pa bo na voljo namenska aplikacija, ki jo bo mogoče namestiti na mobilne naprave Android. To zajema tako pametne mobilne telefone in tablične računalnike kot druge naprave, ki poganjajo mobilni operacijski sistem Android. Za dostop do nove storitve bomo morali le potrditi naš elektronski naslov Gmail, takoj za tem pa bomo že lahko igrali številne igre.</p>
      <p>Nova storitev Stadia bo sprva podpirala preko 30 različnih naslovov priljubljenih iger, med katerimi bodo poleg iger založnikov Capcom, EA in Rockstar še: </p>
      <ul>
        <li>Assassin's Creed Odyssey</li>
        <li>Baldur's Gate 3</li>
        <li>Borderlands 3</li>
        <li>The Crew 2</li>
        <li>Darksiders Genesis</li>
        <li>Destiny 2</li>
        <li>Dragon Ball Xenoverse 2</li>
        <li>Doom (2016)</li>
        <li>Doom Eternal</li>
        <li>The Elder Scrolls Online</li>
        <li>Farming Simulator 19</li>
        <li>Final Fantasy XV</li>
        <li>Football Manager</li>
        <li>Get Packed</li>
        <li>GRID</li>
        <li>Gylt</li>
        <li>Just Dance</li>
        <li>Metro Exodus</li>
        <li>Mortal Kombat 11</li>
        <li>NBA 2K</li>
        <li>Power Rangers: Battle for the Grid</li>
        <li>Rage 2</li>
        <li>Samurai Shodown</li>
        <li>Tom Clancy's The Division 2</li>
        <li>Tom Clancy's Ghost Recon Breakpoint</li>
        <li>Tomb Raider Definitive Edition</li>
        <li>Trials Rising</li>
        <li>Rise of the Tomb Raider</li>
        <li>Shadow of the Tomb Raider</li>
        <li>Wolfenstein: Youngblood</li>
      </ul>
      <figure>
        <iframe src="https://www.youtube.com/embed/4SOS-a4ks7s" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://store.google.com/product/stadia">Google Stadia</a></footer>
    </article>
  </body>
</html>