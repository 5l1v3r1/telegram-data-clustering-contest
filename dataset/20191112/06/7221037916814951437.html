<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ozbekistan-disisleri-bakanligi-nadira-kadirovayi-sordu-turkiye-buyukelcisi-bakanliga-cagrildi/926753"/>
    <meta property="og:site_name" content="medya faresi"/>
    <meta property="article:published_time" content="2019-11-12T06:57:00+00:00"/>
    <meta property="og:title" content="Kadirova’nın ölümü: Türkiye’nin Özbekistan Büyükelçisi bakanlığa çağrıldı"/>
    <meta property="og:description" content="Büyükelçi, Kadirova’nın ölümüyle ilgili bilgi vermek için Özbekistan Dışişleri Bakanlığı’na çağrıldı."/>
  </head>
  <body>
    <article>
      <h1>Kadirova’nın ölümü: Türkiye’nin Özbekistan Büyükelçisi bakanlığa çağrıldı</h1>
      <h2>Büyükelçi, Kadirova’nın ölümüyle ilgili bilgi vermek için Özbekistan Dışişleri Bakanlığı’na çağrıldı.</h2>
      <address>
        <time datetime="2019-11-12T06:57:00+00:00">12 Nov 2019, 06:57</time>
      </address>
      <p>Türkiye’nin Özbekistan Büyükelçisi Mehmet Süreyya Er, Nadira Kadirova’nın ölümü hakkında bilgi vermek üzere Özbekistan Dışişleri Bakanlığı’na çağrıldı</p>
      <p>Özbekistan’ın Türkiye Büyükelçisi Mehmet Süreyya Er, Nadira Kadirova'nın AKP Milletvekili Şirin Ünal’ın evinde şüpheli şekilde hayatını kaybetmesi ile ilgili olarak Özbekistan Dışişleri Bakanlığı’na davet edildi. Özbekistan Dışişleri Bakanlığı'nın resmi internet sitesinde yer alan açıklamada, Büyükelçi Er ile Dışişleri Bakan Yardımcısı Dilshod Akhatov'un 8 Kasım Cuma günü görüştü. Büyükelçi Er'in, Nadira Kadirova’nın ölümüyle ilgili soruşturma hakkında bilgi almak üzere çağrıldığı ifade edildi.</p>
      <h3>AÇIKLAMA YAPMASI İÇİN ÇAĞRILDI</h3>
      <p><a href="https://www.birgun.net/haber/ozbekistan-disisleri-bakanligi-nadira-kadirova-yi-sordu-turkiye-buyukelcisi-bakanliga-cagrildi-275981"><i><b>Birgün'den İsmail Arı'nın haberine göre</b></i></a>Özbekistan Dışişleri Bakanlığı'ndan yapılan açıklamada, “Özbekistan Cumhuriyeti vatandaşı Nadira Kadirova'nın Ankara'daki ölümü ile ilgili olarak Türkiye Cumhuriyeti Büyükelçisi ve yetkilisi Mehmet Süreyya Er açıklama yapması için davet edilmiştir. Büyükelçi, Özbek vatandaşının ölümüne yol açan trajik olaydan duyduğu üzüntüyü dile getirdi ve ilgili Türk makamlarının şu anda kapsamlı bir soruşturma yürüttüğünü belirtti” denildi.</p>
      <h3>GÜVENCE VERİLDİ</h3>
      <p>Açıklamanın devamında da “Türkiye Büyükelçisi, soruşturmanın objektif olarak yapıldığına dair güvence verdi” ifadeleri kullanılırken Türkiye'nin Özbekistan'ı "derhal ve düzenli olarak soruşturmanın ilerlemesi ve sonuçları hakkında bilgilendirileceği” belirtildi.</p>
      <h3>MECLİS’İN DE GÜNDEMİNDE</h3>
      <p>Geçtiğimiz günlerde de Özbek milletvekilleri Resul Kosherbayev ve Bekzad Artikov’un, Özbekistan Meclisi’ne yaptığı başvuruda, Dışişleri Bakanlığı’nın yurtdışında okuyan ve çalışan Özbekistan vatandaşlarını yeterince koruyamadığı, bunun için yeni kararlar alınması gerektiği belirtildi.</p>
    </article>
  </body>
</html>