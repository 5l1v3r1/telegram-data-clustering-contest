<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/tezave-na-dvoru-meghan-in-harry-ju-nista-niti-pozdravila-247758"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T06:48:00+00:00"/>
    <meta property="og:title" content="Težave na dvoru? Meghan in Harry ju nista niti pozdravila"/>
    <meta property="og:description" content="Minuli konec tedna so v Veliki Britaniji in deželah, združenih v Skupnost narodov, z več slovesnostmi in drugimi dogodki zaznamovali dan spomina na vse vojake, ki so med prvo in drugo svetovno vojn..."/>
  </head>
  <body>
    <article>
      <h1>Težave na dvoru? Meghan in Harry ju nista niti pozdravila</h1>
      <h2>Sussexova in Cambridgeeva sta se udeležila iste prireditve. Para se sploh nista srečala.</h2>
      <address><time datetime="2019-11-12T06:48:00+00:00">12 Nov 2019, 06:48</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/11/1611168.jpg"/>
          <figcaption>REUTERSHarry se v zadregi drži za trebuh. FOTOGRAFIJE: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1610533.jpg"/>
          <figcaption>REUTERSWilliam in Kate sta bila veliko bolj sproščena.</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1609652.jpg"/>
          <figcaption>REUTERSParov niso posedli skupaj.</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1594587.jpg"/>
          <figcaption>REUTERSMeghan in Harry sta k spominskemu znamenju zapičila lesena križa.</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1614201.jpg"/>
          <figcaption>REUTERSSlovesnost, med katero so Harry, William in Charles položili vence v spomin padlim vojakom, so njihove žene in kraljica spremljale z balkonov.</figcaption>
        </figure>
      </slideshow>
      <p>Minuli konec tedna so v Veliki Britaniji in deželah, združenih v Skupnost narodov, z več slovesnostmi in drugimi dogodki zaznamovali dan spomina na vse vojake, ki so med prvo in drugo svetovno vojno dali življenje za domovino. Princa <b>William </b>in <b>Harry</b> sta v sklopu slovesnosti skupaj z očetom princem <b>Charlesom</b> denimo položila vence k spomeniku padlim vojakom, Harry in Meghan sta k drugemu zapičila vsak svoj leseni križ, vsa kraljeva družina s kraljico<b> Elizabeto II. </b>na čelu pa si je v Londonu ogledala še proslavo ter v soboto zvečer v dvorani Albert Hall koncert, na katerem so nastopili vsi najboljši britanski orkestri in pevski zbori. Koncert je bil tudi prva priložnost, ob kateri so se po dolgem času znova srečali Sussexova in Cambridgeeva.</p>
      <figure>
        <img src="https://www.slovenskenovice.si/images/slike/2019/11/11/1610533.jpg"/>
        <figcaption>William in Kate sta bila veliko bolj sproščena.<cite>REUTERS</cite></figcaption>
      </figure>
      <p>Para, ki sta si bila nekoč blizu in si delila obveznosti v nekaterih dobrodelnih organizacijah, sta v zadnjem letu šla vsak svojo pot, odnosi so se ohladili tudi zaradi sporov med Harryjem in Williamom, kar je prvi med nedavnim televizijskim intervjujem tudi potrdil. In čeprav se vojvodinji menda trudita zakrpati odnos, je bilo po mnenju britanske strokovnjakinje za telesno govorico ​<b>Blance Cobb</b> pred koncertom več kot očitno, da se Sussexova nista počutila udobno in sproščeno. Kot je dejala Cobbova, se je Harry ob prihodu v dvorano znova zatekel k svoji značilni pozi, ki jo uporablja, ko mu je neprijetno. »Harryjeva značilna tolažilna poza je roka na trebuhu oziroma gumbih suknjiča, kar je počel tudi tokrat. Podobno je Meghan nekajkrat dvignila roko k svojemu trebuhu, kot je to rada počela med nosečnostjo. Oboje sta gesti, s katerimi se ljudje zaščitijo oziroma naredijo neke vrste pregrado pred svetom,« pravi Cobbova, ki je opazila, da sta bila Harryjev brat in njegova žena ob prihodu veliko bolj sproščena.</p>
      <blockquote>Para, ki sta si bila nekoč blizu in si delila tudi obveznosti v nekaterih dobrodelnih organizacijah, sta v zadnjem letu šla vsak svojo pot.</blockquote>
      <p>»Katin nasmeh je bil precej širši in bolj iskren, tudi William je bil videti boljše volje. Rokovala sta se z ljudmi in William se je večkrat dotaknil Kate, česar v javnosti ne počne pogosto, če že, le takrat, ko se počuti povsem udobno,« je zaključila strokovnjakinja. Kljub temu da je bila četverica na istem dogodku, se niso srečali. Para sta prišla posebej, posedli pa so ju precej vsaksebi. Medtem ko sta med predstavo William in Kate sedela v prvi vrsti ob kraljici, sta se morala Harry in Meghan zadovoljiti s sedežema na drugi strani balkona in v drugi vrsti, za tistimi bolj pomembnimi člani kraljeve družine. </p>
    </article>
  </body>
</html>