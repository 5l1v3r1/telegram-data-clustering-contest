<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/razbra-kde-postpvat-prvo-na-vorzhenie-khiperzvukovite-raketi-tsirkon_news708796.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T09:51:00+00:00"/>
    <meta property="og:title" content="Разбра къде постъпват първо на въоръжение хиперзвуковите ракети &quot;Циркон&quot;"/>
    <meta property="og:description" content="Това съобщава заместник-министърът на отбраната на Русия Алексей Криворучко след посещение в корабостроителниците в Далечния Изток"/>
  </head>
  <body>
    <article>
      <h1>Разбра къде постъпват първо на въоръжение хиперзвуковите ракети "Циркон"</h1>
      <h2>Това съобщава заместник-министърът на отбраната на Русия Алексей Криворучко след посещение в корабостроителниците в Далечния Изток</h2>
      <address>
        <time datetime="2019-11-12T09:51:00+00:00">12 Nov 2019, 09:51</time>
      </address>
      <p>https://blitz.bg/svyat/razbra-kde-postpvat-prvo-na-vorzhenie-khiperzvukovite-raketi-tsirkon_news708796.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573542780-reeee.jpg"/>
      </figure>
      <p><b>Големият кораб за борба срещу подводниците “Маршал Шапошников”, който в момента е в процес на модернизация, както и многофункционалната ядрена подводница на проект 949A (“Антей”) Иркутск, ще получат най-новите хиперзвукови ракети "Циркон" в бъдеще.</b><br/><br/>Това съобщава заместник-министърът на отбраната на Русия Алексей Криворучко след посещение в корабостроителниците в Далечния Изток, пише "Поглед инфо".</p>
      <p>"През 2020 г. трябва да получим модернизирания кораб" Маршал Шапошников". Универсалните пускови установки, с които корабът ще бъде оборудван, ще му позволят да използва най-новите хиперзвукови ракети “Циркон” в бъдеще”, каза той, като отбеляза, че е убеден, че ръководството на Центъра за ремонт на кораби във Владивосток “отговорно ще изпълни задачата и корабът ще бъде доставен навреме”.</p>
      <p>Подводницата “Иркутск” също преминава модернизация в момента - в завода в Болшой Камен. Предвижда се тя да бъде изведена до нивото от 949АМ и да се прехвърли на Тихоокеанския флот през 2022 година.</p>
      <p>По -рано в Калининград руският президент Владимир Путин инспектира корветата "Гремящи" в процес на изграждане.<br/><br/>Това ще бъде първият кораб, носител на ракетите "Калибър" в Тихоокеанския флот. Командирът на „Гремящи“ заяви, че в бъдеще най-новите хиперзвукови ракети „Циркон“ могат да бъдат поставени на носа на кораба, където сега се намират ракетните контейнери на ракетите „Калибър“.</p>
      <p>„Циркон” определено ще го има”, заяви тогава президентът, обръщйки се към министъра на отбраната Сергей Шойгу, който го придружава.</p>
      <p>Хиперзвуковата ракета "Циркон" ще има скорост 9 пъти тази на звука, а обхватът на полета е повече от хиляда километра. Планира се с нея да се въоръжат повърхностни и подводни съдове - както перспективни , така и в процес на изграждане.</p>
      <p>Както знаете, корпусът на ракетата е изработен от най-новия композитен материал на базата на въглеродни влакна. Той намалява радарната видимост на ракетата и предпазва нейните компоненти от високи температури, които се появяват при движение с хиперзвукова скорост.<br/><br/>Той обаче има още едно свойство - ускорявайки до 10 хиляди километра в час, ракетата едновременно ще се загрява до звездни температури и ще прилича на огнена топка при полет.</p>
      <p>Превод: В.Сергеев</p>
    </article>
  </body>
</html>