<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/processo-depistaggi-stefano-cucchi-rinviato-astensione-giudice/"/>
    <meta property="og:site_name" content="Il Post"/>
    <meta property="article:published_time" content="2019-11-12T09:17:10+00:00"/>
    <meta property="og:title" content="Il processo sui presunti depistaggi seguiti alla morte di Stefano Cucchi è stato rinviato per l’astensione del giudice incaricato"/>
    <meta property="og:description" content="Il processo sui presunti depistaggi seguiti alla morte di Stefano Cucchi, in cui sono imputati otto carabinieri, è stato rinviato a causa dell'astensione del giudice incaricato, Federico Bonagalvagno. La richiesta di astensione era stata fatta dagli avvocati dei familiari di Cucchi, che avevano saputo"/>
  </head>
  <body>
    <article>
      <h1>Il processo sui presunti depistaggi seguiti alla morte di Stefano Cucchi è stato rinviato per l’astensione del giudice incaricato</h1>
      <address>
        <time datetime="2019-11-12T09:17:10+00:00">12 Nov 2019, 09:17</time>
      </address>
      <p>Il processo sui <a href="https://www.ilpost.it/2019/07/16/cucchi-rinvio-a-giudizio-otto-carabinieri/">presunti depistaggi</a> seguiti alla morte di Stefano Cucchi, in cui sono imputati otto carabinieri, <a href="https://www.ilfattoquotidiano.it/2019/11/12/stefano-cucchi-giudice-si-astiene-nel-processo-sul-depistaggio-sono-un-ex-carabiniere/5559388/">è stato rinviato</a> a causa dell’astensione del giudice incaricato, Federico Bonagalvagno. La richiesta di astensione era stata fatta dagli avvocati dei familiari di Cucchi, che avevano saputo che Bonagalvagno aveva organizzato convegni a cui avevano partecipato alti ufficiali dell’Arma dei carabinieri: Bonagalvagno ha poi detto di essere un ex carabiniere attualmente in congedo. Il nuovo giudice che si occuperà del processo è Giulia Cavallone.</p>
      <p>I carabinieri imputati nel processo sono accusati a vario titolo di falso, favoreggiamento, omessa denuncia e calunnia, per avere insabbiato il pestaggio ai danni di Cucchi. Cucchi era stato arrestato il 15 ottobre 2009 per droga ed era morto sette giorni dopo all’ospedale Sandro Pertini di Roma.</p>
    </article>
  </body>
</html>