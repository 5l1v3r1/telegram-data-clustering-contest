<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/44049ada3c085a54/ansa-au-fost-lichidate-toate-focarele-de-pesta-porcina-de-pe-teritoriul-tarii.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T09:23:12+00:00"/>
    <meta property="og:title" content="ANSA: Au fost lichidate toate focarele de pestă porcină de pe teritoriul țării"/>
    <meta property="og:description" content="Agenția Națională pentru Siguranța Alimentelor anunță că au fost ridicate restricțiile aplicate la ultimul focar de pestă porcină înregistrat în țară."/>
  </head>
  <body>
    <article>
      <h1>ANSA: Au fost lichidate toate focarele de pestă porcină de pe teritoriul țării</h1>
      <address><time datetime="2019-11-12T09:23:12+00:00">12 Nov 2019, 09:23</time> by <a rel="author">Jurnal.md</a></address>
      <p>
        <b>Agenția Națională pentru Siguranța Alimentelor anunță că au fost ridicate restricțiile aplicate la ultimul focar de pestă porcină înregistrat în țară.</b>
      </p>
      <p>Astfel, la moment sunt lichidate toate focarele de PPA, înregistrate la porcii domestici în republică.</p>
      <p>Potrivit ANSA, în Republica Moldova pe parcursul anului 2019 au fost înregistrate 30 de focare, dintre care 26 la porcii domestici întreținuți în gospodăriile casnice, fiind nimiciți din cauza bolii 402 porci și 13 mistreți.</p>
      <p>În total, în Republica Moldova în perioada anilor 2016- 2018 au fost înregistrate 46 de focare, fiind astfel nimiciți din cauza bolii 642 porci domestici și 20 mistreți.</p>
      <p>Ultimul focar de pestă porcină africană a fost înregistrat pe data de 26 septembrie, curent, fiind amplasat într-o gospodărie particulară din Comrat, unde erau întreținuți 40 de porcine.</p>
      <p>ANSA atenționează, că riscul izbucnirii unui nou focar este destul de persistent având în vedere că în țările vecine apar noi și noi focare de PPA.</p>
      <p>Agenția solicită proprietarilor de porcine să informeze urgent medicii veterinari în cazul îmbolnăvirii sau pierii animalelor sau a depistării cadavrelor de mistreți și totodată recomandă respectarea cerințelor minime de biosecuritate.</p>
    </article>
  </body>
</html>