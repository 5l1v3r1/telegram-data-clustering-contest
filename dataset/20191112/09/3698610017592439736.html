<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-maye-rozglyanuti-chotiri-zakonoproekti-schodo-rinku-elektroenergiyi-translyaciya-329309_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T09:47:00+00:00"/>
    <meta property="og:title" content="Рада має розглянути чотири законопроекти щодо ринку електроенергії: трансляція"/>
    <meta property="og:description" content="Також депутати планують розглянути проект постанови щодо припинення депутатських повноважень Ірини Луценко."/>
  </head>
  <body>
    <article>
      <h1>Рада має розглянути чотири законопроекти щодо ринку електроенергії: трансляція</h1>
      <h2>Також депутати планують розглянути проект постанови щодо припинення депутатських повноважень Ірини Луценко.</h2>
      <address>
        <time datetime="2019-11-12T09:47:00+00:00">12 Nov 2019, 09:47</time>
      </address>
      <p>Під час пленарного засідання 12 листопада Верховна Рада планує розглянути чотири законопроекти про <b><a href="https://dt.ua/POLITICS/timoshenko-slidom-za-rinkom-elektroenergiyi-gerus-zaproponuvav-zdati-rosiyanam-ukrayinsku-gazotransportnu-sistemu-326588_.html">ринок електричної енергії</a></b>.  Проекти законів № 2233-1, № 2233-2 та № 2236-1, № 2236-2 депутати мають розглянути у першому читанні. Також депутати планують розглянути проект постанови №2395 щодо дострокове припинення повноважень народної депутатки Ірини Луценко.</p>
      <p>Окрім того парламентарі збирається внести зміну у склад Ради Нацбанку України. Згідно з проектом постанови №2400, членом Ради НБУ запропоновано призначити Віталія Шапрана до 7 липня 2021 року.</p>
      <p>У першому читанні депутати мають розглянути законопроект №2189 щодо спрощення процедури затвердження перспективних планів формування територій громад Автономної Республіки Крим, областей, а також проект закону №2299 "Про внесення змін до деяких законодавчих актів України щодо вдосконалення освітньої діяльності у сфері вищої освіти".</p>
      <p>До порядку денного для прийняття рішення парламентарі планують включити законопроекти щодо видобутку бурштину. Це зареєстрований урядом документ №2240 "Про внесення змін до деяких законодавчих актів України щодо урегулювання питання видобутку бурштину" та проект закону №2348 "Про видобуток бурштину-сирцю та тих корисних копалин, які економічно невигідно розробляти промисловими методами", автором якого є член фракції "Слуга народу" Дмитро Костюк.</p>
      <p>У другому читанні Рада має розглянути законопроекти №152-1 "Про внесення змін до Кримінального кодексу України щодо відповідальності за фальсифікацію лікарських засобів або обіг фальсифікованих лікарських засобів" та №2161 "Про внесення змін до Закону України "Про оперативно-розшукову діяльність" щодо вдосконалення діяльності Державної прикордонної служби України".</p>
      <figure>
        <iframe src="https://www.youtube.com/embed/Ilg20YpJWCc" width="640" height="360" data-service="Youtube" scrolling="no"/>
      </figure>
      <p>Як зазначалося, <b><a href="https://dt.ua/ECONOMICS/poyava-rosiyskoyi-elektroenergiyi-zi-zbilshennyam-chastki-vde-vdarit-po-stabilnosti-energorinku-329238_.html">українська енергосистема є негнучкою</a></b>, відповідно, збільшення впливу на ринок будь-яких постачальників може мати небажані наслідки для неї.</p>
      <p>Докладно щодо енергосистеми України читайте в матеріалі Алли Єрьоменко для DT.UA <a href="https://dt.ua/energy_market/energorinok-dityachi-hvorobi-chi-sprobi-povernuti-ruchne-keruvannya-329213_.html"><b>"Енергоринок: дитячі хвороби або спроби повернути ручне керування?"</b>.</a></p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>