<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bari.repubblica.it/cronaca/2019/11/12/news/foggia_bomba_davanti_a_un_ristorante_nel_centro_storico_ingenti_danni-240910374/"/>
    <meta property="og:site_name" content="Repubblica.it"/>
    <meta property="article:published_time" content="2019-11-12T09:56:00+00:00"/>
    <meta property="og:title" content="Foggia, bomba davanti a un ristorante nel centro storico: gravissimi danni, lievi ferite per una donna"/>
    <meta property="og:description" content="Distrutto il &quot;Poseidon Sea Food&quot;: il boato è stato così violento da esser sentito in tutta la città. La deflagrazione ha"/>
  </head>
  <body>
    <article>
      <h1>Foggia, bomba davanti a un ristorante nel centro storico: gravissimi danni, lievi ferite per una donna</h1>
      <h2>Distrutto il "Poseidon Sea Food": il boato è stato così violento da esser sentito in tutta la città. La deflagrazione ha sventrato la saracinesca e causato danni agli arredi interni</h2>
      <address>
        <time datetime="2019-11-12T09:56:00+00:00">12 Nov 2019, 09:56</time>
      </address>
      <p>Un ordigno è stato piazzato e fatto esplodere la scorsa notte davanti la saracinesca del ristorante "Poseidon Sea Food", nel cuore del centro storico di Foggia. Il boato è stato così violento da esser sentito in tutta la città.<br/><br/>La deflagrazione ha sventrato la saracinesca e causato danni agli arredi interni. Danneggiati tavolini e sedie del locale.<br/><br/>Sul posto sono intervenuti i vigili del fuoco e la polizia scientifica per i rilievi del caso e per l'acquisizione delle immagini registrate dalle telecamere di sicurezza del locale.<br/><br/>Una donna 67enne è rimasta ferita lievemente all'occhio da alcune schegge dei vetri delle finestre della sua abitazione rotti dall'esplosione.</p>
    </article>
  </body>
</html>