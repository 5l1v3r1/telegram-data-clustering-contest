<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/islom-toxtaxojaev-havotirga-orin-yoq-saudiya-arabistonini-maglubiyatga-uchrata-olamiz"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-12T09:50:13+00:00"/>
    <meta property="og:title" content="Ислом Тўхтахўжаев: “Ҳавотирга ўрин йўқ. Саудия Арабистонини мағлубиятга учрата оламиз”"/>
    <meta property="og:description" content="Вадим Абрамов бош мураббийлигидаги терма жамоамиз 14 ноябрь куни “Пахтакор” марказий стадионида Саудия Арабистонини қабул қилади."/>
  </head>
  <body>
    <article>
      <h1>Ислом Тўхтахўжаев: “Ҳавотирга ўрин йўқ. Саудия Арабистонини мағлубиятга учрата оламиз”</h1>
      <h2>Вадим Абрамов бош мураббийлигидаги терма жамоамиз 14 ноябрь куни “Пахтакор” марказий стадионида Саудия Арабистонини қабул қилади.</h2>
      <address>
        <time datetime="2019-11-12T09:50:13+00:00">12 Nov 2019, 09:50</time>
      </address>
      <p>Ўзбекистон миллий терма жамоаси Қирғизистонга қарши кечган ўртоқлик учрашувидан сўнг мазкур баҳсга тайёргарликни давом эттирмоқда. Кеча ўтказилган навбатдаги машғулотлар аввалида ҳимоячи Ислом Тўхтахўжаевдан интервью олдик.</p>
      <p>
        <b>- Қирғизистон билан ўйинда асосий таркиб футболчиларининг майдонга тушмаганлиги Саудия билан ўйинга таъсирини ўтказмайдими? Умуман тайёргарлик хусусида қисқача...</b>
      </p>
      <p>- Кўз тегмасин бари яхши кайфиятда кетяпти. Умуман бу мураббийнинг режаси, кимни тушиши ёки тушмаслигини у ҳал қилади.</p>
      <p>
        <b>-  Олдиндаги рақиб аввалгиларидан буткул фарқ қилади. Кучи, таркибдаги футболчиларнинг савияси бобида ҳам устун. Яман ёки Сингапурга бўлган муносабат Саудияга ўтмайди. Бу борада футболчиларнинг муносабати қандай?</b>
      </p>
      <p>- Ҳавотирга ўрин йўқ. Насиб қилса халқимизга чиройли ўйин ва ғалабани тортиқ қиламиз. Барча бу ўйинга жиддий қарамоқда. </p>
      <p>
        <b>- Маҳаллий футболчилар асосан Қирғизистон билан ўйинда иштирок этди. Легионерлар ўйинга бир неча кун қолганда келди. Бу жамоавий ўйинни шаклланишига  ҳалақит бермайдими?</b>
      </p>
      <p>- Албатта бироз таъсир қилади. Лекин легионерлар аввалги йиғинга қараганда камроқ, шу тарафдан муаммо бўлмаса керак.</p>
      <p>
        <b>- Қизиқ! Терма жамоа бўлажак ўйинга қандай кутилмаган совға тайёрлаяпти?</b>
      </p>
      <p>- Яхшиси уч очко қўлга киритиб ишқибозларга сюрприз қиламиз.</p>
      <p>Абдулазиз Искандаров суҳбатлашди.</p>
      <p>Манба : <a href="http://championat.asia/">championat.asia</a></p>
    </article>
  </body>
</html>