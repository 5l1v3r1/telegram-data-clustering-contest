<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-mandalorian-su-disney-la-prima-clip-della-serie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T09:17:00+00:00"/>
    <meta property="og:title" content="The Mandalorian su Disney+: la prima clip della serie"/>
    <meta property="og:description" content="Per festeggiare il debutto della piattaforma streaming negli USA, la Disney ha deciso di trasmettere su ESPN la prima clip dedicata alla serie di Star Wars."/>
  </head>
  <body>
    <article>
      <h1>The Mandalorian su Disney+: la prima clip della serie</h1>
      <address><time datetime="2019-11-12T09:17:00+00:00">12 Nov 2019, 09:17</time> by <a rel="author">Emanuela Acri</a></address>
      <p>Finalmente, a partire dalla giornata di oggi, la nuova piattaforma streaming <a href="https://www.tomshw.it/culturapop/disney-plus-come-funziona/">Disney+ </a>sarà disponibile negli Stati Uniti. Dunque, con il debutto del servizio di video on demand della Disney debutta anche il primo episodio della tanto attesa serie di <b>The Mandalorian</b>. Ebbene, proprio nelle ore scorse, per festeggiare il “grande evento”, la Disney ha deciso di trasmettere su ESPN la prima clip dedicata alla serie di <a href="https://www.tomshw.it/culturapop/star-wars-storia-del-mito-della-galassia-lontana-lontana/"><b>Star Wars</b></a>.</p>
      <p>Come potete vedere dal video che troverete di seguito, protagonista della clip, non poteva non essere <a href="https://www.tomshw.it/culturapop/mandaloriani-chi-sono-i-letali-guerrieri-di-star-wars/"><b>il Mandaloriano</b> </a>il quale, entrando in un locale se la deve vedere con un personaggio dall’aspetto poco rassicurante. Inevitabilmente, a causa di alcuni “battibecchi” tra i due le cose non si mettono bene e tutto finisce in una sorta di scontro. Ovviamente, per il losco personaggio e per tutta la sua banda le cose vanno a finire male e ne escono sconfitti.</p>
      <figure>
        <iframe src="https://www.youtube.com/embed/2RVnrBLOBcI" width="500" height="281" data-service="Youtube" scrolling="no"/>
      </figure>
      <p>Nel frattempo, è stata anche resa nota la durata del primo episodio di <b>The Mandalorian</b>, a quanto pare durerà 39 minuti. Ricordiamo che l’attesissima serie sarà composta da <b>8 episodi </b>ed è stata scritta da <b>Jon Favreau, </b>il quale ha anche vestito i panni di produttore insieme a <b>Dave Filoni</b>, <b>Kathleen Kennedy</b> e <b>Colin Wilson. </b>Mentre del cast faranno parte Nick Nolte, Gina Carano, Giancarlo Esposito, Emily Swallow, Carl Weathers, Ming-Na Wen, Omid Abtahi e Werner Herzog. Invece Taika Waititi darà voce al robot IG-11.</p>
      <p>Dunque, per assistere al <b>debutto in Italia</b>, della nuova piattaforma streaming marchiata Disney, bisognerà attendere ancora un po di tempo. Infatti il suo arrivo è previsto per il <b>31 marzo 2020</b>. Nel frattempo, cosa ne pensate della clip che ci presenta il protagonista della serie TV di Star Wars? Fatecelo sapere attraverso i vostri commenti.</p>
      <blockquote>Se siete appassionati della saga di Star Wars non potete perdervi la trilogia originale disponibile su Amazon, a <a href="https://www.amazon.it/Star-Wars-Original-Trilogy-Dvd/dp/B00E9VIL7A/ref=sr_1_14?__mk_it_IT=%C3%85M%C3%85%C5%BD%C3%95%C3%91&amp;keywords=star+wars&amp;qid=1573553408&amp;sr=8-14">questo link</a>. Approfittatene e non lasciatevela scappare!</blockquote>
    </article>
  </body>
</html>