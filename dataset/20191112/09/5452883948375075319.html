<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/comune-chiusano-san-domenico-e-democracy.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T09:08:00+00:00"/>
    <meta property="og:title" content="Il Comune di Chiusano San Domenico ha avviato l’istituzione dell’E-Democracy"/>
    <meta property="og:description" content="Chiusano è il primo comune ad attivare in forma sperimentale una piattaforma"/>
  </head>
  <body>
    <article>
      <h1>Il Comune di Chiusano San Domenico ha avviato l’istituzione dell’E-Democracy</h1>
      <h2>Chiusano è il primo comune ad attivare in forma sperimentale una piattaforma</h2>
      <address><time datetime="2019-11-12T09:08:00+00:00">12 Nov 2019, 09:08</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Il Comune di Chiusano San Domenico ha avviato l’istituzione dell’E-Democracy.</p>
      <p>La Democrazia Digitale (in inglese: E-Democracy, contrazione di Electronic Democracy) è la forma di democrazia partecipativa e/o diretta, che si avvale delle moderne tecnologie dell’informazione e della comunicazione (in particolare Web 2.0) nella partecipazione politica e/o nelle consultazioni popolari.</p>
      <p>Chiusano è il primo comune ad attivare in forma sperimentale una piattaforma il cui fine è favorire una maggiore partecipazione attiva degli utenti/cittadini alla vita amministrativa (già sono esistenti le commissioni non consiliari dei cittadini e il bilancio partecipato), nonché di rendere più trasparente e bidirezionale il rapporto fra istituzioni e cittadini grazie all’utilizzo delle nuove tecnologie dell’informazione e della comunicazione.</p>
      <p>A breve sarà attivo sul portale comunale la sezione relativa alla E-Democracy, che dispone dei seguenti servizi: proposte dei cittadini in forma di delibera di giunta, di consiglio; schemi di petizione, richieste di referendum propositivo, modelli di dialogo con l’amministrazione tramite interrogazione e interpellanze; infine, e-voting relativo a consultazioni veloci e dirette su questioni attinenti l’amministrazione e le future scelte.</p>
    </article>
  </body>
</html>