<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/telekom-slovenije-in-samsung-sta-slovenskemu-zdruzenju-europa-donna-predala-donacijo-v-visini-10000-evrov.html?RSSeef2f2a75748303984070581bbfb8ae6"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T09:00:00+00:00"/>
    <meta property="og:title" content="Telekom Slovenije in Samsung sta združenju Europa Donna predala donacijo v višini 10.000 evrov"/>
    <meta property="og:description" content="Telekom Slovenije in Samsung sta tudi letos podprla mednarodni mesec osveščanja o raku dojk in Slovenskemu združenju Europa Donna predala donacijo v višini 10.000 evrov."/>
  </head>
  <body>
    <article>
      <h1>Telekom Slovenije in Samsung sta združenju Europa Donna predala donacijo v višini 10.000 evrov</h1>
      <address>
        <time datetime="2019-11-12T09:00:00+00:00">12 Nov 2019, 09:00</time>
      </address>
      <p>
        <b>Telekom Slovenije in Samsung sta tudi v letošnjem rožnatem oktobru s prodajo posebne serije mobitela Samsung Galaxy A30s Pink Ribbon podprla mednarodni mesec osveščanja o raku dojk. Ob zaključku akcije sta Tanji Španić, predsednici Združenja Europa Donna Slovenija, predala donacijo v višini 10.000 evrov.</b>
      </p>
      <p>Rak dojk je najpogostejša oblika raka pri ženskah. Po podatkih Združenja Europa Donna v Sloveniji vsako leto za rakom dojk zboli skoraj 1300 žensk in do 15 moških, skoraj 400 žensk in do 10 moških pa umre. Združenje vsak oktober pripravlja različne aktivnosti, s katerimi osvešča o raku dojk ter opozarja na pomen zdravega načina življenja in zgodnjega odkrivanja bolezni. Telekom Slovenije in Samsung Združenje Europa Donna pri tem podpirata že več kot 10 let.</p>
      <p>Telekom Slovenije in Samsung z aktivnostmi nadaljujeta tudi v novembru, ki je namenjen osveščanju o zdravju in boleznih, ki prizadenejo moške. Od vsakega prodanega mobitela Samsung Galaxy S10+ in Samsung Galaxy A70 bosta del sredstev namenila Slovenskemu onkološkemu društvu za moške OnkoMan, ki zbira sredstva za nakup simulatorja transuretralnih operacij na sečnem mehurju in prostati.</p>
      <footer>Povezave: <a href="http://www.telekom.si/">Telekom Slovenije</a></footer>
    </article>
  </body>
</html>