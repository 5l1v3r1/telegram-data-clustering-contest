<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/12/Mann-d%C3%B8mt-i-H%C3%B8yesterett-for-medvirkning-til-overgrep-mot-barn-20376072.ece"/>
    <meta property="og:site_name" content="adressa.no"/>
    <meta property="article:published_time" content="2019-11-12T09:23:01+00:00"/>
    <meta property="og:title" content="Mann dømt i Høyesterett for medvirkning til overgrep mot barn"/>
    <meta property="og:description" content="En mann bosatt i bergensområdet er dømt for medvirkning til overgrep mot barn, etter å ha oppfordret en annen til å begå seksuelle handlinger mot barna sine."/>
  </head>
  <body>
    <article>
      <h1>Mann dømt i Høyesterett for medvirkning til overgrep mot barn</h1>
      <address><time datetime="2019-11-12T09:23:01+00:00">12 Nov 2019, 09:23</time> by <a rel="author">(NTB) NTB</a></address>
      <p>En mann bosatt i bergensområdet er dømt for medvirkning til overgrep mot barn, etter å ha oppfordret en annen til å begå seksuelle handlinger mot barna sine.</p>
      <aside><a href="https://www.adressa.no/nyheter/innenriks/2019/11/12/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/12/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/12/javascript:void(0);">Del denne artikkelen på e-post</a></aside>
      <p>Mannen i 50-årene er dømt for å ha chattet med en annen mann i bergensområdet og oppfordret ham til å begå gjentatte seksuelle overgrep mot døtrene sine.</p>
      <p>Mennene ble avslørt under politiets såkalte Dark room-aksjon.</p>
      <p>Mannen ble dømt til sju års fengsel i Gulating lagmannsrett. Han anket straffeutmålingen til Høyesterett. De har nå forkastet anken.</p>
      <p>Statsadvokat Benedikte Høgseth, som var aktor i saken da den gikk for Høyesterett, er fornøyd med at Høyesterett har anerkjent medvirkningsansvaret for overgrep på nett.</p>
      <p>– Ingen bør tro at grove, konkrete bestillinger av overgrep mot barn kan bortforklares med fantasi og fiksjon når vi ser at de i andre enden følges opp med reelle overgrep, skriver Høgseth i en pressemelding.</p>
      <p>(©NTB)</p>
    </article>
  </body>
</html>