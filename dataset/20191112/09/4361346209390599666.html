<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/mestersegem-cimere-tuzolto-es-szempillaepito/186409"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T09:30:00+00:00"/>
    <meta property="og:title" content="Mesterségem címere: tűzoltó és szempillaépítő"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Mesterségem címere: tűzoltó és szempillaépítő</mark>
      </h1>
      <address><time datetime="2019-11-12T09:30:00+00:00">12 Nov 2019, 09:30</time> by <a rel="author">H. N. Zs.</a></address>
      <p>
        <b>Ha a legférfiasabb szakmákat akarnánk összegyűjteni, alighanem dobogósok lennének az egyenruhás hivatások. A tűzoltók, a rendőrök és a katonák biztonságot és erőt sugároznak. Na de ki mondja azt, hogy egy erős macsóból nem lehet kiváló fodrász vagy műkörmös? </b>
        <b>Ha a legférfiasabb szakmákat akarnánk összegyűjteni, alighanem dobogósok lennének az egyenruhás hivatások. A tűzoltók, a rendőrök és a katonák biztonságot és erőt sugároznak. Na de ki mondja azt, hogy egy erős macsóból nem lehet kiváló fodrász vagy műkörmös?</b>
      </p>
      <p>Pugymer Péter tűzoltó a dolgos hétköznapokban segélyhívásokat fogad a katasztrófavédelem megyei ügyeletén mint műveletirányító, szabadidejében viszont műszempillákat ragaszt. Főállásában ő riasztja a tűzoltókat a helyszínre, és biztosítja nekik a beavatkozáshoz szükséges háttértámogatást. Péter felesége régóta a szépségiparban dolgozik mint műkörömépítő és szakoktató. Meglepetésként érte őt férje elhatározása, hogy betör a szépségiparba.</p>
      <figure>
        <img src="http://media.borsonline.hu/cikk/20/191986/gallery-picture/645w/2021230_tuzolto.jpg"/>
        <figcaption>Péter tűzoltóként kezdte, ma már műveletirányító</figcaption>
      </figure>
      <p>– A feleségem egyszer viccből adta a tippet, hogy legyek műszempilla-építő, de nem gondolta, hogy komolyan veszem – kezdte Pugymer Péter a Borsnak.</p>
      <p>– Nem hagyott nyugodni a gondolat, izgatta a fantáziámat. Amikor bejelentettem neki az új hobbimat, nem akart hinni a fülének. Kérte, hagyjam békén huszonnégy órára, hogy megeméssze – mesélte nevetve a tűzoltó.</p>
      <figure>
        <img src="http://media.borsonline.hu/cikk/20/191986/gallery-picture/645w/2021232_tuzolto2.jpg"/>
        <figcaption>Péternek tetszik az aprólékos munka, van türelme hozzá, saját szalonban várja a hölgyeket</figcaption>
      </figure>
      <p>– Szeptember óta szempillázom a munka mellett. Már van pár rendszeres vendégem, akiket a szabadidőmben fogadok a saját szalonomban – mondja a férfi.</p>
      <p>Péter precíz munkáinak híre szájról szájra terjed. Mint minden mesterség, ez is szakmai tudást igényel, ráadásul fontos a pontos munkavégzés.</p>
      <p>– Az alsó szempillákat egy szilikonos alátéttel lefedem. Csipesszel különválasztom azt a saját pillát a többitől, amire fel szeretném ragasztani a műpillát. Utóbbit ragasztóba mártom csipesszel, és felteszem. Vannak veszélyei, például, hogy összeragadnak az alsó és fölső pillák.</p>
      <p>
        <a href="http://www.borsonline.hu/velemeny/muszempilla/186404">Kapcsolódó jegyzetünk itt olvasható.</a>
      </p>
    </article>
  </body>
</html>