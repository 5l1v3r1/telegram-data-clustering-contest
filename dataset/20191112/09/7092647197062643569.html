<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39680/%D8%B1%D9%88%D8%AD%D8%A7%D9%86%DB%8C-%D8%A7%D9%85%D8%B1%D9%88%D8%B2%D9%87-%D8%B5%D8%A7%D8%AD%D8%A8-%D9%82%D8%AF%D8%B1%D8%AA-%D8%AF%D8%B1-%D8%B5%D9%86%D8%B9%D8%AA-%D8%A8%D8%B1%D9%82-%D9%87%D8%B3%D8%AA%DB%8C%D9%85-%D9%85%DB%8C-%D8%AA%D9%88%D8%A7%D9%86%DB%8C%D9%85-%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B3%D8%A7%D8%B2%DB%8C%D9%85"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-12T09:52:00+00:00"/>
    <meta property="og:title" content="روحانی : امروزه صاحب قدرت در صنعت برق هستیم/ می توانیم نیروگاه بسازیم"/>
    <meta property="og:description" content="رییس‌جمهور با اشاره به قدرتمند شدن کشور در زمینه‌های دیگر از جمله صنعت برق، گفت: زمانی در این بخش کاملا واردکننده تجهیزات نیروگاهی بودیم و نمی‌توانستیم نیروگاه بسازیم، اما امروز در سطحی هستیم که برای خودمان و کشور‌های منطقه نیروگاه می‌سازیم و در مذاکرات با یکی از کشور‌های مهم منطقه از ما خواسته شد که چندین نیروگاه در آن کشور احداث کنیم که این به معنای تحول و پیشرفت در این زمینه است."/>
  </head>
  <body>
    <article>
      <h1>روحانی : امروزه صاحب قدرت در صنعت برق هستیم/ می توانیم نیروگاه بسازیم</h1>
      <address><time datetime="2019-11-12T09:52:00+00:00">12 Nov 2019, 09:52</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>رییس‌جمهور با اشاره به قدرتمند شدن کشور در زمینه‌های دیگر از جمله صنعت برق، گفت: زمانی در این بخش کاملا واردکننده تجهیزات نیروگاهی بودیم و نمی‌توانستیم نیروگاه بسازیم، اما امروز در سطحی هستیم که برای خودمان و کشور‌های منطقه نیروگاه می‌سازیم و در مذاکرات با یکی از کشور‌های مهم منطقه از ما خواسته شد که چندین نیروگاه در آن کشور احداث کنیم که این به معنای تحول و پیشرفت در این زمینه است.</i>
      </p>
      <figure>
        <img src="https://barghnews.com/files/fa/news/1398/8/21/83608_695.jpg"/>
      </figure>
      <p>به گزارش <a href="http://www.barghnews.com/">برق نیوز</a>، رییس‌جمهور گفت: کشور ما زمانی در زمینه سدسازی توان طراحی و اجرا نداشت، ولی امروز نه تنها نیاز خود را رفع می‌کنیم بلکه در سطح منطقه و جهان در این فناوری و کار بزرگ، صاحب قدرت اجرایی هستیم.   حسن روحانی در آیین افتتاح طرح‌های صنعت آب و برق استان کرمان با بیان این مطلب افزود: اگر سدسازی‌های سال‌های گذشته نبود در سیل فروردین ماه سال جاری که ۲۵ استان کشور درگیر شدند جان مردم به خطر می‌افتاد.<br/>روحانی با اشاره به قدرتمند شدن جمهوری اسلامی ایران در زمینه‌های دیگر از جمله صنعت برق افزود: زمانی در این بخش کاملا واردکننده تجهیزات نیروگاهی بودیم و نمی‌توانستیم نیروگاه بسازیم، اما امروز در سطحی هستیم که برای خودمان و کشور‌های منطقه نیروگاه می‌سازیم و در مذاکرات با یکی از کشور‌های مهم منطقه از ما خواسته شد که چندین نیروگاه در آن کشور احداث کنیم که این به معنای تحول و پیشرفت در این زمینه است.<br/><br/>رییس‌جمهور با اشاره به اینکه زمانی در صنعت برق نمی‌توانستیم روی پای خود بایستیم، اما امروز خطوط برق سراسری ایران به خطوط برق کشور‌های منطقه متصل است، ادامه داد: تبادل امروز برق با کشور‌های مختلف تحول بزرگی بود که باید شکر نعمت خداوند را بجا آوریم و از تمام تلاشگران این بخش قدردانی می‌کنیم.<br/><br/>روحانی با تاکید بر اینکه ممکن است کسی با دولت خوب یا بد باشد، اما نباید کفران نعمت کنیم، افزود: برخی فکر می‌کنند اگر بگویند در صنعت برق پیشرفت نکرده ایم ضربه به دولت است، اما این صنعت، متعلق به کل کشور است.</p>
    </article>
  </body>
</html>