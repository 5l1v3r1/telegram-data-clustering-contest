<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/CNMC-questiona-subhasta-drets-Supercopa_0_2342765715.html"/>
    <meta property="og:site_name" content="Ara.cat"/>
    <meta property="article:published_time" content="2019-11-12T09:52:43+00:00"/>
    <meta property="og:title" content="La CNMC qüestiona la subhasta dels drets de la Supercopa"/>
    <meta property="og:description" content="Dos mesos abans de la competició, la Federació haurà de modificar la seva proposta de comercialització"/>
  </head>
  <body>
    <article>
      <h1>La CNMC qüestiona la subhasta dels drets de la Supercopa</h1>
      <h2>Dos mesos abans de la competició, la Federació haurà de modificar la seva proposta de comercialització</h2>
      <address>
        <time datetime="2019-11-12T09:52:43+00:00">12 Nov 2019, 09:52</time>
      </address>
      <p>Falten menys de dos mesos perquè es disputi la Supercopa d’Espanya de futbol, però en matèria de drets audiovisuals el més calent és a l’aigüera. La Comissió Nacional dels Mercats i la Competència (CNMC) considera que la proposta que li va fer arribar la Reial Federació Espanyola de Futbol (RFEF) per a la comercialització d’aquests drets a Espanya i al mercat internacional durant el període 2019-2022 incompleix la llei, i l’insta a modificar-la. Això obliga la Federació, doncs, a redactar una nova proposta, a sotmetre-la altra vegada al dictamen de la CNMC i, en cas que sigui aprovada, a obrir un termini de presentació d’ofertes i adjudicar els drets de la competició a algun operador abans del 8 de gener, quan es disputarà la primera semifinal. Competència qüestiona aspectes tècnics de la proposta de la RFEF, com ara que s’hi mencioni “la titularitat de drets que no té reconeguts” o que inclogui “oportunitats i obligacions comercials relatives a la publicitat que no es troben emparades per la norma jurídica”.</p>
      <p>La Supercopa 2019-2020 es disputarà a l’Aràbia Saudita i <a href="https://www.ara.cat/esports/futbol/Barca-Atletic-Madrid-semifinal-Supercopa-Espanya_0_2342165928.html">estrenarà el nou format de la competició</a>, amb quatre equips.</p>
    </article>
  </body>
</html>