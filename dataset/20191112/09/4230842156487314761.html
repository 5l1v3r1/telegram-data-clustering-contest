<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-74-mln-tonn-ukrayina-zbilshyla-urozhaj-zernovyh-u-2019/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T09:03:31+00:00"/>
    <meta property="og:title" content="74 млн тонн: Україна збільшила урожай зернових у 2019"/>
    <meta property="og:description" content="За попередніми підрахунками, врожай зернових та зернобобових культур у 2019 році складе 74 млн тонн."/>
  </head>
  <body>
    <article>
      <h1>74 млн тонн: Україна збільшила урожай зернових у 2019</h1>
      <address>
        <time datetime="2019-11-12T09:03:31+00:00">12 Nov 2019, 09:03</time>
      </address>
      <p>За попередніми підрахунками, врожай зернових та зернобобових культур у 2019 році складе 74 млн тонн.</p>
      <p>У 2019 році аграрії, попередньо, зібрали до 74 млн тонн зернових, що на 4 млн тонн більше, ніж у 2018-му.</p>
      <p>Міністр економіки Тимофій Милованов навів дані за кожною культурою, де є перевищення урожаю:</p>
      <ul>
        <li>пшениці – 28,1 млн тонн (більше на 3,5 млн т);</li>
        <li>ячменю – 8,9 млн тонн (більше на 1,6 млн т);</li>
        <li>вівса – 444 тис. тонн (більше на 26 тис. т);</li>
        <li>проса – 165 тис. тонн (більше на 84 тис. тонн).</li>
      </ul>
      <p>Водночас, за його даними, кукурудзи на зерно зібрали 35 млн тонн, що менше на 0,8 млн т, жита – 333 тис. тонн (менше на 60 тис. т), гороху – 572 тис. тонн (менше на 203 тис. т), гречки – 85 тис. тонн (менше на 52 тис. т) та рису – 63 тис. тонн (менше на 6 тис. т).</p>
      <p><b>Читайте</b>: <a href="https://fakty.com.ua/ua/ukraine/20190905-rekordni-tsiny-na-ovochi-chomu-v-ukrayini-dorozhchaye-gorodyna/">Рекордні ціни на овочі: чому в Україні дорожчає городина</a></p>
      <p>Серед <b>технічних культур</b> більше зібрали лише ріпаку – 3,2 млн тонн (на 472 тис. т), а соняшника – на рівні минулого року (14,2 млн т).</p>
      <p>За словами Милованова, цукрових буряків зібрали 9,8 млн тонн (менше на 4,2 млн т), сої – 3,6 млн тонн (менше на 827 тис. т), картоплі – 20,3 млн тонн (менше на 2,2 млн т) та овочів – 8,9 млн тонн (менше на 575 тис. т).</p>
      <p>Експерти прогнозують значне <a href="https://fakty.com.ua/ua/ukraine/20191022-nevrozhaj-v-ukrayini-yaki-ovochi-znachno-podorozhchayut-vzymku-i-shho-varto-kupuvaty-zaraz/">подорожчання овочів</a> взимку через неврожай.</p>
      <p><b>Джерело</b>: <a href="https://www.facebook.com/permalink.php?story_fbid=1513886085447235&amp;id=100004775745586">Тимофій Милованов</a></p>
    </article>
  </body>
</html>