<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kreml-pro-zustrich-putina-i-zelenskogo-normandskiy-format-novini-rosiji-50053005.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:53:00+00:00"/>
    <meta property="og:title" content="Кремль: Зустріч Путіна і Зеленського тільки заради зустрічі безглузда"/>
    <meta property="og:description" content="Кремль заявив, що зустріч президентів Росії і України Володимира Путіна і Володимира Зеленського без ретельної підготовки «не принесе користі»."/>
  </head>
  <body>
    <article>
      <h1>Кремль: Зустріч Путіна і Зеленського тільки заради зустрічі безглузда</h1>
      <h2>Кремль заявив, що зустріч президентів Росії і України Володимира Путіна і Володимира Зеленського без ретельної підготовки «не принесе користі».</h2>
      <address>
        <time datetime="2019-11-12T09:53:00+00:00">12 Nov 2019, 09:53</time>
      </address>
      <p>Про це заявив спікер президента РФ Дмитро Пєсков.</p>
      <p>«Зустріч заради зустрічі принесе мало користі, вона повинна бути добре підготовлена … наразі ми всі концентруємося на підготовці до процесів нормандського формату, для цього, звичайно, повинні бути виконані всі зобов’язання, які сторони взяли на себе в Мінську», — цитує Пєскова <a href="https://tass.ru/politika/7104269">ТАСС.</a></p>
      <p>Також Пєсков заявив, що РФ «вітає» процес розведення сил і засобів на Донбасі, назвавши його «дуже важливим елементом в плані підготовки зустрічі в нормандському форматі».</p>
      <p>Пєсков знову заявив, що дата можливого саміту в нормандському форматі не визначена, немає навіть приблизних термінів.</p>
      <p>Спікер додав, що «ведеться також робота, яка не афішується, помічниками президентів чотирьох країн, які також займаються підготовкою можливих рішень, узгоджених розумінь за підсумками такої можливої зустрічі».</p>
      <p>Додамо, що РФ назвала умовою для проведення нормандськоъ зустрічі розведення сил та засобів на Донбасі.</p>
      <p>Раніше експрезидент Казахстану <a href="https://nv.ua/ukr/ukraine/politics/nazarbayev-zaproponuvav-putinu-i-zelenskomu-zustritisya-osobisto-novini-ukrajini-50052965.html">Нурсултан Назарбаєв заявив, що запропонував президенту Зеленському та його російському колезі Путіну провести особисту зустріч в Казахстані. </a>За словами Назарбаєва, він вже отримав згоду Зеленського.</p>
    </article>
  </body>
</html>