<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/games-workshop-rivela-larmy-delle-set-sisters-of-battle-di-warhammer-40-000/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T09:15:00+00:00"/>
    <meta property="og:title" content="Games Workshop rivela l’army set delle Sisters of Battle di Warhammer 40.000"/>
    <meta property="og:description" content="Games Workshop ha annunciato il contenuto dell'army set delle Sisters of Battle di Warhammer 40.000, che contiene tutto il necessario per giocare."/>
  </head>
  <body>
    <article>
      <h1>Games Workshop rivela l’army set delle Sisters of Battle di Warhammer 40.000</h1>
      <address><time datetime="2019-11-12T09:15:00+00:00">12 Nov 2019, 09:15</time> by <a rel="author">Davide Vincenzi</a></address>
      <p>È stata una settimana piuttosto entusiasmante per gli appassionati di <b>Warhammer 40.000</b>, <b>Games Workshop</b> due giorni fa ha infatti rivelato che le <b>Sisters of Battle</b>, esercito molto amato dai fan del <i>wargame</i> ambientato nel <b>XLI millennio</b>, avranno finalmente il loro nuovissimo <b><i>army set</i></b> entro la fine dell’anno. E come di consueto con Games Workshop, l’annuncio arriva assieme alla data di inizio dei preordini, il <b>29 novembre</b>, proprio il giorno del <b><i>Black Friday</i></b>.</p>
      <figure>
        <img src="https://www.tomshw.it/images/images/2019/11/warhammer-40-000-62475.jpg"/>
      </figure>
      <p>Colonna portante dell’army set delle Sisters of Battle di <b>Warhammer 40.000</b> è la <b>Battle Sisters Squad</b>, il pilastro di ogni esercito di <b>Adepta Sororitas</b> attraverso l’<b>Imperium</b>. Questa unità è armata con un mix di sacri fucili Requiem, lanciafiamme e Requiem pesanti con cui eliminare ogni eretico e ogni strega che gli si pari innanzi.</p>
      <figure>
        <img src="https://www.tomshw.it/images/images/2019/11/warhammer-40-000-62479.jpg"/>
      </figure>
      <p>La gamma dei nuovi modelli in plastica è piuttosto impressionante e dovrebbero consentire agli appassionati una buona dose di <b>personalizzazione</b>. Questa è una gradita novità, poiché la maggior parte delle miniature precedenti delle Sisters of Battle erano state realizzate in lega di stagno.</p>
      <slideshow>
        <figure>
          <img src="https://www.tomshw.it/images/images/2019/11/warhammer-40-000-62481.768x432.jpg"/>
        </figure>
        <figure>
          <img src="https://www.tomshw.it/images/images/2019/11/warhammer-40-000-62480.768x432.jpg"/>
        </figure>
      </slideshow>
      <p>In questo corposo army set delle Sisters of Battle di <b>Warhammer 40.000</b> sarà presente parecchio materiale, tra cui un’intera squadra di<b> Seraphim</b>, una squadra di <b>Sisters Redemptia</b>, un branco di <b>Arco-Flagellanti</b>, un nuovissimo <b>Penitent Engine</b> e una <b>Canoness</b> tutta nuova, che guiderà le Sisters of Battle nella battaglia.</p>
      <figure>
        <img src="https://www.tomshw.it/images/images/2019/11/warhammer-40-000-62472.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/warhammer-40-000-62478.768x432.jpg"/>
        </figure>
        <figure>
          <img src="https://www.tomshw.it/images/images/2019/11/warhammer-40-000-62477.768x432.jpg"/>
        </figure>
      </slideshow>
      <slideshow>
        <figure>
          <img src="https://www.tomshw.it/images/images/2019/11/warhammer-40-000-62471.768x432.jpg"/>
        </figure>
        <figure>
          <img src="https://www.tomshw.it/images/images/2019/11/warhammer-40-000-62476.768x432.jpg"/>
        </figure>
      </slideshow>
      <p>La confezione includerà anche un set completo di <b>Datacards.</b> Nello specifico, saranno presenti un totale di <b>ottanta carte</b>, che comprenderanno trentasei obiettivi tattici, trentotto stratagemmi e sei riti sacri. Inoltre, la confezione conterrà anche un set di dodici dadi bianchi, un <b>pratico libretto</b> riportante le <b>Regole di base</b> di <b>Warhammer 40.000</b> e un foglio di <b>trasferibili</b> delle Adepta Sororitas. Quest’ultimo è conterrà una vasta gamma di decalcomanie per le Sisters of Battle, tra cui quelle dei principali Ordini Sacri. Insomma, tutto ciò di cui si ha necessità per iniziare a giocare.</p>
      <figure>
        <img src="https://www.tomshw.it/images/images/2019/11/warhammer-40-000-62473.jpg"/>
      </figure>
      <p>Infine, l’army set delle Sisters of Battle di <b>Warhammer 40.000</b> sarà munito anche del nuovissimo e completo <b>Adepta Sororitas</b> <b>Codex</b> dell’esercito. Inoltre, il Codex presenterà una copertina esclusiva dell’army set delle Sisters of Battle.</p>
      <figure>
        <img src="https://www.tomshw.it/images/images/2019/11/warhammer-40-000-62474.jpg"/>
      </figure>
      <p>Il preordine per questo entusiasmante nuovo army set partirà il giorno 29 novembre, non si hanno ancora notizie, però, su quale sarà il suo costo, certamente non economico considerando la quantità e qualità del materiale contenuto.</p>
      <figure>
        <img src="https://www.tomshw.it/images/images/2019/11/warhammer-40-000-62484.jpg"/>
      </figure>
      <blockquote>Sia che siate degli appassionati del mondo di Warhammer 40.000, sia che vogliate muovere in primi passi in questo infinito universo, su <a href="https://toms.it/ltzuH"><b>Amazon</b> </a>potrete trovare tutto il necessario per iniziare a giocare o per rendere il vostro esercito sempre più imbattibile!</blockquote>
    </article>
  </body>
</html>