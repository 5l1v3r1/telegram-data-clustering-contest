<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/skasuvannya-sankciy-proti-rosiji-ukrajina-rozrahovuye-na-kompensaciyu-50052997.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:19:00+00:00"/>
    <meta property="og:title" content="Кулеба розраховує на компенсацію Україні в разі скасування санкцій проти РФ"/>
    <meta property="og:description" content="Віцепрем'єр з питань європейської та євроатлантичної інтеграції Дмитро Кулеба заявив, що в разі скасування санкцій проти Росії Україна повинна отримати компенсацію."/>
  </head>
  <body>
    <article>
      <h1>Кулеба розраховує на компенсацію Україні в разі скасування санкцій проти РФ</h1>
      <h2>Віцепрем'єр з питань європейської та євроатлантичної інтеграції Дмитро Кулеба заявив, що в разі скасування санкцій проти Росії Україна повинна отримати компенсацію.</h2>
      <address>
        <time datetime="2019-11-12T09:19:00+00:00">12 Nov 2019, 09:19</time>
      </address>
      <p>В інтерв'ю <a href="https://www.rbc.ua/rus/news/vitse-premer-dmitriy-kuleba-nato-vstupim-1573461963.html">РБК-Україна</a> він сказав, що першочергове завдання — не допустити зняття санкцій проти Росії.</p>
      <p>«Є агресія, є порушення однією країною базового правового порядку всього континенту, тому були введені санкції. Якщо ви вирішили їх зняти безпідставно — тоді потрібні якісь компенсатори. Але перше завдання — це не допустити зняття санкцій», — зазначив він.</p>
      <p>Читайте також:<br/><a href="https://nv.ua/ukr/world/geopolitics/yes-ne-skasuye-sankciji-proti-rosiji-nayblizhchim-chasom-analitik-poyasniv-chomu-50048624.html">&amp;nbspАмериканський аналітик пояснив, чому ЄС не скасує санкції проти Росії найближчим часом</a></p>
      <p>За його словами, завдання дипломатії та політики полягає в тому, щоб отримати максимальну вигоду в обмін на недотримання обіцянки.</p>
      <p>«Так влаштована політика. Звичайно ж, сказати: „Хлопці, ну ми розуміємо, що ви нам нічого не винні. Ви там зняли санкції. Ну хоч дякуємо, що підтримали п’ять років — і на тому дякуємо“, — так не треба робити», — додав Кулеба.</p>
    </article>
  </body>
</html>