<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/12/utenti-liad-241432/"/>
    <meta property="og:site_name" content="MobileWorld"/>
    <meta property="article:published_time" content="2019-11-12T09:25:14+00:00"/>
    <meta property="og:title" content="Iliad vanta 4,5 milioni di clienti ed una rete mobile proprietaria sempre più ampia"/>
    <meta property="og:description" content="Iliad vanta 4,5 milioni di clienti ed una rete mobile proprietaria sempre più ampia: tutti i numeri dei successi dell'operatore."/>
  </head>
  <body>
    <article>
      <h1>Iliad vanta 4,5 milioni di clienti ed una rete mobile proprietaria sempre più ampia</h1>
      <h2>L'impegno alla trasparenza ed all'assenza di rimodulazioni paga</h2>
      <address><time datetime="2019-11-12T09:25:14+00:00">12 Nov 2019, 09:25</time> by <a rel="author" href="https://www.mobileworld.it/author/nik0/" target="_blank">Nicola Ligas</a></address>
      <p><a href="https://www.mobileworld.it/offerte-telefoniche/iliad/">Iliad</a> snocciola adesso alcuni numeri dei suoi successi, che vedono <b>4,5 milioni di utenti </b>all’attivo, meno di un anno e mezzo dopo il suo ingresso nel mercato italiano. Punto di forza dell’offerta Iliad, oltre alla convenienza, è <b>l’impegno a non rimodulare le proprie tariffe</b>, che nel panorama italiano è in effetti una perla rara, in grado di attirare senz’altro l’attenzione dei clienti.</p>
      <p>E l’ascesa di Iliad sembra infatti essere in crescendo: <b>700.000 nuovi utenti </b>sono arrivati solo nel terzo trimestre del 2019, contro i<b> </b>530.000 del secondo trimestre ed i 472.000 del primo.</p>
      <p>Per quanto riguarda invece la <b>rete mobile proprietaria</b> dell’operatore stesso, l’obiettivo dei 3.500 siti installati entro la fine del 2019 sembra ad un passo, dato che a fine settembre erano 3.100, dei quali 700 installati nel terzo trimestre. Ed anche la presenza di Iliad sul territorio italiano è sempre più marcata, con <b>14 Iliad Store</b> ed oltre <b>200 corner</b> presso GDO e centri commerciali, per un totale di <b>oltre 700 Simbox</b> in tutta Italia.</p>
      <p>Indubbiamente sono traguardi importanti per un operatore attivo da così poco tempo sul nostro territorio, ma come ben saprete la concorrenza non sta certo a guardare, ed anche questo va a tutto vantaggio del cliente. Almeno fino alla prossima rimodulazione.</p>
    </article>
  </body>
</html>