<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621086/%D8%AF%D8%B1%D8%A2%D9%85%D8%AF-%D9%86%DB%8C%D9%85-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%AA%D8%B1%DA%A9%DB%8C%D9%87-%D8%A7%D8%B2-%D8%B5%D8%A7%D8%AF%D8%B1%D8%A7%D8%AA-%D8%B3%D8%B1%DB%8C%D8%A7%D9%84-%D8%AA%D9%84%D9%88%DB%8C%D8%B2%DB%8C%D9%88%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T09:20:00+00:00"/>
    <meta property="og:title" content="درآمد نیم میلیارد دلاری ترکیه از صادرات سریال تلویزیونی"/>
    <meta property="og:description" content="میزان درآمد ارزی ترکیه حاصل از صادرات سریال و مجموعه تلویزیونی در سال گذشته به 500 میلیون دلار رسید."/>
  </head>
  <body>
    <article>
      <h1>درآمد نیم میلیارد دلاری ترکیه از صادرات سریال تلویزیونی</h1>
      <address>
        <time datetime="2019-11-12T09:20:00+00:00">12 Nov 2019, 09:20</time>
      </address>
      <p>
        <i>میزان درآمد ارزی ترکیه حاصل از صادرات سریال و مجموعه تلویزیونی در سال گذشته به 500 میلیون دلار رسید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> درآمد ارزی ترکیه حاصل از صادرات سریال و مجموعه تلویزیونی که دارای علاقه‌مندان بسیاری در سراسر جهان است و سبب معرفی کشور و خدمات و محصولات ترک می‌شوند سال گذشته افزایش یافت و به 500 میلیون دلار رسید.</p>
      <p>به گزارش آناتولی؛ بنا به اعلام وزارت تجارت ترکیه، سریال‌های ترکی در 146 کشور منطقه خاورمیانه، بالکان، آفریقا، آسیای میانه، خاور دور و آمریکای جنوبی پخش و توسط 700 میلیون نفر تماشا می‌شوند.</p>
      <p>میزان درآمد ترکیه از صادرات سریال ها در سال 2013 حدود 150 میلیون دلار، سال 2017 حدود 350 میلیون دلار و در سال 2018 به 500 میلیون دلار رسیده است.</p>
      <p>صادرات کالاهای ترکیه به ونزوئلا، برزیل، پرو، پاراگوئه، جمهوری دومینیکن، آرژانتین، اروگوئه و شیلی و حوزه کارائیب که بیشتر این سریال‌ها را پخش می‌کنند، افزایش چشمگیری داشته است.</p>
      <p>محبوبیت این سریال‌ها در آمریکای جنوبی بیشتر و باعث افزایش 46 درصدی حضور گردشگران این قاره در ترکیه شده است. مجمموعه "قرن باشکوه" به 86 کشور، از جمله برای نخستین بار به ژاپن صادر شده است.</p>
    </article>
  </body>
</html>