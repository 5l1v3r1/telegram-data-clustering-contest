<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/rajdy,131/rajdowe-mistrzostwa-swiata-pozary-w-australii-zmusily-organizatorow-do-odwolania-rajdu-australii,984683.html"/>
    <meta property="og:site_name" content="TVN24"/>
    <meta property="article:published_time" content="2019-11-12T09:42:00+00:00"/>
    <meta property="og:title" content="Odwołany Rajd Australii. W Nowej Południowej Walii szaleją pożary"/>
    <meta property="og:description" content="Odwołano kończący sezon mistrzostw świata Rajd Australii. W Nowej Południowej Walii, gdzie rywalizować mieli kierowcy, szaleją pożary."/>
  </head>
  <body>
    <article>
      <h1>Odwołany Rajd Australii. W Nowej Południowej Walii szaleją pożary</h1>
      <address>
        <time datetime="2019-11-12T09:42:00+00:00">12 Nov 2019, 09:42</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/81d45d2b-b1b9-48d9-9a8b-68d173b54dec-480p.mp4" autoplay="" loop=""/>
        <figcaption>Ott Tanak już wcześniej zapewnił sobie mistrzostwo świata Foto: Getty Images | Video: Eurosport</figcaption>
      </figure>
      <h3>Odwołano kończący sezon mistrzostw świata Rajd Australii. W Nowej Południowej Walii, gdzie rywalizować mieli kierowcy, szaleją pożary.</h3>
      <p>Rajd Australii miał potrwać od piątku do niedzieli. Wcześniej organizatorzy rozważali skrócenie trasy z 324 do zaledwie 94 kilometrów.</p>
      <related>
        <a href="https://eurosport.tvn24.pl/f1,116/toyota-oglosila-alonso-pojedzie-w-rajdzie-dakar,980214.html"/>
      </related>
      <p>"Cały czas pozostajemy w bliskim kontakcie z miejscową strażą pożarną, monitorujemy sytuację w Nowej Południowej Walii i jesteśmy gotowi w każdej chwili zareagować, jeśli zajdzie taka potrzeba" - zaznaczał w komunikacie dyrektor imprezy Darryl Ferris.</p>
      <h3>Tanak mistrzem</h3>
      <p>Rajd został ostatecznie odwołany. W tej sytuacji tytuł wśród konstruktorów wywalczył - po raz pierwszy w historii - południowokoreański Hyundai.</p>
      <p>Już wcześniej mistrzostwo wśród kierowców zapewnił sobie Ott Tanak z Toyoty. Estończyk w przyszłym sezonie będzie się ścigać w barwach Hyundaia.</p>
      <p>Z powodu pożarów w tym regionie Coffs Harbour oraz w Queensland zginęły trzy osoby. Ogień zniszczył  ponad 150 domów.</p>
      <p> </p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/6ca9b237-17c6-460a-9e64-82da6ec697cf.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Pożary szaleją w Nowej Południowej Walii<cite>Źródło: PAP/EPA</cite></figcaption>
      </figure>
      <p>Autor: kz / Źródło: PAP</p>
    </article>
  </body>
</html>