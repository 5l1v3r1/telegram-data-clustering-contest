<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/narahuvannya-subsidiy-minsocpolitiki-poperedilo-pro-mozhlivi-pomilki-novini-ukrajini-50052989.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:00:00+00:00"/>
    <meta property="og:title" content="Новий механізм надання пільг. Мінсоцполітики попередило про можливі помилки при нарахуванні субсидій за жовтень"/>
    <meta property="og:description" content="Новий механізм нарахування пільг на ЖКП вступив у силу з 1 жовтня 2019 року."/>
  </head>
  <body>
    <article>
      <h1>Новий механізм надання пільг. Мінсоцполітики попередило про можливі помилки при нарахуванні субсидій за жовтень</h1>
      <h2>Новий механізм нарахування пільг на ЖКП вступив у силу з 1 жовтня 2019 року.</h2>
      <address>
        <time datetime="2019-11-12T09:00:00+00:00">12 Nov 2019, 09:00</time>
      </address>
      <p>Починаючи з листопада 2019 року українці будуть отримувати квитанції за комунальні послуги з повним розміром платежу — без урахування пільг та субсидій. Це пов’язано із новим механізмом нарахування пільг на ЖКП, який вступив в силу з 1 жовтня 2019 року, повідомляє <a href="https://nv.ua/tags/minsotspolitiki.html">Міністерство соціальної політики</a>.</p>
      <p>«Нагадаємо, що відтепер пільга надається у грошовій формі органами соціального захисту населення. Розраховані суми пільг перераховуватимуться АТ Ощадбанк для подальшого проведення ним розрахунків з надавачами послуг за кожного конкретного пільговика (безготівкова форма)», — сказано у повідомленні.</p>
      <p>5 карток<br/><a href="https://nv.ua/ukr/biz/economics/subsidiji-2019-2020-novi-pravila-oformlennya-novini-ukrajini-50052659.html">Головне про субсидії — скільки, кому, як перевіряють одержувачів і кому можуть відмовити</a></p>
      <p>Пільговикам, які подали заяву до органу соціального захисту населення на отримання пільги готівкою, виплата буде здійснюватися у готівковій формі у зазначений у заяві спосіб (банк або пошта). У разі отримання готівки пільговик має сплатити спожиті послуги повністю. Інші пільговики сплачують, як і раніше, частину платежу, а суму пільги за них перерахує надавачу послуг Ощадбанк (за наявності даних про номер мобільного телефону пільговик отримає інформаційне повідомлення від банку про проведені платежі).</p>
      <p>«Враховуючи, що відповідний механізм запроваджується вперше, через неточності в даних з технічних причин можуть бути випадки ненарахування окремим особам суми пільги за жовтень 2019 року. У такому разі рекомендуємо звернутися до органу соціального захисту населення за місцем проживання для уточнення інформації. Сума пільги у такому випадку за жовтень буде донарахована в наступному місяці», — додали у міністерстві.</p>
      <p>Як повідомлялося, Мінсоцполітики розраховує, що <a href="https://nv.ua/biz/economics/subsidii-v-2019-godu-uvelicheniya-poluchateley-ne-predviditsya-novosti-ukrainy-50052157.html">під час опалювального сезону 2019/2020 субсидії отримає 4 млн домогосподарств</a>.</p>
      <p>Також повідомлялося, що <a href="https://nv.ua/ukr/ukraine/politics/subsidiji-v-ukrajini-cogo-roku-zmenshennya-ne-bude-novini-ukrajini-50050115.html">Кабмін не планує зменшувати розмір субсидій у 2019 році</a>.</p>
    </article>
  </body>
</html>