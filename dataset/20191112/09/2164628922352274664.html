<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42774_Cherez-palinnya-v-lizhku-zhitel-Ternopilshchini-led-ne-zhoriv"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-12T09:34:00+00:00"/>
    <meta property="og:title" content="Через паління в ліжку житель Тернопільщини ледь не згорів"/>
    <meta property="og:description" content="У м. Заліщики на вул. Гайворонського, 9, виникла пожежа у квартирі, на першому поверсі триповерхового житлового будинку. Вогнем знищено ди"/>
  </head>
  <body>
    <article>
      <h1>Через паління в ліжку житель Тернопільщини ледь не згорів</h1>
      <address>
        <time datetime="2019-11-12T09:34:00+00:00">12 Nov 2019, 09:34</time>
      </address>
      <p>
        <b>У м. Заліщики на вул. Гайворонського, 9, виникла пожежа у квартирі, на першому поверсі триповерхового житлового будинку.</b>
      </p>
      <p>Вогнем знищено диван, площею 2 м.кв, пошкоджено речі домашнього вжитку. Пожежу ліквідовано черговим караулом 15-ї державної пожежно-рятувальної частини. Під час гасіння врятовано житловий будинок. На місці події рятувальники виявили власника квартири, громадянина 1964 року народження. Чоловіка, що перебував у стані важкого алкогольного сп’яніння, вивели на свіже повітря та передали працівникам екстреної медичної допомоги. Його оглянули медики, проте від госпіталізації він відмовився. Ймовірна причина пожежі – необережність під час куріння в ліжку власника квартири. Матеріальні збитки встановлюються.</p>
      <p>
        <i>Фото ілюстративне</i>
      </p>
    </article>
  </body>
</html>