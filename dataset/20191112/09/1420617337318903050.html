<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pomezia-torna-lincubo-buche-a-campo-jemini-lapp-del-comune-invasa-da-segnalazioni.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T09:41:00+00:00"/>
    <meta property="og:title" content="Pomezia: torna l’incubo buche a Campo Jemini, l’App del Comune “invasa” da segnalazioni"/>
    <meta property="og:description" content="Cittadini sul piede di guerra (di nuovo) a Campo Jemini. Dopo due giorni di pioggia, e per l’ennesima volta, il tratto del noto ponticello che collega Via della Castagnetta al quartiere è tornato impraticabile. Le buche, tappate ormai non si sa più quante volte, si sono riaperte praticamente tutte causando enormi disagi alla circolazione. Chiaramente, […]"/>
  </head>
  <body>
    <article>
      <h1>Pomezia: torna l’incubo buche a Campo Jemini, l’App del Comune “invasa” da segnalazioni</h1>
      <h2>NUOVI DISAGI A CAMPO JEMINI (POMEZIA): BUCHE E VORAGINI SI RIAPRONO DOPO DUE GIORNI DI PIOGGIA</h2>
      <address><time datetime="2019-11-12T09:41:00+00:00">12 Nov 2019, 09:41</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/WhatsApp-Image-2019-11-12-at-09.08.42-2-1.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Cittadini sul piede di guerra (di nuovo) a Campo Jemini</b>. Dopo due giorni di pioggia, <a href="https://www.ilcorrieredellacitta.com/news/pomezia-via-delle-orchidee-in-condizioni-pietose-e-strage-di-auto-a-campo-jemini.html">e per l’ennesima volta</a>, il tratto del noto ponticello che collega <b>Via della Castagnetta</b> al quartiere è tornato impraticabile. Le buche, tappate ormai non si sa più quante volte, si sono riaperte praticamente tutte causando enormi disagi alla circolazione. Chiaramente, come successo in passato, si teme che possano verificarsi danni alle automobili, gomme e cerchioni vari. </p>
      <p>
        <a href="https://www.ilcorrieredellacitta.com/news/maltempo-roma-traffico-in-tilt-chiusi-alcuni-sottopassi-ostia-e-acilia-sottacqua-crolla-un-albero-disagi-a-torvaianica.html">Leggi anche: Maltempo Roma: traffico in tilt, chiusi alcuni sottopassi. Ostia e Acilia sott’acqua, crolla un albero. Disagi a Torvaianica</a>
      </p>
      <p>Tra i residenti è partito subito il tam tam sui vari canali di comunicazioni. In questi minuti tantissime segnalazioni sono state inoltrate <a href="http://www.comune.pomezia.rm.it/municipium">all’App messa a disposizione dal Comune</a> per sensibilizzare interventi urgenti; anche il Presidente del Comitato di Quartiere, <b>Alex Gaspari,</b> da noi interpellato, <b>sta predisponendo un atto di segnalazione formale</b> e, qualora necessario, <b>lancerà anche una raccolta firme</b>. La richiesta, del resto, è sempre la stessa: perché saturare ogni volta voragini e crateri quando, anche dal punto di vista economico, sarebbe più funzionale riasfaltare una volta per tutte quei circa <b>50 metri di strada</b>?</p>
      <slideshow>
        <figure>
          <img src="https://www.ilcorrieredellacitta.com/wp-content/ewww/lazy/placeholder-747x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-236x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-429x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-236x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/pomezia-litiga-con-i-genitori-e-li-minaccia-con-un-coltello-poi-fa-lo-stesso-con-i-carabinieri-intervenuti.html"/>
        <a href="https://www.ilcorrieredellacitta.com/news/cronaca/campo-jemini-sicurezza-stradale-il-comitato-di-quartiere-chiede-lintervento-del-sindaco-di-pomezia.html"/>
        <a href="https://www.ilcorrieredellacitta.com/news/pomezia-via-delle-orchidee-in-condizioni-pietose-e-strage-di-auto-a-campo-jemini.html"/>
        <a href="https://www.ilcorrieredellacitta.com/ambiente/pomezia-il-ponte-in-via-dei-fiordalisi-e-un-pericolo-il-comune-valuteremo-soluzione-migliore.html"/>
        <a href="https://www.ilcorrieredellacitta.com/notizie-lazio/fondi-ragione-lazio-aprilia-pomezia-urbanistica-igiene-sanitaria-ambiente.html"/>
        <a href="https://www.ilcorrieredellacitta.com/news/pomezia-rottura-improvvisa-alla-condotta-del-gas-campo-jemini-700-le-utenze-coinvolte.html"/>
      </related>
    </article>
  </body>
</html>