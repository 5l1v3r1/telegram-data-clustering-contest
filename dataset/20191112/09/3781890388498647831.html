<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741289"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T09:34:00+00:00"/>
    <meta property="og:title" content="ครม.สัญจรเมืองกาญจน์รับข้อเสนอพัฒนา 3 จังหวัด"/>
    <meta property="og:description" content="ครม.สัญจร จังหวัดกาญจนบุรี เห็นชอบข้อเสนอของการพัฒนากลุ่มจังหวัดภาคกลางตอนล่าง “บิ๊กตู่” สั่งทุกหน่วยงานรับข้อเสนอทุกด้านไปดันให้เกิด"/>
  </head>
  <body>
    <article>
      <h1>ครม.สัญจรเมืองกาญจน์รับข้อเสนอพัฒนา 3 จังหวัด</h1>
      <address>
        <time datetime="2019-11-12T09:34:00+00:00">12 Nov 2019, 09:34</time>
      </address>
      <p>
        <b>ครม.สัญจร จังหวัดกาญจนบุรี เห็นชอบข้อเสนอของการพัฒนากลุ่มจังหวัดภาคกลางตอนล่าง “บิ๊กตู่” สั่งทุกหน่วยงานรับข้อเสนอทุกด้านไปดันให้เกิด</b>
      </p>
      <p>นางนฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า ที่ประชุมครม.สัญจร จังหวัดกาญจนบุรี ได้เห็นชอบข้อเสนอของการพัฒนากลุ่มจังหวัดภาคกลางตอนล่าง 1 (กาญจนบุรี ราชบุรี และสุพรรณบุรี) ตามมติที่ประชุมพัฒนาเศรษฐกิจและสังคมฯ ที่มีนายกรัฐมนตรี เป็นประธาน รวม 6 ด้าน ครอบคลุมการเกษตร ท่องเที่ยว บริหารจัดการน้ำ โครงสร้างพื้นฐาน การพัฒนาคุณภาพชีวิต และทรัพยากรธรรมชาติและสิ่งแวดล้อม รวมถึงขอรับการสนับสนุนเชิงนโยบายอีก 4 เรื่อง โดยนายกฯ ได้มอบหมายให้หน่วยงานที่รับผิดชอบรับไปดำเนินการต่อ แต่ต้องดูให้สอดคล้องกับงบประมาณที่มีอยู่อย่างจำกัด และต้องจัดลำดับความสำคัญของโครงการเร่งด่วนเป็นอันดับแรก<br/> </p>
    </article>
  </body>
</html>