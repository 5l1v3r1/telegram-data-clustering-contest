<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/impichment-trampa-shcho-robiti-ukrajini-50052991.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:02:00+00:00"/>
    <meta property="og:title" content="Імпічмент Трампа: Клубу розповів про дії України"/>
    <meta property="og:description" content="Віцепрем'єр з питань європейської та євроатлантичної інтеграції Дмитро Кулеба заявив, що Україні зараз потрібно дочекатися рішення внутрішньополітичної кризи в США."/>
  </head>
  <body>
    <article>
      <h1>Імпічмент Трампа: Клубу розповів про дії України</h1>
      <h2>Віцепрем'єр з питань європейської та євроатлантичної інтеграції Дмитро Кулеба заявив, що Україні зараз потрібно дочекатися рішення внутрішньополітичної кризи в США.</h2>
      <address>
        <time datetime="2019-11-12T09:02:00+00:00">12 Nov 2019, 09:02</time>
      </address>
      <p>Коментуючи <a href="https://www.rbc.ua/rus/news/vitse-premer-dmitriy-kuleba-nato-vstupim-1573461963.html">РБК-Україна</a> початок процедури імпічменту щодо Дональда Трампа, він сказав, що Україні слід бути обережною у своїх діях і заявах.</p>
      <p>На уточнююче питання про те, чи варто Україні очікувати президентських виборів в США, віцепрем'єр відповів: «Не можу прогнозувати, як американський політикум і суспільство вирішать цю кризу. Потрібно бути обережними, вести себе дуже збалансовано і чекати завершення кризи. Наша політика — не підливати масла у вогонь».</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>