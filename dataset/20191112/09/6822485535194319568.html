<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821033.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T09:21:00+00:00"/>
    <meta property="og:title" content="سرلشکر باقری: تلاش‌های طهرانی مقدم ایران را به قدرت اول موشکی منطقه تبدیل کرد"/>
    <meta property="og:description" content="به گزارش مهر، سرلشکر باقری در حاشیه بازدید از نمایشگاه دستاوردهای بسیج افزود: امروز جمهوری اسلامی ایران همانطور که در عرصه جنگ سخت و امور دفاعی به قدرت پایدار رسیده در حوزه جنگ نرم نیز دستاوردهای بزرگی داشته که مهمترین آنها بسط و گسترش تفکر انقلاب اسلامی در ظلم ستیزی و ایستادگی در برابر زورگویان جهان و همچنین افشای چهره واقعی استکبارگران و به خصوص آمریکا است."/>
  </head>
  <body>
    <article>
      <h1>سرلشکر باقری: تلاش‌های طهرانی مقدم ایران را به قدرت اول موشکی منطقه تبدیل کرد</h1>
      <address>
        <time datetime="2019-11-12T09:21:00+00:00">12 Nov 2019, 09:21</time>
      </address>
      <p>رئیس ستاد نیروهای مسلح گفت: به ثمر نشستن تلاش‌های جهادی شهید طهرانی مقدم باعث شد ایران به قدرت اول موشکی منطقه بدل شود.</p>
      <p>به گزارش مهر، سرلشکر باقری در حاشیه بازدید از نمایشگاه دستاوردهای بسیج افزود: امروز جمهوری اسلامی ایران همانطور که در عرصه جنگ سخت و امور دفاعی به قدرت پایدار رسیده در حوزه جنگ نرم نیز دستاوردهای بزرگی داشته که مهمترین آنها بسط و گسترش تفکر انقلاب اسلامی در ظلم ستیزی و ایستادگی در برابر زورگویان جهان و همچنین افشای چهره واقعی استکبارگران و به خصوص آمریکا است.</p>
      <p>وی اظهار داشت: آمریکا همانطور که بر حسب ظاهر در فکر تقلیل پایگاه‌های نظامی خود در جهان است، درحقیقت پایگاه‌های فکری خود را هم در میان مردم جهان یکی یکی از دست می‌دهد.</p>
      <p>باقری تصریح کرد: امثال شهید طهرانی مقدم در فضای جنگ نرم نیز حضور دارند و همانطور که این شهید با اقدامات خود، ایران را به یکی از قدرتهای برتر در حوزه دفاعی و موشکی بدل کرد، در حوزه جنگ نرم نیز مدافعان اندیشه جمهوری اسلامی ایران در سراسر جهان باعث افشای چهره واقعی آمریکا و همراهانش شده و فروپاشی هژمونی آمریکا را سرعت بخشیده‌اند.</p>
    </article>
  </body>
</html>