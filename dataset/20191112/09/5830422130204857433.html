<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140612/%D9%88%D8%A7%DA%A9%D9%86%D8%B4-%D8%B8%D8%B1%DB%8C%D9%81-%D8%A8%D9%87-%D8%A8%DB%8C%D8%A7%D9%86%DB%8C%D9%87-%D9%88%D8%B2%DB%8C%D8%B1%D8%A7%D9%86-%D8%AE%D8%A7%D8%B1%D8%AC%D9%87-%D8%A7%D8%B1%D9%88%D9%BE%D8%A7-%D8%A8%D8%A7-%D8%A7%D8%B1%D8%AC%D8%A7%D8%B9-%D8%A8%D9%87-%D9%86%D8%A7%D9%85%D9%87-%D8%B3%D8%A7%D9%84-%DB%B2%DB%B0%DB%B1%DB%B8"/>
    <meta property="og:site_name" content="boursepress.ir"/>
    <meta property="article:published_time" content="2019-11-12T09:58:00+00:00"/>
    <meta property="og:title" content="واکنش ظریف به بیانیه وزیران خارجه اروپا با ارجاع به نامه سال ۲۰۱۸"/>
    <meta property="og:description" content="وزیر خارجه ایران در واکنش به بیانیه وزرای خارجه اروپایی اعلام کرد: به تعهدات ذیل برجام کاملا پایبند بودیم، فقط یک تعهد نشان دهید که در ۱۸ ماه گذشته به آن عمل کرده‌اید !"/>
  </head>
  <body>
    <article>
      <h1>واکنش ظریف به بیانیه وزیران خارجه اروپا با ارجاع به نامه سال ۲۰۱۸</h1>
      <address>
        <time datetime="2019-11-12T09:58:00+00:00">12 Nov 2019, 09:58</time>
      </address>
      <p>
        <i>وزیر خارجه ایران در واکنش به بیانیه وزرای خارجه اروپایی اعلام کرد: به تعهدات ذیل برجام کاملا پایبند بودیم، فقط یک تعهد نشان دهید که در ۱۸ ماه گذشته به آن عمل کرده‌اید !</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمدجواد ظریف در واکنش به بیانیه وزرای خارجه اروپایی با ضمیمه کردن نامه ۶ نوامبر ۲۰۱۸ خطاب به هماهنگ کننده سیاست خارجی اتحادیه اروپا و سایر اعضای برجام در توییتر اعلام کرد: به تعهدات ذیل برجام کاملا پایبند بوده‌ایم. شما؟! واقعاً؟! فقط یک تعهد را نشان دهید که در ۱۸ ماه گذشته به آن عمل کرده‌اید.</p>
      <p>وقتی که شما مشغول دفع‌الوقت بودید، ایران ساز و کار رفع اختلاف را به جریان انداخت و آن را به اتمام رساند. اکنون در حال استفاده از اقدامات جبرانی مندرج در بند ۳۶ برجام هستیم. به نامه ششم نوامبر ۲۰۱۸ من مراجعه کنید.</p>
      <p>بنابراین گزارش، وزاری خارجه بریتانیا، فرانسه، آلمان و مسئول سیاست خارجی اتحادیه اروپا در بیانیه‌ای مشترک ضمن ابراز نگرانی عمیق نسبت به از سرگیری غنی‌سازی اورانیوم در سایت فردو اعلام کردند: ایران باید فورا به اجرای کامل تعهدات در برجام بازگردد.</p>
      <p>انتهای پیام</p>
      <p> </p>
    </article>
  </body>
</html>