<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/12/high-court-order-to-cremate-dead-bodies-of-maoists.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T09:31:00+00:00"/>
    <meta property="og:title" content="മാവോയിസ്റ്റ് ഏറ്റുമുട്ടൽ അന്വേഷിക്കണം, മൃതദേഹങ്ങൾ സംസ്കരിക്കാം: ഹൈക്കോടതി"/>
    <meta property="og:description" content="പാലക്കാട്∙ മഞ്ചിക്കണ്ടിയിൽ പൊലീസ് ഏറ്റുമുട്ടലിൽ കൊല്ലപ്പെട്ട നാലു മാവോയിസ്റ്റുകളുടെ മൃതദേഹങ്ങൾ സംസ്കരിക്കാൻ ഹൈക്കോടതിയുടെ അനുമതി. മാവോയിസ്റ്റ്.maoist attack. high court. maoist. malayalam news. manorama online. latest news. മാവോയിസ്റ്റ്.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>മാവോയിസ്റ്റ് ഏറ്റുമുട്ടൽ അന്വേഷിക്കണം, മൃതദേഹങ്ങൾ സംസ്കരിക്കാം: ഹൈക്കോടതി</h1>
      <address><time datetime="2019-11-12T09:31:00+00:00">12 Nov 2019, 09:31</time> by <a rel="author">മനോരമ ലേഖകൻ</a></address>
      <p>പാലക്കാട്∙ മഞ്ചിക്കണ്ടിയിൽ പൊലീസ് ഏറ്റുമുട്ടലിൽ കൊല്ലപ്പെട്ട നാലു മാവോയിസ്റ്റുകളുടെ മൃതദേഹങ്ങൾ സംസ്കരിക്കാൻ ഹൈക്കോടതിയുടെ അനുമതി. മാവോയിസ്റ്റ് എറ്റുമുട്ടലിൽ അന്വേഷണം വേണം. സാഹചര്യവും മരണകാരണവും ക്രൈംബ്രാഞ്ച് കൃത്യമായി അന്വേഷിക്കണം.</p>
      <p>പൊലീസുകാര്‍ മുന്‍പ് കുറ്റകൃത്യങ്ങളില്‍ പങ്കെടുത്തിട്ടുണ്ടോ എന്ന് അന്വേഷിക്കണം. ഏറ്റുമുട്ടലിന് ഉപയോഗിച്ച ആയുധങ്ങൾ പിടിച്ചെടുത്ത് ശാസ്ത്രീയ പരിശോധന നടത്തണം. പരിശോധനാഫലം ഉടൻ സെഷൻസ് കോടതിക്കു കൈമാറണം. കൊല്ലപ്പെട്ടവരുടെ വിരലടയാളങ്ങൾ ശേഖരിക്കണമെന്നും കോടതി നിർദേശിച്ചു. </p>
      <p>മാവോയിസ്റ്റുകൾ ഏറ്റുമുട്ടലിൽ കൊല്ലപ്പെട്ട സംഭവത്തിൽ അന്വേഷണം ആവശ്യപ്പെട്ട് ബന്ധുക്കൾ ഹ‍ർജി സമർപ്പിച്ചിരുന്നു. കൊല്ലപ്പെട്ട മണിവാസകം, കാർത്തി എന്നിവരുടെ സഹോദരങ്ങളാണ് ഹൈക്കോടതിയെ സമീപിച്ചത്. മഞ്ചിക്കണ്ടിയിലേത് വ്യജ ഏറ്റുമുട്ടലാണെന്നും പോലീസുകാർക്കെതിരെ കേസ് എടുത്ത് അന്വേഷണം വേണമെന്നുമായിരുന്നു ഹർജിക്കാരുടെ ആവശ്യം.</p>
      <p>അതേസമയം ഹൈക്കോടതി ഉത്തരവ് സ്വാഗതം ചെയ്ത് സിപിഐ രംഗത്തുവന്നു.  കൊലക്കേസ് റജിസ്റ്റർ ചെയ്ത് അന്വേഷിക്കണമെന്ന് സിപിഐ അസിസ്റ്റന്‍റ് സെക്രട്ടറി കെ.പ്രകാശ് ബാബു ആവശ്യപ്പെട്ടു.</p>
      <p><b>English Summary</b> : HC allowed to cremate dead bodies of maoists </p>
    </article>
  </body>
</html>