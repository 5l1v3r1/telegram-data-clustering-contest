<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zapochva-XI-izdanie-na-Mezhdunarodnata-sreshta-po-turizum-913095"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T09:01:00+00:00"/>
    <meta property="og:title" content="Започва XI издание на Международната среща по туризъм"/>
    <meta property="og:description" content="Международната среща по туризъм е традиционен формат, заел през годините своето подобаващо място в с..."/>
  </head>
  <body>
    <article>
      <h1>Започва XI издание на Международната среща по туризъм</h1>
      <address>
        <time datetime="2019-11-12T09:01:00+00:00">12 Nov 2019, 09:01</time>
      </address>
      <p>Международната среща по туризъм е традиционен формат, заел през годините своето подобаващо място в събитийния календар на Община Пловдив.  И през настоящата, знакова за града ни, 2019 година в Пловдив ще си дадат среща международни и български експерти от туристическия бранш, представители на медии и общини, които ще споделят своите идеи и нови проекти и ще презентират иновативни тенденции в сферата на туристическия сектор.</p>
      <p>Поредното,11-то издание на форума ще се проведе в периода 13 - 16 ноември 2019 г., с фокус върху "Епископската базилика и мозаечното наследство на Филипопол “, в чест на включването им в индикативния списък на ЮНЕСКО за значими културни и природни обекти.</p>
      <p>Общият брой на участниците е 76 от общо 14 държави - Турция, Германия, Украйна, Кипър, Италия, Англия, Мароко, Македония, Хърватия, Словакия, Румъния, Швеция, Нигерия и България.</p>
      <p>Община Пловдив ежегодно провокира интереса на чуждестранните участници посредством добрите възможности, които предоставя за осъществяване на делови контакти по време на форума, както и фактът, че на едно място се събират представители на всички заинтересовани страни от туристическия бранш.</p>
      <p>Тазгодишното издание на професионалния форум ще изненада гостите с богата и наситена съпътстваща програма, която представя новостите от туристическия потенциал на Пловдив.</p>
      <p>Официалното откриването на XI-то издание на Международна среща по туризъм е на 14 ноември, четвъртък, от 09:00 часа в конферентна зала "Пълдин“ на парк-хотел "Санкт Петербург“.</p>
    </article>
  </body>
</html>