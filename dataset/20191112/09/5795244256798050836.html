<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/koroleva-yelizaveta-verhi-na-koni-foto-50052981.html"/>
    <meta property="og:site_name" content="НВ"/>
    <meta property="article:published_time" content="2019-11-12T09:00:00+00:00"/>
    <meta property="og:title" content="Все ще на коні. Папарацці сфотографували 93-річну королеву Єлизавету на прогулянці верхи"/>
    <meta property="og:description" content="У свої 93 роки британська королева продовжує дивувати чудовою, як для свого віку, фізичною формою, тягою до активного життя і любов’ю до верхової їзди."/>
  </head>
  <body>
    <article>
      <h1>Все ще на коні. Папарацці сфотографували 93-річну королеву Єлизавету на прогулянці верхи</h1>
      <h2>У свої 93 роки британська королева продовжує дивувати чудовою, як для свого віку, фізичною формою, тягою до активного життя і любов’ю до верхової їзди.</h2>
      <address>
        <time datetime="2019-11-12T09:00:00+00:00">12 Nov 2019, 09:00</time>
      </address>
      <p><a href="https://nv.ua/tags/koroleva-elizaveta-ii.html">Королеву Єлизавету</a> знову помітили в сідлі в понеділок вранці 11 листопада. Вона знову прогулялася парком Віндзорського замку верхи в супроводі головного грума Террі Пендрі. Для прогулянки королева одягла плащ темно-синього кольору, брюки кольору хакі, черевики. На голові у неї була незмінна хустка, а обличчя закривали сонцезахисні окуляри.</p>
      <p>Королева Єлизавета славиться своєю любов до коней. Вона не тільки досвідчена наїзниця, а й пристрастна вболівальниця, що регулярно відвідує кінні змагання. Як повідомляє <a href="https://www.dailymail.co.uk/femail/article-7672649/Queen-pays-respects-black-goes-horse-riding-Windsor-Castle-Remembrance-Day.html">Daily Mail</a>, за 31 рік участі її коней у скачках, королева виграла значну суму — майже $10 млн.</p>
      <p>Нагадаємо, британський монарх і вся королівська родина провела насичені вихідні - Велика Британія відзначала національний День пам’яті полеглих у військових конфліктах. У суботу королівська родина відвідала урочисту церемонію в Роял Альберт Холі, а в неділю взяла участь в пам’ятній службі біля Кенотафа, зведеного на честь британців, загиблих у Першій світовій війні.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/762/big_portrait/0d95dd94d304b68eae6a071945cebfde.png?stamp=20191112104341&amp;q=85&amp;output=jpg&amp;bg=white"/>
        <figcaption>Королева Єлизавета на вечорі в Роял Альберт Холі / Фото: Chris Jackson / Pool via REUTERS</figcaption>
      </figure>
      <p>Читайте також:<br/><a href="https://style.nv.ua/ukr/znamenitosti/megan-markl-stoyala-okremo-vid-korolevi-yelizaveti-i-keyt-middlton-foto-50052848.html">&amp;nbspНа іншому балконі. Стала відома причина, чому Меган Маркл стояла окремо від королеви Єлизавети і Кейт Міддлтон на службі</a></p>
    </article>
  </body>
</html>