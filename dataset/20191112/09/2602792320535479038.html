<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/strichkovi-transporteri-na-elevatorah-znizhuyut-vitrati-na-elektroenergiyu-na-40/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-12T09:57:00+00:00"/>
    <meta property="og:title" content="Елеватори — нові можливості економії електроенергії на 40%"/>
    <meta property="og:description" content="Стрічкові транспортні пристрої на промислових об’єктах практично «носять зерно на руках» і дозволяють економити на електроенергії при експлуатації елеватор"/>
  </head>
  <body>
    <article>
      <h1>Елеватори — нові можливості економії електроенергії на 40%</h1>
      <address>
        <time datetime="2019-11-12T09:57:00+00:00">12 Nov 2019, 09:57</time>
      </address>
      <figure>
        <img src="https://infoindustria.com.ua/wp-content/uploads/2019/11/f-1.jpg"/>
      </figure>
      <p>
        <b>Стрічкові транспортні пристрої на промислових об’єктах практично «носять зерно на руках» і дозволяють економити на електроенергії при експлуатації елеваторів приблизно на 40%. Такі транспортери встановлені на нових елеваторах групи компаній «Епіцентр К», будівництво яких здійснює європейський виробник комплексних зерносховищ –  FEERUM S.A. (Польща), повідомляє ІА "Інфоіндустрія" з посиланням на прес-службу групи компаній «Епіцентр К».</b>
      </p>
      <p>Ланцюгові транспортери потрібно ремонтувати кожні три роки, а на стрічкових через 20 років експлуатації хіба що підшипники поміняти. «Задля збереження якості зерна та зниження енергоспоживання на елеваторі – ми замінили стандартні ланцюгові транспортери на наших нових об’єктах на стрічкові, що здатні економити витрати на електроенергію при експлуатації приблизно на 40%», — розказав президент правління FEERUM S.A. Даніель Януш.</p>
      <p>Спеціально для «Епіцентру» були розроблені інноваційні рішення. Наприклад, обробка гарячим полімером клапанів, засувок, транспортерів та норій, збільшує термін їхньої безперервної тривалої експлуатації вп’ятеро. «Раніше в світі подібного не робив», — додав спікер.</p>
      <p>Товщина для стін покриття становить 450 г. На цинкове покриття надається 10 років гарантії.</p>
      <figure>
        <img src="http://infoindustria.com.ua/wp-content/uploads/2019/11/IMG-8ed0e63f38e8bed7581a0ae16adcf177-V.jpg"/>
      </figure>
      <p>Дах, а також всі клапани і системи самопливу зерна, були додатково футеровані поліуретаном. Це зменшує нагрівання даху під сонцем, пролонгує термін експлуатації обладнання та покращує умови зберігання ріпаку та соняшнику. «Таке унікальне рішення ми вперше застосували саме при будівництві елеваторів для компанії «Епіцентр К». Оскільки зерно є сильним абразивом, клапани та системи самопливу стираються за 2-3 роки. Футерування поліуретаном продовжує термін їх служби до 10 років», — наголосив Даніель Януш.</p>
      <p>А ще саме для України FEERUM S.A. виробляє найбільші «бочки» (силоси). «Ніде більш таких великих за обсягом силосів на елеваторах не будують», — поділився він.</p>
      <p>ІА «Інфоіндустрія»</p>
    </article>
  </body>
</html>