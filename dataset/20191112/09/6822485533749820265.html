<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821031.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T09:13:00+00:00"/>
    <meta property="og:title" content="مردان تا چه سنی باید به سربازی بروند؟"/>
    <meta property="og:description" content="سردار موسی کمالی در گفت‌وگو با مهر در پاسخ با سوالی مبنی بر اینکه تکلیف افرادی که کِبَر سن دارند و هنوز به سربازی نرفته‌اند چه می‌شود، اظهار کرد: متولدین ۵۵ به بعد سرباز هستند و باید تکلیف نظام وظیفه خود را مشخص کنند و یا این که این وضع تا سن ۵۱ سالگی را ادامه دهند."/>
  </head>
  <body>
    <article>
      <h1>مردان تا چه سنی باید به سربازی بروند؟</h1>
      <address>
        <time datetime="2019-11-12T09:13:00+00:00">12 Nov 2019, 09:13</time>
      </address>
      <p>سخنگوی قرارگاه مرکزی مهارت آموزی کارکنان وظیفه گفت: متولدین ۵۵ به بعد سرباز هستند و باید تکلیف نظام وظیفه خود را مشخص کنند یا اینکه این وضع را تا سن ۵۱ سالگی ادامه دهند.</p>
      <p>سردار موسی کمالی در گفت‌وگو با مهر در پاسخ با سوالی مبنی بر اینکه تکلیف افرادی که کِبَر سن دارند و هنوز به سربازی نرفته‌اند چه می‌شود، اظهار کرد: متولدین ۵۵ به بعد سرباز هستند و باید تکلیف نظام وظیفه خود را مشخص کنند و یا این که این وضع تا سن ۵۱ سالگی را ادامه دهند.</p>
      <p>وی افزود: فردی که به سن ۵۱ سالگی برسد خود به خود از شمول قانون خدمت خارج می‌شوند یعنی در شمول قانون خدمت وظیفه نیست.</p>
      <p>مشاور عالی و سخنگوی قرارگاه مرکزی مهارت آموزی کارکنان وظیفه تصریح کرد: منظور از خارج شدن از شمول قانون خدمت یعنی دیگر خدمت (سربازی) از آن فرد برداشته می‌شود نه اینکه معاف شود.</p>
      <p>سردار کمالی در پاسخ به سوال دیگری مبنی بر اینکه فردی با شرایط عنوان شده بعد از سن ۵۱ سالگی باید کارت خاصی مانند کارت پایان خدمت دریافت کند یا خیر گفت: خیر برای این افراد کارت خاصی صادر نمی‌شود و شناسنامه این فرد به عنوان همان کارت پایان خدمت تلقی می‌شود.</p>
      <p>وی ادامه داد: فردی که ۵۱ سالش تمام شده باشد دیگر هیچ ممنوعیت به دلیل نرفتن به سربازی ندارد و به عنوان مثال حتی می‌تواند از کشور هم خارج شود.</p>
      <p>مشاور عالی و سخنگوی قرارگاه مرکزی مهارت آموزی کارکنان وظیفه خاطرنشان کرد: هیچ کسی با این افراد کاری ندارد اما توصیه می‌کنم که تمامی افرادی که متولد ۵۵ به بعد هستند خدمت سربازی را انجام دهند.</p>
      <p>سردار کمالی در پاسخ به سوالی مبنی بر اینکه آیا خدمت سربازی این افراد با جوان‌ترها متفاوت است یا خیر، گفت: هیچ تفاوتی بین خدمت این افراد با سایر مشمولان نیست و اینها هم باید مانند سایر مشمولان دوران خدمت را به یک شکل سپری کنند.</p>
      <p>وی افزود: تخفیف خاصی مثل خدمت در محل سکونت برای این افراد در نظر گرفته نشده، البته این افراد می توانند در دوره‌های مهارت آموزی شرکت کنند و امتیاز مناسبی کسب کنند تا بتوانند از مشوق های سربازی استفاده کنند و به عنوان شهر محل خدمتشان را خودشان انتخاب کنند.</p>
    </article>
  </body>
</html>