<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/gizemli-hayirsever-bu-kez-tuzlada-ortaya-cikti-2218739"/>
    <meta property="og:site_name" content="Posta"/>
    <meta property="article:published_time" content="2019-11-12T09:53:15+00:00"/>
    <meta property="og:title" content="Gizemli hayırsever bu kez Tuzla'da ortaya çıktı"/>
    <meta property="og:description" content="İstanbul’un çeşitli ilçelerindeki gecekondu mahallelerinde geçen aylarda zarf içerisinde para dağıtan gizemli hayırsever, bu kez Tuzla’da ortaya çıktı. Mahalle bakkallarına veresiye borcu bulunan kişilerin hesaplarını kapatan hayırseverin, bakkalın ismini sorması üzerine, ‘Robin Hood’ deyin, bana yeter dedi."/>
  </head>
  <body>
    <article>
      <h1>Gizemli hayırsever bu kez Tuzla'da ortaya çıktı</h1>
      <address>
        <time datetime="2019-11-12T09:53:15+00:00">12 Nov 2019, 09:53</time>
      </address>
      <h3>İstanbul’un çeşitli ilçelerindeki gecekondu mahallelerinde geçen aylarda zarf içerisinde para dağıtan gizemli hayırsever, bu kez Tuzla’da ortaya çıktı. Mahalle bakkallarına veresiye borcu bulunan kişilerin hesaplarını kapatan hayırseverin, bakkalın ismini sorması üzerine, ‘Robin Hood’ deyin, bana yeter" dedi.</h3>
      <p>İstanbul Hasköy ile Başakşehir, Şahintepesi Mahallesi'nde dar gelirli ailelere zarf içerisinde bin TL yardım yapan ve halk arasında 'Hızır' olarak isimlendirilen kişi, bu kez <a href="https://www.posta.com.tr/haberler/tuzla">Tuzla</a> Şifa Mahallesi ve Mimar Sinan Mahallesi’nde bulunan gecekondu bölgesinde ortaya çıktı. </p>
      <h3>Para dolu zarf dağıttı</h3>
      <p>Diğer mahallelerde gece ortaya çıkan hayırsever kişi bu kez yardımlarını gündüz vakti yaptı. Yardımsever kişi, öncelikle ilçedeki tüm bakkalları dolaşarak, veresiye alışveriş yapan mahallelinin borçlarını ödedi. Ardından gecekondu bölgesinde oturanlara da daha önceki yaptığı gibi içerisinde bin TL bulunan para dolu zarfı verdiği öğrenildi. </p>
      <h3>Öğrencilere de para dağıtıyor</h3>
      <p>İlk kez gündüz vakti ortaya çıkan ve yardımları kendisi ya da bir başkası adına mı yaptığı bilinmeyen kişinin karşılaştığı öğrencilere de 50'şer lira harçlık verdiği öğrenildi.</p>
      <figure>
        <img src="https://i.pstimaj.com/img/75/640x0/5dca80e4ae298b94aeaad74d"/>
      </figure>
      <h3>“İsmim yok benim” </h3>
      <p>Tuzla'da yardımların yapıldığı mahallelerdeki bakkallardan Coşkun Yılmaz, "Bir arkadaş geldi. Allah razı olsun kendinden. İsmini söylemedi. Bakiye kalmış veresiyeler vardı. Onları ödeyip gitti. Defterde borcu olanlardan 4 tanesine giderek bulup ne kadar borcu olduğunu öğrenip bana verdi. Hatta borcunu ödediği kimi ailelere para dolu bir de zarf verdi. İsmini sordum. 'İsmim yok benim. Robin Hood deyin, bana yeter' dedi" diye konuştu.</p>
      <h3>“Allah rızası için yapıyorum”</h3>
      <p>Mahalle bakkallarından Tuncay Yaşar, "30 seneden beri burada esnaflık yapıyorum. Dün tanımadığımız bir vatandaş geldi. Borcunu ödeyemeyen geçinemeyen kişilerin borcunu ödeyeceğini söyledi. 30 seneden beri ilk defa böyle bir olayla karşı karşıya kaldım. Mutlu olanlar oldu. 'Vatandaşı biz de görelim' dediler. Yalnız borçlarını verdikleri vatandaşlar çok memnun kaldılar. İsmini söylemedi. “Allah rızası için yapıyorum" dedi.</p>
      <h3>Çocuklara 50’şer lira harçlık</h3>
      <p>Esnaf Gönül Yaşar, iyi giyimli iki kişinin geldiğini belirterek, "Komşularımıza zarf verdi. İçerisinde bin TL vardı. Hatta bir tane küçük kıza 50 TL verdi. O çocuk çok mutlu oldu. Hatta çocukların hepsine 50 TL para da dağıttılar" diye konuştu.</p>
      <figure>
        <img src="https://i.pstimaj.com/img/75/640x0/5dca80fbae298b94aeaad752"/>
      </figure>
      <h3>“İnşallah böyle insanlar çıkar ortaya" </h3>
      <p>Adem Gül, "Dün ismi belli olmayan biri gelmiş. Zor durumda olanların ve borcu olanların borçlarını kapatmış. Bu tür iş adamlarının halen olması bizi mutlu etti. Güzel bir şey bu sonuçta. Zor durumda olanlara yardım ediyorsun, el uzatıyorsun. İnşallah böyle insanlar çıkar ortaya" diye konuştu.</p>
      <h3>“Komşumuza el uzatırsak belki bu tür olayların önüne geçeriz”</h3>
      <p>İsmini vermeyen bir mahalleli ise "Geçtiğimiz günlerde hem İstanbul’da hem de Antalya’da ölümler oldu. İnanın komşusunu en iyi komşusu tanır. Eğer bir sıkıntısı varsa en iyi de o bilir. Ne yazık ki insanlık ve komşuluk bitiyor mu bilemiyorum ama o ölümler bizi üzdü. İki ayrı aile siyanürle canlarına kıydı. Eğer komşumuza el uzatırsak inanın belki de bu tür olayların önüne geçeriz. Bu hayırsever iş adamından da Allah razı olsun. Bize gelmedi ama gerçekten seçtikleri kişiler de mahallede ihtiyacı olan kişiler" diye konuştu.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">
          <img src="https://i.pstimaj.com/img/100/180x95/5dcab409ae298b9ecb0f1d98"/>
        </a>
      </figure>
      <p>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">1 Cemiyet hayatının ünlü isimlerinin vazgeçemediği hobil...</a>
      </p>
      <figure>
        <a href="https://www.posta.com.tr/siddet-gordugu-kocasinin-dukkanina-molotofkokteyli-atti-2218818">
          <img src="https://i.pstimaj.com/img/100/180x95/5dcaad66ae298b9562ef50cb"/>
        </a>
      </figure>
      <p>
        <a href="https://www.posta.com.tr/siddet-gordugu-kocasinin-dukkanina-molotofkokteyli-atti-2218818">2 Şiddet gördüğü kocasının dükkanına molotofkokteyli att...</a>
      </p>
      <figure>
        <a href="https://www.posta.com.tr/2020-tatil-takvimi-2020-resmi-tatiller-2218677">
          <img src="https://i.pstimaj.com/img/100/180x95/5dca66f1ae298b8bb48fc977"/>
        </a>
      </figure>
      <p>
        <a href="https://www.posta.com.tr/2020-tatil-takvimi-2020-resmi-tatiller-2218677">3 2020 tatil takvimi (2020 resmi tatiller)</a>
      </p>
      <figure>
        <a href="https://www.posta.com.tr/mehmet-ali-erbilden-kotu-haber-2218805">
          <img src="https://i.pstimaj.com/img/100/180x95/5dcaa58166a97c34dae1d37b"/>
        </a>
      </figure>
      <p>
        <a href="https://www.posta.com.tr/mehmet-ali-erbilden-kotu-haber-2218805">4 Mehmet Ali Erbil'den kötü haber</a>
      </p>
      <figure>
        <a href="https://www.posta.com.tr/nostalji-duygumuzu-kabartan-10-dizi-2218807">
          <img src="https://i.pstimaj.com/img/100/180x95/5dcaa87cae298b9561aa7589"/>
        </a>
      </figure>
      <p>
        <a href="https://www.posta.com.tr/nostalji-duygumuzu-kabartan-10-dizi-2218807">5 Nostalji duygumuzu kabartan 10 dizi</a>
      </p>
      <figure>
        <a href="https://www.posta.com.tr/birbirinden-habersiz-7-kadinla-evlenen-adamin-4-esi-konustu-2218698">
          <img src="https://i.pstimaj.com/img/100/180x95/5dca6ccdae298b8bb3328314"/>
        </a>
      </figure>
      <p>
        <a href="https://www.posta.com.tr/birbirinden-habersiz-7-kadinla-evlenen-adamin-4-esi-konustu-2218698">6 Birbirinden habersiz 7 kadınla evlenen adamın 4. eşi k...</a>
      </p>
      <figure>
        <a href="https://www.posta.com.tr/nusret-olayinda-yeni-aciklama-2218785">
          <img src="https://i.pstimaj.com/img/100/180x95/5dca9a00ae298b94aeaad7c0"/>
        </a>
      </figure>
      <p>
        <a href="https://www.posta.com.tr/nusret-olayinda-yeni-aciklama-2218785">7 Nusret olayında yeni açıklama</a>
      </p>
      <figure>
        <a href="https://www.posta.com.tr/cinsel-iliski-skandaliyla-gundeme-gelen-oksana-voevodina-ve-malezya-kralinin-goruntuleri-ortaya-cikti-2218799">
          <img src="https://i.pstimaj.com/img/100/180x95/5dcaa2f8ae298b9561aa7580"/>
        </a>
      </figure>
      <p>
        <a href="https://www.posta.com.tr/cinsel-iliski-skandaliyla-gundeme-gelen-oksana-voevodina-ve-malezya-kralinin-goruntuleri-ortaya-cikti-2218799">8 Cinsel ilişki skandalıyla gündeme gelen Oksana Voevodi...</a>
      </p>
      <figure>
        <a href="https://www.posta.com.tr/istanbulda-ogrencilerin-tehlikeli-okul-yolu-2218800">
          <img src="https://i.pstimaj.com/img/100/180x95/5dcaa295ae298b9561aa757e"/>
        </a>
      </figure>
      <p>
        <a href="https://www.posta.com.tr/istanbulda-ogrencilerin-tehlikeli-okul-yolu-2218800">9 İstanbul’da öğrencilerin tehlikeli okul yolu</a>
      </p>
      <figure>
        <a href="https://www.posta.com.tr/yolcu-ucagi-inis-sirasinda-pistten-cikti-2218796">
          <img src="https://i.pstimaj.com/img/100/180x95/5dca9e5eae298b9561aa7578"/>
        </a>
      </figure>
      <p>
        <a href="https://www.posta.com.tr/yolcu-ucagi-inis-sirasinda-pistten-cikti-2218796">10 Yolcu uçağı iniş sırasında pistten çıktı</a>
      </p>
    </article>
  </body>
</html>