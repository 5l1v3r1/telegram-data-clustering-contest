<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/koinoniko-merisma-2019-pote-klidonei-to-poso/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T09:45:27+00:00"/>
    <meta property="og:title" content="Κοινωνικό μέρισμα 2019: Πότε «κλειδώνει» το ποσό – Ποιοι θα το πάρουν (video)"/>
    <meta property="og:description" content="Σύμφωνα με τις τελευταίες πληροφορίες, προς τα μέσα Νοεμβρίου ή αρχές Δεκεμβρίου, θα είναι διαθέσιμα περισσότερα στοιχεία για την εκτέλεση του κρατικού προϋπολογισμού και τότε είναι που αναμένεται να «κλειδώσει» το ύψος, το εύρος, αλλά και οι δικαιούχοι για το κοινωνικό μέρισμα 2019."/>
  </head>
  <body>
    <article>
      <h1>Κοινωνικό μέρισμα 2019: Πότε «κλειδώνει» το ποσό – Ποιοι θα το πάρουν (video)</h1>
      <h2>Κοινωνικό μέρισμα 2019: Δείτε αναλυτικά!</h2>
      <address><time datetime="2019-11-12T09:45:27+00:00">12 Nov 2019, 09:45</time> by <a rel="author">neolaia.gr Team</a></address>
      <p>Σύμφωνα με τις τελευταίες πληροφορίες, προς τα μέσα Νοεμβρίου ή αρχές Δεκεμβρίου, θα είναι διαθέσιμα περισσότερα στοιχεία για την εκτέλεση του κρατικού προϋπολογισμού και τότε είναι που αναμένεται να «κλειδώσει» το ύψος, το εύρος, αλλά και οι δικαιούχοι για το <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/"><b>κοινωνικό μέρισμα 2019</b></a>.</p>
      <p>Συγκεκριμένα, με βάση τα όσα έχουν γίνει γνωστά μέχρι στιγμής, μέχρι τις 20 Νοεμβρίου 2019, που η κυβέρνηση θα έχει καταθέσει τον προϋπολογισμό στη Βουλή, θα δημοσιοποιηθούν και οι προθέσεις της σχετικά με το κοινωνικό μέρισμα 2019 και τη διανομή του προβλεπόμενου υπερπλεονάσματος.</p>
      <p>Παρότι ακόμη δεν είναι εντελώς ξεκάθαρα τα κριτήρια για την καταβολή του κοινωνικού μερίσματος 2019, αυτό είναι κάτι που αναμένεται να διευκρινιστεί σε λίγες ημέρες από σήμερα, σύμφωνα με τις τελευταίες ανακοινώσεις του αρμόδιου Υπουργείου.</p>
      <p>
        <b>Κοινωνικό μέρισμα 2019 – Απόφαση Κ. Μητσοτάκη</b>
      </p>
      <p>Η αντίστροφη μέτρηση ξεκίνησε για τη διανομή του κοινωνικού μερίσματος από την κυβέρνηση, ύστερα από απόφαση του Κυριάκου Μητσοτάκη.</p>
      <p>Οι αιτήσεις για το κοινωνικό μέρισμα, εφόσον δώσει έγκριση το ΥΠΟΙΚ, θα ξεκινήσουν τις πρώτες μέρες του Δεκεμβρίου, ενώ το ποσό θα δοθεί <b>λίγο πριν τα Χριστούγεννα,</b> μαζί με το <a href="https://www.neolaia.gr/2019/11/12/pote-plironetai-to-doto-hristougennon/"><b>δώρο Χριστουγέννων 2019</b></a>για τους μισθωτούς.</p>
      <p>Ωστόσο, δεδομένου ότι το οικονομικό επιτελείο έχει καταστήσει σαφές πως θέλει να διατηρήσει ένα ποσό ως «περιθώριο ασφαλείας» και επομένως δεν θα μοιραστεί όλο το υπερπλεόνασμα σε μέρισμα, τα περιθώρια που απομένουν περιορίζονται περαιτέρω.</p>
      <p>Από το υπερπλεόνασμα, εξάλλου, υπολογίζεται ότι θα καλυφθεί και το ποσό των 200 εκατ. ευρώ των υπηρεσιών κοινής ωφελείας που θα δοθεί προς τη ΔΕΗ</p>
      <p>Κατά τη διάρκεια της συνέντευξής του, ο πρωθυπουργός, Κυριάκος Μητσοτάκης, αναφέρθηκε μάλιστα σε «μέρισμα ανάπτυξης», λέγοντας ότι <i>«θα μοιραστεί με δίκαιο τρόπο. Επειτα από 10 χρόνια κρίσης δεν θα ανεχθώ»</i> […] <i>«με τη νέα ανάπτυξη που έχουμε να δημιουργηθούν νέες ανισότητες. Θα υπάρχει υπερπλεόνασμα το 2019. Θα πάει στοχευμένα στους πιο αδύναμους. Θα δούμε πού. Δεν θα δώσουμε λίγα σε πολλούς. Θέλω αυτά που θα δώσω να πιάσουν τόπο».</i></p>
      <p>Το Υπουργείο Οικονομικών θα κάνει τους τελικούς λογαριασμούς μέσα στις επόμενες ημέρες για το πλεόνασμα, καθώς οι όποιες αποφάσεις σχετικά με το κοινωνικό μέρισμα και τη διανομή του αναμένεται να ενσωματωθούν στον προϋπολογισμό του 2020, ο οποίος θα κατατεθεί στη Βουλή στις 20 Νοεμβρίου.</p>
      <figure>
        <iframe src="https://www.youtube.com/embed/PDfrwOt3lqU" width="1195" height="672" data-service="Youtube" scrolling="no"/>
      </figure>
      <h3>Δείτε επίσης: <a href="https://www.neolaia.gr/2019/11/11/koinoniko-merisma-2019-vasiki-proipothesi-gia-dikeouchous/">Κοινωνικό μέρισμα 2019: Η βασική προϋπόθεση για τους δικαιούχους – Ποιοι θα το λάβουν</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/6-pou-boroun-na-voithisoun-viographiko-sou/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/12/56-theseis-ergasias-anoigoun-se-dimous-tis-horas/"/>
        <a href="https://neolaia.gr/2019/11/12/black-friday-2019-giati-onomastike-mauri-paraskevi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/32-theseis-gia-praktiki-askisi-sto-eksoteriko-12-11/"/>
        <a href="https://neolaia.gr/2019/11/12/pote-kleinoun-ta-sxoleia-gia-ta-hristougenna-2019/"/>
      </related>
    </article>
  </body>
</html>