<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-construct/zf-30-ani-business-3-generatii-antreprenori-adrian-garmacea-electric-plus-bacau-atata-timp-cat-investim-intr-educatie-centrata-copii-profesori-romania-viitor-nici-50-ani-vom-reusi-stergem-18574742"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T22:07:00+00:00"/>
    <meta property="og:title" content="ZF 30 de ani de business. 3 generaţii de antreprenori: Adrian Gârmacea, Electric Plus Bacău: Atâta timp cât nu investim într-o educaţie centrată pe copii şi nu pe profesori, România nu are viitor. Nici în 50 de ani nu vom reuşi să ştergem diferenţele dintre noi şi Europa de Vest"/>
    <meta property="og:description" content="Ziarul Financiar la 21 de ani"/>
  </head>
  <body>
    <article>
      <h1>ZF 30 de ani de business. 3 generaţii de antreprenori: Adrian Gârmacea, Electric Plus Bacău: Atâta timp cât nu investim într-o educaţie centrată pe copii şi nu pe profesori, România nu are viitor. Nici în 50 de ani nu vom reuşi să ştergem diferenţele dintre noi şi Europa de Vest</h1>
      <address><time datetime="2019-11-12T22:07:00+00:00">12 Nov 2019, 22:07</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <p>Ziarul Financiar la 21 de ani</p>
      <p>ADRIAN GÅRMACEA, proprietarul producătorului de ferestre Electric Plus din Bacău, a fondat compania în 1995. Brandul Barrier, sub care sunt astăzi comercializate ferestrele, a apărut în 2011, numele fiind ales pentru a avea rezonanţă internaţională, astfel încât să faciliteze internaţionalizarea businessului.</p>
      <p>Absolvent al Facultăţii de Automatică şi Calculatoare, Adrian Gârmacea a dus Electric Plus la afaceri de 126 mil. lei în 2018 şi o reţea de 37 de francize.</p>
      <p>Astăzi, el spune că cele mai bune perioade pentru businessul său au fost anii 1995-2000 şi 2007-2014, perioa­de care coincid cu cele de criză mon­dială. Ce urmează pentru România astăzi?</p>
      <p><b>Adrian Gârmacea, proprietarul producătorului de ferestre Electric Plus din Bacău: </b>România va ajunge acolo unde o duce sistemul de educaţie. Din păcate, aceasta este cea mai mare problemă a ţării. Avem un sistem de educaţie submediocru, centrat pe profesori, şi nu pe beneficiul real, copiii. Atâta timp cât nu se începe o reformă adevărată în sistemul de educaţie, România nu are viitor. Este zadarnică speranţa că vom ajunge din urmă ţările din vestul Europei. Ne despart între 400 de ani - în cel mai bun caz - şi 1.000 de ani - în cel mai prost caz - de educaţie de cei pe care îi admirăm. Foarte probabil că nici în următorii 50 de ani nu vom reuşi să ştergem diferenţele dintre România şi Europa de Vest.</p>
    </article>
  </body>
</html>