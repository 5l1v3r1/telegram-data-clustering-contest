<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/tsigansko-lyato-i-navodneniya-v-sryada-zhivakt-skacha-do_news708947.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T22:31:00+00:00"/>
    <meta property="og:title" content="Циганско лято и наводнения в сряда, живакът скача до..."/>
    <meta property="og:description" content="Над Черноморието облачността ще е значителна, но ще се задържи без валежи"/>
  </head>
  <body>
    <article>
      <h1>Циганско лято и наводнения в сряда, живакът скача до...</h1>
      <h2>Над Черноморието облачността ще е значителна, но ще се задържи без валежи</h2>
      <address>
        <time datetime="2019-11-12T22:31:00+00:00">12 Nov 2019, 22:31</time>
      </address>
      <p>https://blitz.bg/obshtestvo/tsigansko-lyato-i-navodneniya-v-sryada-zhivakt-skacha-do_news708947.html Blitz.bg</p>
      <figure>
        <img src="https://static.blitz.bg/documents/thumbnails/730/201810/1538747146-shutterstock-766886038.jpg"/>
        <figcaption>Снимка: Shutterstock</figcaption>
      </figure>
      <p><b>Утре ще е предимно облачно с температури между 16 и 21 градуса. Това каза дежурният синоптик Георги Цеков от Националния институт по метеорология и хидрология.</b><br/><br/>През нощта увеличението на облачността от запад ще продължи. Превалявания ще има главно в югозападните райони. Минимални температури между 8° и 13°. Утре ще е предимно облачно. Валежите в Югозападна България ще се усилят и на места ще са значителни.<br/><br/>Вятърът ще е от югоизток, предимно умерен. Максималните температури ще са между 16° и 21°, на места в Североизточна България - до 23-24°.<br/><br/>Над Черноморието облачността ще е значителна, но ще се задържи без валежи. Ще духа умерен изток-югоизточен вятър. Максималните температури на въздуха ще са между 17° и 20°. Температурата на морската вода е 17°. Вълнението на морето ще се усили до 3 бала.<br/><br/>Над планините няма да е подходящо за туризъм. Ще е облачно и ветровито. Дъждовно ще е над Рило-Родопския масив и на места там количествата на валежа ще са значителни. По най-високите върхове на Рила и Пирин дъждът ще преминава в сняг.<br/><br/>Вятърът ще е силен на моменти и бурен от юг. Максималната температура на височина 1200 метра ще е около 13°, на 2000 – около 6°.<br/><br/>Атмосферното налягане е по-ниско от средното за месеца и ще продължи да се понижава.<br/><br/>В четвъртък ще преобладава облачно време. Все още ще превалява, на повече места в източната половина от страната, но от югозапад валежите ще спират, по-късно и облачността ще се разкъса. Вятърът ще остане от югоизток, ще бъде предимно умерен.<br/><br/>Минималните температури ще бъдат предимно между 9° и 14°, а максималните - между 14° и 19°. В петък и и събота вятърът ще бъде от юг-югозапад, предимно слаб. Ще е без валежи, на места в низините и котловините - с ниска облачност.<br/><br/>Временни разкъсвания и намаления на облачността ще има в следобедните часове. Максималните температури ще бъдат предимно между 15° и 20°, минимални - между 6° и 11°. В планините и планинските райони ще бъде предимно слънчево, с разкъсана висока облачност; отново ще се затопли.<br/><br/><a href="https://blitz.bg/vremeto/varna"><b>Какво ще е времето по дни и часове може да видите в рубриката на БЛИЦ, в която ви информираме какви са климатичните условия в страната.</b></a><br/><br/> </p>
    </article>
  </body>
</html>