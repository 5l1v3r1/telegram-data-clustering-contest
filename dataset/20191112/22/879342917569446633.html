<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/polityka/vizyt-misiyi-mvf-kyyeva-zyasuvalysya-holovni-temy-obhovorennya"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T22:40:02+00:00"/>
    <meta property="og:title" content="Візит місії МВФ до Києва: назвали головні теми для обговорення"/>
    <meta property="og:description" content="Відзначається, що нова програма має замінити програму стенд бай, обсяг якої становив 3,9 млрд доларів."/>
  </head>
  <body>
    <article>
      <h1>Візит місії МВФ до Києва: назвали головні теми для обговорення</h1>
      <address>
        <time datetime="2019-11-12T22:40:02+00:00">12 Nov 2019, 22:40</time>
      </address>
      <p>
        <b>Директор управління МВФ з питань Європи Пол Томсен повідомив, що під час візиту в Україну місія МВФ обговорить з представниками української влади нову трирічну програму розширеного кредитування.</b>
      </p>
      <p>Про це він розповів «Голосу Америки».</p>
      <p>Відзначається, що нова програма має замінити програму стенд бай, обсяг якої становив 3,9 млрд доларів.</p>
      <related>
        <a href="https://www.slovoidilo.ua/2019/10/21/pogljad/ekonomika/skladnoshhi-kredytuvannya-choho-zalezhatyme-nova-prohrama-mvf"/>
      </related>
      <p>«<i>Сподіваюся, досягнемо швидкого результату. Хоча прогрес обнадійливий, залишаються деякі невирішені питання. Давайте побачимо</i>», - сказав Томсен.</p>
      <p>За його словами, питання очищення банківського сектору буде важливою частиною обговорень.</p>
      <p>«<i>Це одне з питань. Україна досягла прогресу. Ми знаємо, що існують виклики. Важливо, щоб не було відкату в досягненнях. Тому, це важлива частина обговорень</i>», - прокоментував представник МВФ.</p>
      <p>Коментуючи основні виклики, які стоять перед Україною, Томсен наголосив на досягненнях країни в стабілізації економіки, але також відзначив певні розчарування, зокрема в питанні подолання корупції та державного управління.</p>
      <p>«<i>Важливо зберегти незалежність центрального банку, досягти прогресу в фінансовому секторі, продовжити бюджетну консолідацію. Україна не так добре просувається в структурних реформах. Можна сказати, що протягом останніх років розвиток подій тут засмучував. Нас особливо хвилюють питання корупції і управління та я думаю, що новий уряд має посилити зусилля в цій сфері</i>», - додав Томсен.</p>
      <p>Нагадаємо, <a href="https://www.slovoidilo.ua/2019/11/12/novyna/polityka/zyasuvalosya-koly-misiya-mvf-rozpochne-svoyu-robotu-ukrayini">місія Міжнародного валютного фонду приїде до Києва</a> у четвер, 14 листопада 2019 року.</p>
      <p>Також відзначимо, <a href="https://www.slovoidilo.ua/2019/11/05/novyna/ekonomika/mvf-vysunuv-vymohy-zelenskomu">в МВФ поставили умови президенту України Володимиру Зеленському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/24/novyna/ekonomika/nbu-ochikuye-novu-uhodu-mvf-kincya-roku"/>
        <a href="https://www.slovoidilo.ua/2019/10/21/novyna/ekonomika/misiya-mvf-pryyide-cherez-dva-tyzhni-premyer"/>
        <a href="https://www.slovoidilo.ua/2019/10/21/novyna/ekonomika/nbu-nazvaly-umovy-mvf-ukrayiny"/>
        <a href="https://www.slovoidilo.ua/2019/11/07/novyna/polityka/dyskusiyi-shhodo-novoyi-prohramy-spivpraczi-ukrayinoyu-tryvayut-mvf"/>
      </related>
    </article>
  </body>
</html>