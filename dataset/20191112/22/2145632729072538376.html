<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18573070-un-celebru-submarin-disparut-in-al-doilea-razboi-mondial-gasit-recent"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-12T22:00:00+00:00"/>
    <meta property="og:title" content="Un celebru submarin dispărut în Al Doilea Război Mondial a fost găsit după 75 de ani"/>
    <meta property="og:description" content="Misterul USS Grayback, un submarin american din cel de-Al Doilea Război Mondial, care a dispărut cu 80 de oameni la bord în 1944, pare a fi rezolvat."/>
  </head>
  <body>
    <article>
      <h1>Un celebru submarin dispărut în Al Doilea Război Mondial a fost găsit după 75 de ani</h1>
      <address><time datetime="2019-11-12T22:00:00+00:00">12 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/33406/18573070/1/bcvb.jpg"/>
      </figure>
      <p>Misterul USS Grayback, un submarin american din cel de-Al Doilea Război Mondial, care a dispărut cu 80 de oameni la bord în 1944, pare a fi rezolvat.</p>
      <p>Exploratorul Tim Taylor şi echipa sa de la Proiectul Lost 52, o organizaţie care caută nave americane pierdute, au anunţat, duminică, faptul că submarinul care a dispărut acum 75 de ani a fost găsit în 5 iunie pe fundul <a href="https://www.descopera.ro/natura/16923172-scurgeri-de-petrol-in-marea-chinei-de-est-specialistii-se-tem-de-iminenta-unui-dezastru-ecologic">Mării Chinei de Est</a>, la o adâncime de 434 de metri, potrivit <a href="http://edition.cnn.com/2019/11/11/us/uss-grayback-wwii-submarine-discovery-trnd/index.html">CNN</a>.</p>
      <p>USS Grayback a dispărut cu 80 de oameni la bord în februarie 1944, după ce a fost atacat de o aeronavă japoneză.</p>
      <p>Epava submarinului a fost găsită după ce, anul trecut, cercetătorul Yutaka Iwasaki a descoperit că Marina Militară ar fi tradus greşit documentele de război în care era descris locul unde Grayback s-ar fi scufundat. În tot acest timp, documentele istorice ar fi inclus o longitudine greşită pentru locul unde se afla submarinul.</p>
      <p>Cu ajutorul unor vehicule autonome, subacvatice, echipa a reuşit să găsească submarinul Grayback la o distanţă de aproape 160 de kilometri faţă de locul unde s-a crezut iniţial că s-a scufundat.</p>
      <figure>
        <iframe src="https://www.youtube.com/embed/z1qRy8nAz1c" width="560" height="315" data-service="Youtube" scrolling="no"/>
      </figure>
      <p>Descoperirea a fost confirmată oficial de Robert S. Neyland, directorul Diviziei pentru Arheologia Subacvatică şi Istoria Navală din cadrul Marinei Militare americane.</p>
      <p>Familiile celor 80 de membri ai echipajului care se aflau la bordul submarinului au fost informate despre descoperire.</p>
      <p>În 28 ianuarie 1944, submarinul Grayback a plecat din <a href="https://www.descopera.ro/istorie/14909335-imagini-incredibile-arata-aeronava-pierduta-de-americani-in-timpul-atacurilor-de-la-pearl-harbor-video">Pearl Harbor</a> către Marea Chinei de Est în cea de-a zecea misiune.</p>
      <p>O lună mai târziu, echipajul submarinului a raportat că a scufundat două nave cargo japoneze în 19 februarie. Atacul a lăsat, însă, Grayback doar cu două torpile, astfel că a primit comanda să revină la bază.</p>
      <p>Deşi era aşteptat să ajungă în atolul Midway în 7 martie, au trecut mai mult de trei săptămâni fără ca echipajul să dea un semn. În acest context, în 30 martie 1944, Grayback, unul dintre<a href="https://www.descopera.ro/istorie/18265247-submarin-american-disparut-prima-misiune-descoperit-apropierea-alaskai"> cele mai performante submarine din cel de-Al Doilea Război Mondial</a>, a fost declarat oficial dispărut.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/istorie/17718107-submarinele-germane-refuzat-predea">Submarinele germane care au refuzat să se predea</a>
        </b>
      </p>
      <p>
        <b>
          <a href="https://www.descopera.ro/istorie/16517062-in-istorie-a-existat-un-singur-caz-in-care-un-submarin-a-distrus-un-altul-in-timpul-unei-confruntari">În istorie a existat un singur caz în care un submarin a distrus un altul în timpul unei confruntări</a>
        </b>
      </p>
      <p>
        <b>
          <a href="https://www.descopera.ro/istorie/17135043-submarinul-nazist-ce-l-ar-fi-transportat-pe-hitler-in-america-de-sud-dupa-cel-de-al-doilea-razboi-mondial-a-fost-descoperit-in-apropiere-de-danemarca">Submarinul nazist ce l-ar fi transportat pe Hitler în America de Sud după cel de-Al Doilea Război Mondial a fost descoperit în apropiere de Danemarca</a>
        </b>
      </p>
      <p>
        <b>
          <a href="https://www.descopera.ro/istorie/16965498-k-19-unul-dintre-cele-mai-ghinioniste-submarine-din-istorie-ar-fi-putut-provoca-cel-de-al-treilea-razboi-mondial">K-19, unul dintre cele mai ''ghinioniste'' submarine din istorie</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/18568001-un-document-istoric-de-mare-valoare-din-vremea-domnitorului-alexandru-constantin-moruzi-exponatul-lunii-la-mnir"/>
        <a href="https://www.descopera.ro/istorie/18557252-ultima-constitutie-comunista-instrumentul-folosit-pentru-iluzii-si-control"/>
        <a href="https://www.descopera.ro/istorie/18556209-sute-de-obiecte-descoperite-in-romania-despre-originile-europei-expuse-la-lige"/>
        <a href="https://www.descopera.ro/istorie/18556032-o-fosila-de-11-milioane-de-ani-ofera-indicii-despre-modul-in-care-stramosii-nostri-au-adoptat-mersul-biped"/>
      </related>
    </article>
  </body>
</html>