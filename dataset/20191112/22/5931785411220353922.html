<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/12/todorovic-sjajan-u-trijumfu-andore-cetvrtina-za-anale-ekipe-buducnosti/"/>
    <meta property="og:site_name" content="Sportska centrala"/>
    <meta property="article:published_time" content="2019-11-12T22:19:41+00:00"/>
    <meta property="og:title" content="Todorović sjajan u trijumfu Andore, četvrtina za anale ekipe Budućnosti"/>
    <meta property="og:description" content="Košarkaši Andore savladali su večeras Ulm u gostima rezultatom 99:87 u okviru ,,A“ grupe sedme runde Evrokupa. Do četvrte pobede u sezoni, Andora je stigla ponajviše zahvaljujući sjajnom otvaranju meča i prvoj deonici, koju su dobili sa 13 poena razlike i u kojoj su postigli 30 koševa. Ulm je uspeo da se vrati u trećem […]"/>
  </head>
  <body>
    <article>
      <h1>Todorović sjajan u trijumfu Andore, četvrtina za anale ekipe Budućnosti</h1>
      <address><time datetime="2019-11-12T22:19:41+00:00">12 Nov 2019, 22:19</time> by <a rel="author">Nemanja</a></address>
      <p>Košarkaši Andore savladali su večeras Ulm u gostima rezultatom 99:87 u okviru ,,A“ grupe sedme runde Evrokupa.</p>
      <p>Do četvrte pobede u sezoni, Andora je stigla ponajviše zahvaljujući sjajnom otvaranju meča i prvoj deonici, koju su dobili sa 13 poena razlike i u kojoj su postigli 30 koševa.</p>
      <p>Ulm je uspeo da se vrati u trećem kvartalu, ali su domaći ponovo poklekli kada se rezultat lomio, što je španski tim oberučke prihvatio. Sjajan je večeras bio srpski košarkaš Dejan Todorović koji je meč okončao sa 17 poena, koliko je imao i Dejvid Voker, a efikasniji od njih bio je Klevin Hena sa 20 poena. U ekipi Ulma istakao se dvojac Kilijan Hajes i Ajzea Brisko sa po 19 poena.</p>
      <p>Ekipa podgoričke Budućnosti je konačno zabeležila prvi trijumf u Evrokupu ove sezone. U Trentu je pala istoimena ekipa (76:69), a pažnju javnosti svakako je zauzela treća deonica Budućnosti koja je završena sa čak 31:8 u korist Podgoričana. Tu je praktično meč bio i odlučen.</p>
      <p>Vicešampiona ABA lige je na ovoj utakmici predovio centar Hasan Martin sa 18 poena, dok je 13 dodao Danilo Nikolić. Na drugoj strani istakao se Džejms Blekmon sa 16 poena.</p>
      <p>
        <b>Trento – Budućnost 69:76</b>
        <br/>
        <i>(22:13, 19:20, 8:31, 20:12)</i>
      </p>
      <p>
        <b>Ulm – Andora 87:99</b>
        <br/>
        <i>(17:30, 22:24, 34:20, 14:25)</i>
      </p>
      <p>
        <b>Nanter – Darušafaka 17:25</b>
        <br/>
        <i>(17:25, 20:20, 20:12, 11:25)</i>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/bivsi-kosarkas-crvene-zvezde-na-pragu-dolaska-u-buducnost/"/>
        <a href="https://www.sportskacentrala.com/2019/11/11/za-pohvalu-zvezda-ispred-svih-u-evroligi/"/>
        <a href="https://www.sportskacentrala.com/2019/11/09/buducnost-nadigrala-cibonu/"/>
        <a href="https://www.sportskacentrala.com/2019/11/09/gotovo-perfektni-kori-higins-mvp-7-kola-evrolige/"/>
        <a href="https://www.sportskacentrala.com/2019/11/08/pao-siguran-tejlor-srusio-cska/"/>
        <a href="https://www.sportskacentrala.com/2019/11/08/konacno-fenerbahce-lucic-dobar-slavila-i-barsa/"/>
        <a href="https://www.sportskacentrala.com/2019/11/08/micic-o-atamanovim-kritikama-ne-shvatam-to-licno-ulogu-u-timu-sam-zasluzio/"/>
        <a href="https://www.sportskacentrala.com/2019/11/08/nebo-i-zemlja-barselona-ima-najveci-budzet-u-evroligi-zvezda-najmanji/"/>
        <a href="https://www.sportskacentrala.com/2019/11/08/gist-uskoro-medju-odabranima/"/>
      </related>
    </article>
  </body>
</html>