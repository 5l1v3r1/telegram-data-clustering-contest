<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18566644-opioidele-nu-reprezinta-o-solutie-pe-termen-lung-pentru-pacientii-cu-artrita"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-12T22:00:00+00:00"/>
    <meta property="og:title" content="Opioidele nu reprezintă o soluţie pe termen lung pentru pacienţii cu artrită"/>
    <meta property="og:description" content="Un studiu recent a ajuns la concluzia că opioidele au efect pozitiv temporar în cazul artritei."/>
  </head>
  <body>
    <article>
      <h1>Opioidele nu reprezintă o soluţie pe termen lung pentru pacienţii cu artrită</h1>
      <address><time datetime="2019-11-12T22:00:00+00:00">12 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18566644/1/pastile-123rf-descopera.jpg"/>
        <figcaption>Credit foto:123RF</figcaption>
      </figure>
      <p>Un studiu recent a ajuns la concluzia că opioidele au efect pozitiv temporar în cazul artritei.</p>
      <p>Un studiu recent, în care cercetătorii au agregat datele a 23 de studii anterioare, a ajuns la concluzia că opioidele nu îmbunătăţesc calitatea vieţii persoanelor care suferă de artrită. Oamenii de ştiinţă au concluzionat că medicamentaţia opioidă nu are un efect pozitiv semnificativ asupra depresiei şi că, odată cu trecerea timpului, capacitatea de a reduce durerea este diminuată, notează <a href="http://medicalxpress.com/news/2019-11-opioids-minor-pain-relief-function.html?fbclid=IwAR205sm1R3M3SiFAOfIADOQ5DnGpjkkiW2yAhjTGlw0tCom9fHLpnWmQbeo">Medicalxpress</a>.</p>
      <p>„Am constatat că amploarea acestor efecte este mică şi continuă să scadă în timp”, explică dr. Raveendhara Bannuru, autor principal al studiului.</p>
      <p>Acest studiu a folosit datele colectate de către 23 de studii clinice anterioare care au fost publicate în jurnale de specialitate şi în care au participat 11.400 de persoane care sufereau de osteoartrită. Cercetătorii au descoperit că administrarea opioidelor are un efect pozitiv şi că dozele mai mari prezentau un pericol ridicat de <a href="https://www.descopera.ro/stiinta/15127994-opiaceele-si-riscul-care-vine-la-pachet-cu-ameliorarea-durerii-aceste-date-ne-arata-o-noua-tendinta-periculoasa">efecte secundare</a> precum: greaţă, constipaţie şi diaree.</p>
      <p>„Având în vedere preocupările legate de dependenţă şi disconfortul pe care îl simt mulţi pacienţi în timpul administrării medicamentelor, se pare că nu există un interval terapeutic optim pentru utilizarea <a href="https://www.descopera.ro/stiinta/18151370-codul-genetic-al-cartitelor-golase-ar-putea-detine-secretul-pentru-inlocuirea-opioidelor">opioidelor </a>în cazul osteoartritei”, a declarat dr. Bannuru.</p>
      <p>„Sperăm că rezultatele studiului nostru vor oferi oportunitatea pacienţilor cu <a href="https://www.descopera.ro/dnews/9149725-care-este-cauza-osteoartritei-specialistii-sunt-pe-cale-sa-afle">osteoartrită </a>să aibă discuţii informate cu furnizorii de servicii medicale despre cele mai sigure şi eficiente opţiuni de tratament pentru durerea lor",a adăugat acesta.</p>
      <p>Cercetătorii explică faptul că în cazul pacienţilor care suferă de artrită este benefică o abordare holistică, care îmbină medicaţia şi terapii fizice şi, în funcţie de gravitatea cazurilor, chiar cu chirurgia. În aceste condiţii, din cauza eficienţei reduse şi a pericolelor legate de <a href="https://www.descopera.ro/dnews/18324959-compania-johnson-johnson-a-pierdut-un-proces-cu-un-stat-american-privind-criza-opioidelor">dependenţa</a> de opioide, acestea ar trebui să reprezinte ultima soluţie pe care să o prescrie medicii.</p>
      <p>Studiul a fost publicat în cadrul unei conferinţe a American College of Rheumatolgy.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18551575-premiera-medicala-in-sua-implanturi-cerebrale-folosite-pentru-a-trata-dependenta-de-opioide">Premieră medicală în SUA. Implanturi cerebrale folosite pentru a trata dependenţa de opioide</a>
        </b>
      </p>
      <p>
        <b>
          <a href="https://www.descopera.ro/stiinta/17796780-opioidele-nu-sunt-mare-ajutor-durerea-cronica">Conform unui studiu de amploare, opioidele nu sunt de mare ajutor pentru durerea cronică</a>
        </b>
      </p>
      <p>
        <b>
          <a href="https://www.descopera.ro/stiinta/18327579-care-este-efectul-expunerii-prenatale-a-bebelusilor-la-opioide">Care este efectul expunerii prenatale a bebeluşilor la opioide?</a>
        </b>
      </p>
      <p>
        <b>
          <a href="https://www.descopera.ro/stiinta/16708389-un-nou-vaccin-revolutionar-poate-salva-vietile-dependentilor-de-droguri-face-organismul-imun-la-heroina-si-la-opioide">Un nou vaccin revoluţionar poate salva vieţile dependenţilor de droguri: face organismul imun la heroină şi la opioide</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/17871005-remediul-artrita-aproape-multumita-descoperiri"/>
        <a href="https://www.descopera.ro/stiinta/16965260-o-bacterie-din-lapte-si-din-carnea-de-vita-poate-declansa-artrita-reumatoida"/>
        <a href="https://www.descopera.ro/mari-intrebari/14107542-facem-artrita-daca-ne-trosnim-incheieturile-video"/>
        <a href="https://www.descopera.ro/dnews/12519125-un-nou-test-de-sange-ar-putea-prezice-riscul-de-artrita-prevenind-producerea-leziunilor-ireversibile"/>
      </related>
    </article>
  </body>
</html>