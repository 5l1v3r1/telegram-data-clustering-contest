<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/pawan-kalyan-against-jagmohan-reddy-andhra-pradesh.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T22:01:00+00:00"/>
    <meta property="og:title" content="'ഞാന്‍ മൂന്ന് വിവാഹം കഴിച്ചിട്ടുണ്ടെങ്കില്‍ താങ്കള്‍ക്കെന്താണ് പ്രശ്‌നം?'; ജഗന്‍മോഹന്‍ റെഡ്ഡിയോട് പവന്‍ കല്യാണ്‍"/>
    <meta property="og:description" content="Andra Pradesh Chandrababu Naidu Jaganmohan Reddy National News Pawan Kalyan India ആന്ധ്രപ്രദേശ് മുഖ്യമന്ത്രി ജഗന്‍മോഹന്‍ തനിക്കെതിരെ നടത്തിയ പരാമര്‍ശത്തിന് മറുപടിയുമായി ജ"/>
  </head>
  <body>
    <article>
      <h1>'ഞാന്‍ മൂന്ന് വിവാഹം കഴിച്ചിട്ടുണ്ടെങ്കില്‍ താങ്കള്‍ക്കെന്താണ് പ്രശ്‌നം?'; ജഗന്‍മോഹന്‍ റെഡ്ഡിയോട് പവന്‍ കല്യാണ്‍</h1>
      <address><time datetime="2019-11-12T22:01:00+00:00">12 Nov 2019, 22:01</time> by <a rel="author">ന്യൂസ് ഡെസ്‌ക്</a></address>
      <p>ആന്ധ്രപ്രദേശ് മുഖ്യമന്ത്രി ജഗന്‍മോഹന്‍ തനിക്കെതിരെ നടത്തിയ പരാമര്‍ശത്തിന് മറുപടിയുമായി ജനസേന അദ്ധ്യക്ഷനും നടനുമായ പവന്‍ കല്യാണ്‍.</p>
      <p>ജഗന്‍മോഹന്‍ റെഡ്ഡി താന്‍ ഉന്നയിച്ച പ്രശ്‌നങ്ങള്‍ക്ക് പകരം തനിക്കെതിരെ വ്യക്തിപരമായ ആരോപണം ഉന്നയിക്കാനാണ് ശ്രമിക്കുന്നതെന്നാണ് പവന്‍ കല്യാണിന്റെ പ്രതികരണം. താന്‍ മൂന്ന് വിവാഹം കഴിച്ചിട്ടുണ്ടെങ്കില്‍ ജഗന്‍മോഹന്‍ റെഡ്ഡിക്കെന്താണ് പ്രശ്‌നം എന്നും പവന്‍ കല്യാണ്‍ ചോദിച്ചു.</p>
      <p>സംസ്ഥാനത്തെ എല്ലാ സര്‍ക്കാര്‍ സ്‌കൂളുകളും ഇംഗ്ലീഷ് മീഡിയമാക്കാന്‍ ജഗന്‍മോഹന്‍ സര്‍ക്കാര്‍ തീരുമാനിച്ചിരുന്നു. ഇതിനെതിരെ മുന്‍ മുഖ്യമന്ത്രി ചന്ദ്രബാബു നായിഡുവും പവന്‍ കല്യാണും രംഗതെത്തിയിരുന്നു. ഇതിനെ ജഗന്‍മോഹന്‍ റെഡ്ഡി ചോദ്യം ചെയ്തിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ചന്ദ്രബാബു ഗാരു, ഏത് സ്‌കൂളില്‍ ഏത് മീഡിയത്തിലാണ് നിങ്ങളുടെ കുട്ടികള്‍ പഠിച്ചത്’ എന്നായിരുന്നു ചന്ദ്രബാബു നായിഡുവിനോടുള്ള ചോദ്യം. സമാനമായ ചോദ്യമായിരുന്നു പവന്‍ കല്യാണിനോടും ജഗന്‍മോഹന്‍ ആവര്‍ത്തിച്ചത്.</p>
      <p>‘സര്‍, നടന്‍ പവന്‍ കല്യാണ്‍ ഗാരു, നിങ്ങള്‍ക്ക് മൂന്ന് ഭാര്യമാരുണ്ട്. നാലോ അഞ്ചോ കുട്ടികളുണ്ട്. അവര്‍ പഠിക്കുന്ന സ്‌കൂളുകളിലെ അധ്യായനഭാഷ ഏതാണ്? എന്നായിരുന്നു പവന്‍ കല്യാണിനോടുള്ള ചോദ്യം.</p>
      <related>
        <a href="https://www.doolnews.com/will-form-alliance-with-different-ideologies-just-like-bjp-did-in-other-states-uddhav-0457854.html?utm_source=doolnews&amp;utm_medium=related"/>
      </related>
      <p>ഇന്നത്തെ ലോകത്തില്‍ നിങ്ങള്‍ക്ക് മത്സരിച്ച് നില്‍ക്കണമെങ്കില്‍ ഇംഗ്ലീഷ് അത്യാവശ്യമായ കാര്യമാണ്. ഈ കാരണത്താലാണ് ഇംഗ്ലീഷ് മീഡിയത്തില്‍ കുട്ടികള്‍ പഠിക്കണമെന്ന തീരുമാനം ഞാനെടുത്തത് എന്നും ജഗന്‍മോഹന്‍ പറഞ്ഞിരുന്നു.</p>
      <related>
        <a href="https://www.doolnews.com/ncp-has-asked-for-rotational-cms-between-itself-and-sena-and-offered-deputy-cm-post-to-congress-at-the-meeting.html?utm_source=doolnews&amp;utm_medium=related"/>
      </related>
      <p>ഒന്നാം തരം മുതല്‍ ആറാം തരം വരെ എല്ലാ സര്‍ക്കാര്‍ സ്‌കൂളുകളിലും പഠനമാധ്യമം ഇംഗ്ലീഷ് ആക്കാനാണ് സര്‍ക്കാര്‍ തീരുമാനം. ഇത് പത്ത് വരെ നീട്ടും വരും വര്‍ഷങ്ങളില്‍. തെലുഗുവും ഉറുദുവും എല്ലാ സ്‌കൂളുകളിലും നിര്‍ബന്ധിത പാഠ്യഭാഷകളായിരിക്കുമെന്നും സര്‍ക്കാര്‍ തീരുമാനമെടുത്തിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>