<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/cultura/18573010-joker-cel-mai-profitabil-film-realizat-vreodata-dupa-benzi-desenate"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-12T22:00:00+00:00"/>
    <meta property="og:title" content="''Joker'', cel mai profitabil film realizat vreodată după benzi desenate"/>
    <meta property="og:description" content="„Joker”, de Todd Philips, a devenit cel mai profitabil film realizat vreodată după benzi desenate, după ce a obţinut încasări de 15 ori mai mari decât costurile de producţie."/>
  </head>
  <body>
    <article>
      <h1>''Joker'', cel mai profitabil film realizat vreodată după benzi desenate</h1>
      <address><time datetime="2019-11-12T22:00:00+00:00">12 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5106/18573010/1/joker-ras-youtube-descopera.jpg"/>
      </figure>
      <p>„Joker”, de Todd Philips, a devenit cel mai profitabil film realizat vreodată după benzi desenate, după ce a obţinut încasări de 15 ori mai mari decât costurile de producţie.</p>
      <p>Astfel, lungmetrajul a obţinut încasări de peste 950 de milioane de dolari la nivel mondial, în timp ce bugetul de producţie, relativ modest, s-a ridicat la 62,5 milioane de dolari, potrivit Mediafax.</p>
      <p>Prin comparaţie, "Răzbunătorii: Sfârşitul jocului/ Avengers: Endgame", de Anthony şi Joe Russo, devenit anul acesta lider în topul filmelor cu cele mai mari încasări din istorie (2,796 miliarde de dolari), a avut un buget de 356 de milioane de dolari.</p>
      <p>De asemenea, "Venom", cu Tom Hardy, a avut încasări de 854 de milioane de dolari, la un buget de 90 de milioane de dolari, iar "Deadpool", cu Ryan Reynold, a vândut bilete de 783 de milioane de dolari, cu o producţie de doar 58 de milioane de dolari.</p>
      <p>"Joker" se poate lăuda cu o astfel de performanţă şi în condiţiile în care nu a fost încă lansat în China, de unde ar mai putea obţine încasări de o jumătate de milion de dolari, potrivit specialiştilor.</p>
      <p>Lungmetrajul "Joker" a primit premiul Leul de Aur la Festivalul de la Veneţia 2019. O producţie DC Comics, realizată după benzi desenate, filmul prezintă originea personajului Joker, un criminal sarcastic, interpretat de Joaquin Phoenix, în oraşul Gotham, undeva la începutul anilor '80. Criticii de film au considerat că interpretarea lui Joaquin Phoenix este strălucitoare, dar, în acelaşi timp, înfricoşătoare.</p>
      <p>Filmul este cotat cu mari şanse pentru o nominalizare la Oscar 2020.</p>
      <related>
        <a href="https://www.descopera.ro/cultura/18558223-o-noua-descoperire-dezminte-vechile-teorii-despre-insula-pastelui"/>
      </related>
      <related>
        <a href="https://www.descopera.ro/cultura/18553157-andrei-serban-despre-demisia-de-la-columbia-university-am-plecat-de-buna-voie"/>
      </related>
      <related>
        <a href="https://www.descopera.ro/cultura/18529174-concertele-lunii-noiembrie-in-bucuresti-bryan-adams-si-lara-fabian-printre-marile-nume"/>
      </related>
      <related>
        <a href="https://www.descopera.ro/cultura/18523752-skateboarding-in-cehoslovacia-comunista-si-povestea-unui-fals-chelner"/>
      </related>
      <related>
        <a href="https://www.descopera.ro/cultura/18514955-inamicul-lui-james-bond-in-viitorul-film-din-serie-ar-fi-un-ecologist"/>
      </related>
      <related>
        <a href="https://www.descopera.ro/cultura/18509712-pictura-renascentista-gasita-intr-o-bucatarie-vanduta-pentru-o-suma-colosala"/>
      </related>
      <related>
        <a href="https://www.descopera.ro/cultura/18509603-tiparirea-celui-mai-recent-volum-din-seria-asterix-si-obelix-in-romania-a-provocat-un-scandal-in-franta"/>
      </related>
      <related>
        <h4>Citeşte şi</h4>
        <a href="https://www.descopera.ro/cultura/18558223-o-noua-descoperire-dezminte-vechile-teorii-despre-insula-pastelui"/>
        <a href="https://www.descopera.ro/cultura/18553157-andrei-serban-despre-demisia-de-la-columbia-university-am-plecat-de-buna-voie"/>
        <a href="https://www.descopera.ro/cultura/18544719-bucata-din-zidul-berlinului-dezvelita-si-amplasata-in-parcul-academiei-romane"/>
        <a href="https://www.descopera.ro/cultura/18529174-concertele-lunii-noiembrie-in-bucuresti-bryan-adams-si-lara-fabian-printre-marile-nume"/>
      </related>
    </article>
  </body>
</html>