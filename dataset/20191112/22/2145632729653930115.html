<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18573411-cofondatorul-apple-steve-wozniak-afirma-ca-algoritmul-apple-card-a-discriminat-o-pe-sotia-sa"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-12T22:00:00+00:00"/>
    <meta property="og:title" content="Cofondatorul Apple Steve Wozniak afirmă că algoritmul Apple Card a discriminat-o pe soţia sa"/>
    <meta property="og:description" content="Cofondatorul Apple Inc, Steve Wozniak, s-a alăturat dezbaterii online cu privire la acuzaţiile de discriminare de gen făcute de către algoritmul din spatele cardului de credit al producătorului de iPhone."/>
  </head>
  <body>
    <article>
      <h1>Cofondatorul Apple Steve Wozniak afirmă că algoritmul Apple Card a discriminat-o pe soţia sa</h1>
      <address><time datetime="2019-11-12T22:00:00+00:00">12 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18573411/1/apple.jpg"/>
      </figure>
      <p>Cofondatorul Apple Inc, Steve Wozniak, s-a alăturat dezbaterii online cu privire la acuzaţiile de discriminare de gen făcute de către algoritmul din spatele cardului de credit al producătorului de iPhone.</p>
      <p>Plângerile au început săptămâna trecută, după ce antreprenorul David Heinemeier Hansson a scris pe Twitter că i s-a oferit o limită de creditare de 20 de ori mai mare decât soţiei sale, chiar dacă cei doi soţi au depus declaraţii de taxe comune, potrivit Mediafax.</p>
      <p>Mult-aşteptatul card Apple, care face parte dintr-un efort amplu al companiei de a obţine venituri mai mari din servicii, a fost lansat în august, în parteneriat cu Goldman Sachs Group Inc.</p>
      <p>Într-un e-mail, Goldman a declarat că cei care au solicitat un Apple Card au fost evaluaţi independent, în funcţie de venit şi ţinându-se cont de factori precum scorurile de credit personale.</p>
      <p>"Este posibil ca doi membri ai familiei să primească decizii de credit diferite; dar nu am luat şi nu vom lua decizii pe baza unor factori precum genul", au declarat oficiali ai băncii, potrivit sursei citate.</p>
      <p>Hansson a precizat că au depus declaraţii de taxe comune, iar soţia sa avea un scor de creditare mai ridicat.</p>
      <p>Departamentul de servicii financiare din New York a avertizat că începe o anchetă privind practicile cardurilor de credit Goldman Sachs.</p>
      <related>
        <a href="https://www.descopera.ro/dnews/18503568-presedintele-trump-i-a-reprosat-sefului-apple-disparitia-unui-buton"/>
      </related>
      <related>
        <a href="https://www.descopera.ro/cultura/18476333-compania-netflix-recunoaste-ca-va-fi-afectata-de-concurenta-viitoarelor-platforme-apple-si-disney"/>
      </related>
      <related>
        <a href="https://www.descopera.ro/dnews/18469652-apple-muta-productia-iphone-xr-in-india"/>
      </related>
      <related>
        <a href="https://www.descopera.ro/lumea-digitala/18415441-iphone-11-si-iphone-11-nu-pot-fi-reparate-la-centrele-care-nu-au-autorizare-din-partea-apple"/>
      </related>
      <related>
        <a href="https://www.descopera.ro/dnews/18412386-google-lanseaza-serviciul-play-pass-similar-cu-apple-arcade"/>
      </related>
      <related>
        <a href="https://www.descopera.ro/lumea-digitala/18407176-apple-a-lansat-ultima-versiune-a-ios"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18503568-presedintele-trump-i-a-reprosat-sefului-apple-disparitia-unui-buton"/>
        <a href="https://www.descopera.ro/cultura/18476333-compania-netflix-recunoaste-ca-va-fi-afectata-de-concurenta-viitoarelor-platforme-apple-si-disney"/>
        <a href="https://www.descopera.ro/dnews/18469652-apple-muta-productia-iphone-xr-in-india"/>
        <a href="https://www.descopera.ro/lumea-digitala/18415441-iphone-11-si-iphone-11-nu-pot-fi-reparate-la-centrele-care-nu-au-autorizare-din-partea-apple"/>
      </related>
    </article>
  </body>
</html>