<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821198.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T22:24:00+00:00"/>
    <meta property="og:title" content="ترامپ: با میزبانی از دیکتاتورها مشکلی ندارم"/>
    <meta property="og:description" content="به گزارش فارس، «دونالد ترامپ» رئیس‌جمهور آمریکا روز سه‌شنبه در جمع خبرنگاران گفته در صورتی که ملاقات با «دیکتاتورها» نفعی برای آمریکا داشته باشد حاضر است با آنها هم وارد گفت‌وگو شود. "/>
  </head>
  <body>
    <article>
      <h1>ترامپ: با میزبانی از دیکتاتورها مشکلی ندارم</h1>
      <address>
        <time datetime="2019-11-12T22:24:00+00:00">12 Nov 2019, 22:24</time>
      </address>
      <p>رئیس‌جمهور آمریکا سه‌شنبه گفته اگر ملاقات با دیکتاتورها برای آمریکا خوب باشد، حاضر است با آنها هم صحبت کند.</p>
      <p>به گزارش فارس، «دونالد ترامپ» رئیس‌جمهور آمریکا روز سه‌شنبه در جمع خبرنگاران گفته در صورتی که ملاقات با «دیکتاتورها» نفعی برای آمریکا داشته باشد حاضر است با آنها هم وارد گفت‌وگو شود. </p>
      <p>رئیس‌جمهور آمریکا گفت: «من با سران کشورهایی که اینجا می‌آیند ملاقات می‌کنم؛ از پادشاه‌ تا ملکه، نخست‌وزیر، رئیس‌جمهور و دیکتاتور؛ با همه‌شان دیدار می‌کنم.» </p>
      <p>وی اضافه کرد: «هر کسی که می‌خواهد بیاید، مشکلی نیست. دیکتاتورها، بیایید. مشکلی نیست. هر چیزی که برای مردم آمریکا خوب باشد [مشکلی ندارد.] من می‌خواهم به مردمم کمک کنم.»</p>
      <p>اظهارات ترامپ در حالی مطرح می‌شود که قرار است وی فردا در کاخ سفید از «رجب طیب اردوغان» رئیس‌جمهور ترکیه میزبانی کند. این دیدار با انتقاد هر دو حزب اصلی آمریکا روبرو شده است. رئیس‌جمهور آمریکا پیشتر «عبدالفتاح السیسی» رئیس‌جمهور مصر را هم «دیکتاتور خوب من» خوانده بود.</p>
      <p>ترامپ درباره «باراک اوباما» رئیس‌جمهور سابق آمریکا هم گفت: «روزی که من از او محبوب‌تر شوم بدانید که کارم را درست انجام نمی‌دهم.»</p>
      <p>او همچنین گفت که سران بسیاری از کشورها از او زیاد خوششان نمی‌آید. </p>
      <p>وی درباره تحقیقات استیضاح علیه خودش هم گفت: «درباره این نگران نباشید. به جایی نمی‌رسد.»</p>
      <p>رئیس‌جمهور آمریکا درباره انتخابات ریاست‌جمهوری سال ۲۰۲۰ هم اظهارنظر کرد و رقبای انتخاباتی‌اش را «دیوانه» توصیف کرد. ترامپ گفت: «شما هیچ انتخابی ندارید، چون آدم‌هایی که با آنها رقابت می‌کنیم دیوانه هستند.»</p>
    </article>
  </body>
</html>