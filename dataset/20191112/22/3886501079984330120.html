<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119232-rama-politicari-u-pristini-ugrozavaju-spoljnu-politiku-albanije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T22:00:07+00:00"/>
    <meta property="og:title" content="Rama: Političari u Prištini ugrožavaju spoljnu politiku Albanije"/>
    <meta property="og:description" content="Albanski premijer Edi Rama izjavio je da političari u Prištini suprotstavljanjem inicijativitivi za stvaranje &quot;malog šengena&quot; ugrožavaju spoljnu politiku Albanije zbog svojih unutrašnjepolitičkih interesa, prenela je agencija MIA.Takozvani &quot;mali šengen&quot; je incijativa Albanije, Srbije i Severne Makedonije za jačanja regionalne saradnje. Rama je, u izjavi albanskoj televiziji &quot;Top čenel&quot;, rekao da je dugo vremena objašnjavao lideru pokreta &quot;Samopredeljenje&quot; i verovatno sledećem premijeru Kosova Albinu Kurtiju u čemu je značaj &quot;malog šengena&quot; i da bi bio iznenadjen ukoliko nije shvatio, jer je &quot;dovoljno inteligentan&quot;.&quot;Ako se pravi da razume ili ne razume, to je njegov izbor, ali izgleda da se spoljna politika Albanije koristi za unutrašnje potrebe. Ne verujem da je to najbolje, imaćemo vremena da porazgovaramo i produbimo diskusiju&quot;, rekao je albanski premijer.Povodom izjave Kurtija za otvaranje granica izmedju Albanije i Kosova, Rama je rekao da tako nešto nije moguće da se uradi bez saglasnosti Srbije.&quot;Ako Kurti…"/>
  </head>
  <body>
    <article>
      <h1>Rama: Političari u Prištini ugrožavaju spoljnu politiku Albanije</h1>
      <address>
        <time datetime="2019-11-12T22:00:07+00:00">12 Nov 2019, 22:00</time>
      </address>
      <p><b>Albanski premijer Edi Rama izjavio je da političari u Prištini suprotstavljanjem inicijativitivi za stvaranje "malog šengena" ugrožavaju spoljnu politiku Albanije zbog svojih unutrašnjepolitičkih interesa, prenela je agencija MIA.</b><br/><br/>Takozvani "mali šengen" je incijativa Albanije, Srbije i Severne Makedonije za jačanja regionalne saradnje. <br/>Rama je, u izjavi albanskoj televiziji "Top čenel", rekao da je dugo vremena objašnjavao lideru pokreta "Samopredeljenje" i verovatno sledećem premijeru Kosova Albinu Kurtiju u čemu je značaj "malog šengena" i da bi bio iznenadjen ukoliko nije shvatio, jer je "dovoljno inteligentan".<br/><br/>"Ako se pravi da razume ili ne razume, to je njegov izbor, ali izgleda da se spoljna politika Albanije koristi za unutrašnje potrebe. Ne verujem da je to najbolje, imaćemo vremena da porazgovaramo i produbimo diskusiju", rekao je albanski premijer.<br/><br/>Povodom izjave Kurtija za otvaranje granica izmedju Albanije i Kosova, Rama je rekao da tako nešto nije moguće da se uradi bez saglasnosti Srbije.<br/><br/>"Ako Kurti želi da otvara granice, onda mora da bude saglasan sa svim državama", rekao je premijer Albanije Edi Rama.</p>
    </article>
  </body>
</html>