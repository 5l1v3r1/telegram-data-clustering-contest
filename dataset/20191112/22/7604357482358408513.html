<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/marokkaanse-verkrachter-uit-gent-opnieuw-voortvluchtig/"/>
    <meta property="og:site_name" content="SCEPTR"/>
    <meta property="article:published_time" content="2019-11-12T22:22:42+00:00"/>
    <meta property="og:title" content="Marokkaanse verkrachter uit Gent opnieuw voortvluchtig"/>
    <meta property="og:description" content="Een 55-jarige man, afkomstig uit Marokko, die in Gent een jonge vrouw verkrachtte, is opnieuw op de vlucht en onvindbaar voor de politie"/>
  </head>
  <body>
    <article>
      <h1>Marokkaanse verkrachter uit Gent opnieuw voortvluchtig</h1>
      <address><time datetime="2019-11-12T22:22:42+00:00">12 Nov 2019, 22:22</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Een 55-jarige man van Marokkaanse origine die in Gent een jonge vrouw verkrachtte, is opnieuw op de vlucht en onvindbaar voor de politie</b>
        <b>.<a href="https://www.hln.be/in-de-buurt/gent/55-jarige-man-die-jongedame-verkrachtte-in-gentse-nachtwinkel-blijkt-op-de-vlucht-de-zoveelste-slag-in-ons-gezicht~afd9f661/"> Dat meldt Het Laatste Nieuws</a>. Hij daagde dan ook niet op voor zijn proces. <i>“Dit is de zoveelste slag in het gezicht voor mijn cliënt”</i>, aldus de advocate van het slachtoffer. Naar alle waarschijnlijkheid verschuilt de man zich in Marokko. </b>
      </p>
      <p>De feiten dateren van 28 september 2015 en vonden plaats in Gent. Een 21 jaar jonge vrouw, studente in Gent, wandelde er ‘s avonds een nachtwinkel binnen om sigaretten te kopen. Uitbater van de nachtwinkel, een 55-jarige man van Marokkaanse origine, lokte de jonge vrouw met een smoes mee naar een kamer achterin de winkel. Daar verkrachtte hij haar.</p>
      <h3>Opnieuw naar Marokko gevlucht?</h3>
      <p>Omdat de dader van de verkrachting vaak in Marokko zit, sleept de zaak nu al vier jaar aan.<i> “Al vier jaar lang blijft de zaak in haar hoofd spoken”</i>, vertelt de advocate van het slachtoffer. <i>“Het onderzoek sleepte hallucinant lang aan. M.B. zat voortdurend in Marokko waardoor hij niet verhoord kon worden.”</i></p>
      <p>Tijdens die verhoren beweerde de Marokkaanse man dat het de jonge vrouw was die hem probeerde te versieren. Er bestaat geen twijfel over het feit dat dat leugens zijn, aldus de advocate van de jonge vrouw. <i>“De beklaagde is van het jaar 1964. Mijn cliënte was 21. Het is spijtig dat B. hier niet vandaag is, maar dan had je zelf kunnen zien dat hij nu niet meteen zijn looks mee heeft.”</i></p>
      <p>Daarnaast maakte het slachtoffer verschillende keren duidelijk aan de Marokkaanse man dat hij over de schreef ging. <i>“Mijn cliënte heeft meerdere malen geroepen dat ze het niet wou. Dat zou meer dan moeten volstaan. Een vrouw mag altijd neen zeggen als zij dat wenst. M.B. heeft meer dan één grens overschreden.”</i></p>
      <p>In eerste aanleg kreeg de Marokkaan een effectieve celstraf van 40 maanden, maar hij ging in beroep. Om te voorkomen dat de man opnieuw naar Marokko zou vluchten, werd zijn onmiddellijke aanhouding gevraagd. Dat bleek te laat, want de man is alweer onvindbaar en lijkt dus opnieuw te zijn ondergedoken in zijn land van herkomst. <i>“Dit is de zoveelste slag in het gezicht voor mijn cliënt”</i>, aldus nog de advocate van het slachtoffer. </p>
      <p>Vonnis op 10 december<a href="https://sceptr.net/">.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/parachutemoord-clottemans-mag-dan-toch-gevangenis-niet-overdag-verlaten/"/>
        <a href="https://sceptr.net/2019/11/maggie-effect-groeit-nooit-zoveel-asielaanvragen-sinds-2015/"/>
        <a href="https://sceptr.net/2019/11/demotte-ps-bereid-tot-institutionele-gesprekken-maar-geen-splitsing/"/>
      </related>
    </article>
  </body>
</html>