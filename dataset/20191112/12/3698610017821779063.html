<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ekspidlegli-gorbatyuka-oskarzhuyut-svoye-zvilnennya-v-genprokuraturi-329343_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T12:10:00+00:00"/>
    <meta property="og:title" content="Експідлеглі Горбатюка в суді оскаржують своє звільнення"/>
    <meta property="og:description" content="Позивачі просять поновити їх на посадах."/>
  </head>
  <body>
    <article>
      <h1>Експідлеглі Горбатюка в суді оскаржують своє звільнення</h1>
      <h2>Позивачі просять поновити їх на посадах.</h2>
      <address>
        <time datetime="2019-11-12T12:10:00+00:00">12 Nov 2019, 12:10</time>
      </address>
      <p>До Окружного адміністративного суду міста Києва надійшли позови від звільненого заступника начальника управління спецрозслідувань Генеральної прокуратури Юрія Безщасного, ексначальника третього слідчого відділу Андрія Демяненка та його ексзаступника Романа Крупка. Позивачі просять поновити їх на посадах.</p>
      <p>"До Окружного адміністративного суду міста Києва надійшло три позови від звільнених працівників управління спеціальних розслідувань Генеральної прокуратури України, в яких позивачі просять суд поновити їх на посадах", - <a href="http://oask.gov.ua/node/4215">повідомляє пресслужба суду</a>.</p>
      <p>Зазначимо, що позивачі також просять суд стягнути з ГПУ заробіток за час вимушеного прогулу, витрати на правову допомогу та судовий збір.</p>
      <p>Питання про відкриття провадження в адміністративних справах досі вирішується.</p>
      <p>Горбатюк <a href="https://dt.ua/POLITICS/gorbatyuk-oskarzhiv-u-sudi-svoye-zvilnennya-z-gpu-328965_.html"><b>оскаржив у суді</b></a> своє звільнення з ГПУ. Також він попросив стягнути з ГПУ на його користь середню заробітну плату за весь час вимушеного прогулу.</p>
      <p>Раніше колишній начальник Управління спецрозслідувань ГПУ Сергій Горбатюк пов'язав власне звільнення з <a href="https://dt.ua/POLITICS/gorbatyuk-pov-yazav-svoye-zvilnennya-z-gpu-zi-sproboyu-rozvaliti-spravu-ozu-yanukovicha-327159_.html"><b>небажанням нинішнього керівництва прокуратури</b></a>займатися справою Сім'ї експрезидента Віктора Януковича. За словами Горбатюка, небажання Руслана Рябошапки займатися цією справою може бути пов'язано з тим, що зараз на високих посадах перебувають люди, які свого часу працювали в уряді Азарова.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>