<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/kabinet-is-cruciaal-rapport-over-burgerdoden-irak-kwijt/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T12:53:00+00:00"/>
    <meta property="og:title" content="Kabinet is cruciaal rapport over burgerdoden Irak kwijt"/>
    <meta property="og:description" content="Defensie kan definitieve rapportage Amerikaans militair hoofdkwartier niet vinden"/>
  </head>
  <body>
    <article>
      <h1>Kabinet is cruciaal rapport over burgerdoden Irak kwijt</h1>
      <h2>Defensie kan definitieve rapportage Amerikaans militair hoofdkwartier niet vinden</h2>
      <address><time datetime="2019-11-12T12:53:00+00:00">12 Nov 2019, 12:53</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Het kabinet heeft grote moeite een nieuw feitenrelaas op te stellen rond de kwestie van de zeventig burgerdoden bij <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fland-inzicht-irak%2F9200000048936424%2F&amp;name=Land%20inzicht%20-%20Irak">een bombardement in Irak op 3 juni 2015</a>. Volgens bronnen van <i>Elsevier Weekblad</i> ontbreekt het definitieve rapport van het Amerikaanse militaire hoofdkwartier Centcom over de ‘nevenschade’.</p>
      <figure>
        <iframe data-src="https://twitter.com/ewmagazinenl/status/1194217858139643906?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In <a href="https://tpo.nl/2019/11/06/ank-bijleveld-overleeft-ternauwernood-debat-over-leugens-van-jeanine-hennis/">het Kamerdebat van vorige week</a> gingen minister van Defensie Ank Bijleveld (CDA) en de Kamerleden uit van een ‘voorlopig rapport’ dat Centcom op 15 juni 2015 uitbracht. Daarin zou staan dat er zeventig doden waren gevallen, onder wie ISIS-strijders en onschuldige burgers.</p>
      <p>Als er een ‘voorlopig’ Centcom-rapport ligt, dan moet er ook een ‘definitief’ Centcom-rapport zijn. Volgens een bron kan Defensie dat laatste stuk niet vinden.</p>
      <p><b>Lees ook –</b> <a href="https://tpo.nl/2019/11/06/ank-bijleveld-kan-nog-meer-vertellen-mark-rutte-weet-niets-van-burgerslachtoffers-irak/">Ank Bijleveld kan nog meer vertellen, Mark Rutte weet niets van burgerslachtoffers Irak</a></p>
    </article>
  </body>
</html>