<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-rada-vidpravyla-na-doopratsyuvannya-zakony-pro-skasuvannya-vijskovogo-zboru-i-finansuvannya-partij-z-derzhbyudzhetu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T12:46:20+00:00"/>
    <meta property="og:title" content="Рада відправила на доопрацювання закони про скасування військового збору і фінансування партій з держбюджету"/>
    <meta property="og:description" content="Верховна Рада зняла порядку денного поточної сесії низку законопроектів, зокрема про скасування військового сбору та фінансування партій з держбюджету."/>
  </head>
  <body>
    <article>
      <h1>Рада відправила на доопрацювання закони про скасування військового збору і фінансування партій з держбюджету</h1>
      <address>
        <time datetime="2019-11-12T12:46:20+00:00">12 Nov 2019, 12:46</time>
      </address>
      <p>Верховна Рада зняла порядку денного поточної сесії низку законопроектів, зокрема про скасування військового сбору та фінансування партій з держбюджету.</p>
      <p>Верховна Рада ухвалила постанову №2101-11 Про внесення змін до порядку денного другої сесії Верховної Ради дев’ятого скликання. За це рішення проголосувало 286 народних депутатів із 397, зареєстрованих у сесійній залі.</p>
      <p>Згідно з документом, низка законопроектів включається до порядку денного другої сесії Ради, низка знімається з розгляду як вже неактуальні, а ще деякі з них депутати погодилися вважати такими, що відкликані ініціаторами.</p>
      <p>Так, серед 46 законодавчих ініціатив, які доручається підготувати і доопрацювати для розгляду на сесії:</p>
      <ul>
        <li>президентський законопроект про внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України щодо удосконалення перегляду судових рішень в апеляційному та касаційному порядку (№2314);</li>
        <li>законопроект про оборонні закупівлі (№2398);</li>
        <li>законопроект про внесення змін до деяких законодавчих актів України щодо скасування фінансування політичних партій з державного бюджету (№2080);</li>
        <li>законопроект про внесення змін до Податкового кодексу України щодо скасування військового збору (№2252) та альтернативні до нього.</li>
        <li>законопроект про державне регулювання діяльності у сфері організації та проведення азартних ігор (№2285) та альтернативні.</li>
      </ul>
      <p><b>Читайте: </b><a href="https://fakty.com.ua/ua/ukraine/20191112-rynok-elektroenergiyi-rada-pidtrymala-zminy-do-zakonu/">Ринок електроенергії: Рада підтримала зміни до закону</a><br/>Крім того, не рекомендується включати до порядку денного сесії законопроект про всеукраїнський референдум (№2182).</p>
      <p>Серед відкликаних також законопроект про внесення змін до Кримінального кодексу України щодо встановлення кримінальної відповідальності за перешкоджання діяльності релігійних організацій (№1107).</p>
      <p>Нагадаємо, що напередодні засідання Ради <a href="https://fakty.com.ua/ua/ukraine/20191111-rada-ne-rozglyadatyme-zemelnu-reformu-12-lystopada/">законопроект про створення ринку землі був виключений з порядку денного</a> на вівторок, 12 листопада.</p>
    </article>
  </body>
</html>