<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-a51-immagini-render/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T12:09:00+00:00"/>
    <meta property="og:title" content="Samsung Galaxy A51, diffuse alcune immagini render: quad-camera e cornici sottili"/>
    <meta property="og:description" content="Il design di Samsung Galaxy A51 potrebbe essere stato anticipato da alcune immagini di render: quad-camera e cornici sottili."/>
  </head>
  <body>
    <article>
      <h1>Samsung Galaxy A51, diffuse alcune immagini render: quad-camera e cornici sottili</h1>
      <address><time datetime="2019-11-12T12:09:00+00:00">12 Nov 2019, 12:09</time> by <a rel="author">Biagio Petronaci</a></address>
      <p>Il design di <b>Samsung Galaxy A51</b> potrebbe essere stato svelato da alcune immagini render pubblicate da @<a href="https://twitter.com/OnLeaks/status/1194147185555845120"><i>OnLeaks</i></a>. In particolare, l’esperto sarebbe convinto che il nuovo smartphone sarà dotato di <b>quattro fotocamere</b> posteriori e di un foro sul display ispirato a <a href="http://www.tomshw.it/smartphone/samsung-galaxy-note-10-plus-recensione/">Galaxy Note 10</a>.</p>
      <p>Stando quindi alle ultime indiscrezioni, il dispositivo recentemente apparso su Geekbench con il codice di modello SM-A515F sarà caratterizzato da una <b>quad-camera</b> leggermente <b>rialzata</b>. I sensori saranno disposti all’interno di un rettangolo.</p>
      <slideshow>
        <figure>
          <img src="https://www.tomshw.it/images/images/2019/11/samsung-galaxy-a51-render-62499.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-a51-render-62500.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-a51-render-62498.768x432.jpg"/>
        </figure>
      </slideshow>
      <p>Troviamo inoltre un display da <b>6,5 pollici</b> con delle <b>cornici molto sottili</b>. Questa scelta abbraccerebbe i gusti moderni, ovvero schermi che sembrerebbero quasi non avere delle vere e proprie cornici. Nel display potrebbe essere presente un foro, proprio come quello di Galaxy Note 10. Ovviamente, questi sono solo dei rumor, diffusi comunque da un utente molto attendibile.</p>
      <p>Questo nuovo Samsung Galaxy A51 dovrebbe collocarsi nella <b>fascia media</b>. Precedenti voci vedrebbero la presenza di un <b>display</b> Super AMOLED da 6,5 pollici e una <b>quadrupla fotocamera</b> posteriore da 32 MP, 12 MP (grandangolare), 12 MP (telefoto) e 5MP (profondità). Dovremmo inoltre trovare il SoC <b>Exynos 9611</b> (o Exynos 9630), <b>4 GB</b> di RAM, 64/128 GB di storage interno, una batteria da <b>4.000 mAh</b>, Android 10 (con <a href="http://www.tomshw.it/smartphone/one-ui-2-0-insieme-ad-android-q-sui-galaxy/">UI 2.0</a>) e Wi-Fi dual-band.</p>
      <blockquote>Samsung Galaxy A50, con 128 GB di memoria interna, una batteria da 4.000 mAh e Android 9 Pie, è in sconto su Amazon. Lo trovate a <a href="https://toms.it/h7UgC">questo indirizzo</a>.</blockquote>
    </article>
  </body>
</html>