<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/12/dobyr-li-e-dribylyt-na-ronaldo-i-izostava-li-ot-kosta-i-dibala.429322"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T12:05:00+00:00"/>
    <meta property="og:title" content="Добър ли е дрибълът на Роналдо и изостава ли от Коста и Дибала?"/>
    <meta property="og:description" content="Какво говори статистиката на Кристиано за последните сезони? | Dnes.bg"/>
  </head>
  <body>
    <article>
      <h1>Добър ли е дрибълът на Роналдо и изостава ли от Коста и Дибала?</h1>
      <h2>Какво говори статистиката на Кристиано за последните сезони?</h2>
      <address><time datetime="2019-11-12T12:05:00+00:00">12 Nov 2019, 12:05</time> by <a rel="author" href="https://www.dnes.bg/author/273" target="_blank">Веселин Коларов</a></address>
      <p>Думите на бившия треньор Фабио Капело, че Кристиано Роналдо няма успешен дрибъл от три години насам, продължават да са сред водещите теми в европейската преса.</p>
      <p>Италианецът отправи сериозни критики към звездата на Ювентус заради поведението му срещу Милан (1:0). В 55-ата минута петкратният носител на Златната топка беше сменен от Пауло Дибала, който по-късно донесе успеха за хегемона на Ботуша.<br/> <br/>Кристиано напусна терена бесен, прибра се в съблекалните и си е тръгнал от стадиона три минути преди края на дербито. Реакцията му породи вълна от коментари, а най-големите критики дойдоха именно от Капело.<br/> <br/>"Не съм го виждал да преминава през съперник с дрибъл от три години. Помня, когато оставяше защитниците на място, не знаеха къде се намират. Но сега това не е така, в Юве го правят Дъглас Коста и Пауло Дибала. Ако бях на мястото на Маурицио Сари, щях да говоря с Роналдо. Щях да му кажа, че трябва да показва уважение към съотборниците си", каза спецът.<br/> <br/>Думите му изглеждат силно преувеличени, но дали са истина? Нека вземем данни от една от най-големите статистически агенции в спорта Opta. Те изчисляват и дрибъла на футболистите с точна дефиниция: когато състезателят премина противник с топка в крака.<br/> <br/><a href="https://www.gol.bg/juventus/2019-11-12/dribalat-na-ronaldo-e-dobar-no-izostava-li-ot-kosta-i-dibala"><b>Прочетете целия материал в Gol.bg</b></a></p>
    </article>
  </body>
</html>