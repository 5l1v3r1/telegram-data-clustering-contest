<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821082.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T12:01:00+00:00"/>
    <meta property="og:title" content="آغاز ثبت‌نام داوطلبان نمایندگی مجلس از ۱۰ آذر"/>
    <meta property="og:description" content="به گزارش الف،‌ متن کامل اطلاعیه شماره ۲ ستاد انتخابات کشور به شرح ذیل است:"/>
  </head>
  <body>
    <article>
      <h1>آغاز ثبت‌نام داوطلبان نمایندگی مجلس از ۱۰ آذر</h1>
      <address>
        <time datetime="2019-11-12T12:01:00+00:00">12 Nov 2019, 12:01</time>
      </address>
      <p>بر اساس اطلاعیه شماره ۲ ستاد انتخابات کشور ثبت نام از داوطلبان نمایندگی یازدهمین دوره­ مجلس شورای اسلامی از روز یکشنبه ۱۰ آذر ماه تا پایان وقت اداری روز شنبه ۱۶ آذر جمعا به مدت ۷ روز به عمل خواهد آمد.</p>
      <p>به گزارش الف،‌ متن کامل اطلاعیه شماره ۲ ستاد انتخابات کشور به شرح ذیل است:</p>
      <p>به آگاهی مردم شریف ایران اسلامی می ­رساند انتخابات سراسری یازدهمین دوره­ مجلس شورای اسلامی در روز جمعه مورخ ۲-۱۲-۹۸ برگزار خواهد شد.</p>
      <p>در اجرای ماده­ ۴۵ قانون انتخابات مجلس شورای اسلامی و ماده­ ی ۲۱ آئین­ نامه اجرایی آن، ثبت نام از داوطلبان نمایندگی یازدهمین دوره  مجلس شورای اسلامی از روز یکشنبه مورخ ۱۰- ۹- ۱۳۹۸ تا پایان وقت اداری روز شنبه مورخ ۱۶-۹- ۱۳۹۸ جمعاً به مدت ۷ روز به عمل خواهد آمد؛ لذا داوطبان می­ توانند به منظور اعلام داوطلبی خود در مهلت تعیین شده با همراه داشتن مدارک زیر به وزارت کشور، فرمانداری­ های مراکز حوزه­ های انتخابیه، سفارتخانه­ ها، کنسولگری­‌ها یا نمایندگی ­های سیاسی جمهوری اسلامی ایران در خارج از کشور مراجعه و اقدام به تکمیل فرم ثبت نام نمایند.</p>
      <p>اصل کارت ملی و یک نسخه تصویر آن؛<br/>اصل شناسنامه عکس­دار و یک نسخه تصویر کلیه صفحات آن؛<br/>یک قطعه عکس ۴*۳ جدید؛<br/>اصل و یک نسخه تصویر آخرین مدرک تحصیلی معتبر (حداقل کارشناسی ارشد و یا معادل آن)<br/>اصل و تصویر گواهی رسمی مبنی بر قبول استعفاء و عدم اشتغال در پست و مقام و مشاغل مشمول استعفای موضوع ماده ۲۹ قانون انتخابات مجلس شورای اسلامی؛<br/>اصل و یک نسخه تصویر کارت پایان خدمت وظیفه عمومی یا کارت معافیت دائمی و یا مدرکی معتبر دال بر روشن بودن وضعیت مشمولین خدمت وظیفه عمومی.<br/> همچنین به استناد ماده­ ی ۲۸ قانون انتخابات مجلس شورای اسلامی و تبصره­ های ذیل آن، انتخاب­ شوندگان هنگام ثبت نام باید دارای شرایط زیر باشند:<br/>اعتقاد و التزام عملی به اسلام؛<br/>التزام عملی به  نظام مقدس جمهوری اسلامی ایران؛<br/>تابعیت کشور جمهوری اسلامی ایران؛<br/>ابراز وفاداری به قانون اساسی و اصل مترقی ولایت مطلقه فقیه؛<br/>داشتن مدرک تحصیلی کارشناسی ارشد یا معادل آن؛<br/>نداشتن سوء شهرت در حوزه انتخابیه؛<br/>سلامت جسمی در حد برخورداری از نعمت بینایی، شنوایی و گویایی؛<br/>حداقل سن سی (۳۰) سال تمام و حداکثر هفتاد و پنج (۷۵) سال تمام.</p>
      <p>الف: داوطلبان نمایندگی اقلیت‌­های دینی مصرّح در قانون اساسی از التزام عملی به اسلام، مذکور در بند (۱) مستثنی بوده و باید در دین خود ثابت­ العقیده باشند.<br/>ب: هر دوره­ نمایندگی مجلس شورای اسلامی معادل یک مقطع تحصیلی فقط برای شرکت در انتخابات محسوب می­‌شود.<br/>ج: ملاک محاسبه­ سن اشخاص برای ثبت نام در انتخابات، بر اساس تاریخ تولد اولیه ثبت شده در شناسنامه ­ی رسمی است و تغییرات بعدی توسط دستگاه­ های ذیربط به استثنای محاکم قضایی ملاک عمل نخواهد بود.<br/>د: طبق ماده­ ی (۱۸) قانون تسهیلات استخدامی جانبازان مصوب ۳۱-۳-۷۴ و تبصره­ی ماده ­ی (۲۱) قانون حمایت از آزادگان مصوب ۱۳-۹-۶۸ و بند «الف» ماده­ ی (۴۴) قانون برنامه پنجم و جزء (۶) بند «ث» ماده­ ی (۸۸) قانون برنامه­ ششم، کلیه­ ی جانبازان، آزادگان، فرزندان شهدا و رزمندگانی که حداقل شش ماه سابقه حضور در جبهه دارند از یک مقطع تحصیلی بالاتر برخوردار می­ گردند.</p>
      <p>بر اساس قانون تفسیر ماده­ ی (۲۸) قانون انتخابات مجلس شورای اسلامی مصوب ۹-۵-۱۳۹۰، مدرک معادل تحصیلی در هر مقطع تحصیلی، مدرکی است که واجد ارزش استخدامی باشد.</p>
      <p>ستاد انتخابات کشور</p>
    </article>
  </body>
</html>