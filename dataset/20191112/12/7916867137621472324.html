<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134553-darius-maskoliunas-naujasis-lietuvos-rinktines-treneris.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T12:26:00+00:00"/>
    <meta property="og:title" content="Darius Maskoliūnas – naujasis Lietuvos rinktinės treneris"/>
    <meta property="og:description" content="Lietuvos nacionalinę krepšinio rinktinę į pergales nuo šiol vesti bandys Kauno „Žalgirio“ trenerio asistentas Darius Maskoliūnas. Antradienį Kaune įvyko Lietuvos krepšinio federacijos Vykdomojo komiteto posėdis, kurio metu buvo išrinktas naujasis Lietuvos vyrų krepšinio rinktinės vyriausiasis treneris. Posėdžio metu buvo pateiktos dvi kandidatūros. Lietuvos krepšinio trenerių asociacijos prezidentas Vydas Gedvilas į šias pareigas pasiūlė Antaną Sireiką, o ..."/>
  </head>
  <body>
    <article>
      <h1>Darius Maskoliūnas – naujasis Lietuvos rinktinės treneris</h1>
      <address>
        <time datetime="2019-11-12T12:26:00+00:00">12 Nov 2019, 12:26</time>
      </address>
      <p>Nuotr.: BasketNews.lt/V.Mikaitis</p>
      <figure>
        <a href="https://www.basketnews.lt/paveikslelis-172465-any1000x1000.jpg">
          <img src="https://www.basketnews.lt/paveikslelis-172465-any630x500.jpg"/>
        </a>
      </figure>
      <p>Nuotr. BasketNews.lt/V.Mikaitis</p>
      <p>Lietuvos nacionalinę krepšinio rinktinę į pergales nuo šiol vesti bandys Kauno „Žalgirio“ trenerio asistentas Darius Maskoliūnas.</p>
      <p>Antradienį Kaune įvyko Lietuvos krepšinio federacijos Vykdomojo komiteto posėdis, kurio metu buvo išrinktas naujasis Lietuvos vyrų krepšinio rinktinės vyriausiasis treneris.</p>
      <p>Posėdžio metu buvo pateiktos dvi kandidatūros. Lietuvos krepšinio trenerių asociacijos prezidentas Vydas Gedvilas į šias pareigas pasiūlė Antaną Sireiką, o LKF prezidentas Arvydas Sabonis – Darių Maskoliūną.</p>
      <p>Po pasitarimų ir diskusijų LKF Vykdomojo komiteto nariai už Sireiką atidavė 1 balsą (Vydas Gedvilas), už Maskoliūną – 13.</p>
      <p>
        <b>Arvydo Sabonio komentaras:</b>
      </p>
      <figure>
        <iframe src="https://www.youtube.com/embed/kJsSx32JM0Y" width="630" height="354" data-service="Youtube" scrolling="no"/>
      </figure>
      <p>Dariaus Maskoliūno komentaras:</p>
      <figure>
        <iframe src="https://www.youtube.com/embed/l3pyPX28xwk" width="630" height="354" data-service="Youtube" scrolling="no"/>
      </figure>
      <p>Artimiausias iššūkis naujojo stratego lauks jau kitų metų vasario mėnesį, kai Lietuvos rinktinė pradės kovas 2021 metų Europos čempionato atrankoje. Lietuviai vasario 21 dieną išvykoje susitiks su Belgijos rinktine, o vasario 24 namuose priims Čekijos komandą.</p>
      <p>Dėl šių kovų Maskoliūnas praleis vieninteles Kauno „Žalgirio“ rungtynes, kai vasario 20 d. kauniečiai išvykoje susitiks su Vitorijos „Baskonia“.</p>
      <p>Dar vienas išbandymas įvyks birželio 23-28 dienomis, kai Lietuvos rinktinė dalyvaus olimpinių žaidynių atrankos turnyre.</p>
      <figure>
        <iframe src="https://www.youtube.com/embed/lhSqzG7ZrSU" width="630" height="354" data-service="Youtube" scrolling="no"/>
      </figure>
      <p>
        <b>LKF vykdomojo komiteto nariai:</b>
      </p>
      <p>Arvydas Sabonis – prezidentas Lietuvos krepšinio federacija</p>
      <p>Mindaugas Špokas – generalinis sekretorius Lietuvos krepšinio federacija</p>
      <p>Algimantas Stasys Anužis – viceprezidentas Lietuvos krepšinio veteranų lyga</p>
      <p>Mindaugas Plūkas – viceprezidentas</p>
      <p>Remigijus Milašius Lietuvos krepšinio lyga</p>
      <p>Remigijus Štaras – Nacionalinė krepšinio lyga</p>
      <p>Vaidas Indriliūnas – Regionų krepšinio lyga</p>
      <p>Giedrius Gustas – Moterų krepšinio lyga</p>
      <p>Rolandas Skaisgirys – 3×3 krepšinio asociacija</p>
      <p>Martynas Račkauskas – Lietuvos moksleivių krepšinio lyga</p>
      <p>Rimantas Cibauskas Lietuvos studentų krepšinio lyga</p>
      <p>Kęstutis Pilipauskas – Lietuvos krepšinio teisėjų asociacija</p>
      <p>Vydas Gedvilas – Lietuvos krepšinio trenerių asociacija</p>
      <p>Vladas Garastas – Garbės prezidentas, LKF Garbės taryba</p>
    </article>
  </body>
</html>