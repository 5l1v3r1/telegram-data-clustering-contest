<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903487/krc-genk-bevestigt-twee-mogelijke-opvolgers-zij-staan-op-onze-longlist-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T12:14:00+00:00"/>
    <meta property="og:title" content="KRC Genk bevestigt twee kandidaat-opvolgers uit JPL: “Ik zie het probleem niet”"/>
    <meta property="og:description" content="KRC Genk heeft hoofdtrainer Felice Mazzu de laan uitgestuurd. Voorzitter Peter Croonen bevestigt tegenover"/>
  </head>
  <body>
    <article>
      <h1>KRC Genk bevestigt twee kandidaat-opvolgers uit JPL: “Ik zie het probleem niet”</h1>
      <address>
        <time datetime="2019-11-12T12:14:00+00:00">12 Nov 2019, 12:14</time>
      </address>
      <p>
        <b>KRC Genk heeft hoofdtrainer Felice Mazzu de laan uitgestuurd. Voorzitter Peter Croonen bevestigt tegenover <a href="https://www.hln.be/sport/voetbal/belgisch-voetbal/racing-genk/genk-voorzitter-croonen-bevestigt-dat-vrancken-en-storck-op-longlist-staan-zolang-wij-dingen-doen-die-correct-zijn-zie-ik-het-probleem-niet~afe419eb5/">Het Laatste Nieuws</a> al twee namen die Mazzu mogelijk kunnen opvolgen. Wouter Vrancken van KV Mechelen en Bernd Storck van Cercle Brugge.</b>
      </p>
      <p>Het kan dus zijn dat KRC Genk een trainer uit de Jupiler Pro League zal wegplukken. “Ik ben in eerste instantie voorzitter van KRC Genk en zolang wij dingen doen die correct zijn, zie ik het probleem niet. Het feit dat een andere trainer onder contract ligt bij een andere club is een complexiteitsfactor, maar ook niet meer dan dat. Vrancken en Storck zijn namen die op onze longlist staan, het is nu aan Dimitri om een shortlist te maken.”</p>
      <p>Vrancken wordt al een tijdje in verband gebracht met KRC Genk, maar KV Mechelen wil zijn succescoach absoluut behouden. Na de promotie naar de Belgische hoogste klasse is Malinwa ook sterk aan het presteren in de Jupiler Pro League. Storck daarentegen probeert Cercle Brugge op de rails te krijgen en degradatie te voorkomen.</p>
      <aside>Lees meer<br/><a href="https://www.voetbalprimeur.be/nieuws/903309/vrancken-ontkent-interesse-genk-er-is-geen-contact-tussen-ons-.html?itm_source=www.voetbalprimeur.be&amp;itm_medium=highlighted-content">Vrancken reageert op interesse van Genk: "Er is geen contact tussen ons"<br/></a><a href="https://www.voetbalprimeur.be/nieuws/903483/jupiler-pro-league-is-15-speeldagen-ver-mazzu-4e-trainer-die-wordt-bedankt.html?itm_source=www.voetbalprimeur.be&amp;itm_medium=highlighted-content"> Jupiler Pro League is 15 speeldagen ver, Mazzu 4e trainer die wordt bedankt</a></aside>
    </article>
  </body>
</html>