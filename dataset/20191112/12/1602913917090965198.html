<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/cine-este-cristian-macelaru-romanul-care-va-conduce-celebra-orchestra-nationala-a-frantei-18572246"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T12:20:53+00:00"/>
    <meta property="og:title" content="Cine este Cristian Măcelaru, românul care va conduce celebra Orchestră naţională a Franţei"/>
    <meta property="og:description" content="Dirijorul român Cristian Măcelaru va prelua conducerea Orchestrei naţionale a Franţei începând cu data de 1 septembrie 2021, anunţă France Musique."/>
  </head>
  <body>
    <article>
      <h1>Cine este Cristian Măcelaru, românul care va conduce celebra Orchestră naţională a Franţei</h1>
      <address><time datetime="2019-11-12T12:20:53+00:00">12 Nov 2019, 12:20</time> by <a rel="author" href="https://www.zf.ro/autor/razvan-tupa" target="_blank">Razvan Tupa</a></address>
      <p>Dirijorul român Cristian Măcelaru va prelua conducerea Orchestrei naţionale a Franţei începând cu data de 1 septembrie 2021, anunţă France Musique.</p>
      <p>Dirijorul în vârstă de 39 de ani îi va urma la pupitrul Orchestrei naţionale a Franţei francezului Emmanuel Krivine, care a petrecut patru sezoane la conducerea reputatului ansamblu.</p>
      <p>Numirea este considerată o surpriză şi a fost dată publicităţii marţi dimineaţă, la Paris. ”Orchestra naţională a Franţei s-a îndrăgostit de stilul său toamna trecută când a venit să dirijeze un program alcătuit din piese moderne şi contemporane”, a declarat pentru France Musique Michel Orier, director muzical pentru Radio France.</p>
      <p>Le chef d’orchestre roumain Cristian Măcelaru a été désigné pour prendre la direction musicale de l’Orchestre national de France, formation de Radio France, à partir du 1er septembre 2021. Il succédera à Emmanuel Krivine qui aura passé quatre saisons à la tête de l’ensemble.</p>
      <p>”După acest concert, muzicienii au cerut să mai poată lucra cu el şi pentru repertoriul orchestrei, alcătuit din muzică franceză şi mari lucrări. A revenit în luna iulie pentru un concert cu «La Valse», de Ravel şi Simfonia a 9-a de Dvorák. Sentimentele au rămas aceleaşi”, a arătat francezul.</p>
      <p>Nîscut la Timişoara, Cristian Măcelaru a studiat în primii ani vioara. A fost cel mai tânăr prim-violonist al Orchestrei simfonice din Miami, în Statele Unite şi a început să dirijeze. A ajuns cunoscut după ce a condus Chicago Symphony Orchestra ca înlocuitor al lui Pierre Boulez.</p>
      <p>Cariera sa de dirijor s-a desfăşurat mai ales în Statele Unite. A câştigat competiţia Solti pentru tineri dirijori, în 2012 şi Premiul pentru dirijori Solti, în 2014. Dirijează în mod regulat Orchestra din Philadelphia, Chicago Symphony, Filarmonica din New York, Filarmonica din Los Angeles, Orchestra Simfonică Naţională, San Francisco Symphony, Saint Louis Symphony, Toronto Symphony şi Detroit Symphony. În sezonul 2016/17, a condus Symphonieorchester des Bayerischen Rundfunks în două programe separate şi a debutat cu Royal Concertgebouw Orchestra, WDR Sinfonieorchester Köln, Weimar Staatskapelle, Royal Flemish Philharmonic şi New Japan Philharmonic cu Anne-Sophie Mutter ca solistă.. Este directorul muzical al festivalului de muzică contemporană de la Cabrillo, în California. De curând a fost ales să conducă şi Orchestra simfonică WRD din Koln, Germania.</p>
    </article>
  </body>
</html>