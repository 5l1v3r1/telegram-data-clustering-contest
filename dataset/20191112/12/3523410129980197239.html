<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639609/%D8%A7%D9%82%D8%AF%D8%A7%D9%85-%D8%AC%D8%AF%DB%8C%D8%AF-%D9%81%D8%A7%DB%8C%D8%B1%D9%81%D8%A7%DA%A9%D8%B3-%D8%A8%D8%B1%D8%A7%DB%8C-%D8%B1%D8%B6%D8%A7%DB%8C%D8%AA-%DA%A9%D8%A7%D8%B1%D8%A8%D8%B1%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:49:00+00:00"/>
    <meta property="og:title" content="اقدام جدید فایرفاکس برای رضایت کاربران اینترنتی!"/>
    <meta property="og:description" content="فایرفاکس به تازگی اعلام کرده است که قصد دارد از سال آینده ارسال نوتیفیکیشن وب سایت‌های مختلف به کاربران را ممنوع و مسدود کند."/>
  </head>
  <body>
    <article>
      <h1>
        <a href="https://www.bultannews.com/fa/news/639609/%D8%A7%D9%82%D8%AF%D8%A7%D9%85-%D8%AC%D8%AF%DB%8C%D8%AF-%D9%81%D8%A7%DB%8C%D8%B1%D9%81%D8%A7%DA%A9%D8%B3-%D8%A8%D8%B1%D8%A7%DB%8C-%D8%B1%D8%B6%D8%A7%DB%8C%D8%AA-%DA%A9%D8%A7%D8%B1%D8%A8%D8%B1%D8%A7%D9%86-%D8%A7%DB%8C%D9%86%D8%AA%D8%B1%D9%86%D8%AA%DB%8C">اقدام جدید فایرفاکس برای رضایت کاربران اینترنتی!</a>
      </h1>
      <h2>فایرفاکس به تازگی اعلام کرده است که قصد دارد از سال آینده ارسال نوتیفیکیشن وب سایت‌های مختلف به کاربران را ممنوع و مسدود کند.</h2>
      <address><time datetime="2019-11-12T12:49:00+00:00">12 Nov 2019, 12:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فایرفاکس که یکی از محبوب‌ترین مرورگرهای اینترنتی در جهان به شمار می‌رود، به تازگی اعلام کرده است که قصد دارد از سال ۲۰۲۰ میلادی جلوی ارسال اعلانات و نوتیفیکیشن به کاربران را بگیرد تا بدین ترتیب از ایجاد مزاحمت برای آنها جلوگیری کند.</p>
      <p>بر اساس گزارش وب سایت thenextweb، به نظر می‌رسد که ارسال اعلانات و نوتیفیکیشن‌های مختلف برای خیل عظیمی از کاربران ایجاد مزاحمت کرده و آنها را به دردسر انداخته است به همین سبب درخواست‌های بسیاری درخصوص ممانعت مرورگرهای اینترنتی از نمایش و ارسال اعلاناتی که از اطلاعات و تاریخچه‌های قبلی کاربران استفاده می کنند، به شرکت‌های توسعه دهنده ارائه شده بود و حالا فایرفاکس تصمیم گرفته است که با ارائه یک قابلیت جدید، رضایت کاربرانش را جلب کند و نمایش نوتیفیکیشن‌های مزاحم و ناخواسته را برای آنها مسدود و بلاک کند.</p>
      <p>با توجه به استقبال بی‌نظیر کاربران از مرورگر اینترنتی فایرفاکس که سال‌هاست با مرورگرهای دیگری همچون گوگل کروم، مایکروسافت اج، اپرا و سافاری اپل در رقابتی تنگاتنگ به سر می‌برد، این شرکت در یکی دو سال اخیر سعی کرده با ارائه قابلیت و امکانات جدید، علاوه بر ارتقای امنیت سایبری، به بهبود رابط کاربری و تجربه وب گردی کاربرانش نیز کمک کند.</p>
    </article>
  </body>
</html>