<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596954/klop-to-var-den-tha-einai-pote-100-akrives-kai-sosto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T12:09:00+00:00"/>
    <meta property="og:title" content="Κλοπ: «Το VAR δεν θα είναι ποτέ 100% ακριβές και σωστό»"/>
    <meta property="og:description" content="Ο Γιούργκεν Κλοπ τοποθετήθηκε αναφορικά με το VAR έπειτα από τον σάλο που έχει προκληθεί στην Premier League κι έδειξε να είναι αρκετά συγκαταβατικός. «Θα..."/>
  </head>
  <body>
    <article>
      <h1>Κλοπ: «Το VAR δεν θα είναι ποτέ 100% ακριβές και σωστό»</h1>
      <address><time datetime="2019-11-12T12:09:00+00:00">12 Nov 2019, 12:09</time> by <a rel="author">Sigmalive.Sports</a></address>
      <p>Ο Γιούργκεν Κλοπ τοποθετήθηκε αναφορικά με το VAR έπειτα από τον σάλο που έχει προκληθεί στην Premier League κι έδειξε να είναι αρκετά συγκαταβατικός. «Θα συνεχιστούν τα λάθη, άνθρωποι είναι κι αυτοί που το χειρίζονται», είπε χαρακτηριστικά.<br/> <br/>Ο Kloppo, εξερχόμενος από την αίθουσα στα γραφεία της UEFA στη Νιόν της Ελβετίας που έλαβε χώρα το meeting των κορυφαίων προπονητών, μίλησε στους εκπροσώπους του Τύπου για το θέμα της τεχνολογίας και του VAR.<br/> <br/>«Το VAR μπορεί να βελτιωθεί πολύ. Δεν θα είναι ποτέ 100% ακριβές και σωστό και όλοι το ξέρουν αυτό. Όμως, υπάρχουν πράγματα που δεν είναι καθόλου σωστά.<br/> <br/>Το χέρι ή το οφσάιντ πρέπει να είναι απόλυτα ξεκάθαρο με τη βοήθεια του VAR και πρέπει να υπάρξει βελτίωση σε αυτό.<br/> <br/>Η UEFA έχει καλές ιδέες και προτάσεις για να λυθούν τα ζητήματα και όλοι θέλουμε να το δούμε αυτό. Όμως, θα συνεχιστούν τα λάθη. Άνθρωποι αποφασίζουν και πάλι και κανείς από εμάς δεν είναι τέλειος. Κανείς δεν ζήτησε τελειότητα, αλλά πρέπει να λαμβάνονται οι σωστές αποφάσεις» ήταν τα λόγια του...<br/> <br/>πηγή:gazzetta.gr</p>
    </article>
  </body>
</html>