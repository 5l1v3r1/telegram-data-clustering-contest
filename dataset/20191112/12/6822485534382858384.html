<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821091.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T12:32:00+00:00"/>
    <meta property="og:title" content="رژیم صهیونیستی: یک میلیون نفر در پناهگاه‌ها هستند"/>
    <meta property="og:description" content="به گزارش مهر، وزارت خارجه رژیم صهیونیستی با انتشار توئیتی به حمله تلافی‌جویانه «سرایا القدس» به تل‌آویو واکنش نشان داده و اعلام کرد: آژیرهای هشدار در سراسر جنوب و مرکز فلسطین اشغالی به صدا درآمده‌اند و یک میلیون نفر در پناهگاه به سر می‌برند."/>
  </head>
  <body>
    <article>
      <h1>رژیم صهیونیستی: یک میلیون نفر در پناهگاه‌ها هستند</h1>
      <address>
        <time datetime="2019-11-12T12:32:00+00:00">12 Nov 2019, 12:32</time>
      </address>
      <p>وزارت خارجه رژیم صهیونیستی در واکنش به حملات راکتی گروه‌های مقاومت فلسطین، از هجوم صهیونیست‌ها به پناهگاه‌ها خبر داد.</p>
      <p>به گزارش مهر، وزارت خارجه رژیم صهیونیستی با انتشار توئیتی به حمله تلافی‌جویانه «سرایا القدس» به تل‌آویو واکنش نشان داده و اعلام کرد: آژیرهای هشدار در سراسر جنوب و مرکز فلسطین اشغالی به صدا درآمده‌اند و یک میلیون نفر در پناهگاه به سر می‌برند.</p>
      <p>این وزارتخانه همچنین مدعی شد بیش از ۵۰ راکت به سمت شهرهای مختلف رژیم صهیونیستی پرتاب شده که سامانه گنبد آهنین موفق به رهگیری ۲۰ مورد از آنها شده است.</p>
      <p>ساکنان نوار غزه روز سه شنبه از وقوع یک انفجار در منزل یک فرمانده جهاد اسلامی فلسطین خبر دادند.</p>
      <p>وزارت بهداشت غزه نیز اعلام کرد که در اثر این انفجار، یک تن شهید و سه تن دیگر زخمی شده اند.</p>
      <p>به گفته ساکنان این منطقه، منزل مسکونی در منطقه «الشجاعیه» قرار داشته و متعلق به «بهاء ابو العطا» فرمانده نیروی زمینی جهاد اسلامی بوده است.</p>
      <p>به دنبال این اقدام، گردانهای القدس شاخه نظامی جنبش جهاد اسلامی از هدف قرار دادن تل آویو خبر داد.</p>
      <p>در بیانیه صادره از سوی این گردانها آمده است: ما به تجاوزات و اقدامات تروریستی صهیونیستها پاسخ محکمی می دهیم.</p>
      <p>گردانهای القدس هم چنین شهرک عسقلان و سدیروت را هدف قرار دادند.</p>
    </article>
  </body>
</html>