<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/pak-bezchinstvo-feldsher-otide-na-pregled-v-tsiganski-kvartal-no-prezhivya-istinski-uzhas_news708830.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T12:10:00+00:00"/>
    <meta property="og:title" content="Пак безчинство: Фелдшер отиде на преглед в цигански квартал, но преживя истински ужас"/>
    <meta property="og:description" content="Медикът отнесе няколко удара от близки на пациент, преди да се скрие в линейката"/>
  </head>
  <body>
    <article>
      <h1>Пак безчинство: Фелдшер отиде на преглед в цигански квартал, но преживя истински ужас</h1>
      <h2>Медикът отнесе няколко удара от близки на пациент, преди да се скрие в линейката</h2>
      <address>
        <time datetime="2019-11-12T12:10:00+00:00">12 Nov 2019, 12:10</time>
      </address>
      <p>https://blitz.bg/kriminalni/prestplenie/pak-bezchinstvo-feldsher-otide-na-pregled-v-tsiganski-kvartal-no-prezhivya-istinski-uzhas_news708830.html Blitz.bg</p>
      <figure>
        <img src="https://static.blitz.bg/documents/thumbnails/730/201811/1542955017-0000394404-article2.jpg"/>
        <figcaption>Снимка: Булфото, архив</figcaption>
      </figure>
      <p><b>Цигани от варненското село Каменар са нападнали екип на бърза помощ, твърди fakti.bg. </b><br/><br/>Инцидентът се е случил вчера около 14,30 часа. Спешният екип е пристигнал с линейка на адреса в село Каменар, като по непотвърдена информация става въпрос за посещение при епилептик.</p>
      <p>Докато фелдшерът Куманов задавал въпроси относно състоянието на пациента, неочаквано бил нападнат от близки на болния, които започнали да му държат сметка на висок тон.</p>
      <p>Медикът се стреснал и опитал да излезе извън къщата, но бил подгонен и настигнат. Докато успее да се скрие в линейката, отнесъл няколко удара.<br/><br/>"Напускам, вече съм напуснал. Пътувам към службата, за да подам оставка. С 27 години стаж съм. Затова ли съм учил, затова ли работя в Бърза помощ, за да ме нападат?! Мен не ме ли е раждала българска майка?", споделя пред "Петел" Христомир Куманов. <br/><br/>"Безкрайно съм обиден от подобно отношение! Вече съм си намерил друга работа", допълни той. <br/>"Куманов е изключително всеотдаен специалист, много благороден човек. За съжаление, вече го загубихме като член на екипа си", коментира за "Петел" шефът на Бърза пхомощ във Варна д-р Мая Рашева. <br/><br/>50-годишният фелдшер за щастие се е разминал с физически травми, но обидата не може да преглътне. Вече е подал сигнал до Второ РПУ във Варна, но надеждата му за сериозно наказание на нападателя е слаба. <br/>"Две неща мразя в този живот - расизма и ц.....те", коментира в заключение Куманов пред "Петел".</p>
      <p> </p>
      <p> </p>
    </article>
  </body>
</html>