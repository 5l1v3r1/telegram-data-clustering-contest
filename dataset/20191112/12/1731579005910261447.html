<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/12/numeri-vodafone-mobile-rete-fissa-crescono-bene-clienti-mobile-calano-241525/"/>
    <meta property="og:site_name" content="MobileWorld"/>
    <meta property="article:published_time" content="2019-11-12T12:44:13+00:00"/>
    <meta property="og:title" content="I numeri di Vodafone: ho. Mobile e rete fissa crescono bene, ma i clienti mobile calano"/>
    <meta property="og:description" content="Vodafone ha reso noti anche dei suoi dati finanziari più importanti, i quali dipingono un quadro della situazione di mercato dell'operatore rosso nel nostr"/>
  </head>
  <body>
    <article>
      <h1>I numeri di Vodafone: ho. Mobile e rete fissa crescono bene, ma i clienti mobile calano</h1>
      <address><time datetime="2019-11-12T12:44:13+00:00">12 Nov 2019, 12:44</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p><a href="https://www.mobileworld.it/tag/vodafone/">Vodafone</a> ha <a href="http://www.vodafone.it/portal/StreamLine/Vodafone-Italia---TEST-COMUNICATI/Dettaglio-Comunicato-stampa-test?idCom=249">reso noti</a> anche dei suoi <b>dati finanziari</b> più importanti, i quali dipingono un quadro della situazione di mercato dell’operatore rosso nel nostro paese. Ne emerge una conferma della crescita del suo secondo operatore, <a href="https://www.mobileworld.it/tag/ho-mobile/">ho. Mobile</a>, e della sua <b>rete fissa</b>, contro un <b>calo dei clienti mobile</b>.</p>
      <p>Il calo dei clienti Vodafone mobile si riflette sul <b>calo</b>, pari al <b>3,5%</b>, dei ricavi riferiti al terzo trimestre del 2019 rispetto allo stesso periodo dello scorso anno ed anche rispetto ai due trimestri precedenti. Secondo Vodafone questo sarebbe dovuto alle “<i>dinamiche competitive sul segmento mobile</i>“. Meglio invece <b>la rete fissa</b>: Vodafone ha registrato una <b>crescita</b> dei ricavi pari <b>quasi al 10%</b> rispetto allo stesso periodo dello scorso anno, così come i clienti abbonati alla <b>fibra</b> sono cresciuti fino a quota 1,8 milioni.</p>
      <p>A sorridere c’è anche ho. Mobile, il secondo operatore di Vodafone: i clienti dell’operatore virtuale sono <b>cresciuti</b> rispetto allo stesso periodo dello scorso anno ed ora segnano quota <b>1,4 milioni</b>.</p>
      <p>Vodafone ha approfittato dell’occasione anche per <b>riassumere le ultime novità</b> in termini di sviluppo: la <a href="https://www.mobileworld.it/tag/5g/">rete 5G</a> è sempre più <b>sperimentato</b> sul territorio italiano, mentre il <b>roaming 5G</b> è stato abilitato in Germania, Spagna, Gran Bretagna e Italia. In tal senso sono appena arrivate anche le prime <a href="https://www.mobileworld.it/2019/11/11/le-prime-offerte-vodafone-5g-illimitato-partire-2699e-al-mese-1999e-clienti-giga-family-241345/">offerte Vodafone Infinito</a>, proprio basate sulla nuova <i>Giga Network 5G</i>.</p>
    </article>
  </body>
</html>