<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33040/iliad-utenti-italia-antenne"/>
    <meta property="og:site_name" content="DDay.it"/>
    <meta property="article:published_time" content="2019-11-12T12:40:00+00:00"/>
    <meta property="og:title" content="Iliad, 4,5 milioni di utenti in poco più di un anno. Già installate 3.100 antenne"/>
    <meta property="og:description" content="Il terzo trimestre di Iliad si è chiuso con 700mila nuovi clienti, che portano il totale dei clienti Iliad a 4,5 milioni. Cresce anche la rete proprietaria: più di 3mila siti sul suolo nazionale."/>
  </head>
  <body>
    <article>
      <h1>Iliad, 4,5 milioni di utenti in poco più di un anno. Già installate 3.100 antenne</h1>
      <h2>Il terzo trimestre di Iliad si è chiuso con 700mila nuovi clienti, che portano il totale dei clienti Iliad a 4,5 milioni. Cresce anche la rete proprietaria: più di 3mila siti sul suolo nazionale.</h2>
      <address><time datetime="2019-11-12T12:40:00+00:00">12 Nov 2019, 12:40</time> by <a rel="author">Pasquale Agizza</a></address>
      <p>Iliad ha aggiunto 700mila nuovi utenti nell’ultimo trimestre. Il totale dei clienti è cresciuto quindi fino a superare i 4,5 milioni di clienti. Sono questi i numeri più importanti messi in evidenzia dalla società francese nel suo rapporto trimestrale. Una crescita costante, che <b>nel 2019 ha fatto segnare oltre un milione e mezzo di nuove attivazioni.</b></p>
      <p>I 700mila nuovi utenti dell’ultimo trimestre, infatti, vanno ad aggiungersi alle 472mila nuove attivazioni nel primo trimestre e le 530 nuove attivazioni nel corso del secondo trimestre. Grazie a questi risultati il numero totale di clienti Iliad sale, come detto, a più di 4,5 milioni di utenti.</p>
      <p> </p>
      <h3>Obiettivo: 3.500 siti entro fine anno</h3>
      <p>La compagnia francese, che di recente ha ufficializzato <a href="https://www.dday.it/redazione/32127/accordo-rete-5g-iliad-nokia">l’accordo con Nokia</a> per la costruzione della sua rete 5G, <b>pone l’accento anche sull’espansione della rete proprietaria</b>. Grazie all’apertura di oltre 700 nuovi siti nell’ultimo trimestre, il numero di antenne è salito infatti a 3.100. L’obiettivo è di arrivare a 3.500 siti proprietari entro la fine dell’anno.</p>
      <p>In chiusura, aumentano anche il numero di negozi e chioschi. Gli Iliad Store sul territorio italiano salgono a 14, coadiuvati da più di 200 punti di attivazione presenti nelle gallerie dei principali centri commerciali italiani. Grazie a queste politiche espansive sono ormai più di 700 le Simbox in tutta Italia.</p>
    </article>
  </body>
</html>