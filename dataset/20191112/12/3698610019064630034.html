<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/smoliy-perervav-vidryadzhennya-za-kordon-u-zv-yazku-z-spravoyu-vab-banku-329339_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T12:06:00+00:00"/>
    <meta property="og:title" content="Смолій перервав відрядження за кордон у зв'язку з справою VAB Банку"/>
    <meta property="og:description" content="У Нацбанку обурені врученням підозри Писаруку.  "/>
  </head>
  <body>
    <article>
      <h1>Смолій перервав відрядження за кордон у зв'язку з справою VAB Банку</h1>
      <h2>У Нацбанку обурені врученням підозри Писаруку.  </h2>
      <address>
        <time datetime="2019-11-12T12:06:00+00:00">12 Nov 2019, 12:06</time>
      </address>
      <p>Голова правління Національного банку України Яків Смолій терміново повертається в Україну із закордонного відрядження у зв'язку зі справою VAB Банку. Таже в НБУ відзначили, що жоден із членів правління та директорів департаментів Нацбанку не був затриманий під час здійснюваних антикорупційними органами слідчих дій за обставинами видачі стабілізаційного кредиту в 2014 році VAB Банку.</p>
      <p>"Вся команда керівництва НБУ на своїх робочих місцях. Ніяких обшуків і затримань не було. Глава НБУ перервав закордонне відрядження і терміново повертається в Україну, щоб бути разом зі своєю командою", - йдеться в повідомленні НБУ в Facebook.</p>
      <p>Також у Національному банку обурені врученням підозри правоохоронними органами колишньому першому заступнику голови НБУ Олександру Писаруку. НБУ підкреслює, що Писарук - професійний банкір із бездоганною репутацією, яку оцінили в Міжнародному валютному фонді, де він працював останні три роки, а також у міжнародному і вітчизняному банківському співтоваристві, де він працював 16 років до призначення в НБУ та останній місяць.</p>
      <p>"Національний банк нагадує, що рішення НБУ приймаються колегіально, що виключає визначальний вплив однієї особи на процес прийняття таких рішень", - підкреслюється в повідомленні.</p>
      <p>Напередодні Співробітники Національного антикорупційного бюро прийшли в "Райффайзен Банк", щоб <b><a href="https://dt.ua/UKRAINE/golovi-pravlinnya-rayffayzen-banku-ogolosili-pidozru-i-vidpustili-leschenko-329308_.html">затримати голову правління Олександра Писарука</a></b>.</p>
      <p>Напередодні Співробітники Національного антикорупційного бюро прийшли в "Райффайзен Банк", щоб <b><a href="https://dt.ua/UKRAINE/nabu-priyshlo-v-rayffayzen-bank-zmi-329280_.html">затримати голову правління Олександра Писарука</a></b>.</p>
      <p>Згодом у НАБУ заявили, що всього затримано сімох осіб за підозрою в заволодінні 1,2 млрд. грн. стабілізаційного кредиту, наданого Національним банком України, у 2014 році ПАТ "Ві Ей Бі Банк". Мова йде про колишніх і діючих посадових осіб Національного банку України, ПАТ "Ві Ей Бі Банк" та приватних компаній, пов'язаних з кінцевими бенефіціарами "Ві Ей Бі Банку".</p>
      <p>НБУ 20 березня 2015 року вирішив відкликати банківську ліцензію та ліквідувати VAB банк. За даними НБУ, до початку жовтня 2014 року VAB Банк за розміром активів займав 16-е місце (23,97 млрд грн) серед 166 діючих у країні банків.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>