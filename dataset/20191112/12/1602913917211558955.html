<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dan-barna-arunca-totate-cartile-pe-masa-discutii-la-usr-cu-demisia-mea-pe-masa-18572201"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-12T12:08:10+00:00"/>
    <meta property="og:title" content="Dan Barna aruncă totate cărţile pe masă: Discuţii la USR, cu ”demisia mea pe masă”"/>
    <meta property="og:description" content="Liderul USR Dan Barna a decis să ceară un vot de confirmare a încrederii membrilor de partid în zilele următoare, după rezultatul alegerilor prezidenţiale din primul tur, potrivit unui comunicat de presă al formaţiunii."/>
  </head>
  <body>
    <article>
      <h1>Dan Barna aruncă totate cărţile pe masă: Discuţii la USR, cu ”demisia mea pe masă”</h1>
      <address>
        <time datetime="2019-11-12T12:08:10+00:00">12 Nov 2019, 12:08</time>
      </address>
      <p>Liderul USR Dan Barna a decis să ceară un vot de confirmare a încrederii membrilor de partid în zilele următoare, după rezultatul alegerilor prezidenţiale din primul tur, potrivit unui comunicat de presă al formaţiunii.</p>
      <p>„Luni seara a avut loc o discuţie între membrii Comitetului Politic al USR în care s-a făcut o analiză a campaniei electorale şi Dan Barna a abordat subiectul pregătirii partidului în vederea alegerilor locale de anul viitor”, arată reprezentanţii USR, într-un comunicat de presă remis, marţi, MEDIAFAX.</p>
      <p>Liderul USR a explicat că va vea loc online consultarea membrilor partidului.</p>
      <p>„Pentru mine, asumarea rezultatului de la alegeri este să revin la cei care mi-au dat votul lor: membrii USR. Vom organiza o consultare online a tuturor membrilor USR. Aceasta consultare e cu demisia mea pe masă. Vom decide împreună, ca întotdeauna, ca un partid democratic cum mergem mai departe”, a afirmat Dan Barna, potrivit sursei citate.</p>
      <p>El a adăugat că „avem alegerile locale de pregătit, maratonul nostru pentru schimbarea Romaniei va continua. Membrii USR vor decide dacă eu sunt cel potrivit să rămân liderul acestei echipe sau rămân doar un om din pluton şi organizăm iar alegeri şi Congres”.</p>
      <p>Biroul Electoral Central (BEC) a anunţat, luni, rezultate parţiale oficiale, după numărarea a voturilor din 99,9% din secţii, că actualul preşedinte Klaus Iohannis a obţinut 37,49% din voturi, iar Viorica Dăncilă 22,69%. Dan Barna este pe locul al treilea, cu 14,7%.</p>
    </article>
  </body>
</html>