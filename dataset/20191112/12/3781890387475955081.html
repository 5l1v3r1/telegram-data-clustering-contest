<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741324"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T12:30:00+00:00"/>
    <meta property="og:title" content="'ชัช เตาปูน'ฉลองอายุ76 '5พรรคเล็ก'ตบเท้าถกการเมือง"/>
    <meta property="og:description" content="5 พรรคเล็ก ตบเท้าร่วมวงถกประเด็นทางการเมืองกลางงานวันเกิด 76 ปี 'ชัช เตาปูน'"/>
  </head>
  <body>
    <article>
      <h1>'ชัช เตาปูน'ฉลองอายุ76 '5พรรคเล็ก'ตบเท้าถกการเมือง</h1>
      <address>
        <time datetime="2019-11-12T12:30:00+00:00">12 Nov 2019, 12:30</time>
      </address>
      <p>
        <b>5 พรรคเล็ก ตบเท้าร่วมวงถกประเด็นทางการเมืองกลางงานวันเกิด 76 ปี "ชัช เตาปูน"</b>
      </p>
      <p>เมื่อเวลา 18.00 น. วันที่ 12 พ.ย. ผู้สื่อข่าวรายงานว่า ที่บริเวณตรอกข้าวสาร ถนนเตชะวณิช ซึ่งเป็นบ้านพักของนายชัชวาลล์ คงอุดม หัวหน้าพรรคพลังท้องถิ่นไท ได้มีการจัดงานคล้ายวันเกิดปีที่ 76 ทั้งนี้บรรยากาศเป็นไปอย่างชื่นมื่น มีตัวแทนของพรรคการเมืองแห่ร่วมความแสดงความยินดีและมอบกระเช้า ตลอดจนประชาชนจากชุมชนพื้นที่เขตบางซื่อ และพื้นที่ต่างๆ ของกทม. เข้าร่วมจำนวนมาก โดยภายในงานมีการจัดเวทีการแสดงพร้อมโต๊ะจีนให้ประชาชนที่มาร่วมงานได้รับประทาน</p>
      <figure>
        <img src="https://www.dailynews.co.th/admin/upload/20191112/news_XqlDMmVBTY183819_533.jpg?v=20191113105?v=1120"/>
      </figure>
      <p>อย่างไรก็ตามเป็นที่น่าสังเกตุว่าได้มีการรวมตัวของบรรดาหัวหน้าพรรคเล็ก ประกอบด้วยนายพิเชรษฐ สถิรชวาล หัวหน้าพรรคประชาธรรมไทย นายดำรงค์ พิเดช หัวหน้าพรรครักษ์ผืนป่าประเทศไทย นายมงคลกิตติ์ สุขสินธารานนท์ หัวหน้าพรรคไทยศรีวิไลซ์ นายปรีดา บุญเพลิง หัวหน้าพรรคครูไทยเพื่อประชาชน เป็นต้น ได้เดินทางมาร่วมงานและได้เข้าห้องพักรับรองภายในบ้าน ซึ่งทราบว่าเป็นการพูดคุยหารือกัน ในประเด็นทางการเมือง ก่อนที่จะมีการประกาศจุดยืนบนเวทีประมาณ 2 ทุ่ม</p>
      <figure>
        <img src="https://www.dailynews.co.th/admin/upload/20191112/news_ecXibhFreG183818_533.jpg?v=20191113105?v=7857"/>
      </figure>
      <figure>
        <img src="https://www.dailynews.co.th/admin/upload/20191112/news_zFcKnZgDNS184026_533.jpg?v=20191113105?v=1295"/>
      </figure>
    </article>
  </body>
</html>