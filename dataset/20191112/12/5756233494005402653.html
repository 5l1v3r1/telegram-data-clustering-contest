<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621134/%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%AA%D9%87%D8%B1%D8%A7%D9%86-%D8%B4%D9%87%D8%B1%D8%AF%D8%A7%D8%B1%D8%A7%D9%86-%D9%88-%D9%81%D8%B1%D9%85%D8%A7%D9%86%D8%AF%D8%A7%D8%B1%D8%A7%D9%86%DB%8C-%DA%A9%D9%87-%D8%AF%D8%B1-%D9%85%D8%AD%D9%84-%D8%AE%D8%AF%D9%85%D8%AA-%D8%B3%DA%A9%D9%88%D9%86%D8%AA-%D9%86%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D9%86%D8%AF-%D8%B9%D8%B2%D9%84-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T12:17:00+00:00"/>
    <meta property="og:title" content="استاندار تهران: شهرداران و فرماندارانی که در محل خدمت سکونت نداشته باشند عزل می‌شوند"/>
    <meta property="og:description" content="استاندار تهران گفت: براساس دستورالعمل صادر شده از سوی وزارت کشور فرمانداران و شهرداران باید در محل خدمت خود سکونت داشته باشند."/>
  </head>
  <body>
    <article>
      <h1>استاندار تهران: شهرداران و فرماندارانی که در محل خدمت سکونت نداشته باشند عزل می‌شوند</h1>
      <address>
        <time datetime="2019-11-12T12:17:00+00:00">12 Nov 2019, 12:17</time>
      </address>
      <p>
        <i>استاندار تهران گفت: براساس دستورالعمل صادر شده از سوی وزارت کشور فرمانداران و شهرداران باید در محل خدمت خود سکونت داشته باشند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>انوشیروان محسنی بندپی استاندار تهران در حاشیه جلسه هم‌اندیشی ائمه جمعه استان تهران در گفتگو با خبرنگار اجتماعی خبرگزاری فارس، درباره سکونت فرمانداران و شهرداران در محل خدمت خود اظهار داشت: این موضوع قانون است و دستورالعمل آن نیز از سوی وزارت کشور به تمامی استانداران ابلاغ شده است و شهرداران و فرمانداران استان تهران باید در محل خدمت خود زندگی کنند.</p>
      <p>وی افزود: در همین راستا نیز فرماندار سابق بهارستان و شهردار پیشوا و شهردار رباط‌کریم به دلیل عدم سکونت در محل خدمت خود عزل شدند و این مسیر همچنان ادامه دارد.</p>
      <p>استاندار تهران بیان داشت: فرمانداران و شهردارانی که در محل خدمت خود سکونت نداشته باشند قطعا عزل می‌شوند.</p>
      <p>براساس دستورالعمل وزارت کشور شهردار و یا فرمانداران از تاریخ صدور حکم انتصاب توسط مراجع ذی‌صلاح باید در محدوده شهر محل خدمت خود سکونت و اقامت داشته باشند و در غیر این صورت یکماه مهلت دارند نسبت به سکونت اقدام کنند.</p>
      <p>این موضوع شامل خانواده آن مسئول شامل همسر و فرزندان نیز می‌شود.</p>
    </article>
  </body>
</html>