<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/priekha-blgari-v-zalata-na-slavata-po-voleybol-406526.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T12:25:42+00:00"/>
    <meta property="og:title" content="Приеха българи в Залата на славата по волейбол"/>
    <meta property="og:description" content="Борис Гюдеров в категория &quot;Играчи&quot;, а Васил Симов в категория &quot;Треньори&quot;"/>
  </head>
  <body>
    <article>
      <h1>Приеха българи в Залата на славата по волейбол</h1>
      <address><time datetime="2019-11-12T12:25:42+00:00">12 Nov 2019, 12:25</time> by <a rel="author">Пламен Вълков</a></address>
      <p>Едни от най-големите имена в българския волейбол  - <b>Борис Гюдеров </b>и <b>Васил Симов</b> влязоха официално в Международната волейболна зала на славата (IVHF), която се намира в град Холиоук, щата Масачузетс (САЩ). Борис Гюдеров е избран в категория „Играчи“, а Васил Симов получава голямата чест единствен през този сезон в категория „Треньори“. За номинацията на двете големи родни легенди имат заслуга Българска федерация по волейбол, управата на град Перник, както и българинът Атанас Ваклинов, който живее в Америка и който е бил състезател на Борис Гюдеров в Миньор (Перник). Семейството на г-н Ваклинов беше упълномощено да получи плакет и специален пръстен на името на Васил Симов. От страна на Борис Гюдеров плакета получи неговата дъщеря Ваня Гюдерова.</p>
    </article>
  </body>
</html>