<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/economia-circolare-forum-summonte.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T12:48:00+00:00"/>
    <meta property="og:title" content="Economia circolare, forum a Summonte"/>
    <meta property="og:description" content="Il seminario rientra nel progetto “Embrace - European Med-clusters Boosting Remunerative Agro-Wine Circular Economy”"/>
  </head>
  <body>
    <article>
      <h1>Economia circolare, forum a Summonte</h1>
      <h2>Il seminario rientra nel progetto “Embrace - European Med-clusters Boosting Remunerative Agro-Wine Circular Economy”</h2>
      <address><time datetime="2019-11-12T12:48:00+00:00">12 Nov 2019, 12:48</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>L’<b>economia circolare</b> e le sue connessioni al centro di un <b>seminario tematico</b> <b>dedicato allo sviluppo delle capacità per attori politici e stakeholder innovativi </b>promosso dal <b>Gal Partenio</b> che si terrà <b>mercoledì 13 novembre, </b>presso l’Aula Consiliare del Comune di Summonte, con inizio alle ore 15.30.</p>
      <p>Il seminario – che rientra nel progetto “<b>Embrace - European Med-clusters Boosting Remunerative Agro-Wine Circular Economy</b>” attuato nell’ambito del programma <b>Interreg Mediterranean</b>, con il coinvolgimento di <b>dieci Partner e sei Paesi dell’Unione Europea</b> - vedrà numerosi interventi di esperti per discutere ed affrontare vari aspetti della tematica, con l’obiettivo di <b>sostenere i processi di innovazione secondo i principi dell’economia circolare</b> <b>nel contesto locale.</b></p>
      <p>L’apertura del seminario sarà affidata al sindaco di Summonte, <b>Pasqualino Giuditta</b>. A seguire le introduzioni e l’avvio dei lavori da parte del presidente del Gal Partenio, <b>Luca Beatrice, </b>e del coordinatore del Gal Partenio, <b>Maurizio Reveruzzi</b>, e dell’architetto <b>Luigi D’Oro</b>, facilitatore del progetto Embrace.</p>
      <p>A seguire gli interventi del professore <b>Mario Malinconico</b> (CNR Napoli), dell’architetto <b>Michele Massaro </b>(Living Community Challenge), del dottor <b>Domenico Liotto </b>(Ati Biotech), della professoressa <b>Antonella Violano </b>(Service Biotech), del professor<b> Salvatore Del Prete</b> (Service Biotech) e della professoressa<b> Daniela Marasco </b>(Service Biotech). Quindi dibattito ed interventi di chiusura del seminario.</p>
      <p>L’obiettivo principale del progetto Embace è rappresentato dalla possibilità di sostenere processi di innovazione secondo i principi dell’economia circolare. I destinatari dell’incontro avranno la possibilità di rafforzare le proprie conoscenze sull’economia circolare, di assumere un atteggiamento propositivo sulle politiche di eco-innovazione, di ottenere informazioni sugli strumenti finanziari attivabili.</p>
    </article>
  </body>
</html>