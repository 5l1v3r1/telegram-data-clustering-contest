<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460243/%E0%A6%A4%E0%A7%82%E0%A6%B0%E0%A7%8D%E0%A6%A3%E0%A6%BE-%E0%A6%A8%E0%A6%BF%E0%A6%B6%E0%A7%80%E0%A6%A5%E0%A6%BE%E0%A6%B0-%E0%A6%9A%E0%A6%BE%E0%A6%B2%E0%A6%95-%E0%A6%97%E0%A6%BE%E0%A6%B0%E0%A7%8D%E0%A6%A1%E0%A6%B8%E0%A6%B9-%E0%A6%A4%E0%A6%BF%E0%A6%A8%E0%A6%9C%E0%A6%A8-%E0%A6%B8%E0%A6%BE%E0%A6%AE%E0%A7%9F%E0%A6%BF%E0%A6%95-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-12T12:08:00+00:00"/>
    <meta property="og:title" content="তূর্ণা নিশীথার চালক-গার্ডসহ তিনজন সাময়িক বরখাস্ত"/>
    <meta property="og:description" content="অনলাইন রিপোর্টার ॥ ব্রাহ্মণবাড়িয়ার কসবা উপজেলার মন্দভাগ রেলওয়ে স্টেশনের অদূরে ট্রেন দুর্ঘটনায় তূর্ণা নিশীথার চালক, সহকারী চালক ও পরিচালককে সাময়িকভাবে বরখাস্ত করা হয়েছে। মঙ্গলবার সকালে তাদেরকে বরখাস্ত করা হয় বলে জানিয়েছেন রেলের অতিরিক্ত মহাপরিচালক (অপারেশন্স) মিয়া জাহান। তবে তাৎক্ষণিকভাবে তাদের নাম জানা যায়নি। তিনি বলেন, প্রাথমিকভাবে ..."/>
  </head>
  <body>
    <article>
      <h1>তূর্ণা নিশীথার চালক-গার্ডসহ তিনজন সাময়িক বরখাস্ত</h1>
      <address>
        <time datetime="2019-11-12T12:08:00+00:00">12 Nov 2019, 12:08</time>
      </address>
      <figure>
        <img src="http://www.dailyjanakantha.com/files/201911/1573564099_12.jpg"/>
      </figure>
      <p>অনলাইন রিপোর্টার ॥ ব্রাহ্মণবাড়িয়ার কসবা উপজেলার মন্দভাগ রেলওয়ে স্টেশনের অদূরে ট্রেন দুর্ঘটনায় তূর্ণা নিশীথার চালক, সহকারী চালক ও পরিচালককে সাময়িকভাবে বরখাস্ত করা হয়েছে।</p>
      <p>মঙ্গলবার সকালে তাদেরকে বরখাস্ত করা হয় বলে জানিয়েছেন রেলের অতিরিক্ত মহাপরিচালক (অপারেশন্স) মিয়া জাহান। তবে তাৎক্ষণিকভাবে তাদের নাম জানা যায়নি।</p>
      <p>তিনি বলেন, প্রাথমিকভাবে পাওয়া তথ্যে বোঝা গেছে, তূর্ণা এক্সপ্রেসের চালক সিগন্যাল অমান্য করে ভুল লাইনে চলে যাওয়ার দুর্ঘটনা ঘটে। দুর্ঘটনার কারণে ওই ট্রেনের চালক, সহকারী চালক ও পরিচালক (গার্ড) তিন জনকেই সাময়িক বরখাস্ত করা হয়েছে।</p>
      <p>কসবায় চট্টগ্রাম থেকে ঢাকা অভিমুখী ‘তুর্ণা নিশীথা’র সঙ্গে সিলেট থেকে চট্টগ্রাম অভিমুখে যাত্রা করা ‘উদয়ন এক্সপ্রেস’ ট্রেনের সংঘর্ঘে শেষ খবর পর্যন্ত ১৬ জন নিহত হয়েছেন। আহত হয়েছেন অর্ধশতাধিক।</p>
      <p>সোমবার দিনগত রাত ৩টার দিকে উপজেলার মন্দবাগ এলাকায় এ দুর্ঘটনা ঘটে।</p>
      <p>ট্রেন দুর্ঘটনায় নিহতদের প্রত্যেকের পরিবারকে মোট এক লাখ ২৫ হাজার টাকা করে অর্থ সহায়তা দেওয়ার ঘোষণা দিয়েছেন রেলমন্ত্রী নূরুল ইসলাম সুজন।</p>
    </article>
  </body>
</html>