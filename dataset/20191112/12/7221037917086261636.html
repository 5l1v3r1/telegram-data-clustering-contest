<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/rtuk-25inci-yil-donumunu-25-ust-kurul-uyesi-ve-ailesiyle-kapadokyada-kutlayacak/926790"/>
    <meta property="og:site_name" content="medya faresi"/>
    <meta property="article:published_time" content="2019-11-12T12:16:00+00:00"/>
    <meta property="og:title" content="RTÜK 25'inci yıl dönümünü, 25 üst kurul üyesi ve ailesiyle Kapadokya’da kutlayacak"/>
    <meta property="og:description" content="Radyo ve Televizyon Üst Kurulu (RTÜK) 25'inci kuruluş yıl dönümünü üst kurula mensup 25 kişi ve ailesiyle Kapadokya'da kutlayacak."/>
  </head>
  <body>
    <article>
      <h1>RTÜK 25'inci yıl dönümünü, 25 üst kurul üyesi ve ailesiyle Kapadokya’da kutlayacak</h1>
      <h2>Radyo ve Televizyon Üst Kurulu (RTÜK) 25'inci kuruluş yıl dönümünü üst kurula mensup 25 kişi ve ailesiyle Kapadokya'da kutlayacak.</h2>
      <address>
        <time datetime="2019-11-12T12:16:00+00:00">12 Nov 2019, 12:16</time>
      </address>
      <p>RTÜK'ün internet sitesindeki etkinlik duyurusunda "25 RTÜK çalışanı aileleriyle doğa harikası Kapadokya’da rüya gibi bir balon turu keyfi yaşayacak" ifadesini kullanıldı.</p>
      <p>Radyo ve Televizyon Üst Kurulu Başkanı<b>Ebubekir Şahin</b>, etkinlikler kapsamında kendilerini misafir edecek olan Nevşehir Belediye Başkanı Rasim Arı'ya teşekkür etti.</p>
      <p>
        <b>Şahin, Twitter'dan teşekkür paylaşımını şöyle yaptı:    </b>
      </p>
      <p>
        <i>"RTÜK'ün 25. kuruluş yıl dönümü etkinlikleri kapsamında Üst kurulumuzdan 25 mesai arkadaşımızı ve ailelerini Kapadokya'da misafir edecek olan Nevşehirimizin kıymetli Belediye Başkanı Sn. Rasim ArıBey'e çok teşekkür ediyor, başarılarının daim olmasını diliyorum."</i>
      </p>
      <figure>
        <img src="http://i.medyafaresi.com/uploads/content/rtuk-25inci-yil-donumunu-25-ust-kurul-uyesi-ve-ailesiyle-kapadokyada-kutlayacak-12112019jpg.jpg?v=1573561096"/>
      </figure>
      <p>Kurumun internet sitesinden yapılan duyuruda tur için "rüya gibi" ifadesi kullanılırken üst kurul üyelerinin kura ile belirleneceği açıklandı. </p>
      <p>
        <b>RTÜK'ün yaptığı açıklamada şu ifadeler yer aldı: </b>
      </p>
      <p>"25 RTÜK çalışanı aileleriyle doğa harikası Kapadokya’da rüya gibi bir balon turu keyfi yaşayacak.</p>
      <p>Devam eden 25. Kuruluş Yıldönümü Etkinliklerimiz kapsamında kura ile belirlenecek 25 çalışma arkadaşımız sevdikleriyle birlikte gökyüzünü fethedecek.<br/>30 Kasım tarihinde gerçekleştirilecek etkinliğe RTÜK Başkanı Ebubekir Şahin ve Üst Kurul Üyeleri de katılacak.</p>
      <p>Kapadokya’yı gökyüzünden keşfetmek isteyen değerli çalışma arkadaşlarımızın 22 Kasım 2019 Cuma günü mesai saatine kadar Basın ve Halkla İlişkiler Müşavirliği sekreterliğine isimlerini bildirmeleri gerekmektedir.</p>
      <p>Kapadokya semalarında buluşmak üzere…"</p>
    </article>
  </body>
</html>