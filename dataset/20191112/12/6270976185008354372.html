<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/zelenskyj-pryznachyv-golovu-poltavskoyi-oblasti/"/>
    <meta property="og:site_name" content="Рубрика"/>
    <meta property="article:published_time" content="2019-11-12T12:38:20+00:00"/>
    <meta property="og:title" content="Зеленський призначив голову Полтавської області"/>
    <meta property="og:description" content="Президент Володимир Зеленський призначив Олега Синєгубова головою Полтавської обласної державної адміністрації. Про це свідчать укази на сайті президента. Іншим указом від 11 листопада Зеленський увільнив Олега Пруглу від тимчасового виконання обов’язків голови Полтавської ОДА. 28 жовтня Кабінет міністрів на виїзному засіданні у Маріуполі погодив призначення головою Полтавської облдержадміністрації Олега Синєгубова. Інтернет-видання “Полтавщина” повідомляє, що вдень […]"/>
  </head>
  <body>
    <article>
      <h1>Зеленський призначив голову Полтавської області</h1>
      <address><time datetime="2019-11-12T12:38:20+00:00">12 Nov 2019, 12:38</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/synyegubov-620x420.jpg"/>
      </figure>
      <p>
        <b>
          <b>Президент Володимир Зеленський призначив Олега Синєгубова головою Полтавської обласної державної адміністрації.</b>
        </b>
      </p>
      <p>Про це свідчать<a href="https://www.president.gov.ua/documents/8432019-30445?fbclid=IwAR3OTqG_ZJyCRA1YXAtLJrsoOwjKlYH_ucVsIT1NaAtfmr0A7kXCco_6jXI"> укази</a> на сайті президента.</p>
      <p>Іншим указом від 11 листопада Зеленський увільнив Олега Пруглу від тимчасового виконання обов’язків голови Полтавської ОДА.</p>
      <p>28 жовтня Кабінет міністрів на виїзному засіданні у Маріуполі погодив призначення головою Полтавської облдержадміністрації Олега Синєгубова.</p>
      <p>Інтернет-видання <a href="https://poltava.to/news/53255/">“Полтавщина”</a> повідомляє, що вдень 12 листопада Олега Синегубова вже представили як голову ОДА. Представлення відбулося без участі президента.</p>
      <p>
        <b>Довідка:</b>
      </p>
      <p>36-річний Олег Синегубов – юрист, підприємець, декан Харківського національного університету внутрішніх справ.</p>
      <p>У 2017 році він уже претендував на посаду голови Полтавської ОДА.</p>
      <p>У 2018 році Синегубов був претендентом на посаду судді Вищого антикорупційного суду України, але не пройшов конкурсний відбір.</p>
      <p>2019 року під час виборів до Верховної Ради був довіреною особою кандидата в народні депутати від партії “Слуга народу” по виборчому округу №180 девелопера Олексія Красова</p>
      <p>Синєгубов є власником ТОВ “Насіння Слобожанщини” та ТОВ “Синєгубов, Соболєв та партнери”. Він також є співзасновником кількох компаній, серед яких: ТОВ “Віката”, ТОВ “Сібоней сервіс”, адвокатське об’єднання “Раскосов Лойес Груп”.</p>
    </article>
  </body>
</html>