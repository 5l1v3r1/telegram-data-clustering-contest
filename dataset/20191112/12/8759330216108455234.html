<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903489/nainggolan-wil-ongelijk-inter-bewijzen-vraag-aan-hen-of-ze-spijt-hebben-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T12:26:00+00:00"/>
    <meta property="og:title" content="Nainggolan wil ongelijk Inter bewijzen: “Vraag aan hen of ze spijt hebben”"/>
    <meta property="og:description" content="Radja Nainggolan speelt de pannen van het dak bij Cagliari. De middenvelder is er dan ook op gebrand om het ongelijk van ex-club Internazionale te bewijzen. Daar kwam hij meerdere keren in opspraak."/>
  </head>
  <body>
    <article>
      <h1>Nainggolan wil ongelijk Inter bewijzen: “Vraag aan hen of ze spijt hebben”</h1>
      <address>
        <time datetime="2019-11-12T12:26:00+00:00">12 Nov 2019, 12:26</time>
      </address>
      <p>
        <b>Radja Nainggolan speelt de pannen van het dak bij Cagliari. De middenvelder is er dan ook op gebrand om het ongelijk van ex-club Internazionale te bewijzen. Daar kwam hij meerdere keren in opspraak.</b>
      </p>
      <p>“De kranten zouden beter een paar bladzijden meer over ons schrijven”, begint Radja. “Er zijn sterkere teams dan ons, maar mogelijk hebben zij minder honger.” Bij Inter was Il Ninja nooit echt zeker van een basisplaats. “Natuurlijk wil ik het ongelijk van Inter bewijzen. Niet in een wedstrijd, maar het hele seizoen. Of ze spijt hebben? Vraag het aan hen”, wordt Nainggolan geciteerd door <a href="https://www.hln.be/sport/voetbal/buitenlands-voetbal/serie-a/nainggolan-na-drie-assists-en-nieuwe-wereldgoal-of-inter-spijt-heeft-vraag-het-hen-eens~aac5f2ae/"><i>Het Laatste Nieuws.</i></a></p>
      <p>“Mijn eerlijkheid werd er niet meteen geapprecieerd door de fans”, zegt Nainggolan aan Sportweek. “Zwakkelingen kussen vaak meteen de badge om zich populair te maken. Het is alsof je een meisje ontmoet en haar op de eerste date zegt dat zij de liefde van je leven is. Ik ben bij Cagliari en AS Roma uitgegroeid tot een icoon omdat ik alles gaf op het veld.”</p>
      <aside>Lees meer<br/><a href="https://www.voetbalprimeur.be/videos/903215/wereldpartij-drie-assists-en-een-schitterend-doelpunt-voor-nainggolan.html?itm_source=www.voetbalprimeur.be&amp;itm_medium=highlighted-content">WERELDPARTIJ! Drie assists en een schitterend doelpunt voor Nainggolan</a></aside>
    </article>
  </body>
</html>