<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04711865"/>
    <meta property="og:site_name" content="De Standaard"/>
    <meta property="article:published_time" content="2019-11-12T12:50:00+00:00"/>
    <meta property="og:title" content="Protest Hongkong kan KLM-vluchten dwarsbomen"/>
    <meta property="og:description" content="De opgelaaide protesten in Hongkong kunnen de komende weken de vluchten van en naar de stadstaat in de war sturen. Daarvoor waarschuwt luchtvaartmaatschapp..."/>
  </head>
  <body>
    <article>
      <h1>Protest Hongkong kan KLM-vluchten dwarsbomen</h1>
      <address>
        <time datetime="2019-11-12T12:50:00+00:00">12 Nov 2019, 12:50</time>
      </address>
      <p>
        <b>De opgelaaide protesten in Hongkong kunnen de komende weken de vluchten van en naar de stadstaat in de war sturen. Daarvoor waarschuwt luchtvaartmaatschappij KLM.</b>
      </p>
      <p>KLM raadt reizigers aan de vluchtstatus van vluchten van en naar Hongkong in de gaten te houden. De luchtvaartmaatschappij wijst ook op de mogelijkheden van omboeken en annuleren.</p>
      <p>Hongkong is al maandenlang het toneel van grootschalige protesten tegen de toenemende invloed van China. Na een periode van relatieve rust is het geweld de laatste tijd weer opgelaaid.</p>
      <p>Vanuit Brussel vliegt enkel Cathay Pacific rechtstreeks naar Hongkong. Die maatschappij waarschuwt op haar website enkel voor veiligheidsmaatregelen op de luchthaven van Hongkong, waardoor de ticketverkoop op de luchthaven is opgeschort.</p>
    </article>
  </body>
</html>