<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/rosalia-fuck-vox_0_2342165965.html"/>
    <meta property="og:site_name" content="Ara.cat"/>
    <meta property="article:published_time" content="2019-11-12T12:02:00+00:00"/>
    <meta property="og:title" content="Vox respon a Rosalía: &quot;Només els milionaris com tu es poden permetre no tenir pàtria&quot;"/>
    <meta property="og:description" content="La cantant de Sant Esteve Sesrovires havia piulat &quot;Fuck Vox&quot;"/>
  </head>
  <body>
    <article>
      <h1>Vox respon a Rosalía: "Només els milionaris com tu es poden permetre no tenir pàtria"</h1>
      <h2>La cantant de Sant Esteve Sesrovires havia piulat "Fuck Vox"</h2>
      <address>
        <time datetime="2019-11-12T12:02:00+00:00">12 Nov 2019, 12:02</time>
      </address>
      <p>"Fuck Vox". Amb aquestes dues paraules Rosalía va trencar dilluns el seu permanent mutisme sobre la política, un silenci que per als seus fans més compromesos era eixordador però que li ha servit per ser celebrada i reivindicada aquest últim any per líders polítics i socials de tot l'espectre ideològic. De fet, Vox havia punxat <i>Malamente</i> <a href="https://www.elindependiente.com/politica/2018/11/17/abascal-usa-malamente-rosalia-terminar-mitin-vox-malaga/">en algun dels seus mítings</a>.</p>
      <figure>
        <iframe data-src="https://twitter.com/rosaliavt/status/1193978023084744704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Aquest dimarts, Vox ha respost a la cantant de Sant Esteve Sesrovires per Twitter: "Només els milionaris, amb avions privats com tu, es poden permetre el luxe de no tenir pàtria". A més d'enllaçar el tuit de la cantant, el partit d'extrema dreta n'ha recuperat un altre de l'artista dins un avió amb la frase "Hola Las Vegas".</p>
      <figure>
        <iframe data-src="https://twitter.com/vox_es/status/1194176024109600771?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Les paraules de Rosalía –que es podrien traduir per "que es foti Vox"– aquest dimarts ja acumulaven més de 60.000 retuits i 200.000 m'agrades, un impacte molt més gran que el que acostumen a obtenir les seves piulades.</p>
      <p>Ràpidament, "La Rosalía" s'ha convertit en <i>trending topic</i> a Twitter, on molts tuitaires celebraven que l'artista catalana alcés finalment la veu contra la ultradreta, mentre d'altres consideraven que podria haver fet servir el seu altaveu per condemnar Vox abans del 10 de novembre, i no després.</p>
    </article>
  </body>
</html>