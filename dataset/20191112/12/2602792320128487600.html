<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/top-3-oblastej-z-najbilshimi-derzhavnimi-silgospugiddyami/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-12T12:28:00+00:00"/>
    <meta property="og:title" content="ТОП-3 областей з найбільшими державними сільгоспугіддями"/>
    <meta property="og:description" content="З початку 2018 року триває процес передачі землі громадам – за рік 646 громад отримали майже 1,5 млн гектарів землі. Після відкриття ринку землі громади мо"/>
  </head>
  <body>
    <article>
      <h1>ТОП-3 областей з найбільшими державними сільгоспугіддями</h1>
      <address>
        <time datetime="2019-11-12T12:28:00+00:00">12 Nov 2019, 12:28</time>
      </address>
      <figure>
        <img src="https://infoindustria.com.ua/wp-content/uploads/2019/11/ukraine-999369_1920.jpg"/>
      </figure>
      <p>
        <b>З початку 2018 року триває процес передачі землі громадам – за рік 646 громад отримали майже 1,5 млн гектарів землі. Після відкриття ринку землі громади можуть отримати додатково близько 7,2 млн.  га сільгоспугідь, передає ІА «Інфоіндустрія» з посиланням на ГО «Скасування земельного мораторію».</b>
      </p>
      <p><b> </b>Після інвентаризації земельних ділянок сільськогосподарського призначення державної власності було виявлено, що громади контролюють <b>2,2 млн га сільгоспугідь</b>, а держава — <b>7,2 млн. га</b>. В <b>лідерах Полтавська, де держава володіє 476.3 млн га, Одеська — 459.3 млн. га та Чернігівська — 417.7.</b> Це дані Держгеокадастру.</p>
      <p>Ці цифри постійно зменшуються. За неповні чотири роки обсяги державних земель зменшилися на 10%, з 10,5 млн га до 9,4 млн. га.</p>
      <figure>
        <img src="http://infoindustria.com.ua/wp-content/uploads/2019/11/karta_3-1.png"/>
      </figure>
      <p>Після набрання чинності <b>у 2002 році Земельного кодексу у підпорядкуванні місцевих громад залишилося лише близько 12% території України</b> – це землі, що розташовані здебільшого у межах населених пунктів. А от 88% земель (це ті, що за межами населених пунктів) є вотчиною органів державної влади – Держгеокадастру, районних та обласних державних адміністрацій та Кабінету Міністрів.</p>
      <p>До <b>1 січня 2013 року</b> функції щодо розпорядження значною частиною державних земель були у органів місцевої державної влади (РДА), а потім їх «тимчасово» передали до органів управління земельними ресурсами, які мали здаватися в оренду. Причому згідно з «Публічним звітом Держгеокадастру за 2017 рік» результатом передачі цим відомством в оренду земельних ділянок с/г призначення є 118,7 млн грн. при тому, що на утримання Держгеокадастру в той рік було витрачено близько 1 млрд грн.</p>
      <p>Нагадаємо, що з початку 2018 року йде процес передачі землі громадам – за рік 646 громад отримали майже 1,5 млн гектарів землі. Але, на думку експертів, процес йде надто повільно, та на практиці громади стикаються з великою кількістю проблем та обмежень.</p>
      <p>ІА «Інфоіндустрія»</p>
    </article>
  </body>
</html>