<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639600/%D9%85%D8%B2%D8%AF%D9%88%D8%B1%D8%A7%D9%86-%D8%A7%D9%85%D8%A7%D8%B1%D8%A7%D8%AA%DB%8C-%D9%88-%D8%B3%D8%B9%D9%88%D8%AF%DB%8C-%D8%AF%D8%B1-%D8%AC%D9%86%D9%88%D8%A8-%DB%8C%D9%85%D9%86-%D8%A8%D9%87-%D8%AC%D8%A7%D9%86-%D9%87%D9%85-%D8%A7%D9%81%D8%AA%D8%A7%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:11:00+00:00"/>
    <meta property="og:title" content="مزدوران اماراتی و سعودی در جنوب یمن به جان هم افتادند"/>
    <meta property="og:description" content="شورای انتقالی جنوب یمن مورد حمایت امارات یگان‌های وابسته به دولت منصور هادی را به تلاش برای کارشکنی در مسیر اجرای توافقنامه ریاض از طریق آشوبگری و..."/>
  </head>
  <body>
    <article>
      <h1>
        <a href="https://www.bultannews.com/fa/news/639600/%D9%85%D8%B2%D8%AF%D9%88%D8%B1%D8%A7%D9%86-%D8%A7%D9%85%D8%A7%D8%B1%D8%A7%D8%AA%DB%8C-%D9%88-%D8%B3%D8%B9%D9%88%D8%AF%DB%8C-%D8%AF%D8%B1-%D8%AC%D9%86%D9%88%D8%A8-%DB%8C%D9%85%D9%86-%D8%A8%D9%87-%D8%AC%D8%A7%D9%86-%D9%87%D9%85-%D8%A7%D9%81%D8%AA%D8%A7%D8%AF%D9%86%D8%AF">مزدوران اماراتی و سعودی در جنوب یمن به جان هم افتادند</a>
      </h1>
      <h2>شورای انتقالی جنوب یمن مورد حمایت امارات یگان‌های وابسته به دولت منصور هادی را به تلاش برای کارشکنی در مسیر اجرای توافقنامه ریاض از طریق آشوبگری و...</h2>
      <address><time datetime="2019-11-12T12:11:00+00:00">12 Nov 2019, 12:11</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از تلویزیون المیادین، شورای انتقالی جنوب یمن مورد حمایت امارات مدعی اقدامات تحریک آمیز برخی یگان‌های وابسته به دولت منصور هادی، رئیس‌جمهور مستعفی یمن در دو استان ابین و شبوه شده و در این باره هشدار داد.</p>
      <p>این شورا یگان‌های مذکور را به تلاش برای کارشکنی در مسیر اجرای توافقنامه ریاض و به شکست کشاندن آن از طریق آشوبگری و بر هم زدن اوضاع امنیتی متهم کرد و از فرماندهی ائتلاف متجاوز سعودی خواست در قبال این تحرکات موضع جدی اتخاذ کند.</p>
      <p>این در حالی است که پیش‌تر مراسم امضای توافق میان دولت مستعفی منصور هادی و شورای انتقالی جنوب که هر کدام به ترتیب منافع دولت سعودی و امارات را در جنوب یمن پیش می‌برند، سرانجام پس از دو بار تعویق در ریاض برگزار شد.</p>
      <p>درگیری‌ها میان عناصر دولت منصور هادی و شبه‌نظامیان شورای انتقالی جنوب از مردادماه گذشته شدت یافت و در نهایت نیرو‌های شورای انتقالی وابسته به امارات کنترل عدن را در دست گرفتند.</p>
    </article>
  </body>
</html>