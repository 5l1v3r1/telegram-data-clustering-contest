<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76497-Celnici-zadrzeli-brnenske-pekare-v-domacich-pekarnach-posilali-drogy-do-Ameriky"/>
    <meta property="og:site_name" content="REFRESHER"/>
    <meta property="article:published_time" content="2019-11-12T12:45:00+00:00"/>
    <meta property="og:title" content="Celníci zadrželi brněnské „pekaře“, v domácích pekárnách posílali drogy do Ameriky"/>
    <meta property="og:description" content="Případ pro mladé dealery vykynul v nepěknou polízanici."/>
  </head>
  <body>
    <article>
      <h1>Celníci zadrželi brněnské „pekaře“, v domácích pekárnách posílali drogy do Ameriky</h1>
      <address><time datetime="2019-11-12T12:45:00+00:00">12 Nov 2019, 12:45</time> by <a rel="author">Vojtěch Vanda</a></address>
      <p>
        <b>Případ pro mladé dealery vykynul v nepěknou polízanici.</b>
      </p>
      <p><b>Brněnské protidrogové oddělení zadrželo v půlce září šest osob blízkých mladistvého věku, které posílaly balíčky s drogami do Spojených států v domácích pekárnách.</b> Informaci zveřejnila <a href="https://www.celnisprava.cz/cz/celni-urad-pro-jihomoravsky-kraj/tiskove-zpravy/2019/Stranky/Vype%c4%8den%c3%ad-drogov%c3%ad-deale%c5%99i.aspx">Celní správa České republiky.</a> Domácí muži zákona na případu spolupracovali i s DEA, americkým federálním orgánem potírajícím výrobu a distribuci drog.</p>
      <related>
        <a href="https://refresher.cz/76470-Tri-cizinci-propasovali-do-Prahy-142-kilogramu-katy-jedle-Jeden-policii-stale-unika"/>
      </related>
      <p>Všichni zadržení pocházeli z okresu Brno-venkov. O jejich vypečených obchodech se vědělo od dubna, kdy byly v Praze zadrženy balíčky směřující do USA. <b>V nich byly domácí pekárny, uvnitř kterých našli celníci čtyři kilogramy krystalů MDMA, jež se dále používají k výrobě extáze.</b> Zjistilo se, že bylo posláno několik zásilek i do Austrálie.</p>
      <figure>
        <img src="https://i.refresher.sk/public/vojtech-vanda/201911/2019-11-4-164IMG_2027.jpg"/>
        <figcaption>
          <cite>Celní správa České republiky</cite>
        </figcaption>
      </figure>
      <p><b>Těm se následně povedla vypátrat osoba, která balíky odeslala</b>. Ke stejné osobě se dopracovali i policisté z protidrogového v Brně. Indície naznačovaly, že se bude jednat o gang z Brněnska. Zároveň se povedlo identifikovat dvě brněnské garáže, jež měly sloužit jako distribuční sklady.</p>
      <p><i>„Operativně-pátrací činností celníci postupně identifikovali šest osob podílejících se na nelegálním dovozu, vývozu a distribuci návykových látek. Byly zjištěny dvě garáže v Brně, které sloužily jako distribuční sklady,"</i> přiblížila následnou detektivní práci mluvčí jihomoravských celníků Lada Temňáková</p>
      <figure>
        <img src="https://i.refresher.sk/public/vojtech-vanda/201911/2019-11-4-164IMG_4394.jpg"/>
        <figcaption>
          <cite>Celní správa České republiky</cite>
        </figcaption>
      </figure>
      <p>V polovině září se zahájila závěrečná fáze vyšetřování. Po domovních prohlídkách nejen v Brně, ale i různě po republice, zaznamenaly ochranné složky zajímavý nález. <i>„Celníci zajistili přibližně 30 000 tablet extáze, 12 kilogramů MDMA ve formě krystalů, 2,5 kilogramu kokainu, 195 gramů metamfetaminu, 850 tripů LSD, 433 828 korun a 1 350 eur v hotovosti," </i>shrnula celkový zabavený majetek Temňáková<i>.</i></p>
      <figure>
        <img src="https://i.refresher.sk/public/vojtech-vanda/201911/2019-11-4-164IMG_4649.jpg"/>
      </figure>
      <p>Kromě výše zmíněných věcí <b>byly zajištěna také dvě osobní vozidla, mobilní telefony, řada listinných či jiných důkazů nebo také výpočetní technika.</b> Rozprášení drogových aktivit skupiny mladých dospělých se tedy jevilo jako úspěšné, jelikož se povedlo i všech šest osob zadržet. </p>
      <related>
        <a href="https://refresher.cz/70031-V-Brazilii-zadrzeli-Cesku-kvuli-podezreni-z-pasovani-kokainu-Mela-s-sebou-dvouletou-dceru"/>
      </related>
      <p>Pět z nich bylo obviněno z trestného činu nedovolené výroby a jiného nakládání s omamnými a psychotropními látkami a s jedy. Pokud budou uznáni vinnými, <b>může jim být udělen trest odnětí svobody v trvání od desíti do osmnácti let nebo zabavení majetku</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52020-Diskusia-Mala-by-sa-na-Slovensku-legalizovat-marihuana"/>
        <a href="https://refresher.sk/76367-Ako-vyzera-bezny-den-revizora-v-Bratislave-Kontroluju-vzdy-vo-dvojiciach-robia-audiozaznam-a-maju-so-sebou-SBSkara-Rozhovor"/>
        <a href="https://refresher.sk/76471-Muz-v-mekaci-dostal-caj-s-marihuanou-a-zdrogoval-sa-Tvrdil-ze-ju-nikdy-neuzil-a-tak-nevedel-ze-je-high"/>
        <a href="https://refresher.sk/70597-Cara-Delevingne-Do-vesmiru-a-selficiek-som-vlastne-blazon-Rozhovor"/>
        <a href="https://refresher.sk/76057-Papayovci-vrazdili-biele-kone-a-na-ulici-mlatili-okoloiducich-Policajti-mafianov-zdravili-a-radsej-sa-pozerali-bokom"/>
        <a href="https://refresher.sk/76213-Slovensky-psychiater-hodnoti-Jokera-V-mojej-ambulancii-sa-objavil-clovek-so-zbranou-Ziadal-veci-ktore-som-nemohol-splnit"/>
        <a href="https://refresher.sk/76393-Znamy-cesky-fotograf-splodil-dieta-s-vlastnou-dcerou-Prezidentom-oceneny-umelec-sa-k-incestu-sam-priznal"/>
        <a href="https://refresher.sk/76343-O-klitorise-sa-hovori-ze-jeho-jedinou-ulohou-je-zensky-orgazmus-Najnovsia-studia-vsak-tvrdi-ze-ma-este-jednu-dolezitu-funkciu"/>
      </related>
    </article>
  </body>
</html>