<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/galaxy-s11-buyuk-ekran-ve-108mp-kamera-ipuclari_84992.html"/>
    <meta property="og:site_name" content="CHIP Online"/>
    <meta property="article:published_time" content="2019-11-12T12:00:00+00:00"/>
    <meta property="og:title" content="Galaxy S11'den Büyük Ekran ve 108MP Kamera İpuçları"/>
    <meta property="og:description" content="Samsung'un bir sonraki Galaxy S11 amiral gemilerinden kamera ve ekran boyutu hakkında yeni ipuçları geldi!"/>
  </head>
  <body>
    <article>
      <h1>Galaxy S11'den Büyük Ekran ve 108MP Kamera İpuçları</h1>
      <h2>Samsung'un bir sonraki Galaxy S11 amiral gemilerinden kamera ve ekran boyutu hakkında yeni ipuçları geldi!</h2>
      <address><time datetime="2019-11-12T12:00:00+00:00">12 Nov 2019, 12:00</time> by <a rel="author">CHIP Online</a></address>
      <p>Samsung'un <b>Galaxy S11 amiral gemisi telefonlarının</b> nasıl olacağına dair bilgiler, gün geçtikte hız kazanıyor. Hafta sonu itibariyle 2020'nin cihazları hakkında birkaç ayrıntı daha ortaya çıktı.</p>
      <p>Sızıntılardan biri, Twitter'daki güvenilir sızıntı hesabı <a href="https://twitter.com/evleaks">@evleaks</a> hesabından geldi. evleaks'e göre Samsung, önümüzdeki sene yine üç Galaxy S telefonu üretecek ve bu telefonların ekran boyutları <b>6,4 inç, 6,7 inç ve 6,9 inç</b> olacak. Hesabın sahibi Evan Blass'a göre üç telefon da kavisli ekrana sahip olacak, yani Galaxy S10e'nin düz ekranı S11e'ye taşınmayacak.</p>
      <p>Blass, telefonların iki küçük modelinin 5G ve LTE/4G modellerinin olacağını söylüyor. En büyük olan "<b>Plus</b>" modeli ise yalnızca 5G seçeneğiyle gelecek.</p>
      <p>Bunun yanında <a href="https://www.chip.com.tr/redir/?url=https%3A%2F%2Fwww.xda-developers.com%2Fsamsung-camera-galaxy-phone-108mp-camera%2F">XDA Developers</a>, Galaxy Camera uygulamasında 108MP çözünürlükten bahsedildiğini keşfetti. Bu, gelecekteki Samsung telefonlarından birinin bu sensör çözünürlüğüyle gelebileceğini gösteriyor. Bu cihazın Galaxy S11 serisinde olabileceği düşünülüyor.</p>
    </article>
  </body>
</html>