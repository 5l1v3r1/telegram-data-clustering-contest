<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzheyn-fonda-zhena-na-godinata-406523.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T12:07:00+00:00"/>
    <meta property="og:title" content="Джейн Фонда – жена на годината"/>
    <meta property="og:description" content="Актрисата получи приза от списание „Glamour“"/>
  </head>
  <body>
    <article>
      <h1>Джейн Фонда – жена на годината</h1>
      <address><time datetime="2019-11-12T12:07:00+00:00">12 Nov 2019, 12:07</time> by <a rel="author">Агенция Стандарт</a></address>
      <p>Джейн Фонда бе провъзгласена за жена на годината от „Glamour“. Това се случи на тематичната церемония на списанието. Вместо червеното си палто, което носи на протести, актрисата беше издокарана в изцяло черен тоалет. Фонда прие наградата от името на младата активистка Грета Тунберг. „Не познавам Грета, но тя промени живота ми“, каза Джейн. Фонда участва в протестите срещу климатичните промени, вдъхновени от тийнейджърката. Наскоро тя каза, че червеното палто е последната дреха, която си купува като знак на борба срещу консуматорството. Актрисата е изявена активистка и наскоро основа движението „Fire Drill Fridays“, което се бори за каузата от името на Тунберг – ежеседмични протести всеки петък до края на 2019-а. Както знаем, Фонда бе арестувана четири пъти от началото на кампанията си.</p>
    </article>
  </body>
</html>