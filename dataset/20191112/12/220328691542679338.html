<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/koi-sa-novite-litsa-v-stolichniya-obshchinski-svet-406521.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T12:00:18+00:00"/>
    <meta property="og:title" content="Кои са новите лица в Столичния общински съвет?"/>
    <meta property="og:description" content="Чувствата и емоциите си преди първото заседание споделят Стефан Колев, Владимир Панев, Волен Сидеров и Васко Тодоров"/>
  </head>
  <body>
    <article>
      <h1>Кои са новите лица в Столичния общински съвет?</h1>
      <address>
        <time datetime="2019-11-12T12:00:18+00:00">12 Nov 2019, 12:00</time>
      </address>
      <p>Новите общински съветници в София днес ще положат клетва, а след това ще започнат същинската си работа.</p>
      <p>Сред тях е радиоводещият Стефан Колев. Споделя, че не може да оправдае хората, които не гласуват. „Това е право, но аз въпреки това, не мога да се изкривя и да кажа, че този човек има избор”, коментира той.</p>
      <p>Владимир Панев от „Демократична България” също ще е част от новия Столичен общински съвет. Споделя, че няма проблем с емоциите и това ще е един плюс в работата му в услуга на софиянци.</p>
      <p>Лидерът на „Атака” Волен Сидеров се отказа от депутатското си място, за да стане общински съветник. От една сграда, която е паметник на културата, отива в друга – също такава. „Не мисля, че е по-малко интересен или по-малко важен общинския съвет. В крайна сметка тук се решава съдбата на 1,5 – 2 милиона столичани. В сайта на общината аз искам да се публикува всичко,  което се отнася до разпределението на бюджета”, обясни той и се закани да има мегадебати в сградата на „Московска” 33.</p>
      <p>Борис Бонев не спечели изборите за кмет, но стана общински съветник. Пред NOVA той сподели, че е за аргументиран дебат навсякъде.</p>
      <p>Адвокат Васко Тодоров ще е част от групата на БСП в Столичния общински съвет. За него приоритет ще са „Топлофикация” и „Софийска вода”.</p>
    </article>
  </body>
</html>