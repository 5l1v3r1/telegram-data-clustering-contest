<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188420/Rotterdamse-raad-wil-monument-voor-Humeyra"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T12:45:42+00:00"/>
    <meta property="og:title" content="Rotterdamse raad wil monument voor Humeyra"/>
    <meta property="og:description" content="Een meerderheid in de gemeenteraad van Rotterdam wil dat er een monument komt voor de vermoorde Humeyra en andere vrouwen die slachtoffer zijn van geweld. Dat kan zijn het vernoemen van een straat, of het inrichten van een gedenkteken."/>
  </head>
  <body>
    <article>
      <h1>Rotterdamse raad wil monument voor Humeyra</h1>
      <address>
        <time datetime="2019-11-12T12:45:42+00:00">12 Nov 2019, 12:45</time>
      </address>
      <h4>Een meerderheid in de gemeenteraad van Rotterdam wil dat er een monument komt voor de vermoorde Humeyra en andere vrouwen die slachtoffer zijn van geweld. Dat kan zijn het vernoemen van een straat, of het inrichten van een gedenkteken.</h4>
      <p>Het 16-jarige Rotterdamse meisje werd vorig jaar december door haar ex-vriend Bekir E. doodgeschoten. Het voorstel voor een gedenkteken is ondertekend door Denk, GroenLinks, PvdA, CDA, Nida, VVD en D66.</p>
      <p>De gemeenteraad praat dinsdag over de fouten die gemaakt zijn bij de aanpak van stalking van het omgekomen meisje.</p>
      <related>
        <a href="http://www.rijnmond.nl/nieuws/187054/Inspectie-aanpak-stalking-Humeyra-zwaar-tekortgeschoten"/>
      </related>
      <p>Vorig jaar december werd Humeyra door E. op haar school in Rotterdam-West vermoord. Na het verbreken van haar relatie werd ze al constant door hem lastig gevallen en mishandeld.</p>
      <p>Uit onderzoek is gebleken dat politie, justitie, Veilig Thuis en de reclassering totaal niet goed samenwerkten. Informatie werd niet goed uitgewisseld.</p>
    </article>
  </body>
</html>