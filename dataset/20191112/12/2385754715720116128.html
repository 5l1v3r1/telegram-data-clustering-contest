<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/596951/xryso-vraveio-diakrisis-gia-to-ksenodoxeio-nausicaa-beach"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T12:03:00+00:00"/>
    <meta property="og:title" content="Χρυσό βραβείο διάκρισης για το ξενοδοχείο Nausicaa Beach"/>
    <meta property="og:description" content="Το χρυσό βραβείο στην κατηγορία «Food &amp; Beverage» εξασφάλισε το ξενοδοχείο Nausicaa Beach στον Πρωταρά. Το δημοφιλές ξενοδοχείο παραλαμβάνει το συγκεκριμένο..."/>
  </head>
  <body>
    <article>
      <h1>Χρυσό βραβείο διάκρισης για το ξενοδοχείο Nausicaa Beach</h1>
      <address><time datetime="2019-11-12T12:03:00+00:00">12 Nov 2019, 12:03</time> by <a rel="author">SigmaLive</a></address>
      <p>Το χρυσό βραβείο στην κατηγορία «Food &amp; Beverage» εξασφάλισε το ξενοδοχείο Nausicaa Beach στον Πρωταρά. Το δημοφιλές ξενοδοχείο παραλαμβάνει το συγκεκριμένο βραβείο για έβδομη συνεχή χρονιά, ένδειξη της εξαιρετικής ποιότητας φαγητών και τροφίμων που προσφέρει.</p>
      <p>Το βραβείο δόθηκε στο ξενοδοχείο από την ΤUI, τον μεγαλύτερο οργανωτή ταξιδιών στον κόσμο. Για να δοθεί το βραβείο συνυπολογίζονται απαντήσεις επισκεπτών του ξενοδοχείου που συμπληρώνονται μετά τη διαμονή τους. Σε αυτά τα ερωτηματολόγια οι τουρίστες απαντούν αναλυτικά για τη διαμονή τους. Έτσι διασφαλίζεται η ανεξαρτησία και το κύρος των βραβείων.</p>
      <figure>
        <img src="https://www.sigmalive.com/uploads/default/files/15dca83d6841f3.jpg"/>
      </figure>
      <p>Αναφερόμενος στο Χρυσό Βραβείο από την TUI, o διευθυντής του Nausicaa Beach κ. Άκης Καμέρης ανέφερε: «Είμαστε πολύ περήφανοι για το συγκεκριμένο βραβείο καθώς αντικατοπτρίζει το επίπεδο της φιλοξενίας που προσφέρουμε. Η εμπειρία μας, μας οδηγεί στο να γνωρίζουμε τι είναι αυτό που ζητά ο επισκέπτης και τι γεύσεις θέλει να απολαύσει κατά τη διάρκεια των διακοπών του. Το γεγονός ότι λαμβάνουμε το βραβείο για έβδομη συνεχή χρονιά μας κάνει να ξεχωρίζουμε σε αυτό τον τομέα και βάζει το ξενοδοχείο στην κορυφή της εξυπηρέτησης και της ποιότητας των φαγητών και ποτών που σερβίρουμε στους πελάτες μας.</p>
      <p>Στο πλήρως ανακαινισμένο περιβάλλον του ξενοδοχείου που περιστοιχίζεται από μεγάλη έκταση κήπων με άμεση πρόσβαση στη φημισμένη παραλία Fig Tree Bay και τον παραλιακό πεζόδρομο, οι φιλοξενούμενοι μπορούν να απολαύσουν τις διακοπές τους πάντοτε συνοδευόμενες από την άψογη εξυπηρέτηση που προσφέρει το άρτια καταρτισμένο προσωπικό της Louis Hotels.</p>
    </article>
  </body>
</html>