<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/policie-v-nemecku-zatkla-tri-muze-podezrele-z-planovani-utoku/1820049?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-12T12:01:00+00:00"/>
    <meta property="og:title" content="Policie v Německu zatkla tři muže podezřelé z plánovaní útoku"/>
    <meta property="og:description" content="Berlín - Policie na západě Německa zatkla tři údajné příznivce teroristické organizace Islámský stát, které podezírá z plánování útoku s cílem zabít co nejvíce lidí. Oznámila to dnes prokuratura ve Frankfurtu nad Mohanem. Trojice mužů byla podle ní zadržena při ranní razii ve třech bytech ve městě Offenbach nad Mohanem. Akce se zúčastnilo 170 policistů."/>
  </head>
  <body>
    <article>
      <h1>Policie v Německu zatkla tři muže podezřelé z plánovaní útoku</h1>
      <address><time datetime="2019-11-12T12:01:00+00:00">12 Nov 2019, 12:01</time> by <a rel="author" href="http://www.ctk.cz/" target="_blank">ČTK</a></address>
      <p>Berlín - Policie na západě Německa zatkla tři údajné příznivce teroristické organizace Islámský stát, které podezírá z plánování útoku s cílem zabít co nejvíce lidí. Oznámila to dnes prokuratura ve Frankfurtu nad Mohanem. Trojice mužů byla podle ní zadržena při ranní razii ve třech bytech ve městě Offenbach nad Mohanem. Akce se zúčastnilo 170 policistů.</p>
      <p>Hlavním podezřelým je čtyřiadvacetiletý německý občan s makedonskými kořeny, jenž nashromáždil materiál potřebný k výrobě výbušniny a přes internet se snažil pořídit střelné zbraně. Policie v jeho bytě našla různé chemické látky a zařízení. Další dva zatčení jsou turečtí občané ve věku 21 a 22 let.</p>
      <p>Všichni tři podezřelí podle úřadů v minulosti před svědky uvedli, že přísahali věrnost Islámskému státu. Podle prokurátorky Nadji Niesenové měli v úmyslu zabít co nejvíce "nevěřících".</p>
    </article>
  </body>
</html>