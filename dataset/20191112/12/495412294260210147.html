<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-da-amazon-a-unieuro-e-videogame-mania/1948191/"/>
    <meta property="og:site_name" content="IlSussidiario"/>
    <meta property="article:published_time" content="2019-11-12T12:42:05+00:00"/>
    <meta property="og:title" content="Black Friday 2019, sconti e offerte/ Promozioni Unieuro, Amazon: occasioni tv e pc"/>
    <meta property="og:description" content="Black Friday 2019, offerte e sconti. Tante promozioni in corso per Amazon e Unieuro, come ad esempio l’iPhone 11 a 759 euro"/>
  </head>
  <body>
    <article>
      <h1>Black Friday 2019, sconti e offerte/ Promozioni Unieuro, Amazon: occasioni tv e pc</h1>
      <h2>Black Friday 2019, offerte e sconti. Sono numerose le promozioni già attive, a cominciare da Amazon e Unieuro: alcuni prodotti in offerta</h2>
      <address><time datetime="2019-11-12T12:42:05+00:00">12 Nov 2019, 12:42</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Unieuro grande protagonista di giornata con la pubblicazione del volantino “Black Friday”. Tra le offerte e gli sconti più intriganti, oltre a quelle relative agli smartphone di cui vi abbiamo dato conto nel precedente aggiornamento, ve ne sono alcune riguardanti anche i televisori e i pc. Per quanto concerne le tv, da non perdere l’offerta del televisore LG Oled smart ultra Hd da 65″ in vendita al prezzo di 1999 euro: sì, non sono pochi, ma c’è uno sconto applicato del 41% e soprattutto solo 700 pezzi in commercio che vi impongono di ragionare in fretta sulla possibilità di acquistarlo. Per quanto riguarda i computer, il più ambito del volantino dopo il MacBook Pro è forse il Notebook Pavilion Gaming 15 messo in vendita al prezzo di 999,99€, in saldo del 31% con l’aggiunto dello zainetto gaming incluso per la gioia degli appassionati del genere…(agg. di Dario D’Angelo)</p>
      <h4>BLACK FRIDAY 2019, UNIEURO: IPHONE 11 A 759 EURO</h4>
      <p>Parte oggi la promozione No Iva di Unieuro che di fatto anticipa il Black Friday 2019 scontando del 22% numerosi prodotti, con l’aggiunta di altre interessanti promozioni: vediamone alcune. Chi volesse acquistare il nuovo iPhone 11 nella versione con memoria interna da 128 GB, potrà farlo al prezzo di “soli” 759 euro, con un risparmio quindi del 15% rispetto al prezzo standard. Un’offerta che però sarà fino ad esaurimento scorte, e precisamente saranno solo 3000 i pezzi disponibili in tutta Italia. In sconto anche altri smartphone di qualità, come ad esempio il Galax S10e venduto a 449 euro, con un risparmio addirittura del 42%, mentre lo Xiaomi Note 8 Pro sarà comprabile a soli 249 euro, con un risparmio del 16%. Tornando in casa Apple, non mancheranno le offerte per l’Apple Watch quinta serie, acquistabile da 419 euro, mentre il MacBook Pro di ottava generazione sarà messo in vendita a 1249 euro, con 300 euro di risparmio. (aggiornamento di Davide Giancristofaro)</p>
      <h4>BLACK FRIDAY 2019: OFFERTE E SCONTI SUI VIDEOGAME</h4>
      <p>Il <b>Black Friday 2019 </b>non è ancora ufficialmente iniziato, ma ufficiosamente ha di fatto preso il via. In questi ultimi giorni sono molte le catene di grandi elettrodomestici che stanno proponendo sconti e offerte molto interessanti su migliaia di prodotti, in attesa di venerdì 29. Vi abbiamo già raccontato più volte i <b>“Tesori nascosti” di Amazon</b>, e ancora, gli speciali di <b><a href="https://www.ilsussidiario.net/news/black-friday-2019-sconti-e-offerte-trony-anticipa-i-saldi-con-gli-sconti-da-re/1947597/">Trony</a></b>, mentre da oggi è attiva la promozione di <b><a href="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/">Unieuro </a></b>che permette di ottenere uno sconto del 22% su qualsiasi oggetto acquistato. In poche parole, è un po’ come se la grande catena detraesse dal prezzo finale dell’acquisto la tanto odiata Iva. Il “Black Friday” di Unieuro sarà valido da oggi, 12 novembre, fino al prossimo 21 novembre, otto giorni prima del venerdì nero, e fra i vari prodotti in sconto non potevano mancare i tanto amati e desiderati videogame.</p>
      <h4>BLACK FRIDAY 2019, SCONTI E OFFERTE: PS4+COD A 349.99 EURO</h4>
      <p>I colleghi di Multiplayer.it hanno sottolineato qualche proposta interessante, a cominciare dalla Playstation 4 con hard disk da un terabyte, in bundle con il nuovo “Call of Duty: Modern Warfare”, e l’aggiunta di un paio di cuffie della Sony Gold Wireless, al prezzo di 349.99 euro, con un risparmio appunto del 22%. Come ogni Natale, anche per quest’anno saranno molti coloro che decideranno di regalare ai propri figli, amici o genitori, la console di Nintendo Switch: perché quindi non approfittare degli sconti di Unieuro? In questo caso la piattaforma di gioco della Big N sarà in vendita ad un prezzo molto interessante da 299.99 euro, nella versione con la custodia firmata Mario Kart. Infine, sempre rimanendo nella casa nipponica, attenzione alle offerte sul 3DS e il 2DS, le due console portatili più vendute al mondo: la prima sarà disponibile al prezzo di 119.99 euro, in bundle con Yo-Kai Watch, la seconda a 69.99 euro.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/dvb-t2-bonus-per-cambiare-tv-e-decoder-nuova-tecnologia-in-vigore-dal-2022/1948438/"/>
        <a href="https://www.ilsussidiario.net/news/facebook-down-instagram-e-whatsapp-non-funzionano-problemi-in-italia-ma-non-solo/1948370/"/>
        <a href="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/"/>
        <a href="https://www.ilsussidiario.net/news/black-friday-2019-sconti-e-offerte-trony-anticipa-i-saldi-con-gli-sconti-da-re/1947597/"/>
        <a href="https://www.ilsussidiario.net/news/black-friday-2019-offerte-e-sconti-super-promozioni-mediaworld-e-amazon/1947441/"/>
        <a href="https://www.ilsussidiario.net/news/death-stranding-esce-oggi-su-ps4-il-capolavoro-di-hideo-kojima-con-norman-reedus/1946794/"/>
      </related>
    </article>
  </body>
</html>