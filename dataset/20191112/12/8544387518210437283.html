<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/15-neoi-stathmoi-tha-aniksun-sto-metro-tis-athinas/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T12:16:58+00:00"/>
    <meta property="og:title" content="15 νέοι σταθμοί θα ανοίξουν στο μετρό της Αθήνας (χάρτης)"/>
    <meta property="og:description" content="Το πράσινο φως έχει πάρει η κατασκευή της Γραμμής 4 του μετρό στην Αθήνα, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού, ο οποίος προχωράει κανονικό πλέον."/>
  </head>
  <body>
    <article>
      <h1>15 νέοι σταθμοί θα ανοίξουν στο μετρό της Αθήνας (χάρτης)</h1>
      <h2>Γραμμή 4: Πώς θα χωροθετούνται οι νέοι σταθμοί του μετρό</h2>
      <address><time datetime="2019-11-12T12:16:58+00:00">12 Nov 2019, 12:16</time> by <a rel="author">neolaia.gr Team</a></address>
      <p>Το πράσινο φως έχει πάρει η κατασκευή της<b> Γραμμής 4 του μετρό</b> στην Αθήνα, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού, ο οποίος προχωράει κανονικό πλέον.</p>
      <p>Η νέα γραμμή του μετρό θα καλύψει πυκνοκατοικημένες περιοχές του δήμου Αθηναίων, ενώ στη σύμβαση θα προβλέπεται και η προμήθεια 18 υπεραυτόματων συρμών που θα κινούνται χωρίς οδηγό.</p>
      <p>Στις αποβάθρες θα υπάρχουν θύρες ασφαλείας, οι οποίες θα ανοίγουν μόνο εφόσον ο συρμός θα έχει ακινητοποιηθεί.</p>
      <p>Ο διαγωνισμός αναμένεται να προχωρήσει κανονικά, ενώ αρχικά θα εξετασθούν οι τεχνικές προσφορές των δύο κοινοπραξιών που έχουν προκριθεί και στη συνέχεια οι οικονομικές τους προσφορές και να αναδειχθεί ο ανάδοχος.</p>
      <p>Το έργο διεκδικούν αυτή τη στιγμή οι κοινοπραξίες:<b> Άκτωρ-Ansaldo-Hitachi-Rail Italy</b> και <b>Άβαξ-Ghella-Alstom.</b></p>
      <p>Το τμήμα Άλσος Βεΐκου – Γουδή είναι μήκους 12,8 χλμ. και περιλαμβάνει 15 υπόγειους σταθμούς.</p>
      <p>Η γραμμή θα ξεκινά από το Άλσος Βεΐκου στο Γαλάτσι, θα περνάει από την Κυψέλη, τα δικαστήρια, τα Εξάρχεια, τον Ευαγγελισμό, την Πανεπιστημιούπολη, τα Ιλίσια και θα καταλήγει στου Γουδή.</p>
      <p>
        <b>Σταθμοί Ανταπόκρισης θα είναι οι Σταθμοί:</b>
      </p>
      <p>-Ακαδημίας (με σταθμό Πανεπιστήμιο – Γραμμή 2),</p>
      <p>-Ευαγγελισμός (με Γραμμή 3).</p>
      <p>**Στην Ακαδημία, θα υπάρχει συνδετήρια υπόγεια διάβαση που θα ενώνει τη Γραμμή 4 με τη Γραμμή 2.</p>
      <figure>
        <img src="https://neolaia.gr/wp-content/uploads/2019/10/60aed2e4a22cc3a7faf111d8c7c2b95f.jpg"/>
      </figure>
      <p>
        <b>Οι 15 νέοι σταθμοί της Γραμμής 4 του μετρό θα χωροθετούνται ως εξής:</b>
      </p>
      <p>Ο Σταθμός Βεΐκου χωροθετείται στη συμβολή της Λεωφ. Ομορφοκκλησιάς (Βεΐκου) με την οδό Τράλλεων στον Δήμο Γαλατσίου.</p>
      <p>Ο Σταθμός Γαλάτσι χωροθετείται στη συμβολή της Λεωφόρου Ομορφοκκλησιάς (Βεΐκου) και επί της συνέχειας αυτής, οδό Αγ. Γλυκερίας με την Λεωφόρο Γαλατσίου στον Δήμο Γαλατσίου.</p>
      <p>Ο Σταθμός Ελικώνος χωροθετείται στη συμβολή των οδών Αγίας Γλυκερίας και Πάρνηθος στον Δήμο Αθήνας, παρά τον λόφο Ελικώνος.</p>
      <p>Ο Σταθμός Κυψέλη χωροθετείται στη νοτιοανατολική πλευρά της πλατείας Κανάρη στον Δήμο Αθήνας, από την οδό Κυψέλης μέχρι την οδό Βελβενδού.</p>
      <p>Ο Σταθμός Δικαστήρια χωροθετείται στα δυτικά του συμπλέγματος των πρώην κτιρίων της σχολής Ευελεπίδων (κτήρια) Δικαστηρίων στον Δήμο Αθήνας, στη συμβολή των οδών Ευελπίδων και Μουστοξύδη.</p>
      <p>Ο Σταθμός Αλεξάνδρας χωροθετείται στη συμβολή της Λεωφ. Αλεξάνδρας με την οδό Μουστοξύδη στον Δήμο Αθήνας.</p>
      <p>Ο Σταθμός Εξάρχεια χωροθετείται επί της πλατείας Εξαρχείων, στη συμβολή των οδών Στουρνάρη και Σπ. Τρικούπη στον Δήμο Αθήνας.</p>
      <p>Ο Σταθμός Ακαδημίας χωροθετείται στην οδό Ακαδημίας, μεταξύ των οδών Ιπποκράτους και Σίνα στον Δήμο Αθήνας.</p>
      <p>Ο Σταθμός Κολωνάκι χωροθετείται επί της πλατείας Φιλικής Εταιρείας (πλατεία Κολωνακίου) στον Δήμο Αθήνας, στη συμβολή των οδών Σκουφά, Πατριάρχου Ιωακείμ, Καψάλη, Κουμπάρη και Κανάρη.</p>
      <p>Ο Σταθμός Ευαγγελισμός χωροθετείται στο πάρκο της Ριζάρη στον Δήμο Αθήνας, παράλληλα με την οδό Ριζάρη και διαγώνια σε σχέση με τον υφιστάμενο σταθμό Ευαγγελισμό της Γραμμής 3.</p>
      <p>Ο Σταθμός Καισαριανή χωροθετείται στη συμβολή της Λεωφόρου Εθνικής Αντιστάσεως με την Λεωφόρο Βασ. Αλεξάνδρου στον Δήμο Καισαριανής, μεταξύ των οδών Υμηττού και Τζων Κένεντυ.</p>
      <p>Ο Σταθμός Πανεπιστημιούπολη χωροθετείται στον χώρο της Πανεπιστημιούπολης του Εθνικού και Καποδιστριακού Πανεπιστημίου Αθήνας στον Δήμο Καισαριανής, βόρεια της εσωτερικής οδικής αρτηρίας.</p>
      <p>Ο Σταθμός Ιλίσια χωροθετείται στη οδό Ινδού και στις πλατείες Αόρνου και Κύπρου στον Δήμο Ζωγράφου.</p>
      <p>Ο Σταθμός Ζωγράφου χωροθετείται επί της πλατείας Αλεξανδρή (πλατεία Γαρδένιας) στον Δήμο Ζωγράφου, στη συμβολή των οδών Γ. Ζωγράφου και Γ’ Ορεινής</p>
      <p>Ταξιαρχίας με τη λεωφόρο Στρ. Αλεξάνδρου Παπάγου.</p>
      <p>Ο Σταθμός Γουδή χωροθετείται στην πλατεία Ελευθερίας και την οδό Λοχ. Σπηλιωπούλου στον Δήμο Ζωγράφου.</p>
      <p>Η απόφαση του ΣτΕ αναμένεται να καθαρογραφεί το επόμενο διάστημα.</p>
      <h3>Δείτε ακόμα: <a href="https://www.neolaia.gr/2019/11/12/black-friday-2019-kaliteres-online-prosfores-se-ilektronika-eidi-katastimata/">Black Friday 2019 καταστήματα: Οι καλύτερες online προσφορές σε ηλεκτρονικά είδη</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/prosagoges-melon-tou-sek-tin-ora-pou-kolusan-afises-gia-to-politehnio/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/gntm-2-i-paiktria-pou-apohorise-vid/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/rick-and-morty-4i-sezon/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/12/kakokairia-viktoria-o-kallianos-proeidopoiei/"/>
        <a href="https://neolaia.gr/2019/11/12/black-friday-2019-giati-onomastike-mauri-paraskevi/"/>
      </related>
    </article>
  </body>
</html>