<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/na-bukovini-vikrili-grupu-zbuvachiv-narkotikiv-380176"/>
    <meta property="og:site_name" content="Погляд"/>
    <meta property="article:published_time" content="2019-11-12T12:40:00+00:00"/>
    <meta property="og:title" content="На Буковині викрили групу збувачів наркотиків"/>
    <meta property="og:description" content="Поліція Буковини зупинила протиправну діяльність групи наркозбувачів амфетаміну"/>
  </head>
  <body>
    <article>
      <h1>На Буковині викрили групу збувачів наркотиків</h1>
      <h2>Затриманих поміщено до ізолятору тимчасового тримання</h2>
      <address>
        <time datetime="2019-11-12T12:40:00+00:00">12 Nov 2019, 12:40</time>
      </address>
      <p>Оперативники Управління протидії наркозлочинності ГУНП в Чернівецькій області спільно зі слідчими Чернівецького відділу та спецпідрозділом «КОРД» затримали чоловіків, які збували наркотики на території Чернівців. Про це повідомляє відділ комунікації поліції Чернівецької області.</p>
      <p>Співробітники поліції викрили 26-річного місцевого жителя, який займався реалізацією наркотичних речовин. Правоохоронці затримали зловмисника на місці злочину під час збуту чергової дози наркотиків. Працівники поліції вилучили згорток фольги з вмістом наркотичних речовин.</p>
      <p>Крім цього, в рамках кримінального провадження поліцейські викрили протиправну діяльність 28-річного жителя Хотинського району, який збував аналогічну наркотичну речовину.</p>
      <p>Поліцейські встановили причетність цих осіб до спільного виготовлення та збуту психотропних речовин.</p>
      <p>Під час санкціонованого обшуку співробітники поліції виявили та вилучили грошові кошти у сумі 60 тисяч гривень, здобуті злочинним шляхом, психотропну речовину - амфетамін, речовини для виготовлення наркотиків та електронні ваги.</p>
      <p>Співробітники поліції затримали злочинців в порядку статті 208 (Затримання уповноваженою службовою особою) Кримінального процесуального кодексу України.</p>
      <p>За вказаним фактом розпочато кримінальне провадження за частиною 2 статті 307 (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) Кримінального кодексу України. Затриманих поміщено до ізолятору тимчасового тримання. Наразі досудове розслідування триває, призначено низку необхідних експертиз.</p>
      <figure>
        <img src="https://media.pogliad.ua/news/article/2019/11/12/380176/12_11_2019_2nark.w800.jpg"/>
      </figure>
      <figure>
        <img src="https://media.pogliad.ua/news/article/2019/11/12/380176/12_11_2019_1nark.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/crime/u-chernivcyah-na-garyachomu-zatrimali-zhinku-scho-zbuvala-narkotiki-355601"/>
        <a href="https://pogliad.ua/news/crime/u-chernivcyah-policiya-zatrimala-zlochinu-grupu-falfivomonetnikiv-379791"/>
        <a href="https://pogliad.ua/news/crime/u-chernivcyah-pravoohoronci-zatrimali-troh-cholovikiv-z-narkotikami-379739"/>
        <a href="https://pogliad.ua/news/crime/chernivchanin-u-vlasnomu-garazhi-zbuvav-amfetamin-i-kanabis-377926"/>
      </related>
    </article>
  </body>
</html>