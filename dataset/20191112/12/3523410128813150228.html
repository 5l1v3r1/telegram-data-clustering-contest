<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639603/%DB%B1%DB%B5-%D9%81%DB%8C%D9%84%D9%85%DB%8C-%DA%A9%D9%87-%D8%A7%D8%B2-%D8%B4%D9%88%D8%A7%D9%84%DB%8C%D9%87-%D8%AA%D8%A7%D8%B1%DB%8C%DA%A9%DB%8C-the-dark-knight-%D8%AA%D8%A3%D8%AB%DB%8C%D8%B1-%DA%AF%D8%B1%D9%81%D8%AA%D9%87-%D8%A7%D9%86%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:37:00+00:00"/>
    <meta property="og:title" content="۱۵ فیلمی که از شوالیه تاریکی The Dark Knight تأثیر گرفته اند {قسمت اول}"/>
    <meta property="og:description" content="با آمدن دهمین سالگرد اکران این فیلم، نگاهی به ۱۵ فیلمی که از «شوالیه تاریکی» تأثیر گرفته‌اند داشته‌ایم."/>
  </head>
  <body>
    <article>
      <h1>
        <a href="https://www.bultannews.com/fa/news/639603/%DB%B1%DB%B5-%D9%81%DB%8C%D9%84%D9%85%DB%8C-%DA%A9%D9%87-%D8%A7%D8%B2-%D8%B4%D9%88%D8%A7%D9%84%DB%8C%D9%87-%D8%AA%D8%A7%D8%B1%DB%8C%DA%A9%DB%8C-the-dark-knight-%D8%AA%D8%A3%D8%AB%DB%8C%D8%B1-%DA%AF%D8%B1%D9%81%D8%AA%D9%87-%D8%A7%D9%86%D8%AF-%7B%D9%82%D8%B3%D9%85%D8%AA-%D8%A7%D9%88%D9%84%7D">۱۵ فیلمی که از شوالیه تاریکی The Dark Knight تأثیر گرفته اند {قسمت اول}</a>
      </h1>
      <h2>با آمدن دهمین سالگرد اکران این فیلم، نگاهی به ۱۵ فیلمی که از «شوالیه تاریکی» تأثیر گرفته‌اند داشته‌ایم.</h2>
      <address><time datetime="2019-11-12T12:37:00+00:00">12 Nov 2019, 12:37</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر: «شوالیه تاریکی» The Dark Knight</b> <b>کریستوفر نولان</b> هجدهم ماه جولای سال ۲۰۰۸ در سینماها به اکران درآمد و برای همیشه در نحوه فیلم‌سازی و کارگردانی بلاک‌باسترهای پرمخاطب و پرخرج هالیوودی <b>تحول</b> ایجاد کرد. با گذر ده سال از اکران این فیلم هنوز هم می‌توانیم تأثیر آن را بر روی آثار سینمایی ببینیم. <br/>به گزارش بولتن نیوز به نقل از بلاگ نماوا، با آمدن دهمین سالگرد اکران این فیلم، نگاهی به ۱۵ فیلمی که از<b> «شوالیه تاریکی»</b> تأثیر گرفته‌اند داشته‌ایم. <br/><b>THE AMAZING SPIDER-MAN- ۲۰۱۲</b><br/><br/>  <b>مارک وب Marc Web</b> انرژی داستان اولیه‌ی<b> «اسپایدرمن» Spider-Man</b> ساخته‌ی<b> سم ‌ریمی Sam Raimi</b> را کنار گذاشته و ریتمی آرام‌تر همانند کارهای نولان را برای ساخت فیلمش انتخاب کرد.<b> اندرو گارفیلد Andrew Garfield</b> برای بازی در نقش <b>پیتر پارکر Peter Parker</b> به‌خوبی استرس و مشکلات نوجوانان را در بازی‌اش نمود داد، اما فیلم‌نامه‌ی فیلم نتوانست تعادل خوبی بین یک فیلم‌نامه‌ی شخصیت- محور همانند کارهای نولان و فیلم‌‌نامه‌ای اکشن‌ همراه با جلوه‌‌های ویژه‌‌ی زیاد،‌ برقرار کند. <br/><b>X-MEN: FIRST CLASS – ۲۰۱۱</b></p>
      <figure>
        <img src="https://www.bultannews.com/files/fa/news/1398/8/21/1195822_881.jpg"/>
      </figure>
      <p>  کارگردان<b> «مردان ایکس: کلاس اول» X-Men: First Class متیو وان Matthew Vaughn</b> به‌وضوح اعلام کرده است برای ساخت فیلم شخصیت-محورش سعی کرده بود همانند کاری که نولان برای <b>بتمن Batman</b> کرده بود را پیاده کند. وان با انتخاب بازیگران قوی مانند<b> جنیفر لارنس Jennifer Lawrence</b>، <b>جیمز مک‌آووی James McAvoy</b> و <b>مایکل فاسبندر Michael Fassbender</b> توانست فیلم موفقی را بر روی پرده‌ی سینما ببرد. <br/><b>FANTASTIC FOUR – ۲۰۱۵</b>  </p>
      <figure>
        <img src="https://www.bultannews.com/files/fa/news/1398/8/21/1195820_276.png"/>
      </figure>
      <p>  قرار بود<b> «چهار شگفت‌انگیز» Fantastic Four</b> <b>جاش ترانک Josh Trank</b> در مورد چهار دوست باشد که با قدرت‌های ابرقهرمانی و شرایط فیزیکی و ذهنی ناشی از آن دست‌وپنجه نرم می‌کنند. <br/>تهیه‌کننده‌ی این فیلم <b>سیمون کینبرگ Simon Kinberg</b> گفته بود از دیدی مشابه با کارهای نولان برای ساخت این فیلم استفاده شده بود، اما <b>فاکس Fox</b> فیلم را از ترانک گرفته و در تدوین المان‌‌های نولان آن را حذف کرده و درنتیجه فیلمی معمولی‌تر و فراموش‌شدنی را تحویل داده است. <br/><b>RISE OF THE PLANET OF THE APES – ۲۰۱۱</b></p>
      <figure>
        <img src="https://www.bultannews.com/files/fa/news/1398/8/21/1195824_574.jpg"/>
      </figure>
      <p>  <b>روپرت وایات Rupert Wyatt</b> و فیلم‌نامه‌نویسان<b> ریک جفا Rick Jaffa</b> و<b> آماندا سیلور Amanda Silver</b> هنگام بازسازی <b>«سیاره‌ی میمون‌ها» Planet of the Apes</b> از نولان کمک زیادی گرفتند. این بازسازی سال ۲۰۰۱ همان راه فیلم اصلی را پیش گرفت و برای روایت داستان ریسک کمتری کرد. در این فیلم بر روی اثرات تست‌های شامپانزه‌های بر روی دنیای واقعی تمرکز بیشتری شد. این مجموعه‌ فیلم‌ها با وجود دو فیلم <b>مت ریوز Matt Reeves</b> پیچیده‌تر و تاریک‌تر از قبل شد، حتی باوجوداینکه هسته‌ی هردوی این فیلم‌ها درباره‌ی تلاش انسان‌ها و میمون‌ها برای بقای نسلشان بود. <br/><b>GODZILLA – ۲۰۱۴</b>  </p>
      <figure>
        <img src="https://www.bultannews.com/files/fa/news/1398/8/21/1195821_672.jpg"/>
      </figure>
      <p>  دید شخصیت‌-محور نولان در فیلم‌سازی اکشن، در بازسازی سال ۲۰۱۴ فیلم <b>«گودزیلا» Godzilla</b> حسابی به کمک <b>گرت ادواردز Gareth Edwards</b> آمد. این فیلم ‌آشوب‌های ناشی از هیولای گنده‌اش را از دید بالا روایت کرد و عموماً با دوربین‌های متحرک و جلو‌های ویژه تصاویر این شلوغی‌ها را ثبت کرد. درنتیجه یکی از بهترین تلاش‌ها درزمینه‌ی فیلم‌‌های هیولایی در تاریخ سینما ساخته شد. <br/><b>SNOW WHITE AND THE HUNTSMAN – ۲۰۱۲</b></p>
      <figure>
        <img src="https://www.bultannews.com/files/fa/news/1398/8/21/1195825_475.jpg"/>
      </figure>
      <p>  در سال‌های بعد از <b>«شوالیه تاریکی»</b> یکی از مثال‌های خوب فیلم‌سازی تاریک<b> «سفید‌برفی و شکارچی» Snow White and the Huntsman روپرت سندرز Rupert Sanders</b> است. این فیلم داستان کلاسیک افسانه‌ای را گرفته و تبدیل به رویارویی<b> «شجاع دل» Braveheart</b> و<b> «ارباب حلقه‌ها» Lord of the Rings</b> کرده است. <br/><b>MAN OF STEEL- ۲۰۱۳</b></p>
      <figure>
        <img src="https://www.bultannews.com/files/fa/news/1398/8/21/1195823_963.jpg"/>
      </figure>
      <p>  تهیه‌کنندگی بازسازی فیلم <b>سوپرمن</b> سال ۲۰۱۳<b> زک اسنایدر Zack Snyder</b> بر عهده‌ی نولان بود، به همین جهت تعجبی ندارد که این فیلم رگه‌هایی از <b>«شوالیه تاریکی»</b> را به <b>دنیای سینمایی دی‌سی DC Extended Universe</b> آورد. فیلم اسنایدر به پیامد‌های روانی بزرگ شدن یک بیگانه بر روی زمین پرداخت. امضای نولان را پای این دید به شخصیت اصلی، به‌وضوح می‌توان دید. <br/><b>BATMAN V SUPERMAN: DAWN OF JUSTICE – ۲۰۱۶</b></p>
      <figure>
        <img src="https://www.bultannews.com/files/fa/news/1398/8/21/1195819_518.jpg"/>
      </figure>
      <p>  دنیای سینمایی دی‌سی بر روی سایه‌ی <b>«شوالیه تاریکی»</b> ساخته شده است و مثالی واضح‌تر از <b>«بتمن در برابر سوپرمن: طلوع عدالت» Batman v Superman زک اسنایدر</b> نمی‌توان برای این موضوع پیدا کرد. فیلم با فیلم‌برداری تاریک و صحنه‌های اکشنی که در شب اتفاق می‌افتند نمونه‌ی خوبی از یک فیلم تاریک است. فیلم‌نامه نیز <b>بروس وینی Bruce Wayne</b> (با بازی<b> بن افلک Ben Affleck</b>) معرفی می‌کند از نسخه‌ی نولان و <b>کریستین بیل</b> <b>Christian Bale</b> ازنظر روحی بیشتر ترسیده است.   منبع: <b>بلاگ نماوا</b></p>
    </article>
  </body>
</html>