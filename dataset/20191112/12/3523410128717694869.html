<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639604/%D8%AC%D8%B2%D8%A6%DB%8C%D8%A7%D8%AA-%D8%A8%D8%A7%D8%B2%D8%AF%D8%A7%D8%B4%D8%AA-%D9%88-%D8%A2%D8%B2%D8%A7%D8%AF%DB%8C-%D9%81%D8%B1%D8%B2%D9%86%D8%AF-%D8%B3%D8%B1%DA%A9%D8%B1%D8%AF%D9%87-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%A2%D8%B2%D8%A7%D8%AF%DB%8C-%DA%A9%D8%B1%D8%AF%D8%B3%D8%AA%D8%A7%D9%86-%D8%A7%D9%86%D8%AA%D8%B4%D8%A7%D8%B1-%D8%AA%D8%B5%D8%A7%D9%88%DB%8C%D8%B1-%D9%BE%D8%B3%D8%B1-%D8%AD%D8%B3%DB%8C%D9%86-%DB%8C%D8%B2%D8%AF%D8%A7%D9%86-%D9%BE%D9%86%D8%A7%D9%87-%D8%A8%D8%B1%D8%A7%DB%8C-%D8%A7%D9%88%D9%84%DB%8C%D9%86-%D8%A8%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T12:30:00+00:00"/>
    <meta property="og:title" content="جزئیات بازداشت و آزادی فرزند سرکرده حزب منحله آزادی کردستان / انتشار تصاویر پسر حسین یزدان پناه برای اولین بار"/>
    <meta property="og:description" content="تعدادی از دختران و زنانی که مورد تجاوز پسر سرکرده حزب آزادی کردستان، قرار گرفته بودند، به کشور بازگشتند و تسلیم نهادهای امنیتی شدند."/>
  </head>
  <body>
    <article>
      <h1>
        <a href="https://www.bultannews.com/fa/news/639604/%D8%AC%D8%B2%D8%A6%DB%8C%D8%A7%D8%AA-%D8%A8%D8%A7%D8%B2%D8%AF%D8%A7%D8%B4%D8%AA-%D9%88-%D8%A2%D8%B2%D8%A7%D8%AF%DB%8C-%D9%81%D8%B1%D8%B2%D9%86%D8%AF-%D8%B3%D8%B1%DA%A9%D8%B1%D8%AF%D9%87-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%A2%D8%B2%D8%A7%D8%AF%DB%8C-%DA%A9%D8%B1%D8%AF%D8%B3%D8%AA%D8%A7%D9%86-%D8%A7%D9%86%D8%AA%D8%B4%D8%A7%D8%B1-%D8%AA%D8%B5%D8%A7%D9%88%DB%8C%D8%B1-%D9%BE%D8%B3%D8%B1-%D8%AD%D8%B3%DB%8C%D9%86-%DB%8C%D8%B2%D8%AF%D8%A7%D9%86-%D9%BE%D9%86%D8%A7%D9%87-%D8%A8%D8%B1%D8%A7%DB%8C-%D8%A7%D9%88%D9%84%DB%8C%D9%86-%D8%A8%D8%A7%D8%B1">جزئیات بازداشت و آزادی فرزند سرکرده حزب منحله آزادی کردستان / انتشار تصاویر پسر حسین یزدان پناه برای اولین بار</a>
      </h1>
      <h2>تعدادی از دختران و زنانی که مورد تجاوز پسر سرکرده حزب آزادی کردستان، قرار گرفته بودند، به کشور بازگشتند و تسلیم نهادهای امنیتی شدند.</h2>
      <address><time datetime="2019-11-12T12:30:00+00:00">12 Nov 2019, 12:30</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی</b>: یک منبع موثق در شمال عراق، جزئیات جدیدی از بازداشت و آزادی پسر <b>حسین یزدان پناه</b> سرکرده پاک را فاش کرد.</p>
      <p> </p>
      <p>به گزارش بولتن نیوز، در این گزارش که برای اولین بار در بولتن نیوز رسانه ای می شود، چگونگی بازداشت و سپس آزادی پسر سرکرده حزب آزادی کردستان، منتشر می شود.</p>
      <p> </p>
      <p>موکریان پسر حسین یزدان پناە کە بە چند دختر و زن در اردوگاه حزب آزادی کردستان (پاک) در حوالی کرکوک و اربیل، تجاوز کردە بود، با شکایت تعدادی از دختران و زنان، توسط <b>آسایش</b> اربیل بازداشت شد.</p>
      <p> </p>
      <figure>
        <img src="https://www.bultannews.com/files/fa/news/1398/8/21/1195828_300.jpg"/>
      </figure>
      <p>متاسفانه به دلیل رابطه نزدیک و بسیار خوبی که حزب دمکرات کردستان عراق به رهبری مسعود بارزانی با این گروهک و شخص حسین یزدان پناه دارد، آسایش اربیل، بدون آنکه <b>موکریان یزدان پناه</b> را تحویل دستگاه قضایی بدهد، با تماس مسئولان حزب دمکرات کردستان عراق و دخالت آنها در این پرونده، نامبرده را چند روز بعد از بازداشت از زندان آزاد کرد.</p>
      <p> </p>
      <p>این خبر به دلیل نفوذ پدر موکریان (حسین یزدان پناه) هرگز رسانه ای نشد و در هیچ خبرگزاری کردستان، منتشر نشد.</p>
      <p> </p>
      <figure>
        <img src="https://www.bultannews.com/files/fa/news/1398/8/21/1195829_669.jpg"/>
      </figure>
      <p>دختران و زنانی که مورد تجاوز موکریان یزدان پناه قرار گرفته بودند، ناچار شدند شکایت خود را به حکومت اقلیم کردستان عراق برسانند اما باز هم نتیجه ای نگرفتند.</p>
      <p> </p>
      <p>در نهایت تعدادی از این دختران و زنان که تحت فشار شدید حسین یزدان پناه و پارتی قرار داشتند، به کنسولگری جمهوری اسلامی ایران پناه بردند و با دریافت امان نامه، به وطن بازگشتند و هم اکنون در داخل کشور حضور دارند، این افراد قرار است بزودی جزئیات این پرونده جنجالی را فاش کنند.</p>
      <p> </p>
      <figure>
        <img src="https://www.bultannews.com/files/fa/news/1398/8/21/1195830_577.jpg"/>
      </figure>
      <p>این اولین باری نیست کە چنین اتهامات سنگینی متوجە کادرهای ردە بالای این گروهک و خانواده یزدان پناه می شود.</p>
      <p> </p>
      <p>شخص حسین یزدانپناە در این گروهک، علاوە بر تجاوز، دارای پرونده های سنگینی همچون، گروگان گیری خانواده فریب خوردگان، شکنجە و قتل کسانی کە قصد فرار از این گروهک را داشتند، است، پرونده هایی که هرگز رسیدگی نشدند و دلیل آن نیز، حمایت مسعود بارزانی از این جنایتکاران تروریست است.</p>
      <p> </p>
      <p>انتهای پیام/#</p>
    </article>
  </body>
</html>