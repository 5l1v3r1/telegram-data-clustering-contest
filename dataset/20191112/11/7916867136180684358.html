<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134559-nkl-dominuojantis-centras-antra-savaite-paeiliui-tapo-mvp.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T11:52:00+00:00"/>
    <meta property="og:title" content="NKL dominuojantis centras antrą savaitę paeiliui tapo MVP"/>
    <meta property="og:description" content="Nacionalinės krepšinio lygos (VIKINGLOTTO-NKL) naudingiausiu savaitės žaidėju antrą kartą paeiliui tapo Molėtų „Ežerūno“ centras Ignas Lukošius. Šįkart 26-erių 202 cm ūgio krepšininkas per du mačus vidutiniškai pelnė po 20 taškų, atkovojo po 14 kamuolių, blokavo po 5,5 metimo ir rinko po 37,5 naudingumo balo. Pergalingoje dvikovoje su „Jonava“ jis įmetė 22 taškus (8/12 dvit., 6/7 baudos), atkovojo 14 kamuolių, blokavo 6 metimus ir surinko ..."/>
  </head>
  <body>
    <article>
      <h1>NKL dominuojantis centras antrą savaitę paeiliui tapo MVP</h1>
      <address>
        <time datetime="2019-11-12T11:52:00+00:00">12 Nov 2019, 11:52</time>
      </address>
      <figure>
        <embed-post data-src="https://www.instagram.com/p/B4wrgt_hSY_" data-service="Instagram"/>
      </figure>
      <p>Nacionalinės krepšinio lygos (VIKINGLOTTO-NKL) naudingiausiu savaitės žaidėju antrą kartą paeiliui tapo Molėtų „Ežerūno“ centras Ignas Lukošius.</p>
      <p>Šįkart 26-erių 202 cm ūgio krepšininkas per du mačus vidutiniškai pelnė po 20 taškų, atkovojo po 14 kamuolių, blokavo po 5,5 metimo ir rinko po 37,5 naudingumo balo.</p>
      <p>Pergalingoje dvikovoje  su „Jonava“ jis įmetė 22 taškus (8/12 dvit., 6/7 baudos), atkovojo 14 kamuolių, blokavo 6 metimus ir surinko 39 naudingumo balus (asmeninis sezono rekordas).</p>
      <p>Tuo metu mače su „Šilute“, kurį „Ežerūnas“ pralaimėjo 93:102, Lukošius surinko 18 taškų (9/13 dvit.), 14 atkovotų kamuolių, 2 rezultatyvius perdavimus, 5 blokus ir 36 naudingumo balus.</p>
      <p>Krepšininkas praėjusią savaitę abejose rungtynėse surinko po dvigubą dublį, o iš viso šį sezoną per 8 mačus dvigubo dublio rodiklių nepasiekė tik viename susitikime.</p>
      <p>26-erių 202 cm ūgio vidurio puolėjas šį sezoną vidutiniškai pelno po 19,8 taško (2 vieta lygoje) ir yra nepralenkiamas pagal atkovotus kamuolius (12,9), blokus (3,6) bei naudingumo balus (31,3).</p>
      <figure>
        <iframe src="https://www.youtube.com/embed/E1EE1OKKyqo" width="630" height="354" data-service="Youtube" scrolling="no"/>
      </figure>
      <p>Tinklalapis „nklyga.lt“ apžvelgia ir kitus keturis krepšininkus, kurie taip pat pateko į simbolinį savaitės naudingiausiųjų penketuką.</p>
      <p><b>Byronas Sanfordas, „Šilutė“<br/></b>Vid. 27 min., 20 tšk., 3 atk. kam., 3 rez. perd., 2,5 per. kam., 26 naud. bal.</p>
      <p>Dvikova su Vilniaus „Perlu“ krepšininkui buvo naudingiausia šį sezoną. Tuomet jis pelnė 22 taškus (8/9 dvit., 1/1 trit., 3/5 baudos), atkovojo 4 ir perėmė 2 kamuolius, atliko 6 rezultatyvius perdavimus, išprovokavo 6 pražangas ir surinko 35 naudingumo balus.</p>
      <p>Tai trečias pagal rezultatyvumą (vid. 19,5 tšk.) ir antras pagal efektyvumą (23,1 naud. bal.) lygos krepšininkas.</p>
      <p><b>Ignas Razutis, „Telšiai“<br/></b>Vid. 11,5 tšk., 5,5 atk. kam., 10,5 rez. perd., 2 per. kam., 25 naud. bal.</p>
      <p>Dvikova su „Palangos Kuršiais“ 32-ejų 185 cm ūgio Ignui Razučiui buvo neeilinė. Jis pelnė tik 8 taškus (2/4 trit., 2/2 baudos), tačiau atkovojo 8 kamuolius, atliko 11 rezultatyvių perdavimų, perėmė 4 kamuolius ir surinko 30 naudingumo balų.</p>
      <p>Krepšininkas šį sezoną atlieka po 6,5 rezultatyvaus perdavimo ir pirmenybėse užima pirmąją vietą.</p>
      <p><b>Ovidijus Kaminskis, „Telšiai“</b><br/>Vid. 13,5 tšk., 7,5 atk. kam., 4 rez. perd., 10,5 išpr. praž., 23,5 naud. bal.</p>
      <p>28-erių 195 cm ūgio puolėjas Ovidijus Kaminskis praėjusią savaitę žaidė taip, kad varžovai jį turėjo nuolat stabdyti pražangomis. Mače su „Palangos Kuršiais“ jis išprovokavo 9 pražangas, o akistatoje su Vilniaus „Perlu“ – 12. Nuo baudų metimų linijos plungiškis atliko 15 metimų ir pataikė 9.</p>
      <p><b>Vytautas Šarakauskas, Klaipėdos „Neptūnas-Akvaservis“<br/></b>20 tšk., 11 atk. kam., 4 rez. perd., 2 per. kam., 2 bl., 38 naud. bal.</p>
      <p>37-erių 204 cm ūgio Vytautas Šarakauskas sužaidė tik vieną mačą ir šįkart tapti savaitės MVP nepretendavo, tačiau jis nusipelnė būti tarp penkių geriausių savaitės žaidėjų.</p>
      <p>Puolėjas pergalingoje dvikovoje su Kauno „Žalgiriu-2“ pelnė 20 taškų, atkovojo 11 kamuolių, blokavo 2 metimus ir surinko net 38 naudingumo balus, taip pasiekdamas asmeninį rekordą.</p>
      <h3>
        <a href="https://www.basketnews.lt/zaidejai/16632-ignas-lukosius.html">Ignas Lukošius</a>
      </h3>
      <figure>
        <img src="https://www.basketnews.lt/paveikslelis-175939-any150x150.jpg"/>
      </figure>
      <figure>
        <img src="https://www.basketnews.lt/paveikslelis-203408-crop100x150.jpg"/>
      </figure>
      <ul>
        <li>MIN: 32.45</li>
        <li>PTS: 19.75 (59.6%)</li>
        <li>REB: 12.88</li>
        <li>AS: 1.63</li>
        <li>ST: 1.25</li>
        <li>BS: 3.63</li>
        <li>TO: 1.75</li>
        <li>GM: 8</li>
      </ul>
      <h3>
        <a href="https://www.basketnews.lt/zaidejai/16632-ignas-lukosius.html">Ignas Lukošius</a>
      </h3>
      <figure>
        <img src="https://www.basketnews.lt/paveikslelis-203408-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/929-moletu-ezerunas.html">Molėtų Ežerūnas</a></li>
        <li>Pozicija: C</li>
        <li>Amžius: 26</li>
        <li>Ūgis: 202 cm</li>
        <li>Svoris: 100 kg</li>
        <li>Gimimo vieta: Kėdainiai, Lietuva</li>
      </ul>
    </article>
  </body>
</html>