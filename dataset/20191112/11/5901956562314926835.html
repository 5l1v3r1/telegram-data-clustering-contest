<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/okusi/clanek/cokoladna-torta-s-hruskami-245874"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T11:50:00+00:00"/>
    <meta property="og:title" content="Čokoladna torta s hruškami"/>
    <meta property="og:description" content="1. Pečico segrejemo na 180 stopinj. Model, lahko za torto, namastimo in obložimo s papirjem za peko in tudi tega malo namažemo z maslom ter posujemo z dvema žlicama sladkorja. 2. Čokolado stopim..."/>
  </head>
  <body>
    <article>
      <h1>Čokoladna torta s hruškami</h1>
      <h2>Super sladica za hladnejše jesenske dni.</h2>
      <address><time datetime="2019-11-12T11:50:00+00:00">12 Nov 2019, 11:50</time> by <a rel="author">Urša Splichal</a></address>
      <p>1. Pečico segrejemo na 180 stopinj. Model, lahko za torto, namastimo in obložimo s papirjem za peko in tudi tega malo namažemo z maslom ter posujemo z dvema žlicama sladkorja.<br/><br/>2. Čokolado stopimo nad paro in malce ohladimo.<br/><br/>3. Ločimo rumenjake in beljake, iz slednjih stepemo sneg. Rumenjake zmešamo s sladkorjem, da postanejo penasti in svetlo rumeni. Dodamo stopljeno čokolado, potem še lešnike in mak. Nato primešamo žlico snega, da zmes postane malo redkejša, in nežno vmešamo še preostali sneg.<br/><br/>4. Testo pretresemo v model in poravnamo, po vrhu razporedimo hruške, ki smo jih olupili in očistili ter narezali na krhlje. Pečemo kakih 40 minut. Ohlajeno lahko potresemo s sladkorjem v prahu in postrežemo s kepico sladoleda, stepeno smetano ali stopljeno čokolado. R. O.<br/><br/>90 g masla<br/>90 g sladkorja + 2 žlici za posip<br/>100 g temne čokolade<br/>3 jajca<br/>60 g mletih lešnikov<br/>25 g maka<br/>3 hruške</p>
    </article>
  </body>
</html>