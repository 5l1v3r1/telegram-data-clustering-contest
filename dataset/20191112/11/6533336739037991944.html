<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/partito-debitocratico-pd-romano-ha-debito-milioni-218794.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T11:51:00+00:00"/>
    <meta property="og:title" content="Partito debitocratico - il pd romano ha un debito di 1,2 milioni con l'agenzia delle entrate"/>
    <meta property="og:description" content="PARTITO DEBITOCRATICO - IL PD ROMANO HA UN DEBITO DI 1,2 MILIONI CON L'AGENZIA DELLE ENTRATE: IERI ASSEMBLEA AL NAZARENO CHIUSA AI GIORNALISTI, DOVE È STATO INDICATO IL NUOVO TESORIERE, IL DEPUTATO CLAUDIO MANCINI (IL PRECEDENTE È PASSATO CON RENZI) - IL 22 NOVEMBRE DOVRÀ ESSERE APPROVATO IL BILANCIO E PRESENTATO IL PIANO DI RIENTRO. ZANDA: ''DECISIONI PRESE COME SE ESISTESSE ANCORA IL FINANZIAMENTO PUBBLICO''"/>
  </head>
  <body>
    <article>
      <h1>Partito debitocratico - il pd romano ha un debito di 1,2 milioni con l'agenzia delle entrate</h1>
      <address>
        <time datetime="2019-11-12T11:51:00+00:00">12 Nov 2019, 11:51</time>
      </address>
      <p>
        <b>PARTITO DEBITOCRATICO - IL PD ROMANO HA UN DEBITO DI 1,2 MILIONI CON L'AGENZIA DELLE ENTRATE: IERI ASSEMBLEA AL NAZARENO CHIUSA AI GIORNALISTI, DOVE È STATO INDICATO IL NUOVO TESORIERE, IL DEPUTATO CLAUDIO MANCINI (IL PRECEDENTE È PASSATO CON RENZI) - IL 22 NOVEMBRE DOVRÀ ESSERE APPROVATO IL BILANCIO E PRESENTATO IL PIANO DI RIENTRO. ZANDA: ''DECISIONI PRESE COME SE ESISTESSE ANCORA IL FINANZIAMENTO PUBBLICO''</b>
      </p>
      <hr/>
      <p>
        <b>Dal ''<a href="http://www.corriere.it/">Corriere della Sera - Roma</a>''</b>
      </p>
      <figure>
        <a href="https://www.dagospia.com/mediagallery/Dago_fotogallery-255219/967525.htm">
          <img src="https://cdn-static.dagospia.com/img/foto/12-2017/giovanni-casu-anna-ascani-alessandro-cattaneo-967525.jpg"/>
        </a>
        <figcaption>andrea casu anna ascani alessandro cattaneo</figcaption>
      </figure>
      <p>Sarebbe di oltre 1 milione e 200 mila euro il debito maturato in 12 anni dal Pd Roma: della cifra richiesta dall' Agenzia delle entrate, come riferisce Il foglio online , si è discusso ieri durante l' assemblea al Nazareno, nella quale è stato indicato il nuovo tesoriere, Claudio Mancini.</p>
      <p>Il deputato dem ha accettato con riserva in vista della prossima seduta, il 22 novembre, nel corso della quale dovrà essere approvato il bilancio e presentato il piano di rientro. Mancini oggi incontrerà i legali per valutare la strategia di risanamento dei conti, sui quali hanno inciso numerosi fattori: dai circoli alle sezioni Ater, fino alle spese di tipografia e per le campagne elettorali.</p>
      <p>«Voglio approfondire alcuni aspetti, consultarmi con gli avvocati e predisporre la strategia di rientro», ha spiegato il tesoriere, designato al posto del dimissionario Marcello De Sanctis, passato a Iv. Ieri al Nazareno c' era anche il tesoriere nazionale, Luigi Zanda, che ha osservato: «Molte questioni sono state decise come se esistesse ancora il finanziamento pubblico».</p>
      <figure>
        <a href="https://www.dagospia.com/mediagallery/Dago_fotogallery-255219/1132835.htm">
          <img src="https://cdn-static.dagospia.com/img/foto/03-2019/nicola-zingaretti-paola-de-micheli-paolo-gentiloni-luigi-zanda-1132835.jpg"/>
        </a>
        <figcaption>nicola zingaretti paola de micheli paolo gentiloni luigi zanda</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255219/452522.htm">
          <img src="https://cdn-static.dagospia.com/img/foto/04-2013/claudio-mancini-229089.jpg"/>
        </a>
        <figcaption>Claudio-Mancini</figcaption>
      </figure>
    </article>
  </body>
</html>