<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/pavlo_podobed/do-chogo-prizvede-bazhannya-zelenskogo-zustritisya-iz-putinim-mozhlivi-scenariji-povedinki-rosiji-639393.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T11:39:51+00:00"/>
    <meta property="og:title" content="До чого призведе бажання Зеленського зустрітися із Путіним? Можливі сценарії поведінки Росії"/>
    <meta property="og:description" content="Будь-які зустрічі із Путіним у форматі тет-а-тет суттєво погіршать як ситуацію всередині нашої держави, так і становище України на міжнародній арені"/>
  </head>
  <body>
    <article>
      <h1>До чого призведе бажання Зеленського зустрітися із Путіним? Можливі сценарії поведінки Росії</h1>
      <address><time datetime="2019-11-12T11:39:51+00:00">12 Nov 2019, 11:39</time> by <a rel="author">Павло Подобєд</a></address>
      <h4>Будь-які зустрічі із Путіним у форматі тет-а-тет суттєво погіршать як ситуацію всередині нашої держави, так і становище України на міжнародній арені</h4>
      <h3>Сценарій І</h3>
      <p>1. Росіяни виставляють Україні все нові та нові умови для проведення зустрічі Зеленського із Путіним.</p>
      <p>2. Україна йде на чергові поступки, в надії, що Москва зглянеться і сяде за стіл перемовин, щоб досягти миру. Однак навіщо росіянам мир в Україні? Навіщо втрачати такий ефективний інструмент політичного впливу як військові дії на території сусіда?</p>
      <p>3. Зустріч так і не відбувається, однак Кремль у потрібний момент смикає за ниточку - обіцяє провести зустріч за умови виконання нової забаганки. Після виконання чергової умови - з'являється нова умова і т.д.</p>
      <p>4.1 (А). Україна перебуває в режимі політичного керування Москвою. Кремль нав'язує незворотні зміни, зокрема до законодавства, що дозволяють повернути Україну під вплив Москви.</p>
      <p>4.2 (Б). Всередині України наростає невдоволення капітуляцією перед РФ, рейтинг Зеленського сильно падає, відбуваються масові протестні виступи і зіткнення проукраїнської частини суспільства із прихильниками проросійської влади.</p>
      <p>4.2.1. Україна вразлива, нею легко маніпулювати. Її легко представити на Заході як територію хаосу («українці не знають чого хочуть»), яку слід вгамувати і де потрібно навести порядок. Захід не втручається у ситуацію.</p>
      <p>4.2.2. Росія використовує цей момент для нового військового удару та окупації Лівобережної України та захоплення Києва.</p>
      <h3>Сценарій ІІ</h3>
      <p>1. Зеленський погоджується на зустріч із Путіним тет-а-тет, без участі партнерів по євроатлантичному блоку.</p>
      <p>2. Зустріч проводять у Казахстані (на території надійного союзника Москви) за сценарієм Путіна.</p>
      <p>3. Зустріч відбудеться за зачиненими дверима і без журналістів.</p>
      <p>4. Зеленському обіцяють щось, у що він вірить і про що не має права говорити публічно. Зеленський повертається до Києва із тріумфом переможця - «я привіз мир!».</p>
      <p>5. Москва продовжує тиснути на України і виставляти Києву нові умови, претензії та рахунки, ніби ніяких перемовин і не було.</p>
      <p>6. Зеленський вже не може дати задню, адже на вівтар примирення вже принесено так багато - треба продовжувати політику поступок.</p>
      <p>7. Всередині України наростає невдоволення капітуляцією перед РФ, рейтинг Зеленського падає, відбуваються масові протестні виступи і зіткнення проукраїнської частини суспільства із прихильниками проросійської влади.</p>
      <p>Далі Росія може діяти за сценаріями 4.1 (А) - 4.2 (Б)</p>
      <h3>Сценарій ІІІ</h3>
      <p>1. Зустріч відбувається.</p>
      <p>2. Зеленський не розголошує подробиць зустрічі.</p>
      <p>3. Кремль зливає через підконтрольні «ЗМІ» деталі домовленостей на які пішов Зелеснький.</p>
      <p>4. Подробиці плану капітуляції, ухваленого тишком-нишком за спиною українців, призводять до масових протестів і дестабілізації ситуації в Україні.</p>
      <p>Висновок: будь-які зустрічі із Путіним у форматі тет-а-тет суттєво погіршать як ситуацію всередині нашої держави (втрата президентом легітимності в очах найактивнішої частини суспільства), так і становище України на міжнародній арені. За найгіршого сценарію - можуть призвести до неконтрольованих процесів, зокрема втрати державними інститутами контролю над державою.</p>
      <footer>Джерело: <a href="https://www.facebook.com/pavlo.podobed?__tn__=%2CdC-R-R&amp;eid=ARA6C8m29a6E65FwB0WS7Ubx_KXHyxA851h0idJb">блог Павла Подобєда</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/sbu-vidkrila-kriminalne-provadzhennya-proti-propagandista-solovyova-639382.html"/>
        <a href="https://glavcom.ua/news/nabu-povidomilo-eksgendirektoru-ukroboronpromu-bukinu-pro-pidozru-639375.html"/>
        <a href="https://glavcom.ua/news/zustrich-zelenskogo-ta-putina-u-kremli-vidreaguvali-na-propoziciyu-nazarbajeva-639364.html"/>
      </related>
    </article>
  </body>
</html>