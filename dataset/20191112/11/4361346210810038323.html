<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/meg-mindig-szingli-az-egykori-nagy-o/186400"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T11:00:00+00:00"/>
    <meta property="og:title" content="Még mindig szingli az egykori Nagy Ő"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Még mindig szingli az egykori Nagy Ő</mark>
      </h1>
      <address><time datetime="2019-11-12T11:00:00+00:00">12 Nov 2019, 11:00</time> by <a rel="author">G. Sz.</a></address>
      <p>
        <b>Noszály Sándor úgy érzi, nem hiányzik mellőle a társ. </b>
        <b>Noszály Sándor úgy érzi, nem hiányzik mellőle a társ.</b>
      </p>
      <p>Bár a közösségi médiában igen aktív, a nagyközönség mégis keveset hall mostanában Noszály Sándorról. Az egykori kiváló teniszező 2010 óta él Los Angelesben, ahol úgy érzi, megtalálta számításait, és nem is tervezi a hazaköltözést.</p>
      <p>– Amikor kijöttem, teniszt oktattam és a sportnak köszönhetően remek kapcsolatrendszert építettem ki az itteni üzleti világban is, a társammal például most indítottuk el az új kozmetikai cégünket, ami remélhetőleg nagy siker lesz – mondta a Borsnak az egykori Nagy Ő, aki minden évben június végétől augusztus végéig azért fellelhető lesz hazánkban is, elsősorban a gyermeke, Szonja miatt. Bár a tizenhat éves lány édesanyjával, Ildikóval sosem éltek együtt, a mai napig jó viszonyt ápolnak.</p>
      <figure>
        <img src="http://media.borsonline.hu/cikk/20/191977/big-lead/650x360/2021118_noszaly-sandor-tenisz-vi-11.jpg"/>
        <figcaption>Noszály Sándor úgy érzi, nem hiányzik mellőle a társ © Végh István</figcaption>
      </figure>
      <p>– Egyedül élek, és kifejezetten nem hiányzik most egy társ mellőlem. A boldogság a fejemben már létezik, és hiszek a karmában. Ha valakim van, annak örülök, de ha éppen nincs, az sem akkora baj – meséli Noszály, aki korábban Novák Henriett színésznővel több mint kilenc évig volt együtt.</p>
      <p>Bár a férfi életében a tenisz még mindig jelen van, már csak egy színészt oktat.</p>
      <p>– Nemrég kezdtünk el játszani Gerard Butlerrel. Nagyon jófej és közvetlen pali, aki ráadásul remek atléta, és gyorsan fejlődik a teniszben is – mesélte lapunknak a 47 esztendős sármőr, aki nemrég könyvírásba fogott.</p>
      <p>– Tizenegy éves korom óta egyedül utaztam a világban, és megközelítőleg 1800 könyvet olvastam el. A filozófia mindig is érdekelt, különösen kedvelem Popper Péter gondolatait, így én is megpróbálom megfogalmazni az érzéseimet.</p>
    </article>
  </body>
</html>