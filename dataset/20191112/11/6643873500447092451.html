<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/4qleXo/norsk-ishockeyspiller-utestengt-i-fire-aar-for-doping"/>
    <meta property="og:site_name" content="Bergens Tidende"/>
    <meta property="article:published_time" content="2019-11-12T11:22:13+00:00"/>
    <meta property="og:title" content="Norsk ishockeyspiller utestengt i fire år for doping"/>
    <meta property="og:description" content="Marcus Bryhnisveen (25) blir utestengt fra konkurranser og organisert trening i fire år, etter å ha testet positivt på et anabolt steroid."/>
  </head>
  <body>
    <article>
      <h1>Norsk ishockeyspiller utestengt i fire år for doping</h1>
      <h2>Marcus Bryhnisveen (25) blir utestengt fra konkurranser og organisert trening i fire år, etter å ha testet positivt på et anabolt steroid.</h2>
      <address><time datetime="2019-11-12T11:22:13+00:00">12 Nov 2019, 11:22</time> by <a rel="author">NTB</a></address>
      <p>Det var <a href="https://www.tv2.no/sport/10978323/">TV 2 </a>som først omtalte saken.</p>
      <p>Avgjørelsen fra domsutvalget i Norges idrettsforbund er maksstraffen for bruk av anabole steroider, og den samme som påtalenemnda i Antidoping Norge innstilte på.</p>
      <p>
        <b>Bryhnisveen testet positivt på det anabole steroidet dehydrochloromethyl-testosteron i en treningskamp for Sparta mot Stjernen 21. august 2018. Det aktuelle stoffet er kjemisk framstilt.</b>
      </p>
      <p>
        <a href="https://www.bt.no/sport/i/JooyeR/norsk-eliteseriespiller-i-ishockey-tatt-i-doping-b-proeven-er-positiv">Les også<br/>Norsk eliteseriespiller i ishockey tatt i doping: B-prøven er positiv</a>
      </p>
      <p>– Han erkjenner ansvaret for det han har i kroppen, men han vil understreke at han ikke har fått i seg noe ulovlig med vilje. Han vet ikke hvordan han har fått det i kroppen, sa Marcus Bryhnisveens advokat, Morten Justad Johnsen, til TV 2 da saken ble kjent i februar.</p>
      <p>
        <b>I domsutvalgets beslutning er utøveren anonymisert, men Justad Johnsen bekrefter at det er 25-åringen det gjelder. Advokaten opplyser at saken er anket til appellutvalget.</b>
      </p>
      <p>– Marcus ønsker ikke å gi noen kommentar utover at han er sterkt preget av saken, sier Justad Johnsen til TV 2.</p>
      <p>
        <b>Bryhnisveens kontrakt med Sparta gikk ut etter forrige sesong.</b>
      </p>
      <p>– Arbeidsforholdet er over for lenge siden, han hadde en kontrakt som gikk ut etter 18/19-sesongen. Dette er ikke en sak for oss, sier daglig leder i Sparta, Henning Svendsen, til <a href="https://www.vg.no/sport/ishockey/i/mRx9zg/ishockeyspiller-doping-utestengt-i-fire-aar?utm_content=row-1&amp;utm_source=vgfront">VG.</a></p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/OpX9v1/shiraz-hoppet-ut-i-det-iskalde-vannet-for-aa-redde-mann-i-vaagen"/>
        <a href="https://www.bt.no/btmeninger/debatt/i/zGzw3b/det-er-ikke-kult-aa-vaere-smart"/>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
        <a href="https://www.bt.no/kultur/i/vQG2Vp/paa-sitt-beste-fremkaller-julegoey-2-baade-gaasehud-og-graat-innimellom-lat"/>
        <a href="https://www.bt.no/nyheter/lokalt/i/OpXAKl/ny-trolleybusslinje-til-laksevaag"/>
        <a href="https://www.bt.no/btmeninger/debatt/i/kJxrkB/mammahjarte-meg-her-og-der-kvar-blei-mammahovudet-av-eigentleg"/>
      </related>
      <ol>
        <li>
          <a href="https://www.bt.no/tag/Ishockey">Ishockey</a>
        </li>
      </ol>
    </article>
  </body>
</html>