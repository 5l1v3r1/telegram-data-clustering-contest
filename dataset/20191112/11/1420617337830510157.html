<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/primo-piano/roma-pericolosa-nuovo-flambus-alla-magliana-e-alberi-caduti-al-cimitero-del-verano.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-12T11:01:05+00:00"/>
    <meta property="og:title" content="Roma pericolosa: nuovo flambus (alla Magliana) e alberi caduti al Cimitero del Verano"/>
    <meta property="og:description" content="Non sono giorni facili per Roma. Sferzata dal maltempo, con disagi per buche e allagamenti sul fronte viabilità, messa in difficoltà per l’ennesimo incendio occorso ad un bus della linea Atac. «Non è proprio un incendio, devono essere i preparativi per la festa di Natale. Un altro bus Atac a fuoco nella notte di martedì […]"/>
  </head>
  <body>
    <article>
      <h1>Roma pericolosa: nuovo flambus (alla Magliana) e alberi caduti al Cimitero del Verano</h1>
      <address><time datetime="2019-11-12T11:01:05+00:00">12 Nov 2019, 11:01</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/flambus1211-1.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Non sono giorni facili per Roma</b>. Sferzata dal maltempo, con disagi per buche e <a href="https://www.ilcorrieredellacitta.com/ultime-notizie/roma-allagamenti-in-corso-centinaia-di-interventi-mirati-sulle-caditoie.html">allagamenti</a> sul fronte viabilità, messa in difficoltà per l’ennesimo incendio occorso ad un bus della linea Atac. «<i>Non è proprio un incendio, devono essere i preparativi per la festa di Natale. Un altro bus Atac a fuoco nella notte di martedì 12 novembre. A sensazione la vettura non è recuperabile»</i>, è il commento ironico di <i>Odisseaquotidiana</i>. </p>
      <figure>
        <iframe data-src="https://twitter.com/MercurioPsi/status/1194161668831490048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A chiudere questo quadro decisamente poco idilliaco la caduta di due alberi nel <b>cimitero monumentale del Verano</b>. Danni sono stati riportati alle tombe ma nessuno è rimasto fortunatamente ferito.</p>
      <p>
        <a href="https://www.ilcorrieredellacitta.com/news/maltempo-roma-traffico-in-tilt-chiusi-alcuni-sottopassi-ostia-e-acilia-sottacqua-crolla-un-albero-disagi-a-torvaianica.html">Leggi anche: Maltempo Roma: traffico in tilt, chiusi alcuni sottopassi. Ostia e Acilia sott’acqua, crolla un albero. Disagi a Torvaianica</a>
      </p>
      <h3>L’ennesimo flambus a Roma</h3>
      <p>Sul caso “flambus” l’Azienda fa sapere di<i> «aver avviato un’indagine interna</i>». Questi i fatti. Per ragioni da accertare, intorno alle 5.30 di stanotte, mentre percorreva <b>via del Fosso della Magliana</b>, si è sviluppato un incendio su una <b>vettura di una linea notturna</b> Atac che stava rientrando in rimessa. A bordo non c’erano passeggeri. L’autista ha tentato di spegnere le fiamme, mentre venivano allertati i vigili del fuoco che sono intervenuti. L’incendio non ha provocato conseguenze per le persone, ma ha completamente distrutto il mezzo.</p>
      <h3>Benvenuti (Ecoitaliasolidale): «A quando interventi concreti?»</h3>
      <p>«In questi giorni di annunciata pioggia e maltempo Roma è andata in tilt. Non solamente le fermate della metro chiuse, come avviene ormai sempre in caso di maltempo, <b>ma anche la Roma-Lido</b>, le strade ed i marciapiedi allagati grazie alla mancanza di pulizia delle caditoie e dell’assenza di un piano di raccolte delle foglie, ed oggi anche il solito autobus andato a fuoco e due pini caduti all’interno del <b>Cimitero Monumentale del Verano</b>. Anche in questi casi solamente la fortuna, la Dea Bendata, è stata l’unica ad intervenire».</p>
      <p>E’ il commento di Piergiorgio Benvenuti, presidente del Movimento<br/>Ecologista Ecoitaliasolidale. Sono 26 dall’inizio dell’anno i bus pubblici che a Roma sono stati distrutti dalle fiamme, una situazione che non trova soluzioni adeguate. Come risulta ancora grave la realtà degli spazi verdi e delle 330.000 alberature presenti a Roma, di cui 86.000 sono a rischio caduta.</p>
      <p>«Per non parlare poi delle buche -prosegue Benvenuti- le buche<br/>killer che mettono in serio pericolo motociclisti, autovetture e<br/>pedoni e che rappresentano l’ennesimo criticità per la Capitale.<br/>Oggi quindi abbiamo a Roma scongiurato l’ennesimo grave incidente per il fuoco e la caduta degli alberi, a quando -conclude Benvenuti- una adeguata amministrazione?».</p>
      <related>
        <h4>Articoli correlati</h4>
        <a href="https://www.ilcorrieredellacitta.com/primo-piano/roma-pericolosa-nuovo-flambus-alla-magliana-e-alberi-caduti-al-cimitero-del-verano.html"/>
        <a href="https://www.ilcorrieredellacitta.com/news-roma/cronaca-roma/processo-cucchi-il-giudice-si-astiene-sui-depistaggi-sono-un-carabiniere-in-congedo.html"/>
        <a href="https://www.ilcorrieredellacitta.com/news/saldi-invernali-new-york-2019-quando-iniziano-e-dove-cercare-le-migliori-offerte-2.html"/>
        <a href="https://www.ilcorrieredellacitta.com/news/roma-furto-in-un-camper-in-sosta-e-rocambolesco-inseguimento-con-i-carabinieri-tre-arresti.html"/>
        <a href="https://www.ilcorrieredellacitta.com/news/ostia-forte-boato-nella-notte-bomba-carta-contro-un-negozio-sul-posto-polizia-e-vigili-del-fuoco.html"/>
        <a href="https://www.ilcorrieredellacitta.com/news/rapinano-un-supermercato-a-vitinia-un-bandito-arrestato-il-complice-rintracciato-a-spinaceto.html"/>
      </related>
    </article>
  </body>
</html>