<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/attualita/2019/11/13/news/mopar_in_evidenza_al_service_day_-240916165/"/>
    <meta property="og:site_name" content="Repubblica.it"/>
    <meta property="article:published_time" content="2019-11-12T11:25:00+00:00"/>
    <meta property="og:title" content="Mopar in evidenza al “Service Day”"/>
    <meta property="og:description" content="Il brand dedicato ad assistenza, ricambi e supporto al cliente per i veicoli Fca ha proposto tutte le proprie competenze per affrontare le nuove sfide del"/>
  </head>
  <body>
    <article>
      <h1>Mopar in evidenza al “Service Day”</h1>
      <h2>Il brand dedicato ad assistenza, ricambi e supporto al cliente per i veicoli Fca ha proposto tutte le proprie competenze per affrontare le nuove sfide del mercato</h2>
      <address>
        <time datetime="2019-11-12T11:25:00+00:00">12 Nov 2019, 11:25</time>
      </address>
      <p> <br/>La crescita e lo sviluppo del mercato after-sales sono stati al centro del “Service Day”, evento dedicato alla filiera post vendita del settore automotive, aggregatore di competenze, esperienze e idee gestionali.<br/> <br/>La seconda edizione della kermesse che si è appena conclusa a Brescia ha rappresentato un punto di incontro per riparatori, specialisti e per tutte le professionalità coinvolte nella cura e manutenzione dell’auto, offrendo una panoramica della situazione attuale e delle future sfide del mercato.<br/> <br/>Mopar, il brand dedicato ad assistenza, ricambi e supporto al cliente per i veicoli Fca, non poteva mancare all’importante appuntamento offrendo le sue competenze con una gamma completa di ricambi e accessori per rispondere alle varie esigenze di tutti gli automobilisti.<br/> <br/>Il brand Fca ha voluto poi evidenziare il suo messaggio di qualità affiancando al proprio stand due suoi fornitori di ricambi (gruppo Freudenberg per i ricambi di primo impianto e Buglione group per quelli Re-Gen) per sottolineare ulteriormente il lavoro di squadra nella ricerca e nello sviluppo.<br/> <br/>Da segnalare poi che nell’ottica dello sviluppo degli scenari delineati dal futuro della mobilità, Mopar rivolge una particolare attenzione alla salvaguardia dell’ambiente attraverso la rigenerazione dei ricambi e proprio per questo ha sviluppato la nuova gamma di ricambi “Re-Gen”.<br/> <br/>Le varie componenti dismesse vengono quindi recuperate e riutilizzate attraverso un processo di rigenerazione che le rende di nuovo disponibili per la vendita dimostrando la coerenza con la cosiddetta “economia circolare”, che garantisce la qualità dei ricambi, tutela l’ambiente e offre un notevole risparmio  per i clienti (in media del 40% rispetto ai ricambi Genuine).<br/> <br/>La gamma Mopar prevede Genuine Parts, ricambi per il montaggio in primo impianto negli stabilimenti di produzione, mentre la linea Essentials Parts, e dedicata a vetture con più di quattro anni di vita, e rappresenta un mix tra qualità e risparmio, con un vantaggio medio i del 30% rispetto ai corrispondenti Genuine.<br/> <br/>Per chi vuole il massimo invece c’è la linea Prime Parts, pensata per offrire prodotti innovativi per clienti con alte aspettative prestazionali. Per la personalizzazione infine è disponibile il ricco catalogo Authentic Accesories Mopar attraverso cui customizzare le vetture del gruppo Fca arricchendole sia con elementi funzionali, sia estetici.<br/> <br/>Un esempio delle infinite possibilità di customizzazione offerte dagli Authentic Accessories è stato esposto al Service Day con la nuova Jeep Wrangler 1941 designed by Mopar. Un suv inarrestabile con un allestimento 100% street legal impreziosito dalle Jeep Performance Parts con kit assetto rialzato da 2″, performance rock rails, battitacco neri, sportello carburante nero, tappetini all weather.<br/> <br/>A questi particolari si aggiungono la grafica sul cofano “1941” che richiama la nascita della “mamma” Willys, come pure i cerchi, il pomello del cambio e il tavolino per il portellone posteriore, e gli Authentic Accessories come la griglia frontale Seven Slots, paraspruzzi, luci off-road e calotte specchio, tutti in nero opaco.<br/> <br/>Nel corso dell’evento bresciano si sono svolte anche delle sessioni formative in cui Mopar, in collaborazione con l’ente Unetversity, ha organizzato training su diversi argomenti come l’importanza della qualità dei ricambi originali, i vantaggi della rigenerazione e il suo impatto ambientale.<br/> <br/>Infine, per sottolineare l’allineamento alla digital transformation, già avviata attraverso Amazon marketplace che ha reso Mopar prima casa automobilistica in Italia a vendere i propri prodotti tramite una piattaforma digitale, era presente il collegamento all’e-Store.<br/> <br/>La nuova piattaforma web consente di acquistare online ricambi e accessori offrendo la massima semplicità, sconti dedicati, check-out veloce, fatturazione smart, tracciamento degli ordini e molto altro ancora e tutto a portata di click. (m.r.)</p>
    </article>
  </body>
</html>