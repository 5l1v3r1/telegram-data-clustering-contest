<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/12/snapdragon-865-leak-specifiche-680839/"/>
    <meta property="og:site_name" content="AndroidWorld"/>
    <meta property="article:published_time" content="2019-11-12T11:02:07+00:00"/>
    <meta property="og:title" content="Curiosi di scoprire di cosa sarà capace il nuovo Snapdragon 865? Ecco i primi dettagli"/>
    <meta property="og:description" content="In questi ultimi mesi di 2019 stiamo assistendo al canto del cigno di Snapdragon 855 e 855+, attuali SoC top..."/>
  </head>
  <body>
    <article>
      <h1>Curiosi di scoprire di cosa sarà capace il nuovo Snapdragon 865? Ecco i primi dettagli</h1>
      <address><time datetime="2019-11-12T11:02:07+00:00">12 Nov 2019, 11:02</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>In questi ultimi mesi di 2019 stiamo assistendo al canto del cigno di Snapdragon 855 e 855+, attuali SoC top di gamma di <b>Qualcomm</b> che si apprestano a cedere il passo al loro successore diretto. Si tratta del non ancora annunciato <b>Snapdragon 865</b>, destinato ad animerà gran parte dei dispositivi di fascia altissima in rampa di lancio nel 2020.</p>
      <p>Non essendo ancora stato svelato da Qualcomm, per il momento si può parlare soltanto di indiscrezioni sul suo conto, ma un nuovo <i>leak</i> proveniente dalla Cina prova ad <b>anticipare alcuni dettagli</b>: il nuovo Snapdragon 865 dovrebbe vantare una configurazione<b> quad core</b>, con il core principale<b> Cortex-A77 fino a 2,84 GHz</b>, altri <b>3 Cortex-A77 fino a 2,42 GHz</b> e<b> 4 core Cortex-A55 fino a 1,8 GHz</b>. La GPU dovrebbe invece chiamarsi<b> Adreno 650</b>, con un <i>clock</i> fissato a <b>587 MHz</b>.</p>
      <p>Ciò dovrebbe consentire un<b> incremento prestazionale del 20% lato CPU</b> rispetto al predecessore Snapdragon 855 e <b>tra il 17 e il 20% per quanto riguarda la GPU</b>. Dovrebbe inoltre esserci anche il supporto per le<b> RAM di tipo LPDDR5</b> e per l’irrinunciabile <b>5G</b>, mentre i primi produttori ad avvalersi del nuovo SoC top di gamma sarebbero <b>Samsung</b>, <b>Xiaomi</b> e <b>Sony</b>. La presentazione ufficiale potrebbe avvenire già ad inizio <b>dicembre</b>.</p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?ascsubtag=680839-widget-desktop-www.androidworld.it&amp;tag=androidworld-1468-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.gsmarena.com/snapdragon_865_specs_leak-news-40046.php">GSM Arena</a></p>
      <p>Fonte: <a href="https://www.weibo.com/6048569942/IfKHU0U2H?from=page_1005056048569942_profile&amp;wvr=6&amp;mod=weibotime&amp;type=comment">Weibo</a></p>
    </article>
  </body>
</html>