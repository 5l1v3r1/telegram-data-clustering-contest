<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/12/nai-starata-dvoika-v-sveta-sypruzi-ot-teksas-sa-na-obshto-211-g.429218"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T11:04:00+00:00"/>
    <meta property="og:title" content="Най-старата двойка в света: Съпрузи от Тексас са на общо 211 г."/>
    <meta property="og:description" content="Любовта им започва през 1934 г., женени са от 80 г. | Dnes.bg"/>
  </head>
  <body>
    <article>
      <h1>Най-старата двойка в света: Съпрузи от Тексас са на общо 211 г.</h1>
      <h2>Любовта им започва през 1934 г., женени са от 80 г.</h2>
      <address><time datetime="2019-11-12T11:04:00+00:00">12 Nov 2019, 11:04</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Съпрузите Джон и Шарлот Хендерсън от Тексас, САЩ, чиято обща възраст е 211 години, намериха място в Книгата на рекордите на Гинес като най-старата двойка в света, пише в. "Дейли стар".</p>
      <p>Джон Хендерсън е на 106 години, а съпругата му Шарлот - на 105. Любовният им роман започва през 1934 г. в университета на Тексас, където Шарлот следва за учителка, а Джон е звездата на футболния отбор.</p>
      <p>Двойката сключва брак непосредствено след избухването на Втората световна война. Хотелската стая, която Джон и Шарлот Хендерсън наемат за медения си месец, им струва 7 долара.</p>
      <p>На 15 декември тази година дълголетните съпрузи ще отбележат 80-годишнината от сватбата си - във време, в което някои звездни бракове продължават едва няколко дни.</p>
      <p>Джон и Шарлот Хендерсън, които въпреки преклонната си възраст се радват на добро здраве, разкриват тайната на дългия си щастлив живот - умереност в живота и сърдечност един към друг.</p>
      <p>На другия полюс е актьорът Никълъс Кейдж, който по-рано през тази година се раздели с гримьорката Ерика Койке само четири дни след като се ожени за нея в Лас Вегас, припомня изданието , цитирано от БТА.</p>
      <p> </p>
      <figure>
        <iframe src="https://www.youtube.com/embed/vvaR98fQTss" width="650" height="365" data-service="Youtube" scrolling="no"/>
      </figure>
    </article>
  </body>
</html>