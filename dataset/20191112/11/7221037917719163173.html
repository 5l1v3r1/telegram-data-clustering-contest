<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hdpli-kerestecioglu-rabia-nazin-olumunde-buyuk-celiskiler-var/926788"/>
    <meta property="og:site_name" content="medya faresi"/>
    <meta property="article:published_time" content="2019-11-12T11:30:00+00:00"/>
    <meta property="og:title" content="HDP'li Kerestecioğlu: Rabia Naz'ın ölümünde büyük çelişkiler var"/>
    <meta property="og:description" content="Meclis Araştırma Komisyonu üyeleri geçtiğimiz hafta Giresun’un Eynesil ilçesinde olaya ilişkin inceleme ziyaretinde 17 kişiden fazla görüşme yaptı."/>
  </head>
  <body>
    <article>
      <h1>HDP'li Kerestecioğlu: Rabia Naz'ın ölümünde büyük çelişkiler var</h1>
      <h2>Meclis Araştırma Komisyonu üyeleri geçtiğimiz hafta Giresun’un Eynesil ilçesinde olaya ilişkin inceleme ziyaretinde 17 kişiden fazla görüşme yaptı.</h2>
      <address>
        <time datetime="2019-11-12T11:30:00+00:00">12 Nov 2019, 11:30</time>
      </address>
      <p>
        <b>Hülya Karabağlı / Özel Haber / Medyafaresi.com</b>
      </p>
      <p>Rabia Naz Vatan başta olmak üzere şüpheli çocuk ölümlerinin araştırılması amacıyla kurulan Meclis Araştırma Komisyonu’nun geçtiğimiz hafta Giresun’un Eynesil İlçesi’nde yaptığı ziyaret, soru işaretlerinden bazıları için kapıyı aralamış görünüyor.</p>
      <p>“Vücudundaki kırıkların apartmanın çatısından düşmesiyle mümkün" olduğu yönünde uzun zamandır yürüyen iddiayla ilgili HDP Ankara Milletvekili, komisyon üyesi Filiz Kerestecioğlu, “Yukarıya çıkıp baktığınızda çatıdan aşağıdaki sundurmayı aşarak yere düşmek imkansız gibi görülüyor” dedi.</p>
      <p>Bu olaya ilişkin bu olmuştur, şu olmuştur diyemeyeceğini ancak çelişkili şeyler olduğuna dikkat çeken Kerestecioğlu; “En başından beri soruşturmanın sağlam ve rahat yürümemesi dikkat çekici. Baştan itibaren olay yeri incelemesiyle, delil toplanmasıyla daha net, daha şeffaf ve babayı da dışlamadan yürütülmesi gerekirmiş, en fazla orada eksiklikler olduğunu düşünüyorum” diye konuştu.</p>
      <p>“Siz adalete erişemediğiniz de bir kere daha mağdur oluyor”. </p>
      <p>HDP’li Kerestecioğlu, 11 yaşındaki Rabia Naz'ın ölümünün üzerinden yaklaşık 1.5 yıl sonra çalışmalarına başlayan Meclis Araştırma Komisyonu üyesi olarak yerinde inceleme yaptıkları ve 17’den fazla insanla yaptıkları görüşmelerle Eynesil gözlemlerini Medyafaresi.com ile paylaştı.</p>
      <p>İktidarların, iktidarı koruma refleksinden vazgeçmesi gerektiğini, ‘çünkü orada hakikaten korunması gereken vatandaşın mağduriyeti’ diye anlatan Kerestecioğlu, “Siz adalete erişemediğiniz de bir kere daha mağdur oluyor. İster Rabia Naz olsun ister Nadira Kadirova da olsun ister başka şeyler de gerçek mağdurların iddia ettiği gibi olmasa da artık buna kimse inanmıyor” diye konuştu.</p>
      <p>Kerestecioğlu, Medyafaresi.com’un Eynesil ziyareti sorusuna şu gözlemleriyle yanıt verdi:</p>
      <p>“Çelişkili şeyler var”</p>
      <p>“Binada yukarıya çıkıp baktığınızda çatıdan aşağıdaki sundurmayı aşarak yere düşmek imkansız gibi görülüyor. Daha sonra sol tarafta bahçeye düşmüş olabileceği iddia edildi. Üçüncü iddia da araba çarpması ve olayı kapatmak için oraya getirildiği şeklinde. Ben kalkıp bu olmuştur, şu olmuştur kesinlikle diyemem ama çelişkili şeyler var.</p>
      <p>En başından beri soruşturmanın sağlam ve rahat yürümemesi dikkat çekici. Baştan itibaren olay yeri incelemesiyle, delil toplanmasıyla daha net daha şeffaf ve babayı da dışlamadan yürütülmesi gerekirmiş ben en fazla orada eksiklikler olduğunu düşünüyorum. Bu kadar zaman sonra bir sene sonra 5-6 kişilik bir ekip tayin ediliyor ve o ekip çalışmaya başlıyor.</p>
      <p>İktidarların, iktidarı koruma refleksinden vazgeçmesi gerekiyor çünkü orada hakikaten korunması gereken vatandaşın mağduriyeti. Siz adalete erişemediğiniz de bir kere daha mağdur oluyor.  </p>
      <p>İster Rabia Naz olsun ister Nadira Kadirova da olsun ister başka şeyler de gerçek, mağdurların iddia ettiği gibi olmasa da artık buna kimse inanmıyor. Bu olaylarda en önemli şey insanların adalet duygusunun zedelenmiş olması, güvenin kaybedilmiş olması, siyasilere hiçbir şekilde güvenmemek bütün bunlar en üzücü olan şeyler.</p>
      <p>Bu nedenle varolanın arkasında bir şeyler aranıyor ve eşeleniyor, hiç de haksız değil insan. Rabia Naz  olayında soruşturmalar, araştırmalar bir yıl önce yapılmalıydı. Adli mimari ya da fizik konusunda uzman insanların araştırma yapması gerektiğini düşünüyorum.</p>
      <p>Adli mimaride fizik ihtisasına sahip kişilerin hakikaten değerlendirme yapması gerektiğine düşünüyorum, o binadan atlanır mı, atlanamaz mı bunları açıklayacak olan şeyler. Sadece Adli Tıp değil, bu tür uzmanlıklara da ihtiyaç var.</p>
      <p>“Meclis sizin ensenizde oluruz mesajı  veriyor”</p>
      <p> Eyensil’e  daha sonra tekrar gidebiliriz, bir ihtimal. Belki bizim gitmemiz insanlara güven vermiştir. Her şeye rağmen böyle bir komisyonun kurulmuş olması  en azından bundan sonrasında biz Meclis’te bunun hesabını sorabiliriz en azından komisyon kurabiliriz ve sizin  ensenizde oluruz ve takip ederiz mesajı veriyor. Yani gücünüzü, erkinizi öyle uluorta kullanamazsınız sinyalini verebiliyorsa ne ala.</p>
    </article>
  </body>
</html>