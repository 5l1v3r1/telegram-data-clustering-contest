<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821078.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T11:53:00+00:00"/>
    <meta property="og:title" content="ظریف با نظربایف دیدار کرد"/>
    <meta property="og:description" content="به گزارش فارس، محمدجواد ظریف وزیر امور خارجه جمهوری اسلامی ایران که به منظور شرکت در نشست «کلوپ آستانه» و رایزنی با مقامات قزاقستان در شهر نورسلطان پایتخت این کشور به سر می‌برد، پیش از ظهر امروز (سه‌شنبه) با «نورسلطان نظربایف» رهبر این کشور دیدار و گفتگو کرد."/>
  </head>
  <body>
    <article>
      <h1>ظریف با نظربایف دیدار کرد</h1>
      <address>
        <time datetime="2019-11-12T11:53:00+00:00">12 Nov 2019, 11:53</time>
      </address>
      <p>وزیر امور خارجه ایران با نورسلطان نظربایف رهبر قزاقستان دیدار و درباره مناسبات دوجانبه و تحولات منطقه‌ای و بین‌المللی گفتگو کرد.</p>
      <p>به گزارش فارس، محمدجواد ظریف وزیر امور خارجه جمهوری اسلامی ایران که به منظور شرکت در نشست «کلوپ آستانه» و رایزنی با مقامات قزاقستان در شهر نورسلطان پایتخت این کشور به سر می‌برد، پیش از ظهر امروز (سه‌شنبه) با «نورسلطان نظربایف» رهبر این کشور دیدار و گفتگو کرد.</p>
      <p>مناسبات دوجانبه و تحولات منطقه‌ای و بین‌المللی از جمله محورهای این گفتگو بود.</p>
      <p>رئیس دستگاه دیپلماسی جمهوری اسلامی ایران که دیروز (دوشنبه) بدین منظور به قزاقستان سفر کرد در مدت حضورش در این کشور با همتای قزاقستانی خود دیدار و درباره ابعاد مختلف مناسبات دوجانبه به رایزنی پرداخت.</p>
      <p>وی همچنین امروز به عنوان سخنران ویژه مراسم افتتاحیه «کلوپ آستانه» با موضوع «بایسته‌های یک منطقه امن و با ثبات» در نورسلطان پایتخت قزاقستان حضور یافت و به ایراد سخنرانی پرداخت.</p>
      <p>وزیر امور خارجه ایران بعدازظهر دیروز نیز در دانشگاه اوراسیا شهر نورسلطان (آستانه سابق) حضور یافت. در این برنامه ظریف ضمن بازدید از موزه این دانشگاه دفتر یادبود آن را امضا و در جمع اساتید و دانشجویان این دانشگاه با موضوع «پارادایم‌ها و گفتمان‌های نوین در جهان معاصر» سخنرانی کرد و به سؤالات چند تن از دانشجویان پاسخ داد. </p>
      <p>در ادامه این برنامه طی مراسمی عنوان «پروفسور افتخاری» دانشگاه اوراسیای قزاقستان به ظریف اعطاء شد.</p>
      <p>وزیر امور خارجه ایران در هفته‌های اخیر به آنتالیا، ژنو، دوحه و باکو سفر کرده است.</p>
    </article>
  </body>
</html>