<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/12/atp-finals-ecatombe-di-big-battuto-anche-nadal-da-zverev"/>
    <meta property="og:site_name" content="euronews"/>
    <meta property="article:published_time" content="2019-11-12T11:35:28+00:00"/>
    <meta property="og:title" content="ATP Finals, ecatombe di big: battuto anche Nadal"/>
    <meta property="og:description" content="Dopo Federer contro Thiem, altra sconfitta eccellente al Masters di Londra: Rafa Nadal è stato battuto da Sasha Zverev. Ora tutto è possibile, in entrambi i gironi. A mantenere il pronostico, tra i big, finora è stato solo Djokovic. E oggi c'è Federer-Berrettini..."/>
  </head>
  <body>
    <article>
      <h1>ATP Finals, ecatombe di big: battuto anche Nadal</h1>
      <address><time datetime="2019-11-12T11:35:28+00:00">12 Nov 2019, 11:35</time> by <a rel="author">Cristiano Tassinari</a></address>
      <p><b>LONDRA (REGNO UNITO)</b> - Non c'è stato scampo nemmeno per <b>Rafa Nadal</b>, nella prima giornata delle ATP Finals, alla 02 Arena di Londra.</p>
      <p>Il tennista spagnolo, testa di serie numero 1 del Masters, è stato sconfitto per 6-2 6-4 dal tedesco <b>Sasha Zverev</b>, numero 7 del mondo, campione in carica, vincitore delle Finals nel 2018, quando sconfisse in finale Nole Djokovic.</p>
      <figure>
        <img src="https://static.euronews.com/articles/stories/04/29/52/20/606x415_cmsv2_890abb62-93bf-5ca9-87cc-5bde33283278-4295220.jpg"/>
        <figcaption>La gioia di Sasha Zverev.Action Images via Reuters/Tony O'Brien</figcaption>
      </figure>
      <p>Nell'altra partita del gruppo Andrè Agassi, il greco <b>Stefanos Tsitsipas</b> ha battuto 7-5 6-4 il russo <b>Daniil Medvedev.</b></p>
      <p>Con la sconfitta di Nadal, che si aggiunge a quella di domenica di <b>Roger Federer</b> contro Dominic Thiem, si può davvero parlare di ecatombe per i big, giunti forse affaticati a questo prestigioso appuntamento di fine stagione.<br/>Ma la formula a gironi permette sia a Nadal che a Federer di potersi rifare e qualificarsi per le semifinali.</p>
      <p>Per Federer, appuntamento martedi pomeriggio contro <b>Matteo Berrettini</b>.<br/>Nello stesso girone denominato "Bjorn Borg", l'unico big a mantenere finora le promesse, <b>Djokovic</b>, se la vedrà con Thiem.</p>
      <figure>
        <img src="https://static.euronews.com/articles/stories/04/29/52/20/606x399_cmsv2_06548f0c-dd2d-5d1b-a523-339d81d2f451-4295220.jpg"/>
        <figcaption>La delusione di Rafa Nadal.Action Images via Reuters/Tony O'Brien</figcaption>
      </figure>
    </article>
  </body>
</html>