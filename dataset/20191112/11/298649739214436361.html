<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/12/ahmet-budan-nuovo-ad-della-todini-costruzioni-generali-pn_20191112_00117/"/>
    <meta property="og:site_name" content="Askanews"/>
    <meta property="article:published_time" content="2019-11-12T11:17:00+00:00"/>
    <meta property="og:title" content="Ahmet Budan nuovo AD della Todini Costruzioni Generali"/>
    <meta property="og:description" content="Milano, 12 nov. (askanews) – Todini Costruzioni Generali nomina Ahmet Budan nuovo amministratore delegato e punta far ripartire la produzione nei cantieri dell’Asia Centrale e a condurre la società veros successi internazionali. Budan, imprenditore edile nell’area dell’Europa Centro Orientale, del Medio Oriente e dell’Asia Centrale nonché partner storico della Todini, è stato designato nuovo Ad […]"/>
  </head>
  <body>
    <article>
      <h1>Ahmet Budan nuovo AD della Todini Costruzioni Generali</h1>
      <h2>Punta a un forte rilancio a livello nazionale ed internazionale</h2>
      <address>
        <time datetime="2019-11-12T11:17:00+00:00">12 Nov 2019, 11:17</time>
      </address>
      <figure>
        <img src="http://www.askanews.it/wp-content/uploads/2019/11/20191112_121649_DAF3D111.jpg"/>
      </figure>
      <p>Milano, 12 nov. (askanews) – Todini Costruzioni Generali nomina Ahmet Budan nuovo amministratore delegato e punta far ripartire la produzione nei cantieri dell’Asia Centrale e a condurre la società veros successi internazionali. Budan, imprenditore edile nell’area dell’Europa Centro Orientale, del Medio Oriente e dell’Asia Centrale nonché partner storico della Todini, è stato designato nuovo Ad durante la riunione di insediamento del nuovo cda. Ad affiancarlo l’Ing. Fabio Foglia, direttore tecnico con forte esperienza internazionale, e Massimiliano Aprea, esperto commercialista e revisore legale.</p>
      <p>Attraverso l’introduzione di un nuovo management e partnership strategiche, la proprietà punta a un forte rilancio a livello nazionale e internazionale della Todini nei prossimi anni. La Todini Costruzioni Generali, storica società di costruzioni generali attiva sin dagli anni 50 sui mercati italiano ed estero, è dal 2016 proprietà della Prime System, holding kazaka proprietaria di diverse società in Kazakistan e nel mondo, attiva nel settore delle costruzioni, minerario e logistica.</p>
      <p>“Tengo a ringraziare Luisa Todini a nome della Prime System e del nuovo cda, per aver ricoperto il ruolo di presidente onorario della Todini Costruzioni Generali, rendendole lustro grazie all’importante nome del padre – ha dichiarato Budan – Sarà compito del nuovo management rendere merito alla memoria di Franco Todini restituendo centralità alla produzione ed allo sviluppo di nuove commesse e portando a termine con successo tutti i lavori già intrapresi dalla società, che stavano subendo battute di arresto a causa degli errori del precedente management”. Il neo Ad ha tenuto, infine, a precisare che le porte dell’azienda saranno sempre aperte ai membri della famiglia Todini.</p>
    </article>
  </body>
</html>