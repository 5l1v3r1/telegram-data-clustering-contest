<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/cosi-chiara-cosi-nuda-cosi-fake-video-218797.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T11:59:49+00:00"/>
    <meta property="og:title" content="Video: le ''iene'' creano i deepnude di chiara ferragni e veronica ruggeri, fedez ci casca e…"/>
    <meta property="og:description" content="COSÌ CHIARA, COSÌ NUDA, COSÌ FAKE - VIDEO: LE ''IENE'' CREANO I DEEPNUDE DI CHIARA FERRAGNI E VERONICA RUGGERI, E LI PORTANO AI FIDANZATI FEDEZ E NICCOLÒ DE DEVITIIS, FINGENDO CHE STIANO CIRCOLANDO SU CENTINAIA DI SITI. ENTRAMBI CI CASCANO E RESTANO SCIOCCATI: LE IMMAGINI SONO PERFETTE, BASTA UN SEMPLICE SOFTWARE, CHE PERMETTE DI SCEGLIERE DIMENSIONE DEL CAPEZZOLO, PELI DELLA VAGINA E OGNI DETTAGLIO ANATOMICO"/>
  </head>
  <body>
    <article>
      <h1>Video: le ''iene'' creano i deepnude di chiara ferragni e veronica ruggeri, fedez ci casca e…</h1>
      <address>
        <time datetime="2019-11-12T11:59:49+00:00">12 Nov 2019, 11:59</time>
      </address>
      <p>
        <b>COSÌ CHIARA, COSÌ NUDA, COSÌ FAKE - VIDEO: LE ''IENE'' CREANO I DEEPNUDE DI CHIARA FERRAGNI E VERONICA RUGGERI, E LI PORTANO AI FIDANZATI FEDEZ E NICCOLÒ DE DEVITIIS, FINGENDO CHE STIANO CIRCOLANDO SU CENTINAIA DI SITI. ENTRAMBI CI CASCANO E RESTANO SCIOCCATI: LE IMMAGINI SONO PERFETTE, BASTA UN SEMPLICE SOFTWARE, CHE PERMETTE DI SCEGLIERE DIMENSIONE DEL CAPEZZOLO, PELI DELLA VAGINA E OGNI DETTAGLIO ANATOMICO</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255222/1237184.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
      <p>
        <b>VIDEO: IL SERVIZIO DI MATTEO VIVIANI E LO SCHERZO A FEDEZ E NICCOLÒ DE DEVITIIS</b>
      </p>
      <p>
        <a href="https://www.iene.mediaset.it/2019/news/deepnude-foto-donne-nude_578538.shtml">https://www.iene.mediaset.it/2019/news/deepnude-foto-donne-nude_578538.shtml</a>
      </p>
      <p>
        <b>Dal sito de ''Le Iene''</b>
      </p>
      <figure>
        <a href="https://www.dagospia.com/mediagallery/Dago_fotogallery-255222/1237190.htm">
          <img src="https://cdn-static.dagospia.com/img/foto/11-2019/i-deepnude-delle-iene-9-1237190.jpg"/>
        </a>
        <figcaption>i deepnude delle iene 9</figcaption>
      </figure>
      <p><b>Chiara Ferragni e Fedez</b> come Nicolò De Devitiis e Veronica Ruggeri <b>vittime del deepnude?</b> No, se c’è lo zampino di Matteo Viviani che ha voluto mostrarci un paio di <b>esempi (falsi) di questa tecnica</b> che in California è paragonata <b>al reato del revenge porn</b>.</p>
      <p>Dopo averci parlato del deepfake (<b><a href="https://www.iene.mediaset.it/video/deepfake-faccia-video-porno_559234.shtml">clicca qui per il servizio</a></b>), Matteo Viviani ci mostra che dietro al deepnude c’è <b>l’agenzia artificiale e una strategia di addestramento</b> chiamata Gan (Generative Adversarial Network) o meglio rete generativa avversaria. Una tecnica che ha due obiettivi: generare un’immagine sempre più realistica e un altro in grado di capire se è realistica o meno. Il programma viene addestrato con <b>migliaia di immagini di corpi femminili nudi</b>, così è in grado di riprodurne uno partendo da zero. Da una foto di partenza lui studia inclinazioni, ombre e luci. Ed è in grado di riprodurre pixel dopo pixel <b>anche le parti coperte</b>. Finché crea un’immagine che non è più distinguibile dall’originale. Il primo programma è uscito online la scorsa estate, ma dopo 4 giorni è stato rimosso. Ma <b>in rete altre versioni simili si sono diffuse</b>.</p>
      <figure>
        <a href="https://www.dagospia.com/mediagallery/Dago_fotogallery-255222/1237189.htm">
          <img src="https://cdn-static.dagospia.com/img/foto/11-2019/i-deepnude-delle-iene-8-1237189.jpg"/>
        </a>
        <figcaption>i deepnude delle iene 8</figcaption>
      </figure>
      <p><b>Matteo Viviani vuole mettere alla prova Fedez e Nicolò De Devitiis</b> mostrando loro i deepnude delle rispettive compagne: <b>Chiara Ferragni e Veronica Ruggeri</b>. Così recuperiamo delle loro foto in costume e facciamo partire il programma che ci permette anche di indicare le dimensioni delle parti intime come la grandezza del seno, dell’areola, del capezzolo. E dopo neanche 30 secondi<b> il programma sforna le foto fake</b>.</p>
      <figure>
        <a href="https://www.dagospia.com/mediagallery/Dago_fotogallery-255222/1237188.htm">
          <img src="https://cdn-static.dagospia.com/img/foto/11-2019/i-deepnude-delle-iene-7-1237188.jpg"/>
        </a>
        <figcaption>i deepnude delle iene 7</figcaption>
      </figure>
      <p>A questo punto non ci resta che mostrarle a Fedez e al nostro Nicolò. “<b>Non è un fotomontaggio?</b>”, ci dice il rapper. Invece la Iena accusa subito il colpo: “Mi fa strano che Veronica faccia queste foto però è anche vero che lei usa il telefono come mia nonna. Fa solo chiamate e foto, appunto”. Fedez intanto manda le foto a Chiara: “<b>Sono sicuramente fatte con Photoshop</b>”, le risponde. E così almeno<b> il rapper smaschera il trucco</b>. Chi invece ci crede è Nicolò, ma dopo averlo fatto friggere per un po’ gli diciamo che è un deepnude.</p>
      <figure>
        <a href="https://www.dagospia.com/mediagallery/Dago_fotogallery-255222/1237187.htm">
          <img src="https://cdn-static.dagospia.com/img/foto/11-2019/i-deepnude-delle-iene-6-1237187.jpg"/>
        </a>
        <figcaption>i deepnude delle iene 6</figcaption>
      </figure>
      <p>Noi abbiamo scherzato, ma <b>la questione è molto seria</b>. “Quello che ne consegue è <b>chi ti dà della puttana e via dicendo</b>”, dice Fedez. Proprio come è successo a Fabiana, una ragazza di 24 anni che si è ritrovata sul web <b>ben 36 foto di lei completamente nuda</b>. Lei fa la modella curvy e l’influencer. Un giorno ritrova le sue foto in un forum frequentato da milioni di utenti. “C’erano persone che <b>chiedevano su commissione di spogliare foto di ragazze</b> e in alcuni casi di bambine”, racconta Fabiana. “<b>Non è solo una questione di social</b>, avevo un’ansia perenne”.</p>
      <figure>
        <a href="https://www.dagospia.com/mediagallery/Dago_fotogallery-255222/1237183.htm">
          <img src="https://cdn-static.dagospia.com/img/foto/11-2019/i-deepnude-delle-iene-2-1237183.jpg"/>
        </a>
        <figcaption>i deepnude delle iene 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255222/1237182.htm">
          <img src="https://cdn-static.dagospia.com/img/foto/11-2019/i-deepnude-delle-iene-13-1237182.jpg"/>
        </a>
        <figcaption>i deepnude delle iene 13</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255222/1237184.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
    </article>
  </body>
</html>