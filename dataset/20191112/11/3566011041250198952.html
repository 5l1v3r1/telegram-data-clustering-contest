<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546691.html/%D8%AA%D9%85%D8%A7%D9%85-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D8%B3%D8%B1%D9%BE%D9%84%D8%B0%D9%87%D8%A7%D8%A8-%D9%81%D8%B9%D8%A7%D9%84-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T11:37:00+00:00"/>
    <meta property="og:title" content="تمام واحدهای صنعتی سرپلذهاب فعال هستند"/>
    <meta property="og:description" content="مدیرعامل شرکت شهرک‌های صنعتی استان کرمانشاه گفت: در حال حاضر و پس از گذشت 2 سال از زلزله سرپلذهاب تمام واحدهای صنعتی این شهرستان فعال هستند."/>
  </head>
  <body>
    <article>
      <h1>تمام واحدهای صنعتی سرپلذهاب فعال هستند</h1>
      <h2>مدیرعامل شرکت شهرک‌های صنعتی کرمانشاه:</h2>
      <address>
        <time datetime="2019-11-12T11:37:00+00:00">12 Nov 2019, 11:37</time>
      </address>
      <p>مدیرعامل شرکت شهرک‌های صنعتی استان کرمانشاه گفت: در حال حاضر و پس از گذشت 2 سال از زلزله سرپلذهاب تمام واحدهای صنعتی این شهرستان فعال هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بیژن کردستانی در گفتگو با خبرنگار <a href="http://www.mersadnews.ir/news/387007/%D8%AA%D9%85%D8%A7%D9%85-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D8%B3%D8%B1%D9%BE%D9%84%D8%B0%D9%87%D8%A7%D8%A8-%D9%81%D8%B9%D8%A7%D9%84-%D9%87%D8%B3%D8%AA%D9%86%D8%AF">مرصادنیوز</a> اظهار داشت: اقدامات مربوط به تکمیل زیرساخت و بازسازی واحدهای صنعتی شهرستان سرپل ذهاب به طور کامل توسط شرکت شهرکهای صنعتی انجام شده است.</p>
      <p>وی با تاکید بر اینکه ارائه خدمات به واحدهای صنعتی به طور کامل انجام شده، افزود: در حال حاضر تمام واحدهای صنعتی سرپلذهاب فعال هستند.</p>
      <p>مدیرعامل شرکت شهرکهای صنعتی استان کرمانشاه خاطرنشان کرد: بازسازی واحدهای مذکور و تکمیل زیرساختها نقش به سزایی در بازسازی منطقه داشته است.</p>
      <p>کردستانی گفت: با مهیا بودن امکانات و زیر ساختهای واحدهای صنعتی، مصالح مورد نیاز بازسازی منازل هم از این امکانات تامین شد.</p>
      <p>این مسئول افزود: در حال حاضر وضعیت فعالیت واحدهای صنعتی در شهرستان سرپل ذهاب مطلوب ارزیابی می شود.</p>
      <p>مدیرعامل شرکت شهرکهای صنعتی استان کرمانشاه با بیان اینکه همه واحدهای صنعتی این شهرستان ها در حال فعالیت هستند، عنوان کرد: اگر هم در این زمینه مشکلی باشد با تعامل و پیگیری رفع می شود.</p>
      <p>وی خاطرنشان کرد: به منظور انجام زیرساختهای واحدهای صنعتی سرپل ذهاب هفت میلیارد تومان هزینه شده است.</p>
      <p>کردستانی مجموع اعتبارات هزینه شده برای بازسازی واحدهای صنعتی مناطق زلزله زده را 10 میلیارد تومان اعلام کرد.<br/>وی افزود: زیرساخت واحدهای صنعتی در شهرستان های ثلاث باباجانی، روانسر، دالاهو، اسلام آباد غرب به طور کامل انجام شد.</p>
      <p>انتهای پیام/</p>
    </article>
  </body>
</html>