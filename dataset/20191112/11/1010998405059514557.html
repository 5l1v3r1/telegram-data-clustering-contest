<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/juventus-njama-da-globjava-ronaldo-v-sablekalnjata-chakat-izvinenie.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T11:57:00+00:00"/>
    <meta property="og:title" content="&quot;Ювентус&quot; няма да глобява Роналдо. В съблекалнята чакат извинение"/>
    <meta property="og:description" content="Футболистът реагира остро при смяната в мача срещу &quot;Милан&quot;"/>
  </head>
  <body>
    <article>
      <h1>"Ювентус" няма да глобява Роналдо. В съблекалнята чакат извинение</h1>
      <h2>Футболистът реагира остро при смяната в мача срещу "Милан"</h2>
      <address>
        <time datetime="2019-11-12T11:57:00+00:00">12 Nov 2019, 11:57</time>
      </address>
      <p>Кристиано Роналдо няма да бъде глобяван от ръководството на "Ювентус" заради невъздържаната си реакция при смяната му в дербито на Италия срещу "Милан". Португалецът беше заменен за сметка на единствения голмайстор в мача - Пауло Дибала. Той не поздрави треньора си Маурицио Сари, а влезе веднага в съблекалнята и след това си тръгна от стадиона.</p>
      <p>Според изданието "Гадзета дело спорт", Роналдо няма да получи финансова глоба заради поведението си. </p>
      <p>Очаква се обаче той да се извини официално на треньора Сари и на своите съотборници. </p>
      <p>С това проблемите за португалеца не свършват. Според италианските медии, Роналдо може да получи забрана да играе във футболни мачове за цели 2 години. Преждевременното му напускане на стадиона (3 минути преди края на мача, според "Скай Италия") е непозволено от анти допинговите власти.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021327.jpg"/>
        <figcaption>Снимка: Reuters</figcaption>
      </figure>
      <p>В двубоя с "Милан" португалецът беше сменен за втори пореден път. Той напусна терена преди последния съдийски сигнал и в срещата с "Локомотив" Москва в Шампионската лига. Сари обясни решението си да смени Роналдо с лека контузия на футболиста. </p>
      <p>"Трябва да му благодарим, защото жертва доста, за да играе днес, в тази трудна ситуация. Видях, че не се чувства добре на терена и най-доброто решение беше да го заменя. През последния месец имаше болки в коляното, които му пречеха и на тренировка", уточни Сари.</p>
      <p>Самият Роналдо беше лаконичен в социалните мрежи след смяната. </p>
    </article>
  </body>
</html>