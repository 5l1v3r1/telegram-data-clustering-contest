<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546491.html/%D8%AD%D8%A7%D8%B4%DB%8C%D9%87-%D8%B3%D8%A7%D8%B2%DB%8C-%D9%87%D8%A7%DB%8C-%D8%B9%D9%84%DB%8C%D9%87-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%A8%DB%8C-%D9%81%D8%A7%DB%8C%D8%AF%D9%87-%D8%A7%D8%B3%D8%AA--%D8%A2%DB%8C%D8%AA-%D8%A7%D9%84%D9%84%D9%87-%D8%B1%D8%A6%DB%8C%D8%B3%DB%8C-%D8%AF%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF-%D9%82%D8%A7%D8%B7%D8%B9%D8%A7%D9%86%D9%87-%D8%B9%D9%85%D9%84-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T11:41:00+00:00"/>
    <meta property="og:title" content="حاشیه‌سازی‌های علیه قوه قضائیه بی‌فایده است/ آیت‌الله رئیسی در مبارزه با فساد قاطعانه عمل کرده است"/>
    <meta property="og:description" content="مشاور رئیس مجلس شورای اسلامی بابیان این‌که حاشیه‌سازی‌های علیه قوه قضائیه بی‌فایده است، گفت: آیت‌الله رئیسی در مبارزه با فساد قاطعانه عمل کرده است"/>
  </head>
  <body>
    <article>
      <h1>حاشیه‌سازی‌های علیه قوه قضائیه بی‌فایده است/ آیت‌الله رئیسی در مبارزه با فساد قاطعانه عمل کرده است</h1>
      <h2>مشاور رئیس مجلس شورای اسلامی:</h2>
      <address>
        <time datetime="2019-11-12T11:41:00+00:00">12 Nov 2019, 11:41</time>
      </address>
      <p>مشاور رئیس مجلس شورای اسلامی بابیان این‌که حاشیه‌سازی‌های علیه قوه قضائیه بی‌فایده است، گفت: آیت‌الله رئیسی در مبارزه با فساد قاطعانه عمل کرده است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ منصور حقیقت پور در گفتگو با خبرنگار <a href="http://www.qomefarda.ir/">قم فردا</a>، بابیان این‌که مبارزه با فساد باید همواره ادامه داشته باشد، اظهار داشت: یکی از فلسفه‌های به وجود آمدن جمهوری اسلامی ایران برقراری عدالت است و این برقراری عدالت به گونه‌های مختلفی مطرح‌شده است.<br/><br/>وی ادامه داد: یکی از جلوه‌های عدالت برخورد باکسانی که مقررات کشور را رعایت نکرده و دست‌اندازی‌های متعددی را به بیت‌المال می‌کنند و درواقع این برخورد و اجرای عدالت با خاستگاه مردمی انقلاب منطبق است.<br/><br/>حقیقت پور تأکید کرد: به هر میزان که این حرکت‌ها صریح، روشن و اصیل باشند مردم از آن‌ها حمایت می‌کنند، برخی از افراد هم شاید شعار عدالت بدهند ولی این اقدامات را برای سازمان‌دهی پوپولیستی رفتار خودشان بیان می‌کنند.<br/><br/>وی ضمن حمایت از اقدامات قوه قضائیه در برخورد با مفسدین گفت: آیت‌الله رئیسی اقدامات بسیار خوبی را شروع کرده است و امیدواریم ایشان در گام اول با متخلفین در دستگاه قضایی برخورد کند و در ادامه اجرای عدالت در بخش‌های دیگر و سایر نهادها نیز عملیاتی کنند.<br/><br/>مشاور رئیس مجلس شورای اسلامی در پاسخ به این سؤال که عده‌ای می‌خواهند با حاشیه‌سازی جلوی اقدامات قوه قضائیه با فساد را بگیرند، بیان داشت: این حاشیه‌سازی‌ها قطعاً جواب نخواهد داد و این حاشیه‌سازی برای این است که این روند را مختل کنند یا این اقدامات را در مسیرهایی ببرند که مدنظر خودشان است.<br/><br/>وی بابیان این‌که قوه قضائیه مجری صادق و خوبی برای اجرای عدالت است، ابراز داشت: وقتی قوه قضائیه با آقای طبری که از خود قوه قضائیه است برخورد می‌کند این نشان می‌دهد که باید دست قوه قضائیه را در مبارزه با فساد باید باز بگذاریم.<br/><br/><br/>انتهای پیام/</p>
    </article>
  </body>
</html>