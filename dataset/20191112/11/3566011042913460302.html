<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546703.html/%D8%AA%D9%84-%D8%A2%D9%88%DB%8C%D9%88-%D9%87%D8%AF%D9%81-%D8%AD%D9%85%D9%84%D9%87-%D9%85%D9%88%D8%B4%DA%A9%DB%8C-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T11:42:00+00:00"/>
    <meta property="og:title" content="تل آویو هدف حمله موشکی قرار گرفت"/>
    <meta property="og:description" content="اراضی فلسطین امروز شاهد تحولات بسیاری بوده است به طوری که یکی از فرماندهان جنبش جهاد اسلامی به شهادت رسید و تل آویو هدف حمله موشکی گروه های مقاومت فلسطین قرار گرفت."/>
  </head>
  <body>
    <article>
      <h1>تل آویو هدف حمله موشکی قرار گرفت</h1>
      <address>
        <time datetime="2019-11-12T11:42:00+00:00">12 Nov 2019, 11:42</time>
      </address>
      <p>اراضی فلسطین امروز شاهد تحولات بسیاری بوده است به طوری که یکی از فرماندهان جنبش جهاد اسلامی به شهادت رسید و تل آویو هدف حمله موشکی گروه های مقاومت فلسطین قرار گرفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ متعاقب عملیات ترور رژیم صهیونیستی و به شهادت رساندن «بهاء ابوالعطا» یکی از فرماندهان مقاومت فلسطین در غزه گردانهای القدس شاخه نظامی جنبش جهاد اسلامی تل آویو را مورد هدف قرار داده است.</p>
      <p>جنگنده های ارتش رژیم صهیونیستی امروز در تازه ترین عملیات خود شمال نوارغزه را بمباران کردند.   به جزئیات بیشتر و تلفات احتمالی این حمله اشاره ای نشده است.   تل آویو هدف حمله موشکی قرار گرفت   گردانهای القدس شاخه نظامی جنبش جهاد اسلامی از هدف قرار دادن تل آویو خبر داد.   در بیانیه صادره از سوی این گردانها آمده است: ما به تجاوزات و اقدامات تروریستی صهیونیستها پاسخ محکمی می دهیم.   گردانهای القدس هم چنین شهرک عسقلان و سدیروت را هدف قرار دادند.   ترور ابواالعطا به توصیه مقامات صهیونیست صورت گرفت   رسانه های رژیم صهیونیستی گزارش دادند که عملیات ترور بهاء ابوالعطا یکی از فرماندهان مقاومت فلسطین در غزه بنا به توصیه رئیس ستاد مشترک ارتش رژیم صهیونیستی و رئیس شاباک صورت گرفت.   بر اساس این گزارش، عملیات ترور مذکور با موافقت بنیامین نتانیاهو نخست وزیر رژیم صهیونیستی صورت گرفته است.   هم چنین به دنبال این عملیات ترور، حرکت قطارها میان شهرک های عسقلان و بئر السبع متوقف شده است.   در حال حاضر شهرک نشینان صهیونیست از ترس حملات تلافی جویانه مقاومت فلسطین در حالت آماده باش به سر می برند.   هدف قرار گرفتن منزل عضو جهاد اسلامی در دمشق   جنبش جهاد اسلامی فلسطین با صدور بیانیه ای از هدف قرار گرفتن منزل اکرم العجوری عضو دفتر سیاسی این جنبش در دمشق خبر داد.   بر اساس این گزارش، در جریان حمله مذکور یکی از فرزندان اکرم العجوری به شهادت رسید.   ساعاتی قبل رسانه های رژیم صهیونیستی اعلام کرده بودند که ارتش این رژیم عملیات تروری را علیه یکی از فرماندهان مقاومت فلسطین در شهر دمشق انجام داده است.   واکنش حماس به شهادت بهاء ابوالعطاء   جنبش حماس با صدور بیانیه ای شهادت بهاء ابوالعطا یکی از فرماندهان گردانهای القدس را تسلیت گفت.   این جنبش تاکید کرد که راه جهاد و مقاومت ادامه دارد و جنایت ترور این فرمانده فلسطین بدون پاسخ باقی نخواهد ماند.   حماس تاکید کرد که دشمن صهیونیستی مسئول تمام پیامدها و نتایج این حملات خواهد بود.   آژیر خطر در شهرک های اسرائیلی به صدا درآمد   آژیر خطر در برخی شهرک های صهیونیست نشین در اراضی اشغالی به صدا درآمد.   بر اساس این گزارش، آژیر خطر در شهرک های سدیروت و نیر عام واقع در اراضی اشغالی به صدا در آمد.   ارتش رژیم صهیونیستی نیز نسبت به اصابت موشک های مقاومت فلسطین به تل آویو و گوش دان هشدار داد.   یک فرمانده جهاد اسلامی فلسطین به شهادت رسید   ساکنان نوار غزه روز سه شنبه از وقوع یک انفجار در منزل یک فرمانده جهاد اسلامی فلسطین خبر دادند.   وزارت بهداشت غزه نیز اعلام کرد که در اثر این انفجار، یک تن شهید و سه تن دیگر زخمی شده اند.   به گفته ساکنان این منطقه، منزل مسکونی در منطقه «الشجاعیه» قرار داشته و متعلق به «بهاء ابو العطا» فرمانده نیروی زمینی جهاد اسلامی بوده است.   منبع: مهر</p>
    </article>
  </body>
</html>