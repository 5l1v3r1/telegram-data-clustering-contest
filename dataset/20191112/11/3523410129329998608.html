<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639573/%D8%A7%D9%BE%D9%84-%D8%B2%D9%85%D8%A7%D9%86-%D8%B9%D8%B1%D8%B6%D9%87-%D9%87%D8%AF%D8%B3%D8%AA-%D9%88%D8%A7%D9%82%D8%B9%DB%8C%D8%AA-%D8%A7%D9%81%D8%B2%D9%88%D8%AF%D9%87-%D9%88-%D8%B9%DB%8C%D9%86%DA%A9-%D9%87%D9%88%D8%B4%D9%85%D9%86%D8%AF-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T11:26:00+00:00"/>
    <meta property="og:title" content="اپل زمان عرضه هدست واقعیت افزوده و عینک هوشمند را اعلام کرد"/>
    <meta property="og:description" content="اپل در نظر دارد اولین هدست واقعیت افزوده خود را در سال ۲۰۲۲ به بازار عرضه کرده و پس از آن در سال ۲۰۲۳ گجتی کوچک‌تر مانند عینک‌های معمولی AR را..."/>
  </head>
  <body>
    <article>
      <h1>
        <a href="https://www.bultannews.com/fa/news/639573/%D8%A7%D9%BE%D9%84-%D8%B2%D9%85%D8%A7%D9%86-%D8%B9%D8%B1%D8%B6%D9%87-%D9%87%D8%AF%D8%B3%D8%AA-%D9%88%D8%A7%D9%82%D8%B9%DB%8C%D8%AA-%D8%A7%D9%81%D8%B2%D9%88%D8%AF%D9%87-%D9%88-%D8%B9%DB%8C%D9%86%DA%A9-%D9%87%D9%88%D8%B4%D9%85%D9%86%D8%AF-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF">اپل زمان عرضه هدست واقعیت افزوده و عینک هوشمند را اعلام کرد</a>
      </h1>
      <h2>اپل در نظر دارد اولین هدست واقعیت افزوده خود را در سال ۲۰۲۲ به بازار عرضه کرده و پس از آن در سال ۲۰۲۳ گجتی کوچک‌تر مانند عینک‌های معمولی AR را...</h2>
      <address><time datetime="2019-11-12T11:26:00+00:00">12 Nov 2019, 11:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ورود اول به دنیای واقعیت افزوده مدت زیادی است که سر زبان‌ها افتاده است به خصوص که بسیاری از افراد، تکنولوژی AR و VR را آینده دنیای موبایل می‌داند. با این حال تاریخ دقیق عرضه این هدست واقعیت افزوده مشخص نشده ولی تحلیلگران روی سال ۲۰۲۰ اتفاق نظر دارند. از همین رو سایت «The Information» بر اساس ارائه‌هایی که در ساختمان مرکزی اپل مشاهده کرده است، می‌گوید نباید انتظار عرضه این هدست‌ را زودتر از سال ۲۰۲۲ داشته باشیم.</p>
      <p>علاوه بر زمان احتمالی، این سایت از جزئیات و طراحی هدست واقعیت مجازی اپل نیز اطلاعاتی را منتشر کرده است. بنا بر اطلاعات این وب سایت، اپل نام اولیه این محصول را N301 گذاشته و به نظر می‌رسد طراحی مشابه اکیلوس کوئست داشته باشد. این هدست، قابلیت‌های AR و VR را دارد و به کمک دوربین‌های خارجی، نقشه محیط اطراف را به دست می‌آورد. همچنین گفته می‌شود که این هدست، نمایشگری با رزولوشن بالا برای نمایش اطلاعات به کاربر و همچنین برای ادغام المان‌های واقعیت افزوده با دنیای واقعی را دارد.</p>
      <p>با توجه به اطلاعاتی که کارمندان اپل از این گجت دریافت کرده‌اند، قرار است این کمپانی از سال ۲۰۲۱ همکاری خود با توسعه‌دهندگان برای تولید برنامه برای این هدست را شروع کند. با این حال پس از ساخت این هدست بزرگ، اپل قصد دارد سال بعد آن نیز عینکی کوچک‌تر با قابلیت AR به بازار عرضه کند. گزارش The Information خبر از یک نسخه آزمایشی با شباهت بسیار به عینک‌های گران‌قیمت می‌دهد. همچنین به نظر می‌رسد که دسته‌های این عینک کمی ضخیم‌تر از حالت معمول است تا باتری و چیپست‌های مورد نیاز در آن قرار گیرند.</p>
      <p>علاوه بر این اپل در نظر دارد تا لنز‌های استفاده شده در این عینک را به گونه‌ای طراحی کند که در هنگام مشغول بودن کاربر آن، تاریک شوند تا اطرافیان متوجه استفاده کاربر از ویژگی‌های این عینک‌ها بشوند. همچنین بلومبرگ می‌گوید که هدف این دو گجت، بیشتر روی بازی، تماشا کردن ویدیو و جلسه‌های مجازی است. همچنین هر دو هدست واقعیت افزوده از سنسور جدید 3D استفاده می‌کنند که به نظر می‌رسد نوع پیشرفته‌تر Face ID باشد.</p>
      <p>اپل در نظر دارد ابتدا از این سنسور، در آیپد پرو سال جدید استفاده کند و سپس آن را به آیفون‌های سال ۲۰۲۰ بیاورد تا در نهایت استفاده از آن در هدست واقعیت افزوده خود را شروع کند. با این حال به نظر می‌رسد که اپل عزم خود را جزم کرده است تا شروعی قدرتمند در این بازار داشته باشد. با توجه به این که هدست‌های واقعیت افزوده و عینک‌های مشابه چندان مورد استقبال کاربران قرار نگرفته‌اند، این اقدام اپل که عرضه آن‌ها را چند سالی عقب بیاندازد، هوشمندانه خواهد بود.</p>
    </article>
  </body>
</html>