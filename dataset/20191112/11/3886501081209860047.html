<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119198-sutra-u-srbiji-toplo-i-vetrovito-meteorolozi-upozorili-na-olujni-vetar?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T11:45:11+00:00"/>
    <meta property="og:title" content="Sutra u Srbiji toplo i vetrovito, meteorolozi upozorili na olujni vetar"/>
    <meta property="og:description" content="Danas i sutra u košavskom području Srbije i na planinama vreme je vetrovito s jakim i olujnim jugoistočnim vetrom koji će na jugu Banata i u donjem Podunavlјu dostizati udare preko 24 metra u sekundi (86 kilometara na sat), upozorio je danas Republički hidrometeorološki zavod.U Srbiji će sutra, u sredu, vreme biti toplo i vetrovito.Ujutro, a na istoku i pre podne, biće umereno do znatno oblačno, mestimično s kišom, potom se očekuje razvedravanje sa zapada, a od večeri ponovo naoblačenje sa zapada i jugozapada.Duvaće umeren jugoistočni vetar koji će na jugu Banata i u Donjem Podunavlju biti jak, s olujnim udarima. Temperatura će ujutro biti od 11 do 15, a najviša dnevna od 17 do 22 stepena Celzijusa.I u Beogradu će vreme sutra biti toplo i vetrovito. Jutro će pretežno biti oblačno, sa slabom kišom. Pre podne se očekuje razvedravanje. Duvaće umeren do jak jugoistočni vetar. Temperatura će ujutro biti oko 14 stepeni, a najviša dnevna oko 21 stepena.U narednih sedam dana u Srbiji se takodje očekuje promenljivo oblačno…"/>
  </head>
  <body>
    <article>
      <h1>Sutra u Srbiji toplo i vetrovito, meteorolozi upozorili na olujni vetar</h1>
      <address>
        <time datetime="2019-11-12T11:45:11+00:00">12 Nov 2019, 11:45</time>
      </address>
      <p>Danas i sutra u košavskom području Srbije i na planinama vreme je vetrovito s jakim i olujnim jugoistočnim vetrom koji će na jugu Banata i u donjem Podunavlјu dostizati udare preko 24 metra u sekundi (86 kilometara na sat), upozorio je danas Republički hidrometeorološki zavod.U Srbiji će sutra, u sredu, vreme biti toplo i vetrovito.<br/><br/>Ujutro, a na istoku i pre podne, biće umereno do znatno oblačno, mestimično s kišom, potom se očekuje razvedravanje sa zapada, a od večeri ponovo naoblačenje sa zapada i jugozapada.<br/><br/>Duvaće umeren jugoistočni vetar koji će na jugu Banata i u Donjem Podunavlju biti jak, s olujnim udarima. Temperatura će ujutro biti od 11 do 15, a najviša dnevna od 17 do 22 stepena Celzijusa.<br/><br/>I u Beogradu će vreme sutra biti toplo i vetrovito. Jutro će pretežno biti oblačno, sa slabom kišom. Pre podne se očekuje razvedravanje. Duvaće umeren do jak jugoistočni vetar. Temperatura će ujutro biti oko 14 stepeni, a najviša dnevna oko 21 stepena.<br/><br/>U narednih sedam dana u Srbiji se takodje očekuje promenljivo oblačno i toplo vreme.<br/><br/>U četvrtak će ponegde biti kiše, uz kratkotrajno slabljenje vetra.<br/><br/>U petak i idućeg vikenda vreme će biti suvo, uz ponovno pojačanje jugoistočnog vetra u košavskom području. Potom će vreme biti malo svežije, s retkom pojavom kiše.<br/><br/>Biometeorološka prognoza za sutra, sredu, 13. novembar:<br/><br/>Očekuje se da će meteorološke prilike biti relativno nepovoljne za većinu hroničnih bolesnika. Poseban oprez se savetuje srčanim bolesnicima, astmatičarima i nervno labilnim osobama. Moguće meteoropatske reakcije su bol u mišićima i glavobolja. Meteorolozi preporučuju dodatnu pažnju u saobraćaju.</p>
    </article>
  </body>
</html>