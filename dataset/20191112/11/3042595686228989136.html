<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kongen-til-handball-em/71809984"/>
    <meta property="og:site_name" content="Dagbladet.no"/>
    <meta property="article:published_time" content="2019-11-12T11:13:11+00:00"/>
    <meta property="og:title" content="Kongen til håndball-EM"/>
    <meta property="og:description" content="10. januar spiller Håndballgutta sin åpningskamp under EM i Trondheim med Hans Majestet Kong Harald til stede."/>
  </head>
  <body>
    <article>
      <h1>Kongen til håndball-EM</h1>
      <h2>10. januar spiller Håndballgutta sin åpningskamp under EM i Trondheim med Hans Majestet Kong Harald til stede.</h2>
      <address><time datetime="2019-11-12T11:13:11+00:00">12 Nov 2019, 11:13</time> by <a rel="author">Fredrik Stuve</a></address>
      <p>Håndball-EM arrangeres på hjemmebane i Norge i januar. I åpningskampen av mesterskapet møter de norske håndballherrene Bosnia-Herzegovina i Trondheim Spektrum.</p>
      <p>Det skjer med celebert selskap på tribunen. Kong Harald blir nemlig å se på tribunen da Norge spiller sin første kamp i mesterskapet.</p>
      <p>– Det er veldig hyggelig at kongen har takket ja til å overvære EM, sier president i Norges Håndballforbund, Kåre Geir Lio i en pressemelding fra Håndballforbundet.</p>
      <p>– Vi har hatt kongen som gjest også tidligere, både under håndballmesterskap på hjemmebane, på NM-finaler og i forbindelse med De olympiske leker. Han har vist seg som en svært engasjert og oppdatert tilskuer. Vi gleder oss til å vise ham den nye arenaen – og ikke minst la ham få oppleve verdensklassehåndball anført av de folkekjære Håndballgutta, sier Lio.</p>
      <p>Norge er medarrangør av Håndball-EM for menn i januar 2020, sammen med Sverige og Østerrike. Håndballguttas innledende kamper spilles i Trondheim Spektrum, mot Bosnia-Hercegovina (10. januar), Frankrike (12. januar) og Portugal (14. januar).</p>
    </article>
  </body>
</html>