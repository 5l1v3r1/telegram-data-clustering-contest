<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/hilari-klintan-prizova.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T11:13:00+00:00"/>
    <meta property="og:title" content="Хилари Клинтън: Срамно е да не се публикува доклад за руска намеса във Великобритания"/>
    <meta property="og:description" content="Кандидатът за президент на САЩ от 2016 г. смята, че британците трябва да видят документа преди изборите на 12 декември"/>
  </head>
  <body>
    <article>
      <h1>Хилари Клинтън: Срамно е да не се публикува доклад за руска намеса във Великобритания</h1>
      <h2>Кандидатът за президент на САЩ от 2016 г. смята, че британците трябва да видят документа преди изборите на 12 декември</h2>
      <address><time datetime="2019-11-12T11:13:00+00:00">12 Nov 2019, 11:13</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Британското правителство трябва да публикува доклад за евентуална руска намеса в политиките на Обединеното кралство. Фактът, че това все още не се е случило е „необяснимо и срамно”, заяви демократът Хилари Клинтън.</p>
      <p>В интервю пред Би Би Си кандидатът за президент на САЩ от 2016 г. подчерта, че всеки гласоподавател на Острова заслужава да види този доклад преди парламентарните избори на 12 декември.</p>
      <p>Докладът е с официално разрешение за разсекретяване, но няма да бъде публикуван преди вота след месец.</p>
      <p>Информацията, събрана от Комисията по разузнаване и сигурност (ISC), изследва руска активност в британската демокрация. В докладът се съдържат обвинения в шпионаж, разклащане на политическата обстановка и намеса в избори.</p>
      <p>Данните са на британското разузнаване, сред които спецслужбите (CGHQ), MI5 и MI6 и се отнасят за тайни опити на Кремъл да повлияе на изхода от парламентарните избори през 2017 г., както и референдумът за напускане на ЕС от 2016 г.</p>
      <p>Докладът беше завършен през март и предаден на „Даунинг стрийт” 10 на 17 октомври.</p>
      <p>Клинтън подчерта, че САЩ са се сблъскали с подобен проблем, въвличащ Русия, руски агенти и протежета на Москва, по време на президентските избори преди 3 години. Тогава Доналд Тръмп от Републиканската партия спечели, побеждавайки Клинтън.</p>
      <p>„Няма спор в това каква роля изигра Русия през 2016 г. и каква роля продължава да играе. Те са още в електоралната ни система и подхранват пропаганда”, допълни Клинтън пред британското издание.</p>
    </article>
  </body>
</html>