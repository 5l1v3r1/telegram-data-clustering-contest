<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/dinamo-mozhe-otrimati-velikiy-shtraf-i-match-bez-glyadachiv-za-povedinku-fanativ-329325_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T11:16:00+00:00"/>
    <meta property="og:title" content="&quot;Динамо&quot; може отримати великий штраф і матч без глядачів за поведінку фанатів"/>
    <meta property="og:description" content="Кияни поки не отримали вердикт КДК."/>
  </head>
  <body>
    <article>
      <h1>"Динамо" може отримати великий штраф і матч без глядачів за поведінку фанатів</h1>
      <h2>Кияни поки не отримали вердикт КДК.</h2>
      <address>
        <time datetime="2019-11-12T11:16:00+00:00">12 Nov 2019, 11:16</time>
      </address>
      <p>Стало відомо, яке покарання може понести "Динамо" за епізод з расистською поведінкою вболівальників на матчі 14-го туру Прем'єр-ліги з <b><a href="https://dt.ua/SPORT/neymar-pidtrimav-brazilciv-shahtarya-pislya-epizodu-z-rasizmom-v-matchi-z-dinamo-329176_.html">донецьким "Шахтарем"</a></b> (0:1).</p>
      <p>Контрольно-дисциплінарний комітет Української асоціації футболу розгляне цю справу, коли Прем'єр-ліга отримає протокол арбітра зустрічі Миколи Балакіна.</p>
      <p>За інформацією телеканалу "Футбол 1", киянам загрожує максимальне покарання, передбачене в таких випадках - штраф у 250-500 тисяч гривень і матч при порожніх трибунах.</p>
      <p>Нагадаємо, в кінцівці матчу в Харкові "Шахтар" – "Динамо" (1:0) бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Раніше повідомлялося про те, що <b><a href="https://dt.ua/SPORT/neymar-pidtrimav-brazilciv-shahtarya-pislya-epizodu-z-rasizmom-v-matchi-z-dinamo-329176_.html">Неймар підтримав бразильців "Шахтаря" після епізоду з расизмом в матчі з "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL2Zvb3RiYWxsdWEudHYv">Футбол 1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>