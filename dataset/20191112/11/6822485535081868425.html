<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821061.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T11:01:00+00:00"/>
    <meta property="og:title" content="جهاد اسلامی فلسطین، تل‌آویو را هدف گرفت"/>
    <meta property="og:description" content="به گزارش فارس، «سرایا القدس» شاخه نظامی جنبش جهاد اسلامی فلسطین اعلام کرد، در واکنش به ترور یکی از فرماندهان ارشدش، تل‌آویو و یافا و شهرک‌های صهیونیستی مجاور غزه را هدف گرفته است."/>
  </head>
  <body>
    <article>
      <h1>جهاد اسلامی فلسطین، تل‌آویو را هدف گرفت</h1>
      <address>
        <time datetime="2019-11-12T11:01:00+00:00">12 Nov 2019, 11:01</time>
      </address>
      <p>شاخه نظامی جنبش جهاد اسلامی فلسطین اعلام کرد در پاسخ به ترور یکی از فرماندهانش، تل‌آویو را با موشک هدف گرفت.</p>
      <p>به گزارش فارس، «سرایا القدس» شاخه نظامی جنبش جهاد اسلامی فلسطین اعلام کرد، در واکنش به ترور یکی از فرماندهان ارشدش، تل‌آویو و یافا و شهرک‌های صهیونیستی مجاور غزه را هدف گرفته است.</p>
      <p>در پی این موضوع آژیرهای هشدار در تل‌آویو به صدا در آمد و بر اساس گزارش خبرگزاری «شهاب» مدارس در این شهر فلسطین اشغالی تعطیل شد.</p>
      <p>شبکه «الجزیره» هم اعلام کرد، در پی پاسخ مقاومت فلسطین، مدارس در تل‌آویو و برخی دیگر از شهرهای فلسطین اشغالی تعطیل شدند.</p>
      <p>این شبکه از حالت آماده‌‌باش و هشدار در تل‌آویو و حومه آن خبر داد.</p>
      <p>تیپ‌های «ناصر صلاح الدین» شاخه نظامی کمیته‌های مقاومت مردمی فلسطین هم اعلام کرد، دو موشک به سمت تل آویو شلیک کرده است.</p>
      <p>«بهاء ابوالعطا» از فرماندهان ارشد «سرایا القدس» (گروهان‌های قدس) شاخه نظامی جنبش جهاد اسلامی فلسطین به همراه همسرش در حمله بامداد امروز رژیم صهیونیستی به منزلش در غزه به شهادت رسید.</p>
      <p>سخنگوی ارتش رژیم صهیونیستی، ابوالعطا را یک «بمب ساعتی» خواند و گفت، ترور وی به معنای بازگشت سیاست ترور نیست.</p>
      <p>رژیم صهیونیستی امروز حمله ‌ای دیگر به منطقه «المزه» در دمشق نیز داشت و در این حمله فرزند یکی دیگر از اعضای ارشد جهاد اسلامی به نام «اکرم العجوری» به شهادت رسیده است.</p>
    </article>
  </body>
</html>