<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/softpi-porta-in-italia-relution-per-il-mobile-management/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T11:07:00+00:00"/>
    <meta property="og:title" content="Softpi porta in Italia Relution per il Mobile Management"/>
    <meta property="og:description" content="La piattaforma di enterprise mobility che vuole incentivare l'uso di app smartphone per il business arriva sul nostro mercato tramite il distributore radicato in Italia"/>
  </head>
  <body>
    <article>
      <h1>Softpi porta in Italia Relution per il Mobile Management</h1>
      <address><time datetime="2019-11-12T11:07:00+00:00">12 Nov 2019, 11:07</time> by <a rel="author">Antonino Caffo</a></address>
      <p><b>Softpi</b>, nell’ottica di ampliare ulteriormente il portfolio di soluzioni dedicate al mercato enterprise, <b>ha annunciato la distribuzione in Italia di Relution</b>, piattaforma di Mobility Management. Relution promette alle aziende, così come alle divisioni IT, di gestire in modo integrato i dispositivi e le applicazioni utili allo sviluppo del business.</p>
      <p>Tutto ciò, al fine di garantirne la sicurezza, ottenerne un controllo puntuale e raggiungere un livello di produttività in continua crescita. In calce all’accordo raggiunto, <b>Andrea Querci, Presidente di Softpi Italia, ha dichiarato</b>: «Distribuire una soluzione completa come Relution rappresenta per noi una grande opportunità: possiamo infatti aggiungere alla nostra offerta, peraltro già ampia, un prodotto appartenente a un mercato ancora in crescita».</p>
      <figure>
        <img src="https://www.tomshw.it/images/images/2019/11/relution-62168.768x432.jpg"/>
      </figure>
      <p>«Siamo convinti di ottenere grandi risultati, considerando la qualità eccezionale del prodotto e un mercato come quello dei <b>dispositivi mobili, degli smartphone e dei tablet che è in continuo fermento</b>. Relution è una soluzione estremamente valida che proponiamo ai nostri partner, sia a quelli che sviluppano applicazioni, sia a quelli che propongono infrastrutture».</p>
      <p>Relution si articola in tre servizi e tecnologie principali: Mobile Device Management (MDM), Mobile App Management (MAM) ed Enterprise App Store. <b>La prima è centrale nell’ambito della piattaforma e permette di gestire da remoto il ciclo di vita dei dispositivi</b>: le dashboard intuitive e di facile utilizzo permettono agli amministratori di avere un quadro completo del parco di device e di applicare ad essi le policy aziendali, inoltrare notifiche, installare app autorizzate, distribuire in modalità OTA configurazioni standardizzate, configurare regole di condivisione e molto altro.</p>
      <p>Grazie al <b>Mobile App Management, le aziende possono invece agire a livello applicativo</b>, gestendo tutto il ciclo di vita delle proprie applicazioni, raccogliendo i feedback, aggiungendo sviluppatori e pubblicando le app sull’Enterprise App Store.</p>
      <p>«Oggi le aziende considerano gli smartphone e i tablet come fondamentali strumenti di lavoro» ha dichiarato <b>Moritz Mahlmann, Senior Sales Manager di Relution</b>. «Per questo, un’attività di Mobility Management è insostituibile, sia per garantire la produttività di tutti i collaboratori, sia per la sicurezza dei dati e delle applicazioni aziendali».</p>
    </article>
  </body>
</html>