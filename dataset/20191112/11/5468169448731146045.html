<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277620/negen-miljoen-illegale-sigaretten-in-beslag-genomen.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-12T11:58:51+00:00"/>
    <meta property="og:title" content="Negen miljoen illegale sigaretten in beslag genomen"/>
    <meta property="og:description" content="Circa negen miljoen illegale sigaretten: een bijzondere vondst tijdens een controle op maandag 11 november op een bedrijventerrein in Klundert. Over de sigaretten is geen accijns- en omzetbelasting betaald. Hiermee wordt voor ruim 1,5 miljoen euro aan belasting ontdoken."/>
  </head>
  <body>
    <article>
      <h1>Negen miljoen illegale sigaretten in beslag genomen</h1>
      <address>
        <time datetime="2019-11-12T11:58:51+00:00">12 Nov 2019, 11:58</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/sigaret_2.jpg?itok=bjDf-zVj"/>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/sigaret_2.jpg?itok=bjDf-zVj"/>
      </figure>
      <p><b>Klundert - </b>Circa negen miljoen illegale sigaretten: een bijzondere vondst tijdens een controle op maandag 11 november op een bedrijventerrein in Klundert. Over de sigaretten is geen accijns- en omzetbelasting betaald. Hiermee wordt voor ruim 1,5 miljoen euro aan belasting ontdoken.</p>
      <p><b>Klundert - </b>Circa negen miljoen illegale sigaretten: een bijzondere vondst tijdens een controle op maandag 11 november op een bedrijventerrein in Klundert. Over de sigaretten is geen accijns- en omzetbelasting betaald. Hiermee wordt voor ruim 1,5 miljoen euro aan belasting ontdoken.</p>
      <p>Belastingdienst, politie en de gemeente Moerdijk bezochten onaangekondigd drie bedrijven om te controleren op het naleven van milieu-, brandveiligheid- en bouwvoorschriften en administratieve verplichtingen. In een van de loodsen, die verhuurd werd, stuitten zij op enkele tientallen pallets illegale sigaretten.</p>
      <h3>Opvolging</h3>
      <p>De douane die ter plaatse kwam, heeft beslag gelegd op de sigaretten. De huurder van de loods kan naast de naheffing van accijns ook een flinke boete tegemoet zien. De Belastingdienst gaat ook onderzoek doen naar de huurder om te controleren of hij met het inkomen op zijn belastingaangifte de grote investering voor de sigaretten kon doen.</p>
      <h3>Preventieve werking</h3>
      <p>De controle van 11 november is uitgevoerd door toezichthouders van belastingdienst, politie en de gemeente Moerdijk. Naast de vondst van de sigaretten zijn geen bijzonderheden geconstateerd, de overige gecontroleerde bedrijven bleken hun zaken goed op orde te hebben.</p>
    </article>
  </body>
</html>