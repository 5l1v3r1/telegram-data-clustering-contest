<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-lucky-ali-next-album-lemalla-is-with-israeli-artist-eliezer-botzer-2845177.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T11:03:44+00:00"/>
    <meta property="og:title" content="लकी अली ने इजरायली रॉकस्टार से मिलाया हाथ, एलबम 'लेमाल्ला' में दिखेगी ये जोड़ी"/>
    <meta property="og:description" content="मशहूर गायक लकी अली और इजरायली इंडी रॉकर एलाइजर बोट्जर ने एक नए एलबम के लिए हाथ मिलाया है, जिसका शीर्षक 'लेमाल्ला' है। इस एलबम के पहले गीत 'ऑन माई वे' को रिलीज कर दिया गया है। लकी..."/>
  </head>
  <body>
    <article>
      <h1>लकी अली ने इजरायली रॉकस्टार से मिलाया हाथ, एलबम 'लेमाल्ला' में दिखेगी ये जोड़ी</h1>
      <address><time datetime="2019-11-12T11:03:44+00:00">12 Nov 2019, 11:03</time> by <a rel="author">एजेंसी,नई दिल्ली</a></address>
      <p>मशहूर गायक लकी अली और इजरायली इंडी रॉकर एलाइजर बोट्जर ने एक नए एलबम के लिए हाथ मिलाया है, जिसका शीर्षक 'लेमाल्ला' है। इस एलबम के पहले गीत 'ऑन माई वे' को रिलीज कर दिया गया है।</p>
      <p>लकी ने आईएएनएस को बताया, "हमारी उनसे बात हुई थी। मुझे लगता है कि वे कुछ अच्छे भारतीय कलाकारों संग जुड़ना चाहते थे। मुझे ऐसा लगता है कि इससे पहले उन्होंने रब्बी (शेरगिल) संग और भी कई लोगों से मुलाकात की है। फिर उन्हें लगा होगा कि 'चलो इस बंदे के साथ काम करते हैं। लकी की बेटी तस्मानिया ने भी इसमें एक गाना गाया है।</p>
      <p>
        <a href="https://www.livehindustan.com/entertainment/story-sanjay-dutt-wife-manyata-dutt-trolled-on-her-ripped-jeans-photo-viral-from-airport-2845062.html">फटी जींस को लेकर ट्रोल हुईं संजय दत्त की वाइफ मान्यता, यूजर्स कर रहे हैं अजीबो-गरीब कमेंट</a>
      </p>
      <p>आपको बता दें कि मशहूर कॉमेडियन महमूद के बेटे और सिंगर लकी अली 25 साल छोटी केट एलिजाबेथ से शादी करके सुर्खियों में आ गए थे। लकी अली की यह तीसरी शादी थी। लकी इन दिनों सिनेमाजगत में ज्यादा एक्टिव नहीं है। आखिरी बार लकी की आवाज 'तमाशा' फिल्म के गाने 'सफरनामा' में सुनाई दी थी। बीच में लकी लकी अली ने #MeToo कैंपेन पर बयान दिया था,जिसकी वजह से वह खबरों में आ गए थे। लकी अली ने न्यूज एजेंसी आईएएनएस को दिए गए इंटरव्यू में #MeToo कैंपेन के बारे में बात की और इस मामले पर अपनी राय रखी। लकी अली ने कहा - 'महिलाओं को पहले ही मुंह खोलना चाहिए था। उस वक्त ही गंदी चीजें सामने आ जाती। अब क्या कर सकते हैं। सबने मस्तियां की हैं और उनकी पोल खुल रही है।</p>
      <p>
        <a href="https://www.livehindustan.com/entertainment/story-72-years-old-actress-rakhee-gulzar-comeback-in-film-2845027.html">16 साल बाद 72 की उम्र में फिल्मों में कमबैक करेंगी राखी गुलजार!</a>
      </p>
    </article>
  </body>
</html>