<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-young-man-and-woman-shot-each-other-inside-his-car-in-jaipur-police-see-the-matter-of-love-affair-2845175.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T11:01:04+00:00"/>
    <meta property="og:title" content="कार में बैठे युवक-युवती ने एक दूसरे को गोली मारी, युवती की मौत"/>
    <meta property="og:description" content="प्यार के लिए लोग क्या क्या नहीं करते। लोग हमेशा साथ निभाने का वादा करते हैं और मुश्किल से मुश्किल हालात में हार न मानने की जिद करते हैं, लेकिन पिंक सिटी जयपुर से जो ताजा घटना आई है वो हैरान करने..."/>
  </head>
  <body>
    <article>
      <h1>कार में बैठे युवक-युवती ने एक दूसरे को गोली मारी, युवती की मौत</h1>
      <address><time datetime="2019-11-12T11:01:04+00:00">12 Nov 2019, 11:01</time> by <a rel="author">एजेंसी,जयपुर</a></address>
      <p>प्यार के लिए लोग क्या क्या नहीं करते। लोग हमेशा साथ निभाने का वादा करते हैं और मुश्किल से मुश्किल हालात में हार न मानने की जिद करते हैं, लेकिन पिंक सिटी जयपुर से जो ताजा घटना आई है वो हैरान करने वाली है। यहां झोटवाड़ा इलाके में कार सवार युवक-युवती ने एक -दूसरे की की जान के दुश्मन बन गए। दोनों ने एक दूसरे को गोली मार ली।</p>
      <p>जयपुर आयुक्तालय के झोटवाड़ा थाना क्षेत्र में मंगलवार को सुबह कार में सवार एक युवक युवती ने एक दूसरे को कथित तौर पर गोली मार दी। घटना में युवती की मौत हो गई जबकि युवक गंभीर रूप से घायल हो गया।</p>
      <p>पुलिस उपायुक्त (पश्चिम) कावेन्द्र सिंह सागर ने बताया कि झोटवाड़ा के श्रीराम नगर विस्तार में खिरणी फाटक के पास एक कार में युवक युवती ने एक दूसरे को गोली मारी। युवती की मौत हो गई जबकि युवक गंभीर रूप से घायल हो गया जिसे सवाई मान सिंह चिकित्सालय भेजा गया है।</p>
      <p>उन्होंने बताया कि प्रथम दृश्या में मामला प्रेम संबंधों का प्रतीत हो रहा है।  उन्होंने बताया कि दोनों एक दूसरे को पहले से जानते थे। मामले की जांच की जा रही है। </p>
    </article>
  </body>
</html>