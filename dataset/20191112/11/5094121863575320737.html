<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/ctvrt-hodiny-a-skocil-by-uz-jsem-rozeslal-vzkaz-na-rozloucenou-rekl-zachraneny-20191112.html"/>
    <meta property="og:site_name" content="Deník.cz"/>
    <meta property="article:published_time" content="2019-11-12T11:35:00+00:00"/>
    <meta property="og:title" content="Čtvrt hodiny a skočil by. Už jsem rozeslal vzkaz na rozloučenou, řekl zachráněný"/>
    <meta property="og:description" content="Osmnáctiletého opilého mladíka, který stál na zábradlí lávky přes koleje na znojemském nádraží, zachránili strážníci."/>
  </head>
  <body>
    <article>
      <h1>Čtvrt hodiny a skočil by. Už jsem rozeslal vzkaz na rozloučenou, řekl zachráněný</h1>
      <address><time datetime="2019-11-12T11:35:00+00:00">12 Nov 2019, 11:35</time> by <a rel="author">Dalibor Krutiš</a></address>
      <p>„Hodinu po půlnoci z pátku na sobotu jsme přijali telefonické oznámení od občana, který sdělil, že na lávce pro pěší z ulice 28. října na ulici Průmyslovou ve Znojmě viděl muže vylézt na zábradlí lávky. Říkal, že stojí opřený o lampu veřejného osvětlení a hrozí jeho pád," uvedla v úterý preventistka Městské policie Znojmo Eva Smutná.</p>
      <p>Strážníci přijeli k místu, kde opravdu stál muž na zábradlí. "Pomalu přistupovali k mladíkovi a snažili se vést komunikaci. Mladík ale nereagoval a strážníků si nevšímal. Strážníci muže společně uchopili a stáhli ze zábradlí na zem. Ukázalo se, že má v uších sluchátka, proto nereagoval," popsala zásah Smutná.</p>
      <figure>
        <img src="https://g.denik.cz/69/04/111-1sd_denik-150-3x2.png"/>
      </figure>
      <aside>
        <a href="https://znojemsky.denik.cz/nehody/pavlice-nehoda-smrt-predjizdeni.html">Nehoda a 4 mrtví u Pavlic: před horizontem předjížděl náklaďák přes plnou čáru Přečíst článek ›</a>
      </aside>
      <p>Mladík nadýchal 1,4 promile alkoholu. "Přiznal, že by patnáct minut počkal a potom skočil. Také, že již rozeslal přes sociální síť vzkaz na rozloučenou. S těmito stavy se prý potýká dlouhodoběji. Strážníci přivolali na místo zdravotnickou záchrannou službu a ta si převzala mladíka k ošetření,“ doala Smutná.</p>
    </article>
  </body>
</html>