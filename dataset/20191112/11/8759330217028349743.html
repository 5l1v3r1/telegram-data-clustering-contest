<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903478/diatta-en-diagne-komen-in-aanmerking-om-koulibaly-op-te-volgen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T11:00:00+00:00"/>
    <meta property="og:title" content="Diatta en Diagne komen in aanmerking om Koulibaly op te volgen"/>
    <meta property="og:description" content="In België kennen we de Gouden Schoenen. In Senegal kent men de Gaindé d’OR. Tien spelers komen in 2019 in aanmerking voor die prijs. Bij de kanshebbers zitten Krépin Diatta en Mbaye Diagne van Club Brugge."/>
  </head>
  <body>
    <article>
      <h1>Diatta en Diagne komen in aanmerking om Koulibaly op te volgen</h1>
      <address>
        <time datetime="2019-11-12T11:00:00+00:00">12 Nov 2019, 11:00</time>
      </address>
      <p>
        <b>In België kennen we de Gouden Schoenen. In Senegal kent men de Gaindé d’OR. Tien spelers komen in 2019 in aanmerking voor die prijs. Bij de kanshebbers zitten Krépin Diatta en Mbaye Diagne van Club Brugge.</b>
      </p>
      <p>In 2018 ging voormalig KRC Genk-speler Kalidou Koulibaly (Napoli) met de Gaindé d’OR lopen. In 2013 – 2016 en 2017 won Sadio Mané (Liverpool) de prijs. Die twee spelers behoren nu net zoals Diatta en Diagne bij de kanshebbers op de belangrijkste prijs voor Senegalese voetballers in eigen land.</p>
      <p>Tijdens de voorbije Afrika Cup was Diatta de ontdekking van Senegal. In de finale verloren hij en zijn ploegmaats wel het kampioenschap. Ook bij Club Brugge wordt de twintigjarige Diatta almaar belangrijker.</p>
      <p>Diagne is na zijn strafschopmisser tegen PSG persona non grata bij Club Brugge. In eigen land krijgt hij voorlopig nog lof, maar dat heeft vooral met zijn prestaties bij Galatasaray eerder dit jaar te maken.</p>
      <p><b>De kanshebbers voor de Gaindé d’OR</b><br/>01. Edouard Mendy (Reims en Rennes)<br/>02. Alfred Gomis (Spal en Dijon)<br/>03. Kalidou Koulibaly (Napels)<br/>04. Idrissa Gana Gueye (Everton en PSG)<br/>05. Krépin Diatta (Club Brugge)<br/>06. Ismaila Sarr (Rennes en Watford)<br/>07. Sadio Mané (Liverpool) <br/>08. Habib Diallo (Metz)<br/>09. Mbaye Niang (Rennes)<br/>10. Mbaye Diagne (Galatasaray en Club Brugge)</p>
    </article>
  </body>
</html>