<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/8mV8jQ/eskaas-doemmer-cupfinalen"/>
    <meta property="og:site_name" content="Aftenbladet"/>
    <meta property="article:published_time" content="2019-11-12T11:12:42+00:00"/>
    <meta property="og:title" content="Han dømmer cupfinalen mellom Viking og FKH"/>
    <meta property="og:description" content="Espen Eskås er oppnevnt som hoveddommer i cupfinalen mellom Viking og Haugesund."/>
  </head>
  <body>
    <article>
      <h1>Han dømmer cupfinalen mellom Viking og FKH</h1>
      <h2>Espen Eskås er oppnevnt som hoveddommer i cupfinalen mellom Viking og Haugesund.</h2>
      <address><time datetime="2019-11-12T11:12:42+00:00">12 Nov 2019, 11:12</time> by <a rel="author">Mats Haugland</a></address>
      <p>Det skriver NFF i en pressemelding tirsdag formiddag.</p>
      <p>– Det er utrolig moro. Etter en lang sesong med flere høydepunkter, er det helt fantastisk å få krone sesongen med denne oppnevnelsen. Dette har vært et mål og en drøm å strekke seg etter i lang tid. Cupfinalen er den største kampen i Norge. Det blir fantastiske rammer med et fullsatt Ullevaal. Hele teamet gleder seg masse til kampen, sier Eskås i pressemeldingen.</p>
      <aside>
        <a href="https://www.aftenbladet.no/article/sa-70oORw.html">Viking beklager billett-tabbe før cupfinalen</a>
      </aside>
      <p>31-åringen debuterte som hoveddommer i Eliteserien i 2015, og har dømt totalt 77 eliteseriekamper. Han har vært FIFA-dommer siden 2017, og i år har han blant annet dømt finalen i U17-EM og hatt oppdrag i både EM-kvalifiseringen og Europa League.</p>
      <p>Eskås dømte Vikings hjemmekamp mot FK Haugesund i eliteserien tidligere i år. Den kampen endte 0-0.</p>
      <p>Med seg på linjene får Eskås duoen Anders Olave Dale fra Nordre Holsnøy og Runar Langseth fra Kolstad. Rohit Saggi fra Drafn blir fjerdedommer.</p>
      <p>Cupfinalen spilles på Ullevaal søndag 8. desember.</p>
      <aside>
        <a href="https://www.aftenbladet.no/article/sa-qLxgA1.html">Viking sier ja til pyro</a>
      </aside>
      <aside>
        <a href="https://www.aftenbladet.no/article/sa-dOa9kJ.html">Viking møter Start torsdag. Vi sender kampen direkte.</a>
      </aside>
    </article>
  </body>
</html>